
﻿VI
JAPETUS STEENSTRUP
OCH TORFMOSSFORSKNINGEN
AF
GUNNAR ANDERSSON

﻿


﻿Ett århundrade har förflutit sedan den store danske naturforskare, hvilkens arbeten 
här tecknas, föddes, sju årtionden sedan hans berömda hufvudarbete inom
torfmossforskningens område blef tillgängligt för vetenskapen. Den gren af menskligt 
vetande, som han med detta sitt arbete gaf en så kraftig stöt framåt, har vuxit ut 
till ett mångsidigt, skilda vetenskaper förenande forskningsfält, många äro där idag 
arbetarna och hvarje år som går, växer den litteratur, som behandlar de frågor, öfver 
hvilka en gång en »Geognostisk-geologisk Undersögelse af Skovmoserne Vidnesdam- og 
Lillemose« tände ett nytt, inom vetandets värld vidt skimrande ljus. 

I bilden af Japetus Steenstrup som naturforskare bör därför ej saknas en
teckning af honom som torfmossforskare. Åt Danmarks torfmossar vigde han en väsentlig 
del af sin ungdoms framgångsrikaste arbete och långt in på ålderdomen drömde han 
om den stora monografi öfver sitt lands torfmossar, till hvilken planen en gång
utformades medan hans lif stod i högsommarens tecken. 

Steenstrups kanske största förtjänst som torfmossforskare var, att han med sin 
mångfamnande intelligens och sitt bredt lagda vetande såg torfmossama som ett af de 
förnämsta medlen för en allsidig utredning af sitt fosterlands förhistoria. Torflagren 
hade för honom intresse väsentligen för så vidt de berättade om hur naturförhållandena 
i äldre tider voro gestaltade; de växt- och djurlämningar, som voro inbäddade och 
bevarade i torfvens mörka massor, voro på samma sätt fragment af en gången tids 
historia och till sist tjänade de redskap, verktyg och vapen från försvunna kulturer, 
som mångenstädes gräfdes fram ur torfgrafvarna, äfvenledes blott som länkar i samma 
historiska urkundskedja. Att torfven tjänade som bränsle hade för Steenstrup i
motsats till alla hans föregångare ett försvinnande litet intresse. 

Det vore därför det rätta att här söka gifva en allsidig teckning af Steenstrups 
insats å samtliga de områden, till hvilkas belysande han i större eller mindre grad 
äfven ur torfmossarna hämtade material. Detta öfvergår emellertid min förmåga; 
dessa sidor af hans verksamhet belysas äfven af andra af hans minnestecknare i detta 
arbete. Jag lämnar därför helt såväl den djurpaleontologiska som den arkeologiska sidan 
af Steenstrups torfmossestudier och dröjer uteslutande vid hans bidrag till kännedomen 
﻿om torfmossarnas Jordarter, deras lagerföljd och deras växtfossil äfvensom de
växtgeografiska och florhistoriska uppslag, till hvilka hans studier ledde honom. 

För viktiga upplysningar vid utarbetandet af denna lilla studie står jag i
tacksamhet till prof. Eug. Warming, dr. N. Hartz och prof. Joh. Steenstrup. 

Johannes Japetus Smith Steenstrup har i nu berörda afseende utgifvit foljande 
arbeten publicerade men ej forfattade i nedan angifna tidsföljd. 

1. Om Martørven i det nordligste Jylland. — Naturhistorisk Tidsskrift 
udgivet af Henrik Krøyer, Bd. II (1838—1839), H. 5., s. 495—518. Med 3 fig.
(Uppsatsen tryckt 1839). 

2. Geognostisk-geologisk Undersøgelse af Skovmoserne Vidnesdam- 
og Lillemose i det nordlige Sjælland, Ledsaget af sammenlignende
Bemærkninger, hentede fra Danmarks Skov-, Kjær- og Lyngmoser ialmindelighed. (En af 
det Kongelige Danske Videnskabernes Selskab i Aaret 1837 kronet Priisafhandling.) — 
Det Kgl. Danske Videnskabernes Selskabs naturvidenskabelige og mathematiske
Afhandlinger. Niende Deel. Köpenhamn 1842. Med titelblad 100 sidor, 7 figurer. 

3. Tørvemosernes Bidrag til Kundskab om Danmarks forhistoriske 
Natur og Kultur. Et Foredrag af Etatsraad, Professor Japetus Steenstrup, holdt 
for Landmandsforsamlingens Medlemmer den 10. Juli 1869. — Folkelæsning 1870. 
No. 33 (Smaastykker Bd. 3 H. 5.). — 2. Oplag, med Tillægsnoter. Köpenhamn 1888. 
42 sidor. — 3. Oplag med noter af N. Hartz og V. Nordman, Köpenhamn 1913. 

4. Til „Istidens“ Gang i Norden, navnlig dens Udgang og
Forsvinden. Et Indlæg fra Danmarks Side. (Fremlagt i Mødet den 4. Nov. 1892 som 
Uddrag af Foredraget om dette Emne; cfr. Oversigt f. 1892, S. (60)). — Oversigt over 
det Kgl. Danske Videnskabernes Selskabs Forhandl. 1896. 6 sidorTill dessa afhandlingar skulle möjligen kunna läggas några korta foredragsreferat,
särskildt i olika årgångar af Öfversigten af Vidensk. Selskabs Forh. omtalande forenämnda arbeten. 
Det är emellertid icke säkert, att de härstamma från Steenstrups hånd och de innehålla ej 
något, som icke återfinnes i här anförda afhandlingar. — I sina arkeologiska skrifter återkommer 
Steenstrup äfven ej sällan till torfmossforskningarnes resultat. Viktiga upplysningar om dem 
meddelas särskildt i „Kjökkenmöddinger. Eine gedrängte Darstellung“. Kopenhagen 1886.. 

Det är som synes ingen voluminös produktion, fördelad som den är öfver 58 år. 
Fdrklaringen till det betydande inflytande, den utöfvade på sin nordiska samtids och 
eftervärlds naturhistoriska tänkande, måste ligga i ett mer än vanligt märkligt innehåll. 

Då Steenstrup skref den lilla afhandlingen om „Martørven“, var han redan i de 
intresserade kretsarna den erkände torfmossforskaren, ty redan 1837 hade han fått 
Videnskabernes Selskabs „premie“ för sin stora nedan närmare omtalade afhandling. 
Så vidt jag kan finna, fick han väl närmast med anledning af denna samma år „det 
Kongelige Rentekammers Befalning“ att företaga en resa till norra Jylland, för att 
där studera dessa trakters torfmossar. Ett där förekommande egendomligt torfslag

﻿var den s. k. martorfven, hvilken ägde stort praktiskt värde för vissa trakter här 
uppe. Om dess tillkomstsätt hade uttalats rätt underliga meningar och det var
uppenbarligen en utredning däraf, som särskildt lockade Steenstrup och föranledde honom 
att pubhcera den lilla intresseväckande afhandlingen, hvilken trycktes 1839 i „Krøyers 
Tidsskrift“. Huruvida „det Kongelige Rentekammer“ haft någon större nytta af denna 
skrift synes kunna ifrågasättas, ty den visar, liksom Steenstrups öfriga hithörande 
skrifter rätt ringa intresse for praktiskt-ekonomiska iakttagelser. 

Fig. 1. Martorflager i strandbranten mellan Studeli Rende och Kannesteder (D. G. U., I R., no. 3, 1899). 

Däremot kommer Steenstrups starka sidor som forskare väl till synes i densamma. Efter sina
iakttagelser på ort och ställe ansåg han sig kunna bemöta de „Anskuelser om
Forstyrrelsesperioderne“, som justierådet och landtmäteriinspektören N. Juel framställt med
utgångspunkt i sina studier i dessa trakter. Klarare, enklare och mera systematiskt kan 
svårligen en dock förvisso äfven denna tid ej alltför invecklad fråga utredas än
Steenstrup här gör. Han börjar med en god redogörelse för byggnad och bildningssätt hos 
ett par af Vendsyssels normala mossar, visar sedan, att martorfven endast blifvit
﻿sammanprässad af öfverlagrade dyner och erhållit sin fasta konsistens på grund af 
vattenförlust och hopprässning. Vidare lämnar han en fullständigt bindande
bevisföring för att de „stenslätter“, som af Juel tolkats som bevis för „en betydelig
Vandflod“ icke kunna ha med en sådan att göra utan äro resultat af vinderosion. 

Steenstrup framstår här såsom den sällsynt goda och skarpa iakttagare han
särskildt i yngre dagar obestridligen var, och som en man, hvilken icke blott förstod 
konsten att se utan äfven att på rätta sättet ställa sina frågor på naturen. Språket 
är klart, konsist och framställningen ej längre än just är nödigt. På ett par enstaka 
ställen spårar man dock den lust till ett visst väl utförligt resonerande om både
sannolika och kanske ännu mera om osannolika möjligheter, som på äldre dagar i
afsevärd grad paralyserade hans vetenskapliga tankekraft. Ett exempel är det sid. 502—503 
förda resonemanget, huruvida några i sanden under martorfven funna, vid hemresan 
förstörda epidermisfragment härstammade från asp eller från stora tångarter.
Diskussionen för, såvidt jag kan se, icke frågan framåt, men visar huru främmande 
Steenstrup stod för praktiskt-metodologiska spörsmål. Han insamlade visserligen de 
spröda fossilen, men tänkte aldrig på att konservera dem i någon i trakten
lättillgänglig vätska såsom saltvatten eller bränvin, utan klagar öfver att den mikroskopiska 
undersökning, som ensam kunde lösa frågan, ej blef utförd, alldenstund fossilen torkat 
sönder. 

Martorfundersökningen kan emellertid, dessa små anmärkningar till trots, anses 
fullständigt klassisk. Något bättre bevis härför kan knappast gifvas, än att A.
Jessen, då han 61 år senare trycker den vidlyftiga beskrifningen till de geologiska
kartblad, som omfatta Vendsyssel och som äro följden af ett flertal forskares mångåriga 
undersökningar, när det gäller martorfven säger: „dets Sammensætning er allerede 
af Japetus Steenstrup blevet udførlig undersøgt og beskrevet, det følgende er væsentlig 
et Uddrag af hans Arbejde“. 

Steenstrups hufvudarbete inom torfmossforskningen och ovedersägligen ett af hans 
allra främsta arbeten är emellertid monografien öfver de bägge seeländska
skogsmossarna Vidnesdam och Lillemose samt de till denna beskrifning knutna studierna öfver 
Danmarks mossar öfverhudvudtaget. Steenstrups intresse för torfmossarna synes vara 
att härleda ur tvänne omständigheter; å ena sidan en utpräglad fallenhet redan 
från de forsta ungdomsåren för exakt naturiakttagelse, å andra hemtraktens rikedom 
på torfmossar, ur hvilka betydande torfmängder årligen utvunnos, hvarigenom en
inblick lämnades i torfmossarnes inre byggnad. Det kan med säkerhet sägas, att han 
redan 1833, således som tjugoårig, möjligen ännu tidigare, hade börjat mera
systematiska undersökningar öfver mossarna kring sitt hem i Thy. Säkert är också att 
han som ung student fortsatte iakttagelserna på Seeland. En kraftig eggelse att
ytterligare genomarbeta och slutföra dem tillkom emellertid däruti, att det K.
﻿Videnskabernes Selskab 1836 utsatt en „premie“ för en afhandling „over de Forhold,
hvorunder Naaletræstammer forekommer i vore Moser“Detta prisämne var redan förut en gång utsatt, man känner dock enligt meddelande 
af prof. Warming icke året.. 

Redan dette visar ju, att Steenstrup icke gaf sig in på något nytt och obeaktadt 
utan på ett område, som väckt allmän uppmärksamhet redan förut, så stor att de 
ledande männen på forskningens område önskade få en utredning till stånd och 
därvid använde det på den tiden vida mera än nu inom vetenskapen brukade sättet 
med utfästande af ett pris. 

Vid täflingstidens utgång hade endast en skrift, Steenstrups, inkommit, hvilken 
de fyra prisdomarna, under för författaren synnerligen smickrande uttalanden,
tillstyrkte till „premien“, ett förslag som 1837 af Vetenskapssällskapet bifölls. Längre 
fram inkom ännu en skrift öfver ämnet, forfattad af jägmästaren J. Bang. Sedan 
denna äfvenledes öfverlämnats till samma bedömare beslöts att belöna den med en 
extra premie, hälften så stor som den Steenstrup erhållit. Detta på grund af de 
värdefulla iakttagelser, den vid sidan af betydande svagheter innehöll. Som vilkor 
härför sattes dock, att manuskriptet skulle ställas till Vetenskapssällskapets förfogande. 
Detta uppdrog åt Steenstrup att i sin afhandling upptaga, hvad som kunde vara af 
värde, något som också skedde på ett sätt, som gjorde Bang fullt tillfredsställd. Bangs 
originalmanuskript synes, enligt meddelande af dr. N. Hartz, numera vara förkommet. 

Steenstrups
täflingsskrift åtföljdes af en 
stor och för dåtiden 
synnerligen vacker
samling torfprof, vedprof och 
andra ur torfmossarna 
utpreparerade
växtlämningar, hvilken nu
bevaras å Mineralogisk 
museum i Köpenhamn. 
Afhandlingen
utarbetades under åren efter 1837 
ytterligare, men blef 
först 1842 fullt färdig, 
tryckt och utgifven. Det 
långa uppskofvet berodde i icke ringa grad på en mellankommande resa till Island. 

Fig. 2. Steenstrups tvärsektion af Vidnesdammossen. 
d „blaaligt Grusleer“, c „Rullesteensgrus“, m „blaalig leeragtig Maase“, 
n „Ferskvandskalk“, o „Indlag af en Mængde til een udstrakt Plade 
sammenpressede Plantestængler og Blade“, r Lager med kottar, 
barr och smågrenar samt stora rötter af tall, p „Svamp“ eller 
hvitmosstorf med tallämningar, q Lager bildadt af Hypnum
cordifolium, s „Lag, hvori Egelevninger spille en aldeles overveiende 
Rolle“, t „Elletræernes Lag“. 
„t Ellenes Region: Mos og Ellemosens Affald. 
q Egenes Region: Hypnum cordifolium og Egelevninger. 
p Fyrrenes Region: Sphagnum, indhyllende Fyrrelevninger. 
n–m o . . . Region: forudgaaende for Fyrrevegetationen. (Potamoget, 
Myrioph. Skaldyr.)“. 

Afhandlingen är tryckt i liten kvart och omfattar med titelbladet 100 sidor. Den 
är uppdelad i följande fyra hufvudkapitel. 


„Beskrivelse af Vidnesdammosen“. Först redogöres för mossbäcknets 
topografi, därefter beskrifvas de olika lagren för sin tid synnerligen omsorgsfullt och 
väl, skilnad göres mellan de perifera och de centrala partiernas lagerföljd. Ofvanpå 
det „grusleer“, på hvilket mossen hvilar, kommer „en blaalig leeragtig Masse“. 
Hade Steenstrup haft en bättre och säkrare botanisk utbildning, skulle hans skarpa 
öga säkert här redan nu funnit de arktiska växtlämningar, som det blef A. G.
Nathorst forunnadt att i motsvarande lager årtionden senare visa honom. Nu såg han 
blott „enkelte Blade af en Græsart“ (med all sannolikhet Potomogeton). „Frugterne 
af en Kjænelde (Chara) og paa eet Punkt mange Blade af en Tusindblad
(Myriophyllum)“. På leran foljde „Ferskvandskalk“ med molluskskal och ett inlagradt lager 
af brunmosstorf. Ofvanpå detta fann han i kanten ett lager, som bildades
väsentligen af lämningar af tall (Pinus silvestris). För dessa redogöres mycket ingående 
och resultatet blir: „at det er en kun i enkelte Henseender lidt afvigende Form af 
den almindelige Fyr“. Detta är et fullkomligt riktigt än i dag lika giltigt resultat, 
ty den form, med hvilken Steenstrup hade att jämföra sitt fossila material, nämligen 
den i Danmark inplanterade sydbaltiska formen af tallen, öfverensstämmer hvarken 
med den nordiska formen eller den ståndortsmodifikation, som utvecklas på de
nordiska mossarna, och hvilka bägge former en gång lefvat kring och på mossen.
Tallens lämningar fanns äfven ute i mossen i det hvitmosslager, som där anträffades och 
hvilket upp åt öfvergår i en brunmosstorf. I dennas öfre del och i ett särskildt lager
ofvanpå kantzonens tallager fann han massor af eklämningar, hvaribland talrika
stammar, hvilka fastställas vara fallna från alla sidor in mot mossen. I en tid, då ännu 
legenden om en stor „flod“, den må nu kallas syndaflod eller diluvialflod, hade
talrika anhängare äfven bland vetenskapsmännen, var det ett synnerligen viktigt
faktum att få klarlagdt, att ekarna icke kunde vara fällda af en dylik stor flod. Öfverst 
i den ganska multnade torfven visade det sig att „saaledes gaaer da umerkeligt
Egetræernes Lövlag over i det overliggende Törvlag, hvilket jeg formedelst de mange 
deri liggende Elletræer har kaldt Elletræernes Lag“. 

Redan med denna profil var i själfva verket Steenstrups egentliga stora insats i 
torvmosstudiet gjord, med den var skogens historia i nordvästra Europa eller, hvilket 
är det samma, de stora hufvuddragen i dessa trakters växtvärlds utvecklingshistoria 
fastslagen for alla tider! 

„Beskrivelse af Lillemosen“ kallas andra hufvuddelen. Den är gjord 
efter samma plan, på samma noggranna och klara sätt. Fynden här äro i allt
väsentligt desamma som i foregående, men komplettera och utvidga de vunna
resultaten framförallt däruti, att här klart kan urskiljas en „Bævreaspens region“ under 
furulagret; äfven i denna mosse undgingo dock de små mörka fragmenten af den 
arktiska floran hans spanande öga. Han gör också vid beskrifning af Lillemoses 
pro﻿filer sannolikt ett fel med hänsyn till bestämningen af den i ekzonen härskande ekarten 
i det att han hänför lämningarna till den sällsynta Quercus sessiliflora, af hvilken
senare undersökningar ha visat att mossarna innehålla ytterst sparsamma om ens några 
lämningar, medan sådana af Quercus pedunculata finnas i ofantliga mängder. 



Fig. 3. Steenstrups tvärsektion af Lillemose. 
»c. Rullesteensgruset, det sideliggende. — d. Grusleret, Mosens Underlag, som tillige
begrænser Törvemassen noget fra Siderne. — r, s og t ere Randdannelser, fortrinsviis dannede af
Skovlevninger, nedfaldne i Mosebækkenet. — r Et Lag af Fyrreaffald. — s Et Lag af Egeaffald. — 
t Et Lag af Elletræer og deres Affald. — n, p, q, t, ere Lag, som fortrinsviis ere dannede af 
Planter, der have voxet i Mosebækkenet, men som tillige indhylle Blade, Frugt etc. af de
omgivende Plante- og Skovvegetationer. 
n. Bævreaspens Region; et tyndbladet, skifret, kiselrigt Lag af Potamogeton etc., med 
Blade og Grene af Populus tremula. 
p. Fyrrens Region; et bladet Törvlag af Hypnum cordifolium, med Aftryk af Populus
tremula, og Fyrrenaale (Pinus sylvestris). 
q. Egens Region; et Lag af Sphagnum-Törv med Egelevninger; i dets överste Deel med 
Oxycoccos (Tranebær) og Limnochloa cæspitosa. 
u. Lag af Hypnum proliferum. Levninger af Birk og Eeg. 
t'. Ellens Region. Lag af Sphagnum og Elielevninger.« 

„Vidnesdam- og Lillemoses Dannelseshistorie“ bär tredje afdelningen 
till titel. Här sammanfattas och diskuteras de mera allmänna dragen i den föregående 
detaljbeskrifningen. Så framhålles med mycken skärpa, att hvad man hittar i torven 
är icke blott lämningar af vegetationen i vattnet utan tack vare „vind och vand“ 
äfven af den, som lefde på fastmarken omkring; det är „et heelt organisk Liv, og
altsaa fuldstændige Udtryk for en Livsvirksomhed, som flere Gange fremkom og forsvandt 
der, hvor Omgivelsen berörte Mosen.“ Han påvisar äfven olikheterna i de yttre
förhållandena i och kring de bägge mossarna, hvilka på det ena stället ledde till kalkrika, 
på det andra till kiselrika bottenlager. Äfven diskuteras, hvilka olika slag af
mosstorf, som anträffats, samt de skilda skogsvegetationerna. 

„Sammenlignende Bemærkninger, hentede fra Danmarks Skov-, 
Kjær- og Lyngmoser i Almindelighed“ kallas det fjärde kapitlet. Det är 
deladt i flera underafdelningar, utaf hvilka den första behandlar torfmosstyperna. Här 
når han knappast öfver sina föregångare framförallt icke öfver Dau, hvars indelning 
i ängsmossar, virkesmossar (Holz-Moore) och högmossar han dock icke omnämner. 
Förändringen af det redan då vedertagna namnet högmosse till ljungmosse
(Lyngmose), under motivet att allmogen kallar dem så, innebär ingen vinst och har ej
﻿häller följts af eftervärlden, medan däremot omdöpningen af Holzmoor till Skovmose 
är synnerligen lämplig och äfven vunnit allmänt burskap. 

Äfven den afdelning, som behandlar „de forberedende Vegetationer“, ger ej
särdeles mycket, men visar att Steenstrup företagit mikroskopiska undersökningar af 
torf och öfriga mossarnas bildningar. Gyttjorna och dyslagen, hvilka något årtionde 
senare till sin genesis så genialt bearbetades af Hampus von Post, hade han intet 
grepp på, ehuru han ju väl kände dem. En intressant och viktig sak är emellertid, 
att han tillfullo visade sig forstå hvarför ben, skal och andra förkalkade delar äro så 
sällsynta i mossarnes torflager. 

En annan iakttagelse, värd att erinra om, är att han redan anade, att äfven för 
molluskernas vidkommande en invandringsföljd finnes. Så framhåller han, att han 
aldrig funnit Limnæa stagnalis och Planorbis corneus fossila. Att han ej träffat
Anodonta beror uppenbarligen däraf, att han ej lärt sig igenkänna de efter kalkens
utlösning kvarvarande kitinhinnorna. 

lakttagelserna öfver „de Törvmassen dannende Mosvegetationer“ kunde ha
fördjupats med tillhjälp af Daus arbeten. Ett misstag är att Iris pseudacorus och 
Sparganium-arterna i nämnvärd grad varit torfbildande. Torfgräfvarnes „Flægtörv“, 
som anses vara bildad af dessa arter, måste vara en Phragmitestorf. 

Kärnpunkten i kapitlet liksom i hela afhandlingen, är framställningen af „de 
Mostörvlagene tilhörende Trævegetationer“. Här har Steenstrups hela intresse,
uppburet af hans lysande och sällsynt kritiska observationsförmåga, framträdt i sin
klaraste dager. Några korta citat klargöra lättast hufvudresultaten af undersökningen. 

„De fire Skovvegetationer - - - - nemlig Bævreaspens, Fyrrens, Egens og Ellens 
Vegetation, - - - - har jeg fundet igjen i alle de nordsjællandske SkovmoserExempel från andra delar af landet anföras därefter. — Citaten hämtade från sid. 77—80.. Som 
et almindeligt Phænomen antager jeg derfor, at disse 4 Skovvegetationer
forekomme i Skovmoserne over hele Landet — —. Vel kan det forudgaaende
Skovdække paa et for dette maaskee gunstigere Punkt holde sig i længere Tid, efterat 
allerede paa en Mængde andre Punkter det samme Skovdække forlængst er forsvundet, 
og har maattet vige for en ny indtrængende Skovvegetation — — men dette
forandrer igenlunde den fremsatte Anskuelse. — — Viser der sig altsaa i de nærmeste 
Omgivelser af Skovmoserne en flere (4) Gange gjentaget Vexlen i Skovvegetationen, 
saa maa denne Vexlen sikkert ogsaa have fundet Sted over al den Deel af Landet, 
over hvilken Skovmoserne ere fordeelte, og dette vil omtrent sige: over det hele Land.
— — Ethvert Træes „Periode“ bliver simpelhen det Tidsrum, indenfor hvilket det 
har været i fuld Kraft og fremherskende dannet Vegetationen — —. At ikke
ethvert Skovdække har indtaget nöiagtig den Udstrækning, som dets Forgænger eller 
Efterfölger indtog, kan man slutte sig til af den særegne Natur, disse forskjellige

Skov﻿vegetationer havde, og de særegne Fordringer, hver især gjorde til de ydre
Betingelser, hvorunder de frodigst vilde forekomme“. 

I de korta satserna ofvan ligger ett koncentrat af hvad Steenstrup tillförde här 
ifrågavarande områden af vetenskapen. Det var en värkligt ny och stor vetenskaplig 
upptäckt, att Danmarks skogar, hvilka före menniskans indvandring så godt som 
helt täckte landet, haft denna historia. Det gäller naturligtvis om Steenstrups 
stora upptäckt detsamma som exempelvis om den mångdubbelt större, viktigare 
och följdrikare, som Darwins utvecklingslära tillförde forskningen, att tankar 
och uttalanden gående i samma riktning funnos hos föregångarne, men Steenstrups 
stora förtjänst liksom Darwins är att han samlat och sammanställt ett så betydande 
nytt iakttagelsematerial och framställt detta på ett så öfverskådligt och intressant 
sätt — en ingalunda oviktig sak — att fackmännen blefvo öfvertygade om deras åsikters 
riktighet, hvadan dessa blefvo underlag för nya arbeten och forskningar, som
utvidgade, kompletterade men äfven der så behöfdes inskränkte de nya teoriernas räckvidd. 
Steenstrup blef genom den uppdelning af perioden efter istiden, som hans
skogsträdsföljd möjliggjorde, en banbrytare af forstå rang för forskningen öfver den senare 
kvartärtidens geologi, han blef genom samma iakttagelser öfver en naturens
växtföljd en uppslagsgifvare inom växtgeografien, hvilkens betydelse vi ännu långt ifrån 
tillfullo kunna öfverskåda. 

Det är nog i allmänhet så, att unga forskare — Steenstrup var vid tiden för 
här ifrågavarande arbetes tryckning närmare 30 år — hällre kritisera sina
föregångares små fel och underlåtenhetssynder än gifva erkännande åt de ideer och lärdomar 
de af dem erhållit. Steenstrup utgör härutinnan knappast något undantag. Hans 
främste föregångare J. H. C. Dau, hvars skrifter helt flyktigt citeras, har
mångenstädes framlagt iakttagelser och gjort uttalanden, som med fog kunde anförts
bredvid Steenstrups egna. Ett enda sådant uttalande af Dau skall jag här citera såväl 
därför, att det visar att Dau varit inne på en liknande tankegång, som ligger till 
grund för Steenstrups viktiga upptäckt af de hvarandra följande skogsgenerationerna, 
som och därför, att det jämfördt med ofvan gifna citat visar, huru helt annorlunda 
klart och medvetet Steenstrup såg på dessa ting än föregångaren, för hvilken
lagerföljden i mossarna uppenbarligen var rätt kaotisk. 

„Eine interessante physio-historische (Natur-geschichtliche) Thatsache liefern diese 
Nadelholzstubben und die in den Holzmooren in so erstaunender Menge vorkommende 
Birken-Rinde, dass in manchen Gegenden (und wahrscheinlich in manchen ganzen
Ländern) die Wald-Vegetation noch seit der historischen Zeit gänzlich gewechselt hat 
und ein neues Baumgeschlecht an die Stelle des früher herrschenden, so su sagen, 
eingewandert ist, wie in der Vorwelt ein Volk in die Wohnsitze des andern einrückte.
﻿Noch stehen diese wenigen Beyspiele zu einzeln da, um allgemeinere Folgerungen 
daraus ziehen zu dürfen“  J. H. G. Dau: Die Torfmoore Seelands. Kopenhamn 1829, sid. X, noten.  Steenstrup kände 
äfven Daus andra hufvudarbete: Neues Handbuch über den Torf, dessen Natur, Entstehung und 
Wiedererzeugung, Nutzen im Allgemeinen und für den Staat u. s. w. Leipzig 1823, samt ett enligt 
dr. Hartz nu till synes förkommet manuskript af honom. Dau dog i Kopenhamn 1831. . 

Det var de allmängiltiga resultaten af iakttagelserna, hvilka Dau icke formådde 
vinna, som Steenstrup vann. 

Många andra viktiga observationer, som kunde vara värda att närmare beröra, 
finnas i nu ifrågavarande kapitel af Steenstrups hufvudarbete, men utrymmet tillåter 
endast att framhäfva ett fåtal. Han framhåller betydelsen af undersökningar öfver, 
i hvilka lager fornsaker i mossarna anträffas, möjligheten till absoluta 
tidsbeståmningar och felaktigheten i de äldre författarnes uppgifter om granens förekomst som 
fossil i mossarna. Tanker man på den härskande uppfattningen om granens allmänna 
förekomst och att då för tiden inga som hälst teoretiska skäl talade däremot, måste 
man medgifva, att Steenstrups naturforskareöga och kritiska läggning firat en verklig 
triumf, då han till fullo kunde visa, att den rådande uppfattningen var felaktig. 
Särskildt är noten sid. 86 karaktäristisk. Han undersökte en mosse vid Uggelöse och blef 
därvid mycket öfverraskad, att i den från bottnen upptagna torfven finna 
grankottar, som „baade udvendig og indvendig vare törvfarvede“. Vid sonderbrytandet 
voro de dock friska och Steenstrup lyckades till sist klargora att „der engang havde 
været brugt“ grangrenar från en rätt långt bort liggande granplantering vid 
föregående arbeten i mossen. 

Sådana triumfer förklara delvis den kraft, med hvilken han i andra fall genom 
årtionden höll på uppfattningar, som ej voro tillräckligt grundade. En sådan var den 
han uttryckte i orden: „Saavidt den (eken) hidtil er blevet mig bekjendt fra 
Skovmoserne, maa jeg antage den for at have bestaaet fornemlig om ikke udelukkende 
af Vinteregen (Quercus sessiliflora) da alle de Levninger af Frugt, Grene og Löv, 
hvilke jeg hidtil har havt Leilighed til at undersöge, vise fuldkommen 
Overensstemmelse med dette Træe. Denne Fortidens Egevegetation kan da næsten med samme 
Ret som Fyrrevegetationen, antages for at være uddöd her i Landet“. Det samma 
gäller om hans uppfattning, om alen såsom skogbildare äldre än boken, af hvilken 
senare han ej fann några lämningar i mossarna. Beträffande denna fråga yttrar han 
sig dock med vida större försiktighet. 

„Det bliver derfor meest antageligt at sætte Ellevegetationen tidligere end 
Bögetræet. Kun staaer det uundersögt, hvorvidt Elletræet har indtaget mere end den 
nærmeste Omgivelse af Skovmoserne, eller har udbredt sig i sammenhængende Skov 
over Höistrækningerne mellem disse.“ 

Frågan om menniskans samtidighet med de olika skogs vegetationerna, som skulle 

﻿sysselsåtta honom hela hans långa lif, upptages redan här till behandling. 
Resultaten framgår af följande ord. „Ogsaa synes Oldtidslevningerne, som jo i stort Antal 
ere bevarede i Moserne, at tale for, at Danmark i den Tid, da Skovvegetationen meest 
var Eg, om den end ikke udelukkende bestod deraf, næppe har været beboet — —. 
Imidlertid er der dog Spor tilbage af at enkelte Levninger af hine Vegetationer 
(tall- och ek-) i den forste Beboelsestid have staaet tilbage som Minde om de tidligere 
Tilstande". 

En annan fråga, hvilken det först blef en långt senare tid förunnadt att lösa, 
hade dock redan Steenstrup öppet öga för, nämligen den rent geografiska 
fördelningen af de olika torfmosszonerna. Han såg nåmligen fullständigt riktigt att „en 
Egevegetation — — har udbredt sig ikke blot over de samme Strækninger, hvor 
Fyrren för stod, men ogsaa over en stor Deel af de Lavstrækninger, som omgive 
disse — — thi i det Tidsrum (då tallen bildade skogen) synes disse lavere Strækninger 
ikke at have været bedækkede uden med större eller mindre Vandmasser“. Svårare 
var det för honom att med denna riktiga utgångspunkt kunna tolka de skäligen 
obestridliga uppgifter han anför om tall jämte ek i de submarina mossarna utmed 
Jyllands västkust. Hvad vi nu kalla litorinasänkningen och öfverhufvudtaget de 
invecklade nivåförskjutningar, som vi nu känna, var det då omöjligt att ens ana. 

Nar man slutat läsningen af „Skovmoserne Vidnesdam- och Lillemose“ och lägger 
samman boken, instämmer man gärna i att Steenstrup har rätt bedömt sitt arbete i 
några rader, som han skrifver på en af dess sista sidor. „I disse mine Undersögelser 
over Törvmoserne er der sikkert flere Punkter, som med Tiden ville modtage flere 
Forandringer, idetmindste Tillempninger, naar Antallet af Undersögelserne bliver 
större, og Sammenligningsgenstandene flere. De i dem anförte Kjendsgjerninger ville 
vel staae fast, og de af dem udledte Resultater haaber jeg at være dem, som 
Nutiden deraf vilde uddrage“. 

Det förflöt 27 år efter nu behandlade arbetes offentliggörande innan Steenstrup 
ånyo tog till orda som torfmossforskare. Han höll då, den 10 juli 1869, fdr „den 
danske Landmanförsamlingens“ medlemmar ett föredrag om torfmossarnes bidrag 
till kännedomen om landets natur och kultur under gångna tider. I detta ger han en 
kort sammanfattning af såvål sina ofvan refererede studier som af arbetena till 
belysende af djurvärldens och människans historia i Danmark. Efter några inledande 
ord erinrar han om istidens tillvaro, om några allmänna drag i torfmossarnes 
byggnad och kommer så in på de olika skogsvegetationer, som härskat i Danmark. Nu 
omtalar han blott tre: tallens, ekens och bokens. Ehuru han ej omnämner skälen, 
torde man kunna antaga, att utelämnande af aspens zon berodde på att han med 
åren kommit under fund med att den blott representerade en kort öfvergångstid, 
hvadan i ett populärt foredrag för praktici den ej borde medtagas. Beträffande 
﻿alzonen insåg han vid denna tid sannolikt själf, att den i mossarna motsvarade 
bokens tid, ehuru utan särskilda mera invecklade undersökningsmetoder i de starkt 
formultnade ytlagen blott alstubbarna kunde påvisas. 

Ett annat anmärkningsvärdt framsteg under åren uttryckes i foljande sats: „Vi 
kunne idetmindste bevise, at den æklste af vore Kulturer, Stenalderkulturen, ligefrem 
naar tilbage i den store Fyrreskovs Tid, og at Fyrretræerne ikke er forsvundne her 
fra Landet, inden Stenkulturen allerede havde hersket her i længere Tid“. 

 Han går också in på den praktiskt viktiga frågan hur fort torfmossarna kunna 
anses tillväxa och kommer till det resultat, att bildningen af duglig bränntorf sker 
så sakta, att den som icke har „tid til at vente 4—5000 Aar eller længere“ ej har 
att ta hänsyn därtill. Detta var samma resultat, till hvilket hans främste 
föregångare Dau redan kommit, men Steenstrup sager att man i „nabolandene (Sverig)“
alltjämt tror på motsatsen, något som vid denna tid nog också mångenstädes var 
fallet i hans eget hemland. Detta bevisas icke minst af ett bref till honom af N. 
Hofman Bang af den 2 april 1842, hvari denne rent ut sager att han „ikke 
fuldkommen kan tiltræde Deres Mening (at Genvæxten af Torvmoserne kan anses som 
ingen), men skal herefter soge at komme til nærmere Kundskab om denne Genstand“. 

En annan fråga, som behandlas, är orsakerna till de olika skogsvegetationernas 
följd. Märkligt nog framhåller Steenstrup, hvilken i sin förut behandlade stora 
afhandling uttalat satsen: „jo længere vi gaa tilbage i Tiden, jo raaere og koldere var 
Klimaet“, här ej alls som orsak klimatets fortgående förbättring och att de efter 
hvarandra följande vegetationerna representera allt större och större värmebehof. I 
dess ställe anför han som de egentligen verkande orsakerna dels „at der gjennem 
den hele Natur spores ligesom en Art af Vexeldrift“, en tanke, som han 
uppenbarligen upptaget af Chr. Vaupell, dels menniskans inflytande, hvilket rätt utförligt men 
uppenbarligen felaktigt motiveras. Han glömmer alldeles att i vissa delar af Sverige 
i årtusenden bott menniskor, utan att tallskogen oaktadt hennes synnerligen kraftiga 
ingrepp därför försvunnit. Det vill synas som om frågan om växternas värmebehof 
ej mera ingående sysselsatt Steenstrups tankar. 

De följande delarna rörande de större djurens invandring och menniskans 
förhållanden ligga vid sidan af här gifna framställning, hvadan endast må erinras om 
deras tillvaro. 

Når man nu läser detta föredrag omedelbart efter det man lagt „Vidnesdam- og 
Lillemose“ från sig, kan det ej nekas, att man känner skilnaden mellan 
den unge forskaren, för hvilkens upptäckareöga så mycket framtida arbete hägrar 
och den 57-årige redan åldrande vise, för hvilken allt ligger färdigt och afslutadt. 
Ännu starkare framträder denna kontrast lättbegripligt nog vid andra upplagan, 
som af honom 19 år senare utgafs. Han var då redan en åldring, som hyste den 
﻿vördnad för hvad han skrifvit, att han ej ville röra ett ord i den urspningliga 
texten, utan blott i några få noter tillade några ord om ett par af de allra viktigaste 
nya upptåckterna, däribland sex rader om den störstå upptäckt, som på detta 
arbetsområde gjoits efter hans egen ungdoms storverk: fyndet af en arktisk flora i 
mossarnes bottenlager. 

En dag i början af november 1892 erhöll jag från Steenstrup ett konfidentiellt 
korrektur på några få sidor med titeln „Til Istidens Gang i Norden″, hvilket äfven 
tillställts Johnstrup, Nathoret, Hartz och Warming for yttrandes afgifvande. Det tog 
4 år innan han beslöt att trycka dessa sidor, hvilka han i bref meddelade egentligen 
vore riktade mot dem, som hyllade åsikterna om interglacialtider. Detta Steenstrups 
sista vid nårmare 80 års ålder gjorda inlägg i de invecklade frågor, som möta 
beträffande istidens senare skeden, innehåller som var att vänta intet nytt af värde, 
men de visa dock hans ärliga sträfvande, att ända upp i ålderns sena höst hålla sig 
i nivå med vetenskapens framsteg. 

***

Härmed är en kort öfversikt lämnad af de hufvudpunkter, i hvilka Japetus 
Steenstrup under sitt långa lif ingrep i den egentliga torfforskningen. Redan af det 
ofvan meddelade inses lätt nog, att det om honom med fog i detta fall kan sägas 
detsamma som om så mången annan forskare: sina bärande ideer erhöll han och sitt 
bästa arbete utforde han i sin ungdoms tidigare år. Det är också rätt naturligt att 
det med en man af Steenstrups lynnesläggning skall ha varit så. Han var en 
utpräglad idémenniska af kritisk för att ej saga skeptisk läggning, med föga sinne för 
själfva den vetenskapliga tekniken och stor svårighet att samla sig till det tidsödande, 
mödosamma, föga angenäma arbete, som består i redigering af anteckningar, 
utarbetande af manuskript, minutiöst genomgående af litteratur, hvilket allt dock är 
synnerligen nödvändigt för våra dagars vetenskapsmän. 

Som torfmossforskare led Steenstrup af den svagheten, att han icke i 
ungdomsåren varit i tillfälle att forvärfva en tillräckligt omfattande och djup botanisk 
bildning. Detta medförde, att han oaktadt sin sällsynta kombinationsförmåga och sina 
omsorgsfulla detaljundersökningar ej formådde afvinna sina observationer illt hvad 
som annars varit möjligt och ej lyckades till en full och verklig enhet sammangjuta 
den fossila flora, han dessutom i allt för ringa artantal förmådde framleta ur 
mossarna, med sitt hemlands ännu lefvande växtvärld. Då detta sägs, må det emellertid 
icke förglömmas att ingen af hans egentliga samtida nådde längre än han, äfvensom 
att hans hufvudfack var zoologien och att han fönnådde öfverspänna ett ofantligt 
vidt fält af det mänskliga vetandet. 

***


﻿Den 28 augusti 1888 vandrade jag för första gången upp för trapporna i
Köpenhamns zoologiska museum, frågade om etatsrådet stod att träffa och skickade in ett kort, 
hvars namn han sett genom en liten honom en tid förut tillsänd uppsats om torfmossar i 
Skåne. Snart nog vankade en gammal man med en bräcklig kropp men med ett 
hufvud sådant jag aldrig skall glömma ut och ropade „Välkommen min käre, lille 
hr Andersson“. Jag fördes in i ett stort rum, som väl motsvarade hvad jag 
många år senare hörde om Rudolf Virchow. Denne skaffade till sitt präktiga 
arbetsrum flera och flera bord, men de fylldes med böcker, böcker och åter böcker, 
så att när min sagesman besökte honom, hade han blott ett litet hörn vid ett af 
borden att sitta och skrifva vid, och när min vän sedan åter kom till honom efter 
något år, var äfven det fylldt och Virchow satt och skref i knäet! Så såg det ungefär 
också ut hos Steenstrup; i det stora rummet var det så mycket böcker på hyllor, 
bord, stolar och golf, att det nätt och jämt var plats för honom och mig. 

Vi talade torfmossar, han gladde sig att någon upptagit hans studier; allt hade 
han sett, och det mesta tviflade han egentligen på, utom på sin ungdoms
iakttagelser. Han skulle visa mig belysande material till något vi kommit tala om 
och skickade vaktmästaren ut att hämta »tredje asken underifrån, som står på 
fjärde skåpet till höger i andra rummet till vänster«. Mycket riktigt, efter en stund 
kom denne åter med en stor pappkartong innehållande en del bruna hoptorkade 
växtfragment, lindrigt sagdt svagt etiketterade. Men den 75 årige mannens minne 
förslog tillfullo att ge en stor mängd sannolikt alldeles korrekta uppgifter om dessa 
föremål. Tekniker på området var han uppenbarligen icke. 

Jag kom tillbaka rätt ofta till Steenstrup under de nio år han lefde efter mitt 
första besök. Aldrig har jag blifvit älskvärdare och mera intresseradt mottagen än 
hos honom, och det är mig en gåta, att han inom eget land ej förmådde uppamma 
några lärjungar, ty den man, som nu med så stor framgång företräder
torfmossforskningen i Danmark, kan ej betecknas som sådan i personlig mening. Men det var ej 
nog med, att jag i Steenstrup fann en älskvärd äldre vän och gynnare, hvad mera är, 
jag bevarar från de många timmar, vi diskuterade samman minnen af en af de mest 
geniala män jag någonsin lärt känna. Träffsäkrare kan svårligen i ett ord bilden af 
den mannen tecknas än då han själf i en viss naiv, ungdomlig yfverborenhet satte 
på titelbladet till »Geognostisk-geologisk Undersögelse af Skovmoserne Vidnesdam- og 
Lillemose« att den författats af »Joh. Japetus Sm. Steenstrup, Naturforsker«.

*


