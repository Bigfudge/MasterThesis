KUNGL. MAJ:TS FÖRORDNINGAR

OM

AUTOMOBILTRAFIK

JÄMTE

KUNGL. AUTOMOBIL KLUBBENS

TRAFIKREGLEMENTE

FÖR

STAD OCH LANDSBYGD

<img>

ANDRA UPPLAGAN

*

PRIS […]

Albin Westlings Bok[? handel]

Pappershandel Fotograf[…]

Storgatan 24 ÖREBRO

KUNGL. MAJ:TS FÖRORDNINGAR

OM

AUTOMOBILTRAFIK

JÄMTE

KUNGL. AUTOMOBIL KLUBBENS

TRAFIKREGLEMENTE

FÖR

STAD OCH LANDSBYGD

ANDRA UPPLAGAN

LINKÖPING
HENRIC CARLSONS BOKHANDEL

INNEHÅLLSFÖRTECKNING:

Sid.

K. M. förordning om automobiltrafik  ...................... 3

Utdrag av K. M. kungörelse om automobilregisters förande   34
K. M. kungörelse ang. tillämpningen av § 15 mom. 2 i
 förordningen den 30 juni 1916 om automobiltrafik  ......  35
Lag ang. ansvarighet för skada i följd av automobiltrafik. 35
Lag om ändrad lydelse av 11 kap. 15 § strafflagen......... 38
K. M. kungörelse om formulär till körkort för
 automobilförare m. m..................................... 39
K. M. kungörelse med bestämmelser ang. tillämpningen av
 den internationella konventionen rörande automobiltrafik. 40
K. M. kungörelse ang. kännetecken å automobiler från
 Danmark och Indien....................................... 42
*
Trafikreglemente utarbetat av Kungl. Automobil Klubben.... 43
Utdrag ur d:o med illustrationer.......................... 49
*
Sakregister............................................... 52

LINKÖPING 1920
LINKÖPINGS TRYCKERI AKTIEBOLAG


<chapter name="KUNGL. MAJ:TS FÖRORDNING OM AUTOMOBILTRAFIK">
<h1>KUNGL. MAJ:TS FÖRORDNING OM AUTOMOBILTRAFIK
</h1>
given Stockholms slott den 30 juni 1916
med ändringar den 25 sept. 1920.

<b>Om automobils beskaffenhet.</b>
<tab>§ 1.
<i>Mom. 1</i>. Automobil, varmed i denna förordning,
där ej annorlunda särskilt stadgas, avses jämväl
motorcykel, vars vikt överstiger 50 kilogram, skall vara
försedd med

a) styrinrättning, varigenom automobilen snabbt och
säkert kan vika undan och med lätthet vända;

b) två lätt åtkomliga, av varandra oberoende och fullt
tillförlitliga system för bromsning, av vilka, utom
beträffande motorcyklar, åtminstone det ena skall äga
förmåga att, även om föraren lämnat automobilen, på ett
effektivt sätt fasthålla densamma även i lutande
ställning;

c) signalapparat av lämplig beskaffenhet;

d) anordning, varigenom motorn ögonblickligen kan
stoppas eller kopplas från drivhjulen;

e) inrättning, som hindrar automobilen att komma i
gång av sig själv;

f) om automobilens egen vikt är över 350 kilogram,
anordning för backning; och

g) om explosionsmotor användes, effektiv anordning
för dämpande av ljudet från avloppsgaserna
(ljuddämpare).

<i>Mom. 2</i>. Samtliga handtag och andra anordningar
för automobilens igångsättning, manövrering och
bromsning skola vara anbragta på ett till förekommande av
förväxling lämpat sätt och så att automobilföraren lätt
kan åtkomma dem, utan att han behöver flytta sig från
sin plats eller vända sin uppmärksamhet från vägen.

Å automobil får ej finnas något, som från förarens
plats skymmer utsikten över körbanan.

<i>Mom. 3</i>. Motorn samt de behållare och rör, som
innesluta flytande eller gasformigt bränsle, skola vara
så beskaffade, att de ej kunna orsaka eld eller
olyckshändelse genom explosion.

Motorn får ej utsläppa rök, ånga eller illaluktande
gas i sådan grad eller på sådant sätt, att olägenhet
därav uppkommer. Rör och behållare skola vara på
bästa möjliga sätt skyddade för yttre åverkan.

<i>Mom. 4</i>. Hjulringarna få ej vara kullriga, så framt
de ej äro av mjukt och elastiskt ämne, de få ej heller
hava tvärlister, framskjutande bulthuvuden eller andra
ojämnheter; dock må hjulringar av mjukt och elastiskt
ämne till skydd mot sliring anbringas så kallade
glidskydd.

Vintertid må broddning av hjulringarna eller andra
därmed jämförliga åtgärder äga rum.

Hjulringar, som icke äro av mjukt och elastiskt ämne,
skola hava en bredd av minst 8 centimeter, som, då
beräknade belastningen på hjulet överstiger 400
kilogram, ökas med en halv centimeter för varje
överskjutande fullt eller påbörjat femtiotal kilogram av hjulets
belastning; dock att större bredd än 25 centimeter ej
i något fall erfordras.

Därest föreskrifter i fråga jämväl om bredden å
hjulringar av mjukt och elastiskt ämne skulle finnas
erforderliga, komma särskilda bestämmelser därom att av
Konungen meddelas.

<b>Om besiktning av automobil m. m.</b>
<tab>§2.

För verkställande av besiktning och annan
förrättning, som i denna förordning avses, skola Konungens
befallningshavande, var för sitt län, förordna
erforderligt antal besiktningsmän. Dylikt förordnande
meddelas varje gång för en tid av tre år. Avgår
besiktningsman före utgången av den för honom bestämda
tjänstgöringstid, utses ny besiktningsman för den återstående
tiden. Ändå att tid, för vilken besiktningsman blivit
utsedd, ej gått till ända, må, när skäl därtill
förekommer, för honom meddelat förordnande återkallas.

Besiktningsman skall vara fullt förtrogen med
automobils konstruktion, skötsel och manövrering ävensom
äga fullständig kännedom om gällande
författningsföreskrifter rörande automobiltrafik.

Konungens befallningshavande låte en gång vid varje
års början i allmänna tidningarna samt i den stads
tidning, där Konungens befallningshavande har sitt säte,
eller, om flera tidningar där utgivas, i den eller dem
av dessa, där kallelse till allmän rådstuga kungöres,
införa uppgift å de personer, som äro i länet antagna
till besiktningsmän. För Stockholm kungöres uppgift,
varom här är fråga, i den tidning, vari
överståthållarämbetets kungörelser vanligen intagas.

Avgår under året besiktningsman från befattningen,
eller varder ny sådan antagen eller meddelat
förordnande återkallat, skall det tillkännagivas på enahanda sätt.

Instruktion för besiktningsmännen utfärdas av
Konungen.

<tab>§3
<i>Mom. 1</i>. Den, som i syfte att få automobil
registrerad vill hos besiktningsman anmäla densamma till
besiktning, skall därvid uppgiva den avsedda
användningen av automobilen (personvagn, lastvagn o. s. v.),
dess tillverkare, typ (märke eller fabrikat) och
fabriksnummer, automobilens egen vikt, drivkraftens art,
motorns cylindertal och cylinderdimensioner samt
antalet av fabrikanten uppgivna hästkrafter hos motorn
ävensom, i fråga om personvagn, det antal personer,
som automobilen är avsedd att kunna föra, samt,
beträffande lastvagn, lastningsförmågan och, om denna
överstiger 1,000 kilogram, högsta hjultryck å såväl
fram- som bakaxeln.

Avser besiktning automobil, som är registrerad,
erfordras allenast uppgift å automobilens

registreringsnummer och igenkänningsmärke samt uppgift å ägarens
namn, yrke och hemvist eller däremot svarande uppgift.

<i>Mom. 2</i>. Vid besiktning skall undersökas, huruvida
automobilen till sin beskaffenhet överensstämmer med
de i § 1 meddelade bestämmelser samt jämväl i övrigt
är lämplig för sitt ändamål.

Över vad vid besiktningen iakttagits skall
besiktningsman utfärda besiktningsinstrument, som, då
automobilen ännu ej är registrerad, tillika skall innehålla
beskrivning över automobilen.

Besiktningsinstrument skall senast inom 4 dagar
efter besiktningen vara i två exemplar tillgängligt för
anmälaren.

<i>Mom. 3</i>. Har registrerad automobil vid besiktning
icke befunnits i föreskrivet och lämpligt skick, skall
besiktningsmannen därom göra anmälan hos Konungens
befallningshavande i det län, där automobilen är
registrerad.

<i>Mom. 4</i>. Företages besiktning av automobil på grund
av myndighets förordnande, skall
besiktningsinstrumentet ofördröjligen insändas till nämnda myndighet.

Kan i sådant fall besiktning icke äga rum på grund
därav, att automobilen undanhålles besiktningsmannen,
skall denne anmäla förhållandet hos den myndighet
som meddelat förordnandet.

<tab>§ 4

<i>Mom. 1</i>. Infinner sig någon hos besiktningsman med
begäran att få undergå sådan prövning, som erfordras
för att vinna tillstånd att föra automobil (motorcykel,
som i § 1 mom. 1 sägs) skall besiktningsmannen, där
för prövningen lämpligt fordon finnes att tillgå,
verkställa prövningen.

Befinnes sökanden vara fullt förtrogen med
konstruktionen, skötseln och manövreringen av automobil
(motorcyckel, som i § 1 mom. 1 avses) ävensom äga nödig
kännedom om gällande författningsföreskrifter rörande
automobiltrafik, skall besiktningsmannen ofördröjligen
meddela sökanden bevis om den undergångna
prövningen.

<i>Mom. 2</i>. Finner besiktningsman, att anstalt eller
lärare, som yrkesmässigt meddelar undervisning för
utbildning av automobilförare, icke bedriver denna
verksamhet på sådant sätt, som för en tillfredsställande
utbildning erfordras, åligger det besiktningsmannen att
meddela anstalten eller läraren nödiga anvisningar i
nämnda hänseende.

<b>Om registrering av automobil och om
igenkänningsmärke.</b>

<tab>§5.

<i>Mom. 1</i>. Automobil må ej i andra fall än de, som
angivas i mom. 2 av denna §, tagas i bruk, innan den,
på sätt i § 6 stadgas, blivit registrerad och
igenkänningsmärke tilldelats densamma.

<i>Mom. 2</i>. Skall automobil, som undergått besiktning
enligt § 3 och därvid befunnits i föreskrivet och
lämpligt skick, föras till ort inom det län, där den skall
registreras, eller skall ännu icke registrerad automobil,
före eller efter besiktning, provköras, skall baktill å
automobilen föras en jämväl på avstånd väl synlig skylt,
upptagande ordet "provvagn" samt ägarens namn och
hemvist. Beträffande skyltens utseende och därå
befintliga bokstävers storlek skall gälla vad i § 8 mom.
2 stadgas.

Provkörning med automobil må icke före besiktning
äga rum utan tillstånd för Stockholm av
överståthållarämbetet, för annan stad, där poliskammare finnes, av
denna, för övriga städer av magistrat eller, där sådan
ej finnes, av stadsstyrelse samt för landet av
landsfiskalen i orten. Vederbörande myndighet bestämmer
därvid de villkor, under vilka körningen må äga rum.

Vid färd, varom här är fråga, skola, ehuru
automobilen icke är registrerad, iakttagas de i denna
förordning meddelade bestämmelser om körning med
automobil.
<tab>§6.

<i>Mom. 1</i>. Hos Konungens befallningshavande skall
föras automobilregister för inskrivning av de uppgifter
rörande automobiler, om vilka i denna förordning
förmäles eller vilkas intagande i registret eljest varder
föreskrivet.

Automobil skall vara registrerad hos Konungens
befallningshavande i det län, där ägaren är mantalsskriven.
Skall automobilen företrädesvis användas utom det län,
inom vilket ägaren är mantalsskriven, eller äro ägarna
flera och mantalsskrivna inom olika län, eller har ägaren
sitt hemvist utom riket, eller tillhör automobilen ägare,
som icke mantalsskrives, skall automobilen registreras
hos Konungens befallningshavande i det län, där den
företrädesvis skall brukas.

<i>Mom, 2</i>. Anmälan till registret skall göras skriftligen
och vara åtföljd av stadgade avgifter för registreringen
och dess kungörande.

<i>Mom. 3</i>. Ansökan om registrering av automobil,
som icke förut registrerats, göres av ägaren eller, om
automobilen tillhör staten eller kommun, av den
myndighet eller person, som äger befogenhet att anställa
förare å automobilen, och skall innehålla uppgift å
ägarens namn, yrke och hemvist eller däremot svarande
uppgift. Vid ansökningen skall i två exemplar fogas
vederbörligt besiktningsinstrument.

<i>Mom. 4</i>. Har den anmälande icke iakttagit de
föreskrifter, som finnas för varje fall meddelade, eller
utvisar besiktningsinstrument, att automobil icke uppfyller
de i § 1 meddelade bestämmelser eller eljest icke är
lämplig för sitt ändamål, skall registreringen vägras.

<i>Mom. 5</i>. Vägras registrering, skall Konungens
befallningshavande ofördröjligen hålla sökande tillhanda
eller, om han uppgivit postadress, till honom med
allmänna posten översända skriftlig underrättelse om
beslutet med skälen därför.

<i>Mom. 6</i>. Beviljas registrering av automobil, skall
Konungens befallningshavande i registret införa:
<i>a</i>) dag för registreringen jämte nummer i registret;

<i>b</i>) den avsedda användningen av automobilen
(personvagn, lastvagn  o. s. v.), typ (märke eller fabrikat),
egen vikt, drivkraftens art samt antalet hästkrafter hos
motorn ävensom, i fråga om personvagn, det antal
personer, som automobilen är avsedd att kunna föra,
samt, beträffande lastvagn, lastningsförmågan och, om
denna överstiger 1,000 kilogram, högsta hjultryck å
såväl fram- som bakaxeln;

<i>c</i>) ägarens namn, yrke och hemvist eller däremot
svarande uppgift; samt

<i>d</i>) det automobilen tilldelade igenkänningsmärke.

Bevis om registreringen och uppgift om
igenkänningsmärket skola tecknas å ena exemplaret av
besiktningsinstrumentet.

<i>Mom. 7</i>. Anmäles ändring i förhållande, varom
inskrivning i registret skett, eller varder sådan ändring
eljest för Konungens befallningshavande veterlig, skall
den ändring anmärkas i registret. Meddelas jämlikt
§ 10 förbud för automobils användande eller upphäves
sådant förbud, skall anteckning jämväl därom ske i
registret.

Göres anmälan därom, att automobil vid förnyad
besiktning befunnits i föreskrivet och lämpligt skick,
skall detta likaledes antecknas i registret.

<i>Mom. 8</i>. Vad i automobilregistret antecknats skall
genom Konungens befallningshavandes försorg för rikets
polismyndigheter kungöras i den omfattning och på
det sätt, som Konungen bestämmer.

<i>Mom. 9</i>. Närmare föreskrifter om automobilregistrets
förande ävensom om avgifter för registreringen och
dess kungörande meddelas av Konungen.

<tab>§ 7.

<i>Mom. 1</i>. Övergår registrerad automobil till ny ägare,
skall, där icke, på sätt nedan stadgas, ny registrering
av automobilen bör ske inom annat län, den nye ägaren
inom 14 dagar, sedan förvärvet skedde, därom göra
anmälan för registrering hos Konungens
befallningshavande i det län, där automobilen är registrerad; dock
att, om äganderätten övergår genom arv eller testamente,
tiden för anmälan räknas, där boskifte erfordras, från
det detta hölls, men, i annat fall, vid arv, från det
bouppteckningen efter arvlåtaren avslutades, och vid
testamente, från det testamentet blev beståndande.

Har den nye ägaren icke sitt hemvist här i riket och
har automobilen förvärvats genom köp, byte eller gåva,
åligger den anmälningsskyldighet, som ovan sägs, förre
ägaren.

<i>Mom. 2</i>. Har automobil förstörts eller kommer den
av annan anledning icke vidare att användas här i riket,
skall ägaren inom 14 dagar, från det automobilen,
ägaren veterligen, upphörde att brukas, därom göra
anmälan för registrering hos Konungens
befallningshavande i det län, där automobilen är registrerad.

<i>Mom. 3</i>. Sker i andra fall än ovan i mom. 1 och 2
sagts ändring i förhållande, varom registrering skett,
skall anmälan därom, så fort ske kan, göras hos
Konungens befallningshavande i det län, där automobilen
är registrerad.

<i>Mom. 4</i>. Inträffar sådan förändring beträffande
äganderätten till automobil eller dess användningsområde eller
eljest, att densamma enligt § 6 mom. 1 bör registreras
i annat län, än där registrering förut skett, skall ansökan
om ny registrering göras hos Konungens
befallningshavande i det län, där registreringen bör ske, inom
en månad, från det förändringen inträdde; dock att
denna tid i de fall, som omformäles i mom. 1 här ovan,
skall räknas på sätt där är föreskrivet. Denna ansökan
skall göras av ägaren eller i fall, som angives i § 6
mom. 3, av den, som äger befogenhet att anställa förare
å automobilen, och innehålla uppgift om den förra
registreringen och det automobilen därvid tilldelade
igenkänningsmärke; i övrigt skall i fråga om sådan
registrering i tillämpliga delar gälla vad i § 6 och denna
§ är stadgat om registrering av automobil, som icke
förut registrerats.
<i>Mom. 5</i>. Har hos Konungens befallningshavande
registrerats automobil, som förut är i annat län
registrerad, har Konungens befallningshavande att om
registreringen göra anmälan hos Konungens
befallningshavande i det län, där den föregående registreringen
skett.

<tab>§8.

<i>Mom. 1</i>. Inom respektive län tilldelas vid
registreringen varje automobil sitt särskilda ordningsnummer,
vilket, jämte en länet betecknande bokstav, utgör
automobilens igenkänningsmärke.

Länen betecknas sålunda, att

A utmärker Stockholms stad,
B       "  Stockholms         län
C       "  Uppsala             "
D       "  Södermanlands       "
E       "  Östergötlands       "
F       "  Jönköpings          "
G       "  Kronobergs          "
H       "  Kalmar              "
L       "  Gottlands           "
K       "  Blekinge            "
L       "  Kristianstads       "
M       "  Malmöhus            "
N       "  Hallands            "
0       "  Göteborgs och Bohus "
P       "  Älvsborgs           "
R       "  Skaraborgs          "
S       "  Värmlands           "
T       "  Örebro              "
U       "  Västmanlands        "
W       "  Kopparbergs         "
X       "  Gävleborgs          "
Y       "  Västernorrlands     "
Z       "  Jämtlands           "
AC      "  Västerbottens       "
BD      "  Norrbottens         "

<i>Mom. 2</i>. Igenkänningsmärke skall på ett i ögonen
fallande sätt anbringas såväl framtill som baktill å
automobilen. Beträffande märkets utseende gäller, att det
skall anbringas på vit botten med tydliga, svarta, minst
10 centimeter höga bokstäver och siffror med överallt
minst 15 millimeters stapelbredd samt minst 15
millimeters avstånd mellan bokstav och siffra och minst 10
millimeter såväl mellan varje siffras och bokstavs
jämnlöpande delar som mellan siffrorna inbördes; och skall
sådan anordning vidtagas, att såväl den, som befinner
sig framom, som den, vilken befinner sig bakom
automobilen, kan utan svårighet läsa dess
igenkänningsmärke.

<i>Mom. 3</i>. I vederbörlig ordning förvärvat
igenkänningsmärke gäller för trafik i hela riket.

<b>Om efterbesiktning av automobil och om förbud mot
automobils användande.</b>
<tab>§ 9,

Under tredje kalenderåret från det, då besiktning av
automobil senast ägt rum, skall ägaren hos
besiktningsman uppvisa automobilen till förnyad besiktning för
utrönande huruvida automobilen fortfarande är i
föreskrivet och lämpligt skick. Inom en månad, efter det
besiktningen ägt rum, har ägaren att hos Konungens
befallningshavande i det län, där automobilen är
registrerad, anmäla den verkställda efterbesiktningen och
därvid foga besiktningsmannens bevis därom.

<tab>§ 10.

<i>Mom. 1</i>. Föreligger anledning antaga, att
automobil till sin beskaffenhet icke längre uppfyller
bestämmelserna i § 1 eller att automobilen icke längre är för
sitt ändamål lämplig, äger Konungens
befallningshavande låta genom besiktningsman verkställa förnyad
besiktning av automobilen samt om besiktningen
därtill föranleder, meddela förbud för automobilens
användande.
Dylikt förbud må ock meddelas, om automobilen
i sådant fall, som nu nämnts, undanhålles
besiktningsmannen, så ock då anmälan om efterbesiktning icke
inom föreskriven tid inkommit eller icke kunnat
registreras.

<i>Mom, 2</i>. Förbud, varom i mom. 1 sägs, gäller för
hela riket, intill dess någon Konungens
befallningshavande, efter det besiktningsman intygat, att
automobilen är i vederbörligt skick, förklarat hinder för
dess användande icke längre föreligga.

<i>Mom. 3</i>. Har Konungens befallningshavande
meddelat förbud eller förklarande, varom ovan sägs,
beträffande automobil, som icke är där i länet registrerad,
skall Konungens befallningshavande om den vidtagna
åtgärden omedelbart göra anmälan hos Konungens
befallningshavande i det län, där automobilen är
registrerad.

<b>Om automobilförare.</b>

<tab>§ 11.

Automobil må allenast föras av den, som därtill
innehar gällande tillstånd (körkort).

Dock må den, som utbildar sig till förare, äga
företaga övningskörning under de villkor, som bestämmas
för Stockholm av överståthållarämbetet, för annan stad,
där poliskammare finnes, av denna och för övriga
städer av magistrat eller, där sådan ej finnes, av
stadsstyrelse samt för landet av landsfiskalen i orten.

<tab>§ 12.

<i>Mom. 1</i>. Den, som vill erhålla körkort, har att till
Konungens befallningshavande i det län, där han är
mantalsskriven, eller om han icke är i riket
mantalsskriven, till Konungens befallningshavande i det län,
där han för tillfället vistas, insända ansökan därom
med angivande av fullständigt namn, yrke och
hemvist samt dävid foga

a) bevis om sökandes födelseår och födelsedag,
b) intyg av läkare, att sökanden icke lider av sådan
nedsättning i syn- eller hörselförmåga eller sådant lyte,
som gör honom olämplig som förare, och

c) bevis av besiktningsman, att sökanden är fullt
förtrogen med konstruktionen, skötseln och manövreringen
av automobil (motorcykel, som  i  § 1 mom. 1 sägs)
samt äger nödig kännedom om gällande
författningsföreskrifter rörande automobiltrafik.

Har sökanden vederbörligen fullgjort vad ovan
föreskrivits, och har han fyllt 18 år samt gjort sig känd
för nykterhet och ordentlighet har Konungens
befallningshavande att för honom utfärda körkort, vilket
skall innefatta tillstånd antingen att föra automobil eller
endast att föra motorcykel, som i § 1 mom. 1 sägs.
Körkort av förstnämnda slag medför rätt att föra
jämväl motorcykel, som nyss nämnts.

Körkort, vartill formulär fastställes av Konungen,
gäller för färd. i hela riket.

<i>Mom. 2</i>. Över utfärdade körkort skall Konungens
befallningshavande föra anteckning i liggare eller
kortregister; och skall därvid för varje körkort antecknas
nummer å körkort och dag för dess utlämnande samt
innehavarens namn, födelseår, födelsedag, yrke och
hemvist, så ock angivas, huruvida körkortet avser
automobil i allmänhet eller allenast motorcykel, som i § 1
mom. 1 sägs.

<i>Mom. 3</i>. Befinnes förare hava vid färd med
automobil gjort sig skyldig till grov vårdslöshet, varit
berusad eller visat likgiltighet för andra människors liv
eller egendom eller föreligga eljest sådana förhållanden,
att förare måste anses olämplig att föra automobil, må
Konungens befallningshavande, som utfärdat körkortet,
återkalla detsamma antingen för viss tid, minst två
månader och högst två år, eller ock för alltid.

Beslut, varigenom Konungens befallningshavande
återkallat körkort, skall antecknas i den liggare eller det
kortregister, varom i mom. 2 förmäles, och genom
Konungens befallningshavandes försorg för rikets
polismyndigheter kungöras på sätt Konungen förordnar.
Det åligger jämväl Konungens befallningshavande i
övriga län att i särskild avdelning av liggaren eller
kortregistret göra anteckning om dylika beslut, som
för polismyndigheterna kungjorts. På enahanda sätt
förfares med avseende å beslut, varigenom, efter
anförda besvär, återkallelse av körkort upphävts eller
ändrats.

<i>Mom. 4</i>. Har förare ådömst straff för förseelse mot
denna förordning eller mot 11 kap. 15 § strafflagen, i
vad sistnämnda lagrum avser automobiltrafik, åligger
det åklagaren att ofördröjligen insända utslaget i målet
till den länsstyrelse, som utfärdat körkort för föraren.

<b>Om körning med automobil.</b>

<tab>§ 13.

<i>Mom. 1</i>. Körning med automobil vare, där ej nedan
annorlunda sägs, tillåten å allmän väg, vars bredd
uppgår till minst 3,6 meter, samt å gata och torgplats;
ägande emellertid Konungens befallningshavande att,
efter vederbörande vägstyrelses hörande, medgiva
automobiltrafik, där sådan utan olägenhet kan äga rum,
jämväl å allmän väg av mindre bredd än ovan sägs.

Mom. 2. För landet må Konungens
befallningshavande, där körning med automobil å viss allmän väg,
vara sådan trafik enligt mom. 1 skulle vara tillåten,
kan till följd av vägens för dylik trafik otjänliga
beskaffenhet eller annat förhållande medföra särskild fara
eller olägenhet, meddela förbud vare sig mot all
automobiltrafik å vägen eller mot körning därå med
automobil av viss beskaffenhet.

I stad ävensom i köping eller municipalsamhälle,
där ordningsstadgan för rikets städer tillämpas, må
sådant förbud meddelas i den ordning, som i nämnda
stadga föreskrives.

<i>Mom. 3</i>. Därest för automobiltrafik upplåten väg
av en eller annan orsak tillfälligt avstänges för trafik,
bör Konungens befallningshavande, där så lämpligen
kan ske, bereda möjlighet för automobiltrafikanter att
framkomma å annan väg, även om denna eljest är för
sådan trafik förbjuden.

<i>Mom. 4</i>. Konungens befallningshavande äger, när
sådant erfordras förberedande av utfartsväg eller andra
särskilda omständigheter föreligga, meddela viss person
tillstånd att med iakttagande av de försiktighetsmått,
som må föreskrivas, för viss resa eller under viss tid
med automobil befara viss allmän väg, vara
automobiltrafik eljest icke må äga rum.

Inom område, där militära övningar skola företagas,
må under tiden för övningarna automobil, som därvid
brukas, framföras jämväl å allmän väg, som eljest icke
är upplåten för automobiltrafik, därest anmälan härom
i god tid förut skett hos vederbörande Konungens
befallningshavande.

<i>Mom. 5</i>. Allmän väg må, även om automobiltrafik
därå eljest ej är medgiven, befaras med automobil av
läkare eller veterinär i och för sjukbesök, för sjuk
persons forslande till läkare eller sjukvårdsanstalt samt i
andra därmed jämförliga fall av nödläge.

<i>Mom. 6</i>. Automobil med större hjultryck vid full
last än 2,500 kilogram må ej framföras å allmän väg
utan särskilt tillstånd av Konungens befallningshavande
i det län, där vägen är belägen.

<i>Mom. 7</i>. Ifråga om enskilda vägar och andra
enskilda områden ankommer det på ägaren eller hans
rättsinnehavare att avgöra, huruvida körning med
automobil därstädes må äga rum, dock att ifråga om
automobiltrafik å enskild väg, som allmänneligen befares
och som blivit av ägaren eller hans rättsinnehavare
upplåten till automobiltrafik, Konungens
befallningshavande äger enahanda befogenhet och skyldighet som
beträffande allmän väg.

<i>Mom. 8</i>. Vad i denna § är föreskrivet gäller ej
beträffande motorcykel, varom i § 1 mom. 1 förmäles,
vilken må framföras å varje allmän väg, gata eller
torgplats ävensom å enskilt område, då ägaren eller hans
rättsinnehavare därtill lämnat tillstånd, dock att för
motorcykel med tillkopplad så kallad bivagn (för-, sido-
eller släpvagn) skall, då bredden av hela fordonet,
styrstången oräknad, överstiger l,40 meter, gälla vad
ovan i denna § om annan automobil stadgats. Sådant
förbud, som i mom. 2 sägs, kan meddelas i fråga om
varje motorcykel, varom i § 1 mom. 1 förmäles.

<tab>§ 14.

<i>Mom. 1</i>. Personautomobil eller lastautomobil, vars
lastningsförmåga icke överstiger 1,000 kilogram, må ej
framföras med större hastighet än att på en timme
tillryggaläggas:

<tab><i>i stad, köping eller annat tätt bebyggt samhälle</i>

<tab>vid dagsljus högst 20 kilometer,

<tab>vid mörker högst 15 kilometer,

<tab>vid dimma högst 10 kilometer;

<tab><i>annorstädes</i>

vid dagsljus högst 30 kilometer, vilken hastighet må
höjas till 40 kilometer, då föraren kan överskåda minst
250 meter av den närmaste vägsträckan ävensom
erforderliga delar av de vägar, som ansluta sig till nämnda
vägsträcka, samt annan trafikant än gående icke där
skönjes och ej heller eljest någon omständighet
föreligger, som skulle kunna betinga lägre hastighet,

<tab>vid mörker högst 15 kilometer,

<tab>vid dimma högst 10 kilometer.

<i>Mom. 2</i>. Lastautomobil, vars lastningsförmåga
överstiger 1,000 kilogram, må ej framföras med större
hastighet än att på en timme tillryggaläggas

<tab><i>i stad, köping eller annat tätt bebyggt samhälle</i>

<tab>vid dagsljus högst 15 kilometer,

<tab>vid mörker högst 10 kilometer,

<tab>vid dimma högst 6 kilometer;

<tab><i>annorstädes</i>

<tab>vid dagsljus högst 20 kilometer,

<tab>vid mörker högst 15 kilometer,

<tab>vid dimma högst 10 kilometer.

<i>Mom. 3</i>. Föreligger anledning att för landet
inskränka ovan angiven största hastighet, äger Konungens
befallningshavande meddela bestämmelse härom.
I stad ävensom i köping eller municipalsamhälle,
där ordningsstadgan för rikets städer tillämpas, må
sådan bestämmelse meddelas i den ordning, som i nämnda
stadga föreskrives.

I enahanda ordning må, därest för någon stad större
hastighet för de i mom. 1 avsedda automobiler vid
dagsljus eller mörker skulle finnas lämplig, bestämmelse
om sådan ökad hastighet meddelas.

<i>Mom. 4</i>. Vad i denna § är stadgat avser icke
automobil, som begagnas såsom ambulansvagn eller vid
eldfara för brandväsendets räkning eller vid militär
övning, varom anmälan enligt § 13 mom. 4 skett.

§ 15.

<i>Mom. 1</i>. Konungens befallningshavande åligger, att,
var för sitt län, utfärda kungörelse med uppgift -- för
landet samt område, som är att hänföra till stad, men
icke är i stadsplan intaget -- å de allmänna vägar, som
få helt eller delvis befaras med automobil, ävensom
angående förbud, som må vara i särskilt fall meddelat
mot vägs befarande med varje eller visst slag av
automobil, samt om stadgad inskränkning beträffande vissa
vägar av eljest medgiven hastighet för automobils
framförande.

Likaledes åligger det konungens befallningshavande
var för sitt län, att i början av varje år i utfärdad
kungörelse på överskådligt sätt sammanfatta alla sådana
inom länet gällande stadganden, som i första stycket
omförmälas.

Hos Konungens befallningshavande skola ock å en
för allmänheten tillgänglig karta, minst i skala 1:200,000,
därest sådan karta är utgiven, vara utmärkta de för
automobiltrafik tillåtna vägarna inom länet.

<i>Mom. 2</i>. Å vägvisare, varom förmäles i 29 § i lagen
angående väghållningsbesvärets utgörande på landet,
skall, om någon av de vägar, som stöta samman, är
förbjuden för automobiltrafik, därom genom
vederbörande kronobetjänings försorg anbringas lätt synligt
anslag.
<tab>§ 16.

<i>Mom. 1</i>. Automobilförare skall, innan körning börjar,
förvissa sig om, att alla apparater, särskilt styr-,
broms-och andra säkerhetsanordningar, äro i fullgott skick
och verka säkert.

<i>Mom. 2</i>. Under färd skall å automobil föras
vederbörligt igenkänningsmärke, så beskaffat och anbragt,
som i »denna förordning är stadgat, vilket märke icke
får under färden vara dolt, varjämte å lämplig, lätt
tillgänglig plats skall vara anbragt skylt med uppgift om
dels ägarens namn och hemvist samt dels tiden för
senast verkställda besiktning av automöbilen. Å
lastautomobil skall därjämte vara anbragt skylt med
uppgift om automobilens egen vikt och lastningsförmåga
samt, om denna överstiger 1,000 kilogram, högsta
hjultryck å såväl fram- som bakaxeln.

Då mörker eller dimma råder, skola under färden
framtill föras två lyktor i samma höjd, en å vardera
sidan, med vitt sken, tillräckligt starkt att upplysa vägen
minst 50 meter framför automöbilen. Är motorcykel,
som i § 1 mom. 1 sägs, ej försedd med sidvagn, må
dock den främre belysningen utgöras av endast en
lykta av nämnda beskaffenhet. Medföres sidvagn, skall
jämväl å denna finnas framtill en lykta med vitt sken.
Baktill å automöbilen skall föras lykta med vitt sken,
som fullständigt belyser det å automöbilen anbragta
bakre igenkänningsmärket. Denna senare lykta skall
även visa rött ljus bakåt.

Användes lykta med bländande sken, skall detta till
skydd för mötande vara inriktat lågt över marken eller
på lämpligt sätt avskärmat.

<i>Mom. 3</i>. Vid körning med automobil åligger det
föraren att iakttaga all den omsorg och varsamhet, som
till förekommande av olyckshändelse av
omständigheterna betingas, ävensom att i övrigt uppträda
hänsynsfullt mot andra trafikanter och vid trafikleden boende.

<i>Mom: 4</i>. Förare åligger:

<i>att</i>, när så erfordras för att väcka vägfarandes eller
gåendes uppmärksamhet, i tid giva varningssignal;
<i>att</i> under färd i stad, köping eller annat tätt bebyggt
samhälle icke använda signalapparat av sådant särskilt
slag, som allmänneligen användes å brand-,
ambulans- eller polisvagnar, och nattetid endast signalapparat med
dov ton;

<i>att</i> vid möte och när körbanan ej kan fritt överskådas
hålla till vänster samt att hålla till höger, när annan
trafikant förbiköres, dock att förbikörning får verkställas
allenast när körbanan i tillräcklig utsträckning kan fritt
överskådas;

<i>att</i> ingenstädes köra med större hastighet än att
automobilen under alla omständigheter kan stannas,
innan kortare sträcka tillryggalagts än en tredjedel av
den framförvarande överskådliga och fria delen av
körbanan;

<i>att</i>, när körbanan ej kan överskådas å gata minst
10 meter eller å väg minst 20 meter framåt, eller där
väg möter sålunda, att båda körbanorna ej samtidigt
kunna överskådas å varje punkt på 20 meters avstånd
från vägkorsningen, eller vid passerande av hållplats
för spårvagn, där person stiger av eller på, eller vid
vändning från en gata till en annan, eller då körbanan
är så hal, att automobilen lätteligen slirar, ej köra
hastigare än att automobilen kan stannas ögonblickligen;

<i>att</i> vid bedömande av den överskådliga fria
våglängden framför automobilen även eljest taga hänsyn till
angränsande gator och vägar;

<i>att</i>, då vid smutsigt väglag gående passeras, begränsa
hastigheten, så att den gående ej utsattes för onödigt
smutsstänk;

<i>att</i> så behandla motorn, att rök, ånga eller illaluktande
gas icke utsläppes i sådan mängd, att olägenhet därav
uppstår;

<i>samt</i> att, då explosionsmotor användes, icke giva
gaserna fritt avlopp.

<i>Mom. 5</i>. Vidare åligger förare:

<i>att</i> vid möte med åkande å sådan plats, att
förbikörande i följd av vägens beskaffenhet icke kan äga
rum, föra automobilen tillbaka till härför lämplig plats
såvida icke för föraren förefinnes avsevärt större
svårighet att backa än för den åkande att genom lämplig
åtgärd komma förbi;

<i>att</i>, då automobil möter eller upphinner ridande eller
körande eller person, som leder djur, och den som har
hand om djuret, i tid på otvetydigt sätt ger föraren
varningstecken eller denne själv blir uppmärksam på,
att djuret visar rädsla, dels stanna automobilen för att
lämna den ridande eller åkande tillfälle att stiga av,
dels ock, om så begäres eller eljest visar sig behövligt,
avstänga motorn och vara behjälplig att föra djuret förbi
automobilen samt i övrigt möjliggöra all rimlig åtgärd
till förekommande av olycksfall;

<i>att</i> även eljest, då kreatur befinnes i omedelbar
närhet av automobilen, iakttaga den varsamhet, som till
förekommande av olycksfall kan anses erforderlig;

<i>att</i> vid sammanstötning eller annan olyckshändelse
icke avlägsna sig från platsen, innan namn och
hemvist uppgivits och andra nödiga upplysningar lämnats
samt de åtgärder i övrigt vidtagits, vartill händelsen
skäligen må föranleda;

<i>samt att</i>, innan föraren lämnar automobilen, stanna
motorn och vidtaga sådan åtgärd, att automobilen ej
kan komma i gång av sig själv.

<i>Mom. 6</i>. På anmodan eller tecken av polisman skall
förare genast stanna och beredvilligt lämna de
upplysningar angående automobilen, som polismannen äskar,
ävensom tillåta denne att avläsa automobilens
namnskylt och hastighetsmätare, där sådan finnes anbragt å
automobilen.

<i>Mom. 7</i>. Förare skall under färd medhava det för
honom utfärdade körkortet för att på tillsägelse av
polisman uppvisas.

<b>Särskilda föreskrifter om yrkesmässig automobiltrafik.</b>

<tab>§ 17.

Tillhandahålles allmänheten automobil mot ersättning
(yrkesmässig automobiltrafik), gäller, utöver eller i stället
för  bestämmelserna  om   annan  automobiltrafik vad i
§§ 18-22 här nedan stadgats.

<tab>§18

<i>Mom. 1</i>. För rättighet att utöva yrkesmässig
automobiltrafik erfordras särskilt trafiktillstånd av offentlig
myndighet.

<i>Mom. 2</i>. Sådant tillstånd meddelas i fråga om
automobiltrafik mellan särskilda orter av Konungens
befallningshavande i det. eller de län, där trafiken skall äga
rum, och, då fråga är om uthyrande av automobil,
allenast för färd inom viss stad med närmaste omnejd
för Stockholm av överståthållarärnbetet, för annan stad
där poliskammare finnes, av denna samt för övriga
städer av magistrat eller, där sådan ej finnes, av
stadsstyrelse.

Trafiktillstånd, som avser rättighet att i andra fall,
än ovan är sagt, åt allmänheten uthyra automobil,
meddelas av Konungens befallningshavande i det län,
där sökanden är mantalsskriven.

<i>Mom. 3</i>. När helst anledning därtill förekommer,
kan trafiktillstånd återkallas av myndighet, som
meddelat tillståndet.

<tab>§19.

Mom. 1. För prövning av' ansökning om tillstånd
till utövande av yrkesmässig automobiltrafik må, om
anledning därtill förekommer, på sökandens bekostnad
anställas undersökning, huruvida de för trafiken avsedda
gator, vägar och broar äro så beskaffade, att
yrkesmässig trafik utan fara eller särskild olägenhet kan där
äga rum, ävensom beträffande övriga förhållanden, som
må befinnas inverka på frågan om lämpligheten av
sådan trafik.

Mom. 2. Är fråga om upprättande av yrkesmässig
trafik mellan särskilda orter, skall Konungens
befallningshavande i ärendet höra vederbörande vägstyrelse.
<tab>§ 20.

<i>Mom. 1</i>. I yrkesmässig automobiltrafik må allenast
användas automobil, Som är registrerad inom något
av de län, där trafiken skall äga rum, och som blivit
för nämnda trafik godkänd av den eller de
myndigheter som jämlikt § 18 hava att meddela trafiktillstånd.

Föreligger anledning därtill, må myndighet, hos
vilken trafiktillstånd sökts eller som meddelat sådant
tillstånd, förordna, att besiktningsman skall företaga
särskild undersökning för utrönande av den uppgivna
automobilens lämplighet för den trafik, som är
ifrågasatt eller vartill automobilen användes.

<i>Mom. 2</i>. Automobil, som användes i yrkesmässig
trafik, skall minst en gång varje kalenderår undergå
 förnyad besiktning av besiktningsman, varom
innehavaren av trafiktillståndet, har att inom årets utgång insända
bevis dels till den eller de myndigheter, som
meddelat tillståndet, dels ock till Konungens
befallningshavande i det län där automobilen är registrerad. Även
eljest äger myndighet, som meddelat trafiktillstånd, att,
när helst anledning därtill förefinnes, låta genom
besiktningsman undersöka automobil, som godkänts för
yrkesmässig trafik.

<i>Mom 3</i>. Myndighet, som enligt § 18 har att
meddela trafiktillstånd, äger bestämma det högsta antal,
personer eller den största last, som vid varje tillfälle må
befordras med automobilen, ävensom meddela de
övriga föreskrifter, som ur trafiksäkerhetens synpunkt eller
eljest må anses erforderliga.

<i>Mom, 4</i>. Godkännande av automobil för yrkesmässig
trafik kan, när helst anledning därtill föreligger,
återkallas av myndighet som meddelat godkännandet.

<tab>§21

Mom. 1. Vid yrkesmässig automobiltrafik, som icke
endast avser forsling av gods, skall skjutslegan utgå
efter taxa, som fastställes för stad i den ordning § 23
i ordningsstadga för rikets städer angiver och för landet
av Konungens befallningshavande.
Det åligger vederbörande myndighet att tillse, att
sådan taxa finnes fastställd för varje innehavare av
tillstånd att utöva trafik av ifrågavarande slag; och bör
jämväl beträffande yrkesmässig automobiltrafik, som
endast avser forsling av gods, tillses, att dylik taxa
kommer till stånd, där sådant med hänsyn till de
förhållanden, varunder trafiken bedrives, kan anses vara av
behovet påkallat.

<i>Mom. 2</i>. Förare av automobil, som begagnas vid
yrkesmässig automobiltrafik, för vilken taxa blivit
jämlikt mom. 1 fastställd, skall under färd medhava taxan
för att på begäran av trafikant uppvisas.

<tab>§ 22.

Ej må någon tjänstgöra som automobilförare i
yrkesmässig trafik utan att hava därtill erhållit särskilt tillstånd
av den myndighet, som meddelat trafiktillståndet, eller
därest sådant tillstånd lämnats av flera myndigheter,
av Konungens befallningshavande i det län, där trafiken
huvudsakligen äger rum.

Till sådan automobilförare må ej antagas annan än
den, som innehar gällande körkort, uppnått 21 års ålder,
med läkarebetyg styrkt sig äga normal syn- och
hörselförmåga samt i övrigt är lämplig såsom dylik förare.

Myndighet, som meddelat förartillstånd, varom i denna
§ förmäles, må, när helst anledning därtill förekommer,
återkalla tillståndet. Sker återkallelse av tillstånd för
någon, som innehar av annan myndighet utfärdat
körkort, skall meddelande om återkallelsen med upplysning
om skälen därför lämnas sistnämnda myndighet.

Bevis om tillstånd, som i denna § avses, skall under
trafik medföras och på tillsägelse uppvisas för polisman.

<tab>§ 23.

Vad i §§ 18-22 är stadgat avser icke yrkesmässig
automobiltrafik, som bedrives för statens räkning.
<b>Särskilda föreskrifter angående automobil, som för
tillfälligt brukande i  riket från utlandet införts, och om
tillstånd att föra sådan automobil.</b>

<tab>§ 24.

<i>Mom. 1</i>. Innehar någon, som icke har hemvist här
i riket, bevis av svensk konsul eller polismyndighet i
det land, där han har hemvist, eller av konsul, som
företräder detta land här i riket, att automobil, som av
honom för tillfälligt brukande i riket från utlandet
införts, till sin beskaffenhet uppfyller de i det främmande
landet gällande föreskrifter för att där få användas i
allmän trafik, vare besiktning av automobilen ej av nöden
utan skall allenast nämnda bevis företes hos
polismyndigheten å den första ort i riket, varest automobilen
är avsedd att begagnas. Om beviset är behörigt,
tecknar polismyndigheten därå meddelande av tillstånd att
i riket bruka automobilen samt tilldelar automobilen
igenkänningsmärke.

<i>Mom. 2</i>. Företes icke bevis, som i nästföregående
mom. sägs, skall automobilen underkastas besiktning
på sätt i § 3 föreskrives. Därest automobilen enligt
intyg av besiktningsman befinnes uppfylla de i § 1
meddelade bestämmelser och jämväl i övrigt vara
lämplig för sitt ändamål, skall polismyndigheten tilldela
densamma igenkänningsmärke, varjämte å intyget skall
tecknas bevis om meddelande av tillstånd att i riket
bruka automobilen.

<i>Mom. 3</i>. Polismyndigheten skall i särskild längd låta
införa namnet såväl å den person, vilken uppgives vara
ägare av automobilen, som, därest ägaren icke till riket
medföljer, å den person, som förfogar över automobilen
ävensom dessas yrke och hemvist eller däremot svarande
uppgift, dagen för meddelandet av tillståndet att här
i riket bruka automobilen samt det igenkänningsmärke
som tilldelas automobilen.

<i>Mom. 4</i>. Igenkänningsmärke, varom i denna §
förmäles,  skall  bestå av, utom särskilt ordningsnummer,
benämningen, vare sig i dess helhet, eller i, lämplig
förkortning å den ort, där den polismyndighet, som
tilldelar automobilen märket, har sitt säte.

Om märkets utseende och anbringande gäller vad
ovan i § 8 mom. 2 är stadgat; dock skola dels å
märket förekommande bokstäver och siffror anbringas med
röd färg, dels vad i nämnda § är föreskrivit om
bokstävers höjd och stapelbredd samt avståndet mellan
varje bokstavs jämnlöpande delar tillämpas allenast å
ordningsnumret samt begynnelsebokstaven till det å
märket anbrakta namnet.

Konungens befallningshavande skall övervaka, att
märken,, varom i denna § sägs, ävensom exemplar av
denna förordnings översatt till främmande språk, finnas
tillgängliga hos polismyndighet, varest sådana kunna
antagas bliva erforderliga.

<i>Mom. 5</i>. Tillstånd att föra sådan automobil, som
här ovan sågs, skall av polismyndighet meddelas
person, som med bevis av myndighet, som i mom. 1
omförmäles, styrkt, att han i det främmande landet äger
rätt att föra automobil. Föreligga särskilda
omständigheter, på grund varav personen måste anses olämplig
att föra automobil, skall dock tillstånd vägras. Till
förare, som icke redan innehar exemplar av denna
förordning, skall sådant av polismyndigheten överlämnas.

Det åligger polismyndigheten att över sålunda
meddelade tillstånd föra anteckningar, upptagande förarens
namn, yrke och hemvist.

<i>Mom. 6</i>. Om enligt denna § meddelade tillstånd
att bruka eller föra automobil skall polismyndigheten
ofördröjligen insända uppgift till chefen för
kommunikationsdepartementet.

<i>Mom. 7</i>. Bevis om tillstånd, varom i denna §
förmäles, 'skall under trafik medföras och på tillsägelse
uppvisas för polisman.

<tab>§ 25.

Tillstånd, varom i § 24 förmäles, att här i riket bruka
eller föra automobil, gäller för en tid av två månader;
dock   kan  giltighetstiden   av   Konungens
befallningshavande utsträckas med ytterliggare en månad,

När skälig anledning därtill föreligger kan tillstånd,
varom här är fråga, återkallas av en var Konungens
befallningshavande, i vars län automobilen brukats.

<tab>§ 26.

Den, som från utlandet färdats i automobil till riket,
må, utan hinder därav att automobilen icke är försedd
med igenkänningsmärke, fortsätta färden till närmaste
ort i riket, där polismyndighet finnes.

<tab>§ 27.

Med avseende å trafik med automobil, vars ägare
är undersåte i sådan fräfnmande stat, som anslutit sig
till internationell konvention rörande automobiltrafik,
skall i stället för vad här ovan i §§ 24-26 är
föreskrivet, gälla vad Konungen i sådant avseende särskilt
stadgat.

<b>Föreskrifter i avseende å förordningens efterlevnad.</b>

<i>Mom. 1</i>.    Förare, som brukar automobil,

a)  vilken ej registrerats och erhållit
igenkänningsmärke, där sådant bort ske eller

b)  mot vars användande förbud, enligt § 10,
föraren veterligen, meddelats, eller

c)  som icke överensstämmer med de i § 1
meddelade bestämmelser,  där ej brukandet allenast avsåg
framförande av automobil, som skadats under färd, till
närmast  belägna  plats  för skadans avhjälpande, samt
uppenbar fara  ej  var  därmed förenad, böte från och
med tjugofem till och med femhundra kronor.

<i>Mom. 2</i>. Har förseelse, som i mom. 1 sägs, skett
med ägarens vetskap, vare jämväl han förfallen till
böter, som i mom. 1 stadgats.
Brukades automobilen av någon, som enligt 6 eller
7 § i lagen angående ansvarighet för skada i följd av
automobiltrafik är till utgivande av ersättning för skada
förpliktad, skall, i ägarens ställe, sådan brukare vara
förfallen till ansvar, varom ovan sägs.

<tab>§ 29.

Förer någon automobil utan att vara därtill
berättigad, straffes med böter från och med femtio till och
med ettusen kronor.

Till enahanda ansvar gör sig en var förfallen, vilken
såsom förare anställer och brukar den, som icke äger
rätt att föra automobil.

<tab>§30.

Framföres automobil å väg, gata eller plats, varest
automobilen icke må framföras, eller köres automobil
med större hastighet än som i varje fall är medgiven,
eller brytes mot föreskrifterna i § 9 eller § 16, mom.
2, 4 eller 6, straffes den felande med böter från och
med tio till och med femhundra kronor.

Har förseelse mot § 16 mom. 2 skett i syfte att
förhindra automobilens igenkännande eller föreligga eljest
synnerligen försvårade omständigheter, må böterna höjas
intill ettusen kronor eller till fängelse i högst tre
månader dömas.

<tab>§31.

Förare, som bryter mot föreskrift i § 16 mom. 1, 3
eller 5, straffes med böter från och med tjugofem till
och med ettusen kronor.

Har förare därvid ådagalagt grov vårdslöshet eller
uppenbar likgiltighet för andra människors liv eller
egendom eller äro omständigheterna eljest synnerligen
försvårande, må till fängelse i högst tre månader dömas.

<tab>§ 32.

Ej må straff enligt § 30 eller 31 tillämpas, där
förseelsen enligt allmänna strafflagen bör beläggas med
strängare straff.
<tab>§ 33.

Med böter från och med tio till och med tvåhundra
kronor straffes den, som åsidosätter föreskrift i § 16
mom. 7 eller § 24 mom. 7.

Lag samma vare om den, som brukar automobil,
varom i § 24 förmäles, utan att tillstånd till
automobilens användande här i riket erhållits eller å tid, då
sådant tillstånd icke längre är gällande. Konungens
befallningshavande äger i fall, varom nyss nämnts,
förordna, att automobilen skall tillsvidare omhändertagas
av polismyndighet.

<tab>§ 34.

<i>Mom. 1</i>. Underlåter någon, som enligt § 6 eller 7
har att göra anmälan till automobilregister, sådan
anmälan inom den härför i varje fall stadgade tid, böte
den anmälningspliktige från och med tjugufem till och
med femhundra kronor.

<i>Mom. 2</i>. Var, som i anmälan till automobilregistret
mot bättre vetande meddelar oriktig uppgift, straffes
med böter från och med femtio till och med ettusen
kronor, där ej förseelsen enligt allmänna strafflagen
bör beläggas med strängare straff.

<tab>§ 35.

<tab>Mom. 1. Utövar någon yrkesmässig automobiltrafik
utan att vara därtill berättigad, böte från och med
tjugufem till och med femhundra kronor.

Är på grund av särskild bestämmelse för viss ort
obehörigt utövande av drosktrafik eller liknande rörelse
belagt med ansvar, må ej sådan bestämmelse i
förevarande fall tillämpas.

<tab>Mom. 2. Brukas i yrkesmässig trafik automobil,
som ej är för sådan trafik godkänd, böte föraren från
och med tjugufem till och med femhundra kronor.

Skedde brukandet med vetskap av trafiktillståndets
innehavare, vare jämväl denne förfallen till ansvar, som
nyss sagts.
<i>Mom. 3</i>. Underlåter innehavare av tillstånd till
yrkesmässig autompbiltrafik att iakttaga i § 20 mom. 2
meddelad föreskrift, böte från och med tjugufem till och
med femhundra kronor.

<i>Mom. 4</i>. Fordras vid yrkesmässig automobiltrafik
högre betalning än fastställd taxa medgiver, eller
underlåter förare att iakttaga vad i § 21 mom. 2 är
föreskrivet, böte den felande från och med tio till och med
tvåhundra kronor.

<tab>§ 36.

De för automobilägare stadgade ansvarsbestämmelser
skola äga tillämpning, i händelse automobilen tillhör
någon, som står under förmyndare eller annan laga
målsman, å denne samt, där automobilen äges av oskift
dödsbo eller konkursbo eller av bolag, förening eller
annat samfund eller av stiftelse eller annan sådan
inrättning, å den eller dem, som äga företräda boet,
samfundet eller inrättningen. I fråga om automobil,
som tillhör staten eller kommun, skola nämnda
ansvarsbestämmelser gälla förarens närmaste förman. Har denne
till förekommande av förseelse mot förordningen gjort
vad på honom ankommit och äger i följd av
Överordnads åtgärd eller vållande förseelse likväl rum, varde
den  överordnade  drabbad  av  ansvar, som här avses.

Enahanda grunder skola tillämpas jämväl i fråga om
ansvar, som enligt § 35 skall ådömas innehavare av
tillstånd till  utövande av yrkesmässig automobiltrafik.

<tab>§37

Fortsätter någon under tid, då han är ställd under
tilltal för förseelse enligt denna förordning, samma
förseelse, skall han, när han varder därtill lagligen
förvunnen, för varje gång åtal emot honom ägt rum och
han därav undfått del, fällas till det straff, som för sådan
förseelse är stadgat; dock att fängelsestraff ej må
överstiga tre månader.
<tab>§ 38.

Förseelse mot denna förordning skall, där ej allenast
enskild målsägandes rätt blivit därav förnärmad, åtalas
av allmän åklagare; ändå att angivelse därom ej skett.

Åtal för sådan förseelse anhängiggöres vid
polisdomstol, där särskild sådan är inrättad, men eljest hos
poliskammare och, där sådan ej finnes, vid allmän
domstol i den ort, där förseelsen skett.

<tab>§ 39.

Finner polismyndighet anledning förekomma till
återkallelse av körkort eller tillstånd, varom i denna
förordning förmäles, skall polismyndigheten därom göra
framställning hos den myndighet, som har att meddela
sådan återkallelse.

<tab>§ 40.

Böter, som enligt denna förordning ådömas, tillfalla
kronan. Saknas tillgång till böternas fulla gäldande
skola de förvandlas enligt allmän strafflag.

<b>Om motorcykel, vars vikt ej överstiger 50 kilogram.</b>

<tab>§ 41.

I avseende å motorcykel, vars vikt ej överstiger 50
kilogram, skola, vare sig den är försedd med fast eller
löstagbar motor, allenast bestämmelserna i § 42 äga
tillämpning.

<tab>§ 42.

Mom. 1. A motorcykel, som i § 41 avses, skola
följande i denna förordning givna bestämmelser
tillämpas, nämligen:

1)   §   1   med undantag av mom, 1 punkterna b), f)
och  g);   dock  att  vidkommande  punkt d) anordning
för motorns frånkopplande från drivhjulen ej erfordras;

2)  § 13 mom. 8;

3)  § 14 samt

4)  i tillämpliga  delar  §   16 mom. 1, 3, 4, 5 och 6,
§  28  med undantag av mom. 1 punkterna a) och b)
samt §§ 30-33, 36-38, 40 och 44.
<i>Mom. 2</i>. För motorcykel, varom här är fråga, gäller
dessutom, att den skall vara försedd med minst en
snabbt och säkert verkande broms.

<i>Mom. 3</i>. Vid mörker eller dimma skola dels
framtill å motorcykeln föras tänd lykta med vitt, starkt
lysande sken, dels och, därest jämlikt för särskild ort
meddelad bestämmelse igenkänningsmärke skall vara
å cykeln anbragt, sådana anordningar vidtagas, att minst
ett sådant märke fullständigt belyses.

<i>Mom. 4</i>. Brukar förare motorcykel, varom i denna
§ är fråga, utan att därvid iakttages vad i mom. 2 är
stadgat, straffes, där ej brukandet allenast avsåg
framförande av motorcykel, som skadats under färd, till
närmast belägna plats för skadans avhjälpande, samt
uppenbar fara ej var därmed förenad, med böter från
och med tio till och med tvåhundra kronor.

Till enahanda ansvar gör förare sig förfallen, som
bryter mot föreskrift i mom. 3.

<i>Mom. 5</i>. Å motorcykel, varom i denna § är fråga
tillämpas i övrigt de föreskrifter, som rörande velociped
äro eller varda för olika orter meddelade och icke
strida mot här givna, för dylik motorcykel gällande
stadganden.

<tab>§ 43.

<i>Mom. 1</i>. För förrättning, som enligt denna
förordning ankommer på besiktningsman, skall till denne
erläggas avgift enligt följande taxa:

  för första besiktning eller efterbesiktning
      av  motorcykel,  som   i  §   1  mom.
      1  sägs..................................10 kr.
  "   första besiktning eller efterbesiktning
      av annan automobil.......................15  "
  "   prövning enligt § 4......................10  "

Uppvisas på en gång två eller flera, en och samma
ägare tillhöriga motorcyklar, varom i § 1 mom. 1
förmäles, eller två eller flera, en och samma ägare tillhöriga
automobiler av annat slag till första besiktning eller
efterbesiktning, skall avgift erläggas med nedanstående
belopp, nämligen:
  för två motorcyklar, som i § 1 mom
     1 sägs..........................  8,50 kr. för varje
   " två automobiler av annat slag... 12,50 "    "    "
   " mer än två motorcyklar, som i §
     1 mom. 1 sägs ..................  7    "    "    "
   " mer än två automobiler av annat
     slag.............................10    "    "    "

Då besiktning eller prövning, som här avses, kommit
till stånd, erlägges avgift, vid besiktning vare sig
automobilen befunnits i föreskrivet och lämpligt skick eller
ej, och vid prövning oavsett om sökanden kunnat
godkännas såsom förare eller icke.

Evad besiktning kommit till stånd eller till följd av
automobilägarens förvållande ej kunnat verkställas, äger
besiktningsmannen, om han är boende på mer än 2
kilometers avstånd från förrättningsstället, åtnjuta
resekostnads- och traktamentsersättning enligt fjärde klassen
i gällande resereglementet.

I avgiften ingår gottgörelse för utfärdande av
besiktningsinstrument eller annat intyg ävensom för deras
översändande i föreskrivna fall till vederbörande
myndighet.

Besiktningsman är skyldig att i den ordning,
Konungen bestämmer, avgiva redovisning för uppburna
avgifter. De grunder, efter vilka besiktningsman äger
tillgodogöra sig arvode ur uppburna avgifter, bestämmas
av Konungen.

<tab>§44.

Emot beslut, som på grund av denna förordning
meddelas av Konungens befallningshavande eller annan
myndighet, varom i § 5 förmäles, må besvär anföras
inom tid, som för överklagande av förvaltande
myndigheters och ämbetsverks beslut är bestämd; dock
gäller beslutet utan hinder av besvär till efterrättelse,
intill dess annorlunda kan bliva vederbörligen förordnat.

<tab>§ 45.

Denna förordning äger icke tillämpning å staten
tillhöriga, för speciella militära ändamål konstruerade
automobiler.

*
De förordnanden för besiktningsmän, som före den
1 januari 1921 meddelats, skola icke gälla längre än
till nämnda dag.

Motorcykel, vars vikt överstiger 150 kilogram och
som på grund av förut gällande bestämmelser blivit
införd i automobilregistret, skall före den 1 januari 1921
anmälas till ny registrering samt förses med nytt
igenkänningsmärke. Registrering, som nu är sagd, är
avgiftsfri.

Förare, som innan denna förordning träder i kraft,
erhållit körkort, är, såvida icke detta återkallas,
fortfarande berättigad att föra automobil. Dock är sådan
förare skyldig att undergå i denna förordning stadgad
prövning, då Konungens befallningshavande av särskild
anledning därom förordnar.

Utan hinder av de i §§ 11 och 12 meddelade
bestämmelser må motorcykel, vars vikt överstiger 50
men ej 150 kilogram och som blivit före den 1 januari
1921 registrerad, begagnas till den 1 juli 1921, dock
endast av person, som fyllt 18 år. Den, som efter sistnämnda
dag önskar begagna dylik motorcykel, har att före den 1
maj 1921 i den i § 12 stadgade ordning göra ansökan
om körkort, skolande vid sådan ansökan fogade
läkarintyg samt bevis av besiktningsman vara utfärdade efter
den 1 januari 1921.

*
</chapter>

<chapter name="Utdrag av Kungl. Maj:ts kungörelse den 12 nov. 1915
om automobilregisters förande m. m.">

<b>Utdrag av Kungl. Maj:ts kungörelse den 12 nov. 1915
om automobilregisters förande m. m.</b>

§ 3.   Avgift för registrering och dess kungörande
skall utgå:

då   automobil  första gången anmäles till registrering,
eller när överflyttning av automobil från ett
automobilregister till ett annat sökes med . . . 15 kr.;

då anmälan till automobilregistret eljest sker av annan
än vederbörande konungens befallningshavande
när anmälan avser automobil med ...... 5 kr.

Vägras registrering skall, sedan beslutet vunnit laga
kraft den erlagda avgiften <i>på därom framställd
begäran</i> återställas.

</chapter>
<chapter name="K.M KUNGÖRELSE angående tillämpningen av § 15 mom. 2 i förordningen
den  30 juni  1916 om  automobiltrafik;">

<h3>KUNGL. MAJ:TS KUNGÖRELSE</h3>
<b>angående tillämpningen av § 15 mom. 2 i förordningen
den  30 juni  1916 om  automobiltrafik;</b>
<i>given  Stockholms slott den 20 oktober 1916</i>.

Vi GUSTAF, med Guds nåde, Sveriges, Götes och
Vendes Konung, göra veterligt: att Vi funnit gott
förordna, att den i § 15 mom. 2 av förordningen den 30
juni 1916 om automobiltrafik meddelade bestämmelsen,
att å vägvisare, varom förmäles i 29 § i lagen angående
väghållningsbesvärets utgörande på landet, skall, om
någon av de vägar, som stöta samman, är förbjuden för
automobiltrafik, därom genom vederbörande
kronobetjänings försorg anbringas lätt synligt anslag, må så
tillämpas, att, i stället för anbringande av särskilt
anslag att väg är förbjuden för automobiltrafik, vägvisare
i vad den avser dylik väg, målas med röd färg, under
det att vägvisare, i vad den avser för automobiltrafik
tillåten väg, göres svart.

*
</chapter>

<chapter name="Lag
angående ansvarighet för skada i följd av
automobiltrafik;">

<h3>LAG</h3>

<b>angående ansvarighet för skada i följd av
automobiltrafik;</b>

<i>given Stockholms slott den 30 juni 1916</i>.

<tab>§ i.

Med automobil förstås varje för färd på marken
avsett fordon, som för framdrivande är försett med
kraftmaskin (motor) och icke löper på skenor.

<tab>§2.

För skada, som i följd av trafik med automobil
tillfogas  person   eller  egendom, som icke med

automobilen befordras, vare automobilens ägare ansvarig, ändå
han ej är till skadan vållande; dock vare ägaren från
ansvarighet fri, där av omständigheterna framgår, att
skadan varken förorsakats av bristfällighet å
automobilen eller vållats av föraren.

Har den, som skadan led, genom eget vållande
därtill medverkat, bestämme rätten, efter ty för varje fall
prövas skäligt, om och i sådant fall till vilket belopp
skadestånd skall utgå.

Föraren vare lika med ägaren pliktig ersätta sådan
skada, som ovan sägs, där ej av omständigheterna
framgår, att föraren icke varit vållande till skadan.

<tab>§ 3.

Äro både ägare och förare enligt 2 § pliktiga att
ersätta skada, skola de sig emellan taga del i
ersättningens gäldande med hälften vardera.

<tab>§ 4.

Varder i följd av trafik med automobil, som mot
ersättning tillhandahålles allmänheten, under dess
an-användande för sådant ändamål skada tillfogad någon,
som med automobilen befordras, och är föraren därtill
vållande, vare ägaren pliktig ersätta skadan. Har den,
som skadan led, genom eget vållande därtill
medverkat, varde skadeståndet jämkat, efter ty som skäligt
prövas.

<tab>§ 5.

Har i följd av trafik med två eller flera automobiler
uppstått skada, för vilken automobilernas ägare enligt
denna lag svara, åligge ansvarighet dem en för alla
och alla för en; och skola de sinsemellan taga del i
ersättningens gäldande efter ty rätten med hänsyn till
omständigheterna prövar skäligt.

Lider i följd av sådan trafik någondera automobilens
ägare eller honom tillhörig egendom skada, för vilken
ägaren  enligt  denna  lag  är berättigad till ersättning,
varde skadeståndet jämkat efter ty prövas skäligt, där
ej av omständigheterna framgår, att varken
bristfällighet å automobilen eller vållande av dess förare
medverkat till skadan.

<tab>§ 6.

Brukar någon utan lov annans automobil, svare
brukaren i stället för ägaren till skada, som därunder
inträffar.

<tab>§ 7.

Innehar någon automobil med nyttjanderätt, och
ingick i upplåtelsen tillika befogenhet att anställa förare
å automobilen vare sådan brukare lika med
automobilens ägare ansvarig för skada, som i följd av trafik
med automobilen inträffar; och må ägaren söka sitt
åter av brukaren. Lag samma vare, därest brukaren
ej innehar automobilen med sådan befogenhet, som
nämnd är, men likväl anlitar annan förare än den av
ägaren anställde, samt skada inträffar under denne
förares handhavande av automobilen.

<tab>§ 8.

Skadestånd, som enligt denna lag skall utgå i fall,
där någon ljutit döden eller lidit kroppsskada, skall
bestämmas enligt de i 6 kap. 2 och 4 §§ strafflagen
stadgade grunder.

<tab>§ 9.

Talan å skadestånd enligt denna lag skall
anhängiggöras inom två år från det skadan timade. Vill den,
mot vilken anspråk på skadestånd gjorts gällande, mot
annan föra talan, som i 3, 5 eller 7 § sägs, skall denna
anhängiggöras inom ett år från det skadeståndet blev
guldet, därest detta skett utan rättegång, men i annat
fall från det han genom dom, som mot honom vunnit
laga kraft, förpliktas att gälda skadestånd.

Har skadan tillfogats person eller egendom, som icke
med automobilen befordrades, skall den, som vill föra
talan enligt första stycket, tillika inom nittio dagar
efter det han fick kännedom om skadan samt om den,
mot vilken talan skall föras, och dennes hemvist lämna
honom meddelande om olycksfallet, såvida han icke
annorledes erhållit kännedom därom. Har sådant
meddelande blivit inom sagda tid för befordran med post
avsänt, skall det anses behörigen lämnat.

Försummas något av vad nu är sagt, vare rätt till
talan förlorad; dock må, där på grund av samma
olycksfall ömsesidiga skadeståndsanspråk föreligga, det
ena anspråket, utan hinder av sådan försummelse, kvittas
mot det andra.

<tab>§ 10.

Rätt domstol för upptagande av tvist, varom ovan
förmäles, vare allmän underrätt i den ort, där
olycksfallet inträffat eller där den, som sökes, har sitt bo och
hemvist.

<tab>§ 11.

Vad ägare eller annan utgivit enligt denna lag, äge
han söka åter av den, som vållat skadan.

*
</chapter>

<chapter name="Lag om ändrad lydelse av 11 kap. 15 § strafflagen;">
<h3>LAG</h3>
<b>om ändrad lydelse av 11 kap. 15 § strafflagen;</b>
<i>given Stockholms slott den 30 juni 1916.</i>

Far man överdådigt fram, så att annan därav skadas
kan, å väg, gata, torg eller annan plats, som är
upplåten för allmän samfärdsel eller eljest allmänneligen
befares, eller där allmän marknad eller auktion hålles,
straffes med böter, högst etthundra riksdaler.

Far någon, på sätt ovan är sagt, överdådigt fram
med automobil, böte från och med femtio till och med
ettusen riksdaler. Kom därav ej skada och var faran
ringa, må böterna nedsättas till tio riksdaler.

Gör man oljud eller oväsende eller kommer eljest
förargelse åstad å plats,  som nyss är nämnd, eller å
järnvägståg, passagerarefartyg eller annat dylikt
fortskaffningsmedel, som är för allmänheten tillgängligt,
eller å rum, där offentligt föredrag hålles eller
offentlig föreställning pågår, eller där mat eller dryck
tillhandahålles allmänheten till förtäring eller eljest varor
hållas till salu för allmänheten, eller å annat ställe, som,
mot eller utan avgift, är för allmänheten upplåtet,
straffes, där ej förbrytelsen förut i detta kapitel är med
straff belagd, med böter, högst etthundra riksdaler.

Våldför man annan å ställe, varom i denna §
förmäles, då skall den omständighet, vid straffets
bestämmande för våldet, såsom försvårande anses.

*
</chapter>

<chapter name="KUNGL. MAJ:TS KUNGÖRELSE
om formulär till körkort för automobilförare m. m.;">

<h3>KUNGL. MAJ:TS KUNGÖRELSE</h3>
om formulär till körkort för automobilförare m. m.;

<i>given Stockholms slott den 30 juni 1916
med ändring den 25 september 1920.</i>

<tab>§ 1.

Körkort, varom förmäles i § 12 mom. 1 i
förordningen om automobiltrafik, skall utfärdas i
överensstämmelse med vid denna kungörelse fogade formulär
och därå befintliga anvisningar.<footnote>Formulär till körkort återfinnas efter sid. 42.</footnote>

Blanketter till körkort tillhandahållas efter
rekvisition hos registratorn i kommunikationsdepartementet.

<tab>§ 2.

Om beslut, varigenom, jämlikt § 12 mom. 3 i
förordningen om automobiltrafik, körkort återkallats, skall
Kungl. Maj:ts befallningshavande skyndsamt göra
anmälan till överståthållarämbetet för polisärenden, som
har att ombesörja beslutets kungörande i "Meddelanden
angående automobiltrafik".

På enahanda sätt förfares med avseende å beslut,
varigenom, efter anförda besvär, återkallelse av körkort
upphävts eller ändrats.

Å framsidan av kuvert, vari anmälan om beslut, varom
ovan sägs, inlägges, bör tecknas "Meddelande
angående automobiltrafik".

*
</chapter>

<chapter name="K.M. KUNGÖRELSE
med bestämmelser angående tillämpningen av den
internationella konventionen rörande automobiltrafik;">

<h3>KUNGL MAJ:TS KUNGÖRELSE</h3>
<b>med bestämmelser angående tillämpningen av den
internationella konventionen rörande automobiltrafik;</b>
<i>given Stockholms slott den 20 oktober 1916
med ändringar den 10 oktober 1919 och 25 september 1920.</i>

Vi GUSTAF, med Guds nåde, Sveriges, Götes och
Vendes Konung, göra veterligt: att, sedan Vi den 30
juni 1916 utfärdat ny förordning om automobiltrafik,
hava Vi, med upphävande av nådiga kungörelsen den
28 april 1911 med anledning av Sveriges tillträde till
den internationella konventionen rörande
automobiltrafik -- vilken konvention, avslutad i Paris den 11
oktober 1909, numera är i gällande kraft mellan följande
stater, nämligen Belgien, Bulgarien, Danmark,
Frankrike jämte Algeriet och Tunis, Grekland, Italien,
Luxemburg, Monaco, Montenegro, Nederländerna jämte
deras kolonier i bortre Indien, Portugal, Rumänien,
Ryssland, Schweiz, Serbien, Spanien, Storbritanien jämte
öarna Guernsey och Jersey, kolonierna Gibraltar och
Malta ävensom Indien, Sverige, Tyska riket samt
Österrike och Ungern --, funnit gott förordna som
följer:

<tab>§ 1.

Med avseende å automobil eller motorcykel, vars
ägare är undersåte i sådan främmande stat, som
anslutit sig till konventionen, skall gälla vad i
förordningen den 30 juni 1916 (n:r 315) om automobiltrafik är
stadgat; dock att, därest fordonet och dess förare
uppfylla de i konventionen föreskrivna villkor och sådant
på anfordran styrkes genom i kraft varande
internationellt tillståndsbevis, som avses i art. 3 av
konventionen, skall gälla:

beträffande automobil och beträffande motorcykel,
vars vikt överstiger 50 kilogram, att bestämmelserna i
§§ 1-12, § 16 mom. 2 och §§ 24-26 i nyssnämnda
förordning icke skola äga tillämpning, samt

beträffande motorcykel, vars vikt ej överstiger 50
kilogram, att allenast följande bestämmelser i samma
förordning skola tillämpas, nämligen dels § 13 mom. 8,
dels § 14, dels ock i tillämpliga delar § 16 mom. 1,
3, 4, 5 och 6, § 28 med undantag av mom. 1
punkterna a) och b) samt §§ 30-33, 36-38, 40 och 44.

<tab>§ 2.

<i>Mom. 1</i>. Kungl. automobilklubben äger tills vidare
inom Sverige utfärda i art. 3 av konventionen
omförmälda internationella tillståndsbevis för färd med
automobil eller motorcykel inom främmande, konventionen
tillhörande länder. Automobilklubben må dock, när
fråga är om automobil eller om motorcykel, vars vikt
överstiger 50 kilogram, icke utfärda sådant
tillståndsbevis för annan förare, än som enligt bestämmelserna
i §§ 11 och 12 av förordningen den 30 juni 1916 om
automobiltrafik är behörig att i Sverige föra automobil
eller motorcykel med sådan vikt, som nyss nämnts, eller
beträffande annan automobil eller dylik motorcykel, än
som jämlikt föreskrifterna i § 6 av samma förordning
blivit registrerad samt tilldelats igenkänningsmärke.

<i>Mom. 2</i>. Ifrågavarande tillståndsbevis skola, för att
gälla, vara försedda med påteckning av andre
polisintendenten i Stockholm, poliskammaren i Göteborg eller
poliskammaren i Malmö.

<tab>§3.

För täckande av kostnaderna för utfärdande av
internationellt tillståndsbevis är kungl. automobilklubben
berättigad uppbära avgifter enligt följande taxa:

för besiktning av en automobil eller
    motorcykel............................ kr. 5:-
för prövning av en förare................. "   5:-
för besiktning av en automobil eller
    motorcykel och samtidig prövning av
    en förare............................. "   7:50
för besiktning av en automobil eller
    motorcykel och samtidig prövning av
    två förare............................ "  10: -
    för utfärdande av tillståndsbevis..... "   5:-

<tab>§4.

Kungl. Maj:ts befallningshavande skola vaka över
att de i art. 8 av konventionen meddelade
bestämmelserna angående anbringande av anslagstavlor å allmän
väg iakttagas, i den mån så kan ske.

*
</chapter>

<chapter name="K.M. angående kännetecken å automobiler från Danmark och Indien;">

<h3>KUNGL MAJ:TS KUNGÖRELSE</h3>
<b>angående kännetecken å automobiler från Danmark
och Indien;</b>
<i>given Stockholms slott den 20 oktober 1916.</i>

Vi GUSTAF, med Guds nåde, Sveriges, Götes och
Vendes Konung, göra veterligt: att Danmark och Indien,
vilka anslutit sig till den i Paris den 11 oktober 1909
avslutade internationella konventionen rörande
automobiltrafik, såsom kännetecken för automobiler, för vilka
internationella tillståndsbevis av dessa länder utfärdas,
antagit, Danmark bokstäverna D K och Indien
bokstäverna B I.

*
</chapter>

Formulär till körkort för förare av automobil.

<img>

Körkortet bör vara av lämpligt kartongpapper och kunna hopvikas på mitten
samt på frånsidan blått till färgen. Mått c:a 12X13 cm.

För av överståthållarämbetet utfärdade körkort utgår stämpel med 3 kronor
och lösen med 2 kronor, i följd varav ovanstående formulär ej kan oförändrat
användas för sådana körkort.

<i>Anvisningar:</i>

*) Den länet utmärkande bokstav enligt § 8 i förordningen om automobiltrafik.

**) Nummer å körkortet enligt hos Konungens befallningshavande förd liggare eller 
kortregister över utfärdade körkort.

***) Härunder inbegripes även motorcykel, för vars förande tillstånd erfordras (motorcykel, vars vikt överstiger 50 kilogram).

****) Namn, födelseår, födelsedag, yrke och hemvist för tillståndshavaren.

Formulär till körkort för förare av motorcykel, vars vikt överstiger 50 kilogram.

<img>

Körkortet bör vara av lämpligt kartongpapper och kunna hopvikas på mitten
samt på frånsidan rött till färgen. Mått c:a 12X13 cm.

För av överståthällarämbetet utfärdade körkort utgår stämpel med 3 kronor
och lösen med 2 kronor, i följd varav ovanstående formulär ej kan oförändrat
användas för sådana körkort.
Anvisningar:

*) Den länet utmärkande bokstav enligt § 8 i förordningen om automobiltrafik.

**) Nummer å körkortet enligt hos Konungens befallningshavande förd liggare eller kortregister över utfärdade körkort.

***) För förande av motorcykel, vars vikt ej överstiger 50 kilogram, erfordras ej tillstånd.

****) Namn, födelseår, födelsedag, yrke och hemvist för tillståndshavaren.

<chapter name="Trafikreglemente utarbetat av Kungl. Automobil Klubben.">

<h3>TRAFIKREGLEMENTE
FÖR
STAD och LANDSBYGD
UTARBETAD AV
KUNGL. AUTOMOBIL KLUBBEN
</h3>

*

<h3>TRAFIKREGLER.</h3>

Nedanstående trafikregler och föreskrifter äro upprättade
efter den i Sverige hävdvunna seden att hålla till vänster.

<b>Benämningar.</b>

Med <i>trafikled</i> menas för trafik upplåten väg, gata, torg eller
öppen plats.

Med <i>trafikledskorsning</i> menas plats, där två eller flera
trafikleder korsa eller möta varandra.

Med <i>trafikström</i> menas sammanfattningen av de fordon och
fotgängare, vilka röra sig längs en trafikled. Trafikström är
<i>enkelriktad</i>, då endast <i>en</i> trafikström går fram i trafikled, och
<i>dubbelriktad</i>, då <i>tvänne</i> mot varandra riktade trafikströmmar gå
fram i samma trafikled.

Med <i>fordon</i> menas alla slag av fortskaffningsmedel, såsom
automobiler, motorcyklar, velocipeder, åkdon efter dragdjur,
dragkärror, ävensom ridande och sportande å skidor, kälkar
och dylikt.

Med <i>förare av fordon</i> menas den, som rider eller kör djur,
styr, drager, skjuter, trampar, vevar eller på annat sätt
framdriver fordon.

Med <i>köra</i> menas att framföra fordon.

Med <i>körbana</i> menas den del av trafikled, som är avsedd
för fordon.

Med <i>gångbana</i> menas den del av trafikled, som är avsedd
för fotgängare.
Med <i>spårvagn</i> menas fordon, som löper å i marken
nedlagda skenor.

Med <i>refuge</i> menas i trafikled upphöjt plan till skydd för
fotgängare.

<tab>§ 1.

All trafik (fordon och fotgängare) skall ske så att
<i>framkomligheten</i> blir så stor som möjligt

<tab>§2.

<b>A. Körtrafik.</b>

1. Fordon skall överallt, där hinder ej möter, hålla på
vänstra sidan av körbanan och skall:

a) vid <i>möte</i> hålla till vänster,

b) vid <i>omkörning</i> passera på framiörvarandes högra sida,

c) vid <i>kursskärning</i> låta det fordon passera först, som
kommer från vänster.

<tab>§ 3.

1. Där trafikledens halva bredd medgiver att två eller flera
fordon kunna uppställas vid sidan av varandra, skola de
långsamtgående fordonen, såsom handkärror, hästdragna lastfordon,
större lastautomobiler och dyl., hålla längst till vänster, dock
så att ingen del av fordonet eller dess last skjuter över
gångbanans kant, samt snabbare fordon, såsom personautomobiler,
motorcyklar, velocipeder, lättare transportvagnar, ekipager o. dyl.
närmare körbanans mittlinje, m. a. o. <i>ju mindre fart, ju närmare
vänstra gångbanan</i>, dock aldrig inpå densamma.

2. Fordon, som följa på varandra, böra till undvikande av
påkörning hålla efter hastigheten anpassat avstånd sinsemellan.

3. Fordon får icke köra om framförvarande fordon i
trafikledskorsningar eller å platser, varest stockning i trafiken
därigenom kan uppstå.

4. Spårvagn skall passeras till vänster, utom där gångbana
hindrar. I detta fall må vid omkörning av spårvagn trafikledens
mittlinje icke överskridas, utom där körbanans bredd endast
tillåter två mötande fordon.

5. Refuge skall passeras till vänster; dock få fordon ej
framföras mellan tvänne refuger, mellan vilka spårväg löper.
6. Skall fordon svänga in i en korsande trafikled, skall det
hålla väl till vänster och hava korsningens mittpunkt till höger

7. Vändning i trafikled skall ske <i>med</i> trafikströmmen.
Fordon, som stannat på körbanans högra lida, skall vid vändning
först föras snett framåt över körbanan till dess väntra sida och
därifrån företaga vändningen. Är trafikledens bredd icke större,
än att fordonet, tvärställt, spärrar trafiken, skall det föras fram
över närmaste, korsande trafikled och genom backning in i
denna verkställa vändningen eller ock härför välja annan
lämplig plats.

8. I trafikled, där plantering eller dylikt ger upphov till
dubbla körbanor, skall å vardera körbanan enkelriktad trafik
upprätthållas, för såvitt icke i särskilt fall annorlunda är bestämt.

<tab>§ 4.

1. När fordon stannar i trafikled, vilket ej får ske
onödigtvis, skall det, om annan plats ej blivit eller vid tillfället varder
av polismyndighet anvisad, ställas <i>längs</i> körbanan och så nära
vidliggande gångbana som utan olägenhet för trafiken å
gångbanan kan ske.

2. Fordon skall undvika att stanna <i>mot</i> trafikströmmen.
Måste dock detta ske, får körbanans vänstra sida ej lämnas förr
än nödvändigt.

3. Fordon får icke uppställas eller stannas a) i vinkel mot
körbanan, b) mitt i körbanan, c) framför trafikledsmynning, d)
i  trafikledskorsning, e) så långt fram i trafikledshörn, att hinder
eller olägenhet därav uppstår för dem, som skola färdas om
hörnet, eller så att gångbanan spärras. Icke heller må fordon
onödigtvis stannas vare sig mellan refuger eller mellan refuge
och gångbana, då avståndet dem emellan i någotdera fallet är
för litet att samtidigt framsläppa trenne fordon, eller så att det
hindrar annat fordon, som förut befinner sig invid gångbanan,
att fritt fortsätta sin färd.

4. Där fordon står vid ena sidan av körbanan, är det
förbjudet att med fordon stanna vid körbanans andra sida, så
framt ej mellanrummet lämnar tillräcklig plats för obehindrad
färd med två fordon samtidigt. Detta förbud gäller dock icke
den tid, som åtgår för åkandes i- och urstigande.
<tab>§ 5.

1. Den, som icke kan köra eller behandla dragare, vare sig
detta beror på okunnighet eller bristande kroppskrafter, må icke
i trafikled köra dragare.

2. Förare av fordon, som <i>icke framdrives medelst motor</i>,
åligger, att när någon är i vägen, ropa »Se upp!» och att där
omständigheterna så påkalla, såsom vid trafikledskorsningar, vid
hållstation  eller hållplats för spårvagn, då passagerare av- eller
påstiga, sakta farten eller stanna.

För förare av <i>motorfordon</i> gäller vad i motsvarande
hänseende stadgas i nådiga förordningen om automobiltrafik.

3. Förare skall, när helst omständigheterna så påkalla,
såsom då fordon skall saktas, stannas, igångsättas, backas, ändra
riktning eller dylikt, tillkännagiva sin avsikt för framförvarande
och efterföljande trafikanter medelst signal eller armtecken ev.
medelst båda delarne. Å plats, där trafikpolis posterar, skola
alltid signal och armtecken givas.

4. Signal skall vara kort och får ej onödigtvis upprepas.

5. Allt onödigt svängande eller smällande med piska är
förbjudet.

6. Vid signal för omkörning skall framförvarande
skyndsammast hålla undan åt vänster, så långt ske kan.

7. För trafikens dirigerande gör trafikpolisen bruk av följande
tecken, vilka kräva ovillkorlig åtlydnad:

a) för »Stanna!»: handen höjes över axelhöjd med handens
insida mot den, som skall hejdas,

b) för »Passera!»: handen föres i brösthöjd i den riktning, i
vilken trafiken skall framsläppas.

8. Förare skall framföra sitt fordon med uppmärksamhet
och omdöme och intaga sådan plats å fordonet, att han har fri
utsikt över körbanan. Finnes ej sådan plats å hästdraget fordon,
eller är lasset av den beskaffenhet, att hästen anstränges eller
annan olägenhet uppstår, genom att föraren befinner sig på
fordonet, skall han gå bredvid detsamma, men aldrig på
gångbanan. Drages fordonet av häst, skall han hava denna väl i hand.

9. Förare får ej med fordon spärra vägen för tågande
militärtrupp, liktåg och andra processioner, utryckande ambulans
och brandmanskap, polispiquet samt spårvagn under gång.
10. Förare av motorfordon är förbjuden att röka, då
fordonet är i gång.

11. Ingen får hänga sig fast på ett i rörelse varande fordon.

<tab>§6.

1. Gods av betydlig längd eller stort omfång må ej utan
nödtvång bäras eller med fordon forslas i trafikled, där livlig
trafik råder.

2. Är gods av beskaffenhet att vid transport kunna medföra
fara eller i synnerlig hög grad kunna åstadkomma hinder eller
olägenhet för trafiken, får det ej med fordon forslas i trafikled
utan polismyndighetens tillstånd, och skall, där sådant tillstånd
erhållits, transport ske med iakttagande av de särskilda
föreskrifter, som av denna myndighet varda meddelade.

3. Skramlande gods må icke med fordon forslas i trafikled
utan att åtgärd vidtagits, varigenom bullret undvikes eller så
mycket som möjligt försvagas.

4. När tungt gods eller gods av stort omfång skall forslas
till eller ifrån hus, får av- eller pålastning icke ske på körbanan,
om detta arbete lämpligen kan verkställas inne på tomten.

5. Fordon får icke lastas så, att någon del av lasset kan
falla av, ejs heller så att större hinder eller olägenhet, än som
är oundgängligt, uppstår för trafiken.

6. Angående märkning och numrering av verkåkdon och
andra särskilda bestämmelser, som dylika fordon äro
underkastade, gäller vad särskilt finnes stadgat i detta avseende.

<tab>§ 7.

1. Handkärror eller dylika fordon skola dragas och icke
skjutas, när de äro så inrättade eller lastade, att den, som
verkställer transporten, ej har fri utsikt framför sig.

2. Det är förbjudet att lämna dylikt fordon fri fart, där ej
fråga är om kälkbacksåkning å därför upplåtna platser.

<tab>§8.

1. Där genom anslag eller annorledes finnes utmärkt, att
trafikled är avstängd för trafik, skall sådant lända till efterrättelse.
<tab>§9.

1. Vad i övrigt all körtrafik beträffar lände till efterrättelse
vad i allm. författning och av vederbörande myndighet genom
särskilt utfärdade föreskrifter stadgats om körtrafik.

<b>B. Gångtrafik.</b>

Fotgängare skall efterfölja trafikpolisens föreskrifter och
trafiktecken samt iakttaga:

a) att alltid gå på gångbanans vänstra sida, utom då enligt
särskilda anvisningar enkelriktad trafik skall upprätthållas,

b) att gå om framförvarande till höger, d. v. s. passera på
framförvarandes högra sida.

c) att gå och stå så, att trafiken icke hindras,

d) att alltid följa trafikströmmen -- icke gå emot densamma,

e) att alltid, innan körbanan beträdes, först se upp, <i>i
synnerhet bakåt</i>, för annalkande fordon,

f) att alltid, då körbanan måste passeras, gå <i>tvärs över
densamma</i>, -- ej springa eller stanna på »halva vägen»,

g) att alltid, då fordon inväntas, stå på gångbana eller refuge,
<i>ej i körbanan</i>.

h) att alltid vid avstigande från fordon hava ansiktet vänt i
färdriktningen och, om avstigandet ägt rum i körbanan, ej gå
över till gångbanan, utan att dessförinnan hava noga observerat
såväl framför- som bakomvarande trafikström, -- sedan <i>gå rakt
mot gångbanan</i>,

i) att alltid passera <i>bakom</i> i gång varande fordon (även
spårvagnar) och att därvid giva akt på trafikströmmarna i båda
riktningarna,

k) att gångbanan är för de gående, körbanan för de körande.
Körtrafik.
<img>
1. Fordon skall överallt, där hinder ej möter, hålla på <b>vänstra</b>
sidan av körbanan. Vid <b>möte</b> hålles <b>till vänster</b> (se sig. 1).
Vid omkörning passeras framförvarande till höger (fig. 2.)
Vid <b>kursskärning</b> skall det fordon passera först, som kommer
<b>från vänster</b> (fig. 3, 4 och 5).

2. Fordons plats i körbanan bestämmes av dess hastighet: <b>ju
mindre fart, ju närmare vänstra gångbanan</b>, dock aldrig
inpå densamma.

Se fig. 6: ju mindre fart (på fordonet A), ju närmare vänstra gångbanan
(d. v. s. avståndet X minskas med hastigheten).

3. Inkräkta ej på mötande trafikströms område. Undvik att
stanna <b>mot</b> trafikströmmen (fig. 7).

<img>

4. Vändning i trafikled skall ske <b>med</b> trafikströmmen (fig. 8).
Är trafikledens bredd ej större än att fordonet, tvärställt,
spärrar trafiken (fig. 9), skall det föras fram över närmast,
korsande trafikled och genom backning in i denna verkställa
vändningen eller och härför välja annan lämplig plats (fig. 10).
5. Skall fordon svänga in på en korsande trafikled, skall det
hålla väl till vänster och hava korsningens mittpunkt till
höger (fig. 11).

6. Refuge skall passeras till vänster; dock får fordon ej
framföras mellan tvenne refuger, mellan vilka spårväg löper (fig. 12).

7. Spårvagn skall passeras till vänster, där gångbana icke
hindrar (fig. 13).

8. I trafikled med dubbla körbanor skall å vardera körbanan
enkelriktad trafik upprätthållas, där ej annorlunda är
föreskrivet (fig. 14).

<img>

9. Fordon må ej stannas, vare sig mellan två refuger eller mellan
refuge och gångbana, om i någotdera fallet avståndet dem
emellan är för litet att samtidigt framsläppa trenne fordon
(fig. 15); ej heller må fordon stannas vid trafikledshörn på
sådant sätt, att fordon, som skall »runda» hörn, därigenom
hindras, eller så att tvärgående gångbanas trafik spärras (fig. 16).

10. Vid signal för omkörning skall framförvarande skyndsammast
hålla undan åt vänster, så långt ske kan.

11. Underlätta trafiken medelst armtecken, särskilt i
trafikledskorsningar (fig. 17, 18, 19, 20, 21, 22, 23 och 24).

Fordonsförares armtecken:

<img>

<b>Trafikpolisens armteckens</b>

<img></img>

Teckenförklaring.

<img></img>

*
</chapter>

<chapter name="SAKREGISTER">
<h3>SAKREGISTER</h3>

                           Sid.
Ansvarighet för skada ............................................................ 35
Ansvarsbestämmelser §§ 28-40 ...................................................27-31
Automobils beskaffenhet § 1 ......................................................  3
Avgifter för registrering ........................................................ 34
Avgifter fÖr besiktning m. m. § 43 ............................................... 32
Besiktning av automobil § 2-3 ................................................... 4-6
Besiktning av automobil, som användes yrkesmässigt § 20 mom. 2 ................... 23
Besiktningsmän §2 ................................................................  4
Böter § 28-40 ................................................................. 27-31
Efterbesiktning § 9 .............................................................. 12
Förare § 11 ...................................................................... 13
Förare i yrkesmässig trafik § 22 ................................................. 24
Förare å automobil, som införts från utlandet för tillfälligt bruk § 24 mom..... 5 26
Förares åligganden § 16 ....................................................... 19-21
Förbud för automobils användande § 10............................................. 12
Hastigheter § 14 ................................................................. 17
Igenkänningsmärke § 8 mom. 1...................................................... 11
Igenkänningsmärkes storlek § 8 mom. 2............................................. 12
Internationella konventionen .................................................. 40-42
Karta å upplåtna bilvägar § 15 mom. 1 tredje stycket 18.Körning med automobil § 13 15
Körkort § 12 sid. 13; § 16 mom. 7 ................................................ 21
Körkortsformulär ................................................................. 39
Körkorts återkallande § 12 mom. 3 ................................................ 14
Lyktor § 16 mom. 2, andra och tredje stycket ..................................... 19
Läkare § 13 mom. 5 ............................................................... 16
Motorcykel (vikt över 50 kg.) § 1 mom. 1 .........................................  3
Motorcykel (vikt under 50 kg.) §§ 41 och 42 ...................................... 31
Myndighet, som meddelar trafiktillstånd § 18 mom. 2 .............................. 22
Nedskrotad eller förstörd automobil § 7 mom. 2  .................................. 10
Provkörning §4 ...................................................................  6
»Provvagn» § 5 mom. 2 ............................................................  7
Registrering, Vägrad,   §  6, mom. 4, 5, .........................................  8
Registrering av automobil § 5-6 ................................................. 7-9
Registrering   av   automobil .................................................... 34
Signalapparat § 1 mom. 1 c sid. 3, § 16 mom. 4 ................................... 19
Sjukdomsfall,  körning  vid, § 13 mom. 5 ......................................... 16
Taxa § 21 ........................................................................ 23
Tillfälligt brukande av automobil, som införts från utlandet § 24 ................ 25
Tillfälligt tillstånd § 13 mom. 3 och 4 ....................................... 15-16
Vägar, tillåtna för körning med motorcykel § 13 mom. 8............................ 16
Vägar, tillåtna för körning med lastautomobil § 13 mom. 6......................... 16
Vägar, tillåtna för körning m. personautomobil § 13 mom. 1........................ 15
Vägar, upplåtna §15:.............................................................. 18
Vägvisare § 15 mom. 2 .....................................sid. 18 ...  Jämf. sid. 35
Yrkesmässig trafik §§ 17-22 ................................................... 21-24
Äganderättsövergång § 7 mom. 1 och 4 .................................. sid.  9 o. 10
Överdådig framfart ............................................................... 38
Övergångsbestämmelser ............................................................ 34
Övningskörning § 11, andra stycket ............................................... 13

</chapter>
