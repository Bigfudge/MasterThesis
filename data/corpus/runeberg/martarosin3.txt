
﻿En
ny och rörande
Wisa
om
Den Olycklige Martin-Arosins
ångerfulla bekännelse.

Melodi: ”Statt stilla du yngling.”



﻿
Stockholm. Thimgren och Hultman, 1850.



﻿



Waka du yngling öfwer din lefnad,
Haf Gud för ditt öga i frestelsens stund;
Qwinnan ej slut under kärlekens skepnad
I förförelsens armar och lastens förbund.
Se dig wäl för
I allt hwad du gör,
Ty lastenes wäg ej till himlen dig för.

Jag stod der en yngling, så glad uti hågen,
Med ljuslockad panna och bländande guld;
Till wärnlösa qwinnan, mot trofasta lofwen,
Jag hwiskade kärlek, war öm och så huld,
Och glömde det bud,
Som Herren wår Gud
Har helgat åt oskuldens fridsälla brud.





﻿
Sedan min blick under afsky jag wände
Till henne som föll för mitt trolösa ord,
Men ånger deröfwer jag alls icke kände,
Då jag om min handling blef hemligen spord.
I wanäran höljd,
Stod jag nu röjd
Och uti mitt sinne jag log så förnöjd.

Guldet jag älskar så högt i mitt inre,
Försynen mig gifwit en rikare lott:
Jag wille ej dela ens utaf det mindre,
Jag tänkte på mörkret och böljorna blott.
Ty girighet låg
Så djupt i min håg,
Och ginaste wägen i brottet jag såg.

Ur afgrundens djup nu mig frestelsens ande
Ledsagade fram till mitt mörka beslut,
Att för alltid bortröja det nesliga bandet;
Med wilddjurets grymhet jag förer det ut.
Jag tänkte så här:
Ack synden den är
En snara för den som ej rikedom bär.

Den qwidandes moder till mig lät jag kalla,
Hon offret nedlade i mordengelns sköt;
För spanande blicken gardin lät jag falla,
På ljudlösa fjedrar jag dörren tillslöt.



﻿
Men kallt blef mitt blod,
I mörkret jag stod,
Min grymhet mig hwiska’: det gäller ditt mod.

På tå smög jag fram till den slumrande späda,
Som oskyldig sof på en skuldfläckad jord:
Af afgrundens ande jag låter mig leda,
Föröfwar på oskyldig warelse mord.
Med hånlöjets skratt
Jag tänkte: i natt
Min handling för alltid i mörkret jag satt.

Då natten sig höljde i koswarta wingar,
Jag hastar med offret till aflägsen strand,
Der långt ut i böljornas djup jag det swingar,
Med spanande öga och darrande hand.
Som skeppet i qwaf,
Han der fann sin graf,
Med honom för alltid jag nu war utaf.

Och böljorna mottog i wänliga armar
Den späda jag ryckt från en klagande mor,
Och rullande wågen det hastigt omfamnar
Och höljer det om med sitt mörklagda flor.
Och wågen jag hör
Mot stranden sig rör,
Då tanken nu hastigt tillbaka mig för.


﻿

Ned blicka’ stjernan på mörkhöljda jorden,
Jag skyggade undan hwart prasslande ljud;
Förtappelsens ande mig hwiskade orden:
Det finns ej deruppe nå’n lefwande Gud.
Hwad är wäl det der,
Helt wanligt det är,
Det finns då så mången som brottslig ju är.

Se’n blef jag ock fängslad i lagarnas bojor,
Ty himlen mig redan åt straffet bestämt,
Och ifrån platser till jordlåga kojor
Af alla med afsky mitt namn blev benämdt.
Men deråt jag log,
Fast fängslad jag stod,
Och tänkte: med guldet jag hjelper mig nog.

Hemskt blef min natt inom fängelsets murar,
Bojan war hård liksom klippans granit
Och afgrundens ande nu öfwer mig lurar,
Med frids-engeln trängde sig in till mig dit.
I elände sänkt
Ett ljus blef mig skänkt,
Då jag brottet i ånger för honom bekänt.

Han talade ord som i hjertat mig rörde:
Den gifs ännu nåd ofwan stjernorna der;
Den Ewiges ljus i mitt inre han förde,
Försoningens kalk till mitt sköte han bär.



﻿
O, Frälsare god,
Ditt försonande blod
Skall rena min själ under tårarnes flod.

Waka du yngling då öfwer din lefnad,
Bed Gud dig bewara från laster och brott,
Hölj icke ditt lif i en skuldfläckad klädnad,
Och gå ej den wägen som jag nu har gått.
Men red dig till strid
För din salighets frid,
Gud då dig bewarar till ewig tid.





