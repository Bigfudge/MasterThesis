

Skrifter utgifna af K. Humanistiska Vetenskaps-Samfundet i Uppsala. VII. 4.

GRANSKNING

AV

SVENSKA ORD

ETYMOLOGISKA OCK FORMHISTORISKA STUDIER

AV

FREDR. TAMM

*


UPPSALALEIPZIG
AKADEMISKA  BOKHANDELNOTTO HARRASSOWITZ
(C. J. LUNDSTRÖM)



UPPSALA 1901

ALMQVIST & WIKSELLS  BOKTRYCKERI-A.-B.

Blaskig se taskig.



Brassa, ett i ordböcker icke upptaget subst. med bet.
hop, mängd, massa saker, i uttr. hela brassan, en hel brassa,
är en yngre, kanske efter massa i liknande uttryck bildad
variant till det likbet. brass m. i dial. i Finland, lånat av lt. brass
oordnad hop av värdelösa saker. Detta subst. hör till det
förmodligen förr i lt. brukade verbet, ä. ndl. brassen blanda om
hvartannat, härstammande från det franska brasser röra ihop,
egentl. brygga (av keltisk stam?).



Bry v. med något reflexivt ord, t. ex. sig, sitt huvud, sin
hjärna el. dyl. såsom objekt, till hvilket verb hör subst.
huvudbry, är (något som icke beaktats i förf:s etymologiska ordbok)
ursprungl. ett helt annat verb än det från lt. lånade bry göra
förlägen, till hvilket hör subst. bryderi; nämligen liksom da.
bryde i motsv. betydelse {bryde sig om o. s. v.) egentl. samma
som sv; bryta. Detta kan man förstå av sådana med huvudbry
synonyma ord som ä. nsv. hiärnbrott ock de till ett verb med
bet. bryta hörande ndl. hoofdbreken ock t. kopfbrechen samt av
nuv. sv. frasen bråka sin hjärna el. sitt huvud sl. m. sistnämda
verb. Till sin uppkomst torde formen bry delvis kunna vara en
inhemsk proklitisk form, i det bryta sig om med huvudaccent
på om kanske blivit bryt ock vidare bry sig om. Men i
sådana hithörande fraser där verbet haft ock har starkare
satsaccent, kan t icke vara direkt bortfallet. Man får väl därföre
också antaga främmande inflytelse, kanske på det sätt, att efter
mönster  av da. bryde, som motsvarade såväl sv. bryta som det
från lt. brüden, brüen lånade sv. bry (o. äldre sv. bryda), det
förra svenska verbet i den hithörande bildliga betydelsen, där
det låg rätt nära bry (jfr oroa, plåga såsom stundom användbart
för båda verben), antog detta verbs form även i starktonig ställning.




Bråspel se spel.



Bödel, bövel. Att dessa ord oaktat skillnaden i betydelse
med full rätt ansetts identiska, det senare med sekundärt v (från
djävul), kan bestyrkas med ett i Samlaren 1899 sid. 10
förekommande citat från början av 1600-talet med böffuel i bet.
bödel: the moste dräpa, om böffuelen än står strax medh
swerdet baakom ryggen. Möjligt är för övrigt, att v-ljudet icke
insatts direkt för d i bödel, ty det fans på 1600-talet också sv.
bööl (t. ex. i Syllabus 1649, art. carnifex), en form som är lik
ndl. beul, men mycket väl kan ha bildats i svenskan så, att fsv.
þ, dh fallit bort i plur. *bölar, till hvilken plur. då möjligen
även kunde ha bildats en ny tvåstavig sing. *böel, hvarav bövel
närmast kunde vara ombildat.



Cert ett fartygs typ (sort, klass), dess byggnadssätt o.
storlek samt bestyckning (om det är krigsfartyg) o. dyl., egentl.
hvad som är i kontrakt mellan redare ock byggmästare bestämt
angående ett fartyg som bygges, är ett lånord av lt. certe, zerte
i samma bet. i sjöspråket, av mlt certe, tzerte, serte kontrakt;
lånat i sin ordning från ffra. charte (rätts-)urkund, skriftlig
handling: av grek.-lat. charta papper. En i tyska sjöspråket
vanligare variant är lt. zerter, mlt. serter, liksom eng. charter
härstammande från ffra. formen chartre av lat demin. chartula.

Samma källa har ett annat sjömansord med mindre
förändrad bet.: Certeparti fraktkontrakt, nht. (från lt.) certepartie
(zertepartei), fra. charte-partie, eng. charter-party o. s. v., mlat.
charta partita (kontrakts-)papper som delats itu ock hvarav
hvardera kontrahenten fått behålla ett stycke.

Med avseende på begynnelseljudet, lt. ts ock därav
uppkommet s, märkes, att detta synes hänvisa till det äldre uttal
av ch i franskan som bevarats i det engelska ch. — I
sammanhang härmed må omnämnas ett annat sv. lånord med s för fra.
ch: snilj el. snilja av fra. chenille. Men om s här är
fonetiskt-kronologiskt likställt med s-ljudet i cert eller möjligen i nyare
tid substituerats direkt för franskt sj-ljud (här näst före n), må
lämnas därhän, då lågtyskt mellanled ej är uppvisat, men väl
kan hava funnits.




Diverse adj., liknande respektive därutinnan att det är
oböjligt med endast plural användning ock av latinsk stam, har
dock fatt sin svenska form på helt annan väg. Medan
respektive icke gärna kan vara annat än det från latinet i oförändrad
form upptagna adverbet, som fått nyare attributiv användning
i svenskan, så är däremot diverse den tyska pluralen till t. adj.
divers, som väl egentl. från tyska affärsuttryck sådana som
diverse waaren, diverse sachen oförändrad upptagits i svenskt
affärsspråk ock sedan blivit enrådande i svenskan utan att få
vid sin sida någon efter svensk sed bildad form på -a (månne
till uteblivande av denna form på -a medvärkat ett tidigare
svenskt uttal av diverse efter tyskan med akut accent på
mellanstavelsen?).

I sammanhang härmed må beröras ett par adj. på -ie av
latinsk stam, men icke så alldeles klara till sin bildning,
nämligen:

Ordinarie: kanske delvis uppkommet i sådana uttryck som
ordinarie tjänst (befattning, ämbete, lön o. s. v.) ock där
beroende på äldre ordinarii, genitiven till ordinarius i
substantivisk bet. ordinarie tjänsteman. Jfr ordinari löhnen hos Grubb
1665, sid. 358 (motsatt accidentier och gåfwor). Därjämte kunde
ordinarius ock extraordinarius som substantiv hava rättat sig
efter andra subst., som fått form på -arie för -arius. Hos dessa
subst. åter kan formen på -e, som i alla händelser tycks vara
inhemsk (jfr tyska -arius o. ndl. -aris i sing.), delvis härröra
från förledsform i sammansättning, t. ex. bibliotekarie-(tjänst,
-syssla, -lön) o. s. v. av äldre bibliothecarii- o. s. v., men
därjämte väl vara nybildad till plur. på -arier, nyare form i
svenskan för lat plur. på -arii.

Proprie i pr. skuld, pr. borgen: väl snarast för äldre
proprii såsom genitiv till det substantiviskt använda lat. neutr.
proprium = det som man själv eger. Finge man förutsätta en lt.
form på -ie såsom förebild, sä kunde man kanske även tänka
på ital. proprio?



Droppe, fsv. droppe jämte druppe med pp vid sidan av
fsv. dropi, drupi, da. draabe o. s. v., bör kanske icke uteslutande
förklaras genom analogi från ordets ställning som efterled i

sammansättning (med p förlängt efter regeln i Noreens Altschw.
Gramm. § 298), särskilt med hänsyn till att pp förekommer
även t. ex. i fsv. drupparum. Då det fins en gammal form
med urgerm. pp, beroende på förgerm. bn, i högtyskan: fht.
tropfo, nht. tropfen, så kan ju även en motsvarande form delvis
dölja sig i den fsv. formen med pp. — I samband härmed kan
omnämnas såsom i viss mån paralell den hos verbet tappa
förekommande dubbelbildningen fsv. tappa ock tapa (isl. tapa, da.
tabe; jfr Noreen: Altschw. Gramm. § 298, Anm. 3). Även
här får väl antagas, att pp beror på ett gammalt n-suffix.
Enligt en av prof. E. Lidén meddelad förmodan är fsv. tappa
utgånget från den stam med förgerm. form *dabno- som fins i lat.
subst. damnum förlust, skada.



Fan n. (på fjäder), ett ord som råkat bli uteglömt i förf:s
etymologiska ordbok, är tydligtvis, då det tyska fahne kan hava
denna bet., en yngre variant till sv. fana (mlt. vane), lånad från
den nyare enstaviga lt. formen fān, motsv. ndl. vaan, hvilken
form visserligen icke angives i lt. ordböcker i precis samma
bet., men däremot i den närsläktade bet. svans på räv såsom
jägaruttryck.



Fanera v. med subst. faner är, såsom framgår av likbet.
ndl. forneeren o. nht. fournieren, furnieren med subst. ndl.
forneer, fourneer n. (även forneerhout av hout trä) ock nht.
fournier, furnier n., lånat av franska vb. fournir, ffra. fornir skaffa,
förse (med), även fullända o. s. v. Verbet fick (förmodligen
redan pä fransk botten) såsom snickeriterm en speciell
betydelse, hvilken man plägar härleda från bet. förse med, men som
tycks nästan bättre kunna hänföras till bet. fullända, så att
fanera egentl. skulle vara = att göra ett snickeriarbete fullständigt
(genom det sista finare detaljarbetet, bestående i beläggning
med tunnt trä). Den formförändring ordet företer i svenskan
har nog försiggått, innan ordet här lånades. Förvandling av
o i obetonad förstavelse till a (såsom t. ex. i sv. kalas, kanin
av lat. collatio, resp. ffra. conin) tillhör äldre lt. eller ndl.
dialekter. Även försvinnandet av r i rn torde ha skett före
inlånandet till svenskan; till stöd därför synes kunna åberopas
eng. veneer fanera, faner, hvilket, om också någon annan
inflytelse av obekant art bör antagas med hänsyn till förstavelsen
ve-, väl är väsentligen att härleda från en ndl. eller tysk form
av det franska verbet, som i direkt lånad form givit eng. furnish.



Flen såsom gammalt folkspråkligt namn på en del
plågsamma åkommor, såsom gikt, reumatism m. m., y. fsv. flen,
fleen-wœrk, är förmodligen helt enkelt samma ord som isl. fleinn
m. sidopik på hvasst vapen el. dyl., även kastspjut el. pil.
Ursprungliga meningen, då någon sade sig hava flen(en) i
kroppen, var väl att han kände sådan värk, som om han blivit
sårad med det slags vapen (eller spets på vapen) som kallades flen.



Frihult (plur. frihultar hos Serenius 1741), även friholt,
ett sjömansord som i likhet med da. friholt fått ombildad
förled, så att ordet tycks vara uppfattat såsom trä till att hålla
fartyget fritt (från skada av kollision), är lånat av lt. wrîfholt,
motsv. ndl. wrijfhout med egentlig bet. riv- eller skav-trä: av
verbet lt. wrîven, ndl. wrijven riva. Efterledens svenska form
-hult för -holt här ock även i andra sammansatta sjömansord
torde knappast kunna förklaras därmed, att sv. hult i ock för
sig är etymologiskt = lt. holt; ty ordet fins annars i svenskan
endast i bet. skogsbacke ock dessutom med neutralt genus. Här
torde formen med u för o bero på association med ett annat
mycket brukat sjömansord, nämligen bult såsom den svenska
formen för lt. bolt.



Futtig adj., lt. futtig, har väl intet att skaffa med det
franska futile ock kanske icke häller med lt. fuddig i
snarlik bet. (jfr förf:s etymologiska ordbok). Då i samma bet. fins
lt. fottsig, tydligen avlett av lt. subst. fottse »cunnus, vulva», en
variant, förmodligen egentl. högtysk, till lt. fott i samma bet.,
ock då även lt. fott- som förled i en del sammans. kan beteckna
något lumpet, futtigt, strunt, samt då härtill kommer, att
Westes uttalande i ordboken om sv. futtig ger anledning att
förmoda, att ordet utgått från lågt pöbelspråk, så synes skäl finnas
att förklara lt. futtig utan vidare som en avledning till samma
tyska subst. i variantformen futt, hvilken form också finnes t. ex.
i det tyska hundsfutt, en äldre variant till skällsordet lt. nht.
hundsfott, hvarav lånats sv. hundsvott.



Gry n. är en nyare form för gryt, som upptages som
variant ännu hos A. F. Dalin 1850 ock som normalform hos
Weste 1807, där man finner exemplen Där är godt gryt i honom
ock Där är intet godt gryt i dem. Formen utan t träffas
(tidigast?) lexikaliskt antecknad hos Hof: Dial. Vestrog. s. 139, där
det heter: »Gry, gryt, Sv. ämne, art: materia, indoles».
Egentliga betydelsen hos gryt ock hos det avledda gryte n. (som
förekommer i hithörande bet. hos Lind 1749) är sten såsom
ämnesnamn eller kollektivt: samling av sten, småstenar eller grus,
röse; jfr fsv. gryt n., motsv. isl. griót, no. grjót n. i lika bet.
samt nht. griess n. grus, även smågryn (o. s. v.). I nutida
svenska brukas gryt som jägarterm om bärgshåla som tillhåll för
vissa djur; den avledda formen ingår i många ortnamn som t. ex.
Örgryte. Men ordet kom också särskilt att användas om arten,
den kvalitativa godheten hos ett mineral eller hos ett föremål
av sten, t. ex. en kvarnsten. I denna särskilda betydelse ock
den därur härledda bet. anlag i fråga om personer uppkom
en nyare form utan t. Denna synes icke kunna förklaras
genom något slags rent fonetiskt bortfall av t, såsom t. ex.
sjömansordet spri av äldre sprit, lånord av ndl. spriet, där t tycks
ha försvunnit näst före s i sammansättning såsom sprit-segel (jfr
kalas för äldre kalats, collats). Jag har tänkt mig som en
möjlighet, att formen gry uppkommit i någon särskild dialekt (t. ex.
bland arbetare vid ett större kvarnstensbrott el. dyl.), där man
haft en av uti med förlorat obetonat u uppkommen
prepositionsform ti (jfr nuv. sv. på, y. fsv. pa av up a) bruklig
jämsides med i, så att man i frasen det är godt gryt i honom kunnat
fatta gryt i såsom = gry ti ock sedan genom att för ti insätta
det likvärdiga i få frasen i en ny form: det är godt gry i honom
o. s. v. Sedermera, när gry väl kommit till allmännare användning
särskilt i den överförda betydelsen, kan även association med
verbet gry i bildlig mening t. ex. i partic. pres. gryende {anlag,
talang o. s. v.) hava invärkat, så att den äldre formen gryt
fullständigt undanträngdes i den överförda betydelsen.



Handplagg ock äldre handplagga av samma stam som
äldre sv. verbet plagga på ge stryk (t. ex. hos Sahlstedt 1773)
har Noreen i Svenska Etymologier s. 31, där substantivet
anföres i formen handplaggor plur., velat förklara som
dublettform till plåga, i det han säger: »båda ytterst från lat. plaga
slag genom förmedling av mlt. plage, plāge». D. v. s. nsv.
plagga skulle i sammans. handplagga hava uppkommit av fsv.
plagha i bet. slag (se Söderwalls ordbok) ock detta sista skulle,
eftersom den nyare formen har a, icke å-ljud, vara lånad från
mlt. plage i en senare tid än det fsv. plagha som ligger till grund
för nsv. plåga. Emellertid (frånsett att ordet i mlt. icke är
uppvisat i bet. slag, hvilket kan bero på källornas
otillräcklighet) finnas vissa lt. ock ndl. ord som häntyda på åtm.
delvis annat ursprung. Sådana ord äro: ndl. plak f. (enligt
Sicherer-Akvelds ordbok) ett förr i skolorna brukat linjalartat
straffredskap, hvarmed man gav barnen slag på flata handen: till
ndl. vb. plakken kladda, smeta (fast), klistra på, motsv. lt. (nht.)
placken i samma bet., även lappa; mlt. placke m. med bet. lapp
ock (smuts-)fläck, nht. placken m. i samma bet., även plåt;
vidare mlt. plagge med bet. lapp, stycke av en klädnad, i plur.
slitna kläder, grundord till sv. (klädes)plagg (fsv. dat. pl. plaggom),
därjämte i bet. platt grästorva eller stycke bränntorv. Med
avseende på betydelsen av de sv. orden i förhållande till dessa
lt.-ndl. ord (bland hvilka verben kunna vara primära i förh. till
substantiven) kan man jämföra en del mer el. mindre vulgära
sv. uttryck, såsom smita till, ge smörj, smörja på, även lappa
till ock torva till m. fl. dyl. i bet. slå till, ge stryk.

Emellertid må medgivas, att någon påvärkan från lat.
plaga kanske bör antagas därutinnan, att endast en stam plagg-,
men icke något plack- fins i svenskan. Denna invärkan behöver
dock väl icke vara förmedlad av lågtyska, utan torde kunna ha
skett lika gärna direkt i skolspråk i Sverge. Ett till bet.
snarlikt gammalt skolord, färla av lat. ferula, är icke veterligen
förmedlat av lågtyska.

Något etymon på de lt. o. ndl. ordgrupperna är icke känt.
Den ena finnes även, enligt hvad man antager lånad från ndl.,
i franskan; t. ex. fra. plaque o. vb. plaquer med subst. placard
anslag, ffra. placart, hvarav med omdaning till annan romansk
ändelseform ndl. plakkaat, vidare lånat i t. ock sv. plakat.



Hulling. Detta ord förekommer i äldre ock nyare dial.
även med u i ändelsen, t. ex. hos Lind 1749 hull-unge, skrivet
som sammansatt, hullung i finsk-svenska dial. (Rietz s. 237),
samt med ld, t. ex. huldunge på Gotland om fårmärke i form
av hulling (se Meddel. fr. Nord. Mus. 1898, s. 61), hulding hos
Juslenius: Finsk Ordab. 1745. Ordets stam i äldre fsv. form
kan således icke hava varit ett av urnord. *hulþ- uppkommet
*hull- (sammanfört med sanskr. kuthâra- yxa och lat. culter kniv
hos Noreen: Urg. Lautl. s. 119 ock Zupitza: Germ. Guttur. s.
107), utan måste haft formen *huld-. Skulle denna stam
kanske få hänföras till fsv. huld kött, nsv. hull, med tanke därpå,
att hullingarna på ett kastspjut eller en pil fastnar i köttet på
den som träffas därav?



Hydda är icke, såsom man utan särskild undersökning
kanske gärna vill tro, samma ord som nht. hütte i samma bet.
(i en från lt. lånad form, som skulle i avs. på dd vara likställd
med vb. rädda av lt. redden, motsv. nht. retten). Det tyska
ordet fins eljest i sin ht. form lånat i bärgsbrukstermen hytta ock
med lt. mellanled i sjömansordet hytt. Men av en i lt. bruklig
inhemsk form med dd träffas intet spår. Vårt ord är i själva
värket ett helt annat gammalt nordiskt ord, samma som
Gotlandsdialektens hyddä nisch nära spisen till torkning av strumpor
o. dyl. (Rietz s. 274), fsv. hydda f. skjul, motsv. ä. da. hydde
fängelsehåla, en variant med gammalt avlednings-i till sydsv.
dial. hodda, hudda skjul, lider, fängelsehåla, sammans.
tjuva-hodda (Rietz s. 260), ä. da. hodde hydda o. hudde litet rum i
fängelse (se Kalkar IT s. 248, 282 o. 327). Dessa former äro,
liksom verbet fsv. hydda gömma, avledda av den stam som
ingår i isl. hodd, got. huzd, ags. fsax. hord, mht. hort förvarad
skatt. Grundform till hydda är urgerm. *huzdiôn- ock
grundbet. är »gömsle, förvaringsställe»; den germ. rotformen huzd-
samma som lat. cust- i custos, custodia.



Hyra i uttrycket han har fått sin hyra = »han har fått sig
ett rus» fattas förmodligen allmänt såsom egentligen menat om
hyra som en matros efter en sjöresa fått utbetald ock hvarmed
han bekostar sig ett duktigt rus. Det kan dock ifrågasättas,
om icke här ett annat ord ligger bakom, nämligen det gamla
svenska i dialekter kvarlevande hira f. svindel, yrsel (hos A. F.
Dalin 1850 i bet.  »svindel hos kreatur, t. ex. får, kalfvar m. fl.»,
även upptaget i ordlistorna av Lundell, som anger ordet som
brukat av finländska författare, ock Wenström-Jeurling samt hos
Rietz s. 257), y. fsv. ock ä. nsv. hira (hijra) f. i samma bet.
Detta subst. torde kunna ha fått nyare form med y för i genom
association med det synonyma yra. Något etymon på hira är
icke funnet, men det fins ett samhörigt verb hira vara yr i
huvudet (så att man är nära att falla) med biform hirra vackla,
ragla (om druckna personer enligt Rietz: anf. st., även hos
Weste 1807 hirra »chanceler»); jfr det norska vb. hira stå i slö
ovärksamhet, dåsa m. m. samt partic.-adj. hiren slö, dåsig, illa
upplagd m. m.



Härfågel tycks vara ett tämligen nytt ord, upptaget hos
Sahlstedt 1773, medan tidigare ordböcker hava för denna fågel
namnet vipa (se t. ex. art. upupa o. epops i Lex. Linc. 1640
ock Syllabus 1649 samt art. wiedehopf hos Lind 1749); jfr i
samma bet. da. hœrfugl (förr även herrefugl, se Kalkar II 344)
samt det äldre tyska, väl egentl. lt. heervogel (i Grimmska ordb.
efter Nemnich). Att fågeln fått namnet av det vanliga sv. här,
t. heer med anledning av folktron, att dess läte skulle båda
ofred, är troligen nyare gissning; sannolikare synes, att folktron
tvärtom framkallats av namnet, ock det dialektiska ofresfågel är
väl nybildat. Men icke häller lär man väl kunna nöja sig med
den meningen, att t. heervogel skulle innehålla en förvanskad
form av mht. hor träck. Än mindre torde man få tänka på
samband med det egendomligt liknande finska harja-lintu här-
fågel, sammansatt med fi. harja kam (på ett fågelhuvud, en
hjälm o. dyl.), om icke möjligen på det sätt, att detta finska
ord, som hos Lönnrot översättes med kungsfågel, ändrat
betydelse efter det svenska ordet. I själva värket peka förhållandena
på lågtysk härkomst som sannolikast. Månne icke här- i vårt
ord är ett mlt. *hêr-, den iågtyska formen för nht. häher, som
är namn på nötskrika, även blåkråka, samt ursprungl. samma
ord som isl. hèri m. häger, en gammal variant till isl. hegri
häger ock sv. häger?



Hösa v., variant till ösa i helt skilda landsdelar, såsom
Södermanland o. Upland (särskilt Upsala med omnäjd),
Bohuslän, Västerbotten, även upptagen i en del äldre ordböcker,
såsom Sahlstedt 1773, Weste 1807, har motsvarighet icke blott i
de norska hausa, høyse (i s. ö. Norge, se Ross, art. ausa), utan
även i ndl. hoozen (som nu tycks vara t. o. m. enda brukliga
formen), hos Kilian hoosen, sidoform till ä. ndl. oosen, hvilket hör
till samma stam som det likbet. mlt. ôsen, nlt. osen o. ösen
samt sv. ösa, isl. no. ausa, da. øse, till en rot aus, som även
ingår i grek. αΰω utgjuter (hos Hesych.). Möjligt är ju, att ett
urgerm. *haus- funnits jämte aus- (jfr Noreen: Urg. Lautl. s.
209, där med tvekan uppställes ett förgerm. *khaus- som
gemensam stam för sv. hösa o. lat. haurire ösa). Men det tycks ock
kunna framställas en annan förklaring, ifall hvarken sv. hösa eller
ndl. hoozen kan visas hava h-form av högre ålder. Skulle icke
sv. hösa ursprungl. kunna vara en i sjömansspråket i bruk
kommen sidoform till ösa, som fått h efter mönstret av ndl. hoozen
såsom brukat hos holländska ock väl också nordtyska sjömän
jämsides med de likbet. ndl. (äldre) ock lt. formerna utan h?
Detta under förutsättning, att man riktigt förklarar h i det ndl.
verbet genom nyare inflytelse från ett till betydelsen närstående
ord med gammalt h. Se härom Franck: Etym. Woordenb. art.
hoozen, där h förmodas härstamma från subst. hoze i dialektisk
bet. kärl att ösa med, etymologiskt = ndl. hoos, mndl. hose ock
det tyska hose med egentlig bet. benbeklädnad, men dialektiskt
i tyskan (i Sachsen) också brukat om vissa slags rörformiga
kärl för olika ändamål, såsom för att ösa eller hämta vatten, för
att packa smör eller för att bära kol (se Grimmska ordboken).



Julp öppning framtill på byxor, ett ord som saknas hos
A. F. Dalin 1850 (vid hvilken tid julp väl icke kommit i bruk,
åtm. icke allmänt), är samma som lt. o. ndl. gulp i samma bet.,
egentl. väl med allmännare bet., synonymt med ock kanske noga
taget blott en gammal variant till ndl. glop n. öppning, hål, gap,
klyfta, hörande till samma rot som lt. glûp i uttr. up de glûpe
på glänt, ndl. op de gluip i samma bet., ock lt. vb. glûpen, som
bl. a. betyder glappa, stå på glänt, hvartill hör sv. partic. pres.
glupande. Att ordet julp har fått j för normalt lt. g, synes visa,
att det egentl. kommit från en lt. dialekt som är lik den i
Berlin, hvilken är ökänd för sitt uttal av begynnande g som j,
hvilket man plägar skämtvis illustrera med uttrycket: ene jut
jebratene jans is ene jute jabe Jottes.




Kika se titta.



Kimrök för äldre kinrök (båda formerna finnas hos Lind
1749), liksom ä, da. kinrøg lånat av lt. kînrôk (med sidoform
kênrôk, jfr ä. nsv. könröök i Spegels Gloss. s. 614 ock nuv.
da. kønrøg) av mlt. kîn (o. nlt. kên) kådig tallved, torrved (jfr
nht. kienruss), är väl icke omtytt efter kimmar sidostycken av
laggkärl (se Kock: Om språkets förändr. s. 127), då sidostyckena
ju icke äro alldeles samma sak som kärlet, däri kimröken är
packad. Snarare torde man ha tänkt på ett annat äldre sv.
kim (kimm) med bet. sot (se t. ex. Lex. Linc. 1640 o. Spegels
Gloss. 1712), utan att låta sig hindras därav, att det nya ordet
blev en tavtologisk sammansättning.



Kirskål, i en del dial. kerskål {kiers hos Hof: Dial.
Vestrog.), är väl ett tämligen bekant, dock i de vanliga ordböckerna
förbigånget namn på umbellatväxten Aegopodium podagraria,
som väl (jfr Fries: Ordb. öfver sv. växtn. o. Nord. Familjeb.)
sammanhänger med det tyska, företrädesvis lt., giersch (gīrs)
el. gersch, mlt. gers, gerskôl med demin. gersele; jfr litau. garszva
m. fl. baltiska former, antagligen jämte polska giersz lånord från
lt. Något försök till etymologi på det tyska ordet är icke
bekant. Anmärkas må endast, att växten på sina ställen kallats
för Gerhardskraut (så i Schlesien enligt Pritzel-Jessen) o. på
latin herba S. Gerhardi (se Lindes polska ordbok under
gierward), på tyska även Gervasiuskraut (se Booch-Arkossys polska
ordbok). Tydligtvis kan nu det svenska kirs- o. s. v. icke
förklaras ensamt av den tyska formen. Då växten i flera länder
bär namn som häntyda på bladens likhet i form med getfötter,
såsom de tyska geissfuss o. ziegenkraut, de nederländska
gettepoot o. geitevoet, det polska kozia stopa, skulle man kanske få
tänka sig, att i Sverge fordom förekommit ett namn
sammansatt med gen. sing. av fsv. kiþ killing, som borde blivit ett
folkspråkligt *kiss-, ock att detta blandat sig med det lågtyska
ordet till ny form kirs- o. kers-kål?



Knodd, öknamn på bodbetjänt (upptaget hos Weste 1807),
hvarmed väl egentligen menats en klumpig, tölpig pojke el.
yngling, torde vara väsentl. = ndl. knod, knodde knöl; jfr det
därmed besläktade ock till egentlig bet. likartade tyska knote(n),
lt. knode(n), i nordöstra Tyskland, t. ex. i Stettin ock
Königsberg brukat som öknamn om handelsbetjänter, därjämte
allmännare i tyskt studentspråk om hantvärksgesäller ock lärlingar
o. s. v. (se Grimmska ordboken, art. knoten 15, b). Ett
motstycke är det franska courtaud, egentl. kort ock tjock person
(även om djur: stubbsvans), använt i uttr. courtaud de boutique
om bodbetjänt. Jfr ock sv. knöl som öknamn (i Stockholm om
dräng enligt Rietz s. 341). Att sv. knodd direkt kommit från
nederländskan, där motsvarande användning icke är påvisad, är
icke särskilt sannolikt. Kanske har det förr funnits även en lt.
variantform *knodde eller kanske har sv. knodd utgått ur ett
sammansatt bod-knodd med vokalförkortning (såsom t. ex.
sol-badd av bad, jfr Noreen: Svenska Etym. s. 31) för *-knod
såsom efterled i sammansättning, detta lånat av lt. knode?



Kolstybb se stoft.



Kort n., uppvisat i nutida form med slutet o åtm. vid
mitten av 1600-talet (t. ex. choort hos Arvidi s. 73), men samtidigt
också i en äldre sidoform med å-ljud (t. ex. kårt-spel i
Stiernhielms Herc. v. 18; jfr ock kortt hos Grubb s. 130, 426, väl
med samma uttal som adj. kortt t. ex. sid. 224), är i sin
historiska formutveckling från grek.-lat. charta något oklart. Dock är
knappast tvivelaktigt, att vi fått ordet närmast från danskan:
kanske så, att av da. kort, uttalat med kort öppet o, blev i
svenskan dels en enstavig form med kort å, dels böjda former
ss. de artikulerade kortet ock pl. korten med framför rt förlängt
ock slutet o? Rörande da. kort åter får man kanske tänka sig
det, med förmedling antingen av ett äldre da. kårt med långt å
(som blivit enstavigt efter nyare lågtyska; jfr den nyare
lånformen med a från lt., äldre nda. kart hos Kalkar II 488) eller
kanske av ett äldre da. korte med kort o, vara uppkommet ur ett
yngre fda. kårte med långt å för äldre kārte med långt a, lånat
av mlt. kārte (nlt. kārt), där likasom i ndl. kaart det gamla
korta a förlängts framför rt.



Krås n. i bet. tarmkäx, innanmäte (hos Lind 1749 krås,
även kråts med t väl endast i skrift eller analogiskt, sammans.
gås-krås, kalf-krås), motsv. da. o. no. kraas, sammanträffar till

bet. med lt. krôs o. ndl. kroos n. samt det avledda mht.
gekroese, nht. gekröse, hvilka former förutsätta urgerm. kraus-.
Emellertid identifieras i Söderwalls o. Jessens ordböcker det
nynordiska ordet med det till grund för nsv. kräslig, kräsmagad,
kräsen liggande fsv. kras f. läckerhet, isl. krás f. o. s. v.,
hvilket ord icke kan hava haft urgerm. au. Att antaga
etymologiskt samband med sådan säregen formvariation som
förekommer hos nsv. dåre, fsv. dare, isl. dári (med ā av -awa-?) gent
emot mlt. dôr(e), mht. tôr(e), är man knappt berättigad, då
likhet i grundbetydelse icke är bevisad, endast förmodad. Genus
är dessutom olika. Det torde således vara rådligt att skilja nsv.
krås n. tarmkäx från fsv. kras f. läckerhet ock förklara det förra
som ett nyare lånord från lågtyska.



Krön n., ett nyare ord (icke t. ex. hos Weste 1807 eller
Lindfors 1815), har en sådan konkret betydelse, att det icke
gärna kan förklaras som nybildat till vb. kröna, utan snarare
synes ställa sig mera direkt vid sidan av subst. krona. Också
är ordet förmodligen lånat såsom byggnadskonstterm av ndl.
kruin f. hjässa, topp, krön, av mndl. crûne f. hårkrans kring
kal hjässa, tonsur, även (kal) hjässa: en form av det från lat.
corona krans, krona härstammande germanska subst. som i den
vanliga bet. krona fins i meng. crûne, neng. crown samt isl.
krúna o. fsv. kruna. Att ndl. diftongen ui (uttalad öi) i
svenskan utbytts mot ö, beror väl icke på direkt kontraktion,
såsom i det långt tidigare lånade fröken av mlt. vröiken,
eftersom andra nya lånord hava fått öj, ss. vindböjtel, flöjt, utan
förmodligen på formassociation med vb. kröna.



Kvitto n., ett i svenskan vanligare ord än det synonyma
kvittens, som brukas i andra språk, bildat av samma ursprungl.
romanska stam, är icke, såsom det kunde ligga nära att tro,
bildat med det italienska -o, som fins i åtskilliga affärstermer,
t. ex. banko, konto, porto, saldo, adverben brutto, netto eller det
som ett slags pronomen för ord av alla slag användbara dito el.
äldre ditto o. s. v. I själva värket är kvitto med -o speciellt
svenskt, närmast elliptiskt för kvitto-brev, fsv. quitto bref, jämte
fsv. quitta bref försvenskat av mlt. quite-brêf på det i yngre
fsv. mycket vanliga sättet med insättande av någon av de
svenska ändelsevokalerna -o el. -a för mlit. -e.

Själfva ordstammens etymon antages väl med allt skäl vara
lat. adj. quietus stilla, lugn, fredlig. Dock synes nödvändigt, för
att förstå dess form utan e ock med t i alla romanska språk, att
man utgår från verbet quietare samt antager, att ordgruppen i
hithörande betydelser egentl. tillhört italienskan eller det literära
medellatinet.



Kyrka, fsv. kyrkia såsom gammal sidoform till fsv. kirkia,
kan svårligen (jfr Noreen: Altschw. Gramm. § 108:I, Anm. I)
bero på ags. cyrce, cyrice, en sen västsaxisk form för ags. cirice,
där y knappast uttalats med sådant ljud som skulle ge ett fsv.
y. Ock frånvaron av y i isl. ock dess sällsynthet i fno. (där y
kanske är tillfällig suecism?) tala avgjort emot formens engelska
ursprung. Ännu mindre kan man förklara fsv. y ur det
grekiska grundordet xυριαxή, ty detta hade fått uttal med i-ljud långt
innan lån till svenskan kunde ha egt rum. Efter min mening
får här konstateras ett fall av u-omljud, värkat av ändelse-u
på i. Man får m. a. o. antaga, att ordet en gång i
fornsvenskan ljudlagsenligt böjdes så: sing. nom. kirkia, obl. kyrkiu,
plur. nom. kyrkiur, gen. kirkna, dat. kyrkium o. s. v.

Angående ordets förhistoria i nordiska språken kan för
övrigt anmärkas, att det palataliserade andra k i fornnord. kirkia
tycks visa, att egentliga källan i första hand är icke fsax. kirika,
utan ags. cirice, som har palatalt c näst före ändelsen -e
(möjligen tillika en fornfrisisk form?).



Lägervall, ett egentl. sjöspråket tillhörande ord, som
förekommer hos Serenius 1741 i uttr. vara på lägerwall ock i
överförd bet. redan hos Grubb 1665 i uttr. råka i lägro wall, sid.
297 samt han blijr altijdh i lägre wall, sid. 459, tyckes i
Nautisk Ordb. 1840 o. hos Dalin 1853 fattas som sammansatt med
subst. läger i bet. läge för nära lä-land. Men detta subst. är
nog abstraherat ur lägervall, som är lånat av lt. legerwall,
motsv. ndl. lagerwal, däri ingår komparativen till adj. lt. lêg,
mlt. lêch, lêge, ndl. laag låg = sv. låg. Ordet betyder således
egentl. »lägre vall(en)», hvarmed menas strand åt läsidan,
hvilken ett fartyg kommit för nära, så att det är i fara att stranda;




jfr mlt. ndl. wal (wall-) i sjöspråk = kust, strand, sv. vall
enligt Naut. Ordb. = brant kust. Motsvarande uttryck för
lovartstrand eller lovartsida är lt. upperwall samt ndl. opperwal
(lånat tyska opperwall) el. ndl. hoogerwal. Uttrycken grunda
sig på föreställningen om vindsidan såsom högre belägen än
läsidan, liksom t. ex. hålla upp i vinden, falla m. fl. uttryck.



Lärospån, nu ofta använt som plur. (neutr.), kanske efter
till bet. snarlika uttryck såsom första grunder el. dyl., men
ännu hos Dalin 1853, där även träffas äldre form lärspån, endast
mask. sing., finnes i y. fsv. lœra spaan (väl egentl. för lœre-,
med variant kenne spaan, hvardera ordet blott en gång uppvisat)
i bet. exempel, föredöme till lärdom för andra; men något
motsvarande i annat språk är icke bekant. Kanske är spån här
menat i den speciella bet. som angives hos Lind 1749 genom
uttr. spånar (d. v. s. träskivor) til bokpärmor? Om så är, skulle
spån. egentl. träpärm, i sammansättn. lärospån övergått att
beteckna en i träpärmar inbunden bok för undervisning, vare sig
skolbok eller kanske också (med hänsyn till den angivna bet.
i fsv.) en bok innehållande berättelser, som efter medeltidens
sed användes som undervisande exempel i predikningar; sedan
även det hvari man undervisades i en sådan bok,
elementarkunskap.



Manick, ett vulgärt ord, använt ungefär som tingest, pjäs,
figur, maskin om föremål hvars rätta namn man icke känner
eller för tillfället icke hittar på eller icke bryr sig om att
använda: sannolikt tidigare med huvudaccenten placerad på första
stavelsen (framflyttad under invärkan från maskin o. figur i
liknande mening?), motsv. ä. da. mannike, som förekommer i ett
par gamla glossar som dansk översättning till lat. mannus i bet.
liten häst (men förmodligen kunnat användas i vidsträcktare bet.):
lånord av lt. demin. till mann man, lt. manneke, -ken med
varianter i olika lt. dial. manntje, manneke(n), motsv. nht. männchen,
brukat i bet. (manlig) figur el. docka, gubbe, särskilt ofta i
plur. mannekens (o. s. v.) maken »göra gubbar»: dels om
skuggfigurer på väggen, dels om lustiga åtbörder, krumsprång eller
ansiktsminer. En variant till detta demin. är mndl. mannekîn,
-kijn, hvarav lånats fra. mannequin docka el. modellfigur med
rörliga leder.



Ordinarie se diverse.



Palt, namn på en vanlig maträtt av blod ock mjöl, egentl.
i form av klimpar, numera även om pudding, här med egentlig
bet. »klimp» (ä. nsv. palt 1651 hos Arvidi s. 44 som rimord
utan angivande av bet.), är ursprungl. en variant till sv. palta i
bet. trasigt klädesplagg; jfr ä. da. palt ock med sekundärt j
nuv. da. pjalt palta, samt det en gång uppvisade fsv. ack. pl.
palta stycken av en sönderhuggen människokropp. Ordet är =
lt. palte, palt, som betyder lapp, stycke, bit, t. ex. av kött el.
bröd (enligt Dähnert ish. oskickligt avskuren skiva av sådant;
även hos Kilian ss. lt.-fris. dialektord i ä. ndl. palt, palt broods),
även klimp, t. ex. i vissa lt. dial. särskilt jordkoka el. kantigt
avskuret stycke grästorva. I Östersjöprovinsernas tyska träffas
plur. palten likasom lett. paltas o. finska palttu i den särskilda
bet. klimpar av blod ock mjöl såsom maträtt.

En med r utvidgad stam med bet. palta, trasa fins i no.
paltre m. o. pjaltra f., därjämte piltra f., samt i mit. polter-lappen;
dit hör ock eng. adj. paltry eländig, usel, lumpen, väl med äldre
bet. trasig.

Hvar denna ordgrupp egentl. hör hemma, är ovisst. Något
skäl emot germansk börd torde icke finnas. Snarare kunde för
sådan möjligen anföras det en gång uppvisade fsv. piœlt (ack.
sing.) trasa samt dial. sydsv. pjällter, finl. pjällto hos Rietz sid.
494 (ock ä. nsv. piälta hos Arvidi sid. 92, om det hör hit),
hvilka ord se ut som bildade med gammalt avljud (urnord.
*pelta-, den ursprungliga källan till den nyare danska formens
j efter p?). Vidare kan (frånsett no. formen piltra, som
kanske icke får tillmätas hög ålder) sättas i fråga, om icke en
gammal variantstam med annan vokalism skulle kunna föreligga i ett
gammalt nordiskt ord, nämligen:

Pilt, fsv. pilter, isl. piltr, da. pilt: möjligen med grundbet.
»litet stycke, bit, stump» ock ursprungl. ett smekord av samma
art som nuv. sv. stumpa om flicka (ock kanske även själva ordet
flicka, om detta egentl. är det lt. flicke stycke eller annars sl. m.
sv. flik)?



Piller (i Lex. Linc. 1640, där genus ej betecknas, piller
både i sing. ock plur.) har väl fått det neutrala genus genom
anslutning till pulver, som väl ofta förekommit sammanställt
därmed. Själva formen piller, hvars akuta accent röjer, att den
icke är en i svenskan bildad plur. på -er, är väl väsentl. att
härleda närmast från danska piller såsom plur. till da. pille c.,
lånat av lt. pille f. Men möjligt vore, att den tillika
förutsätter en äldre (låg-)tysk, kanske endast till följd av källornas
ofullständighet icke påvisad form med slutande på dissimilation
beroende -r i stammen för -l vid sidan av det äldre tyska pillel(e)
ock egentl. härstammande från ital. pillora i folkspråket vid
sidan av ital. pillola, lat. pilula.



Pilt se palt.



Pligg (hos Arvidi 1651, rimord till pigg, wigg o. s. v.)
torde vara en från lt. plügge pligg, plugg lånad yngre sidoform
till det likbet. äldre da. pløg, motsv. fsv. trœ-pløgger träplugg
(jfr ock nuv. da. pløk, sko-pløk med k såsom lt. pluck, mlt. pluk,
plok plugg), för övrigt en variant till nsv. plugg av lt. plugge
(jfr i avs. på i-omljudet i lt. plügge nht. pflöcke som plur. till
pflock plugg). Det svenska pligg har väl således sekundärt i
för y, möjligen närmast uppkommet i sammans. sko-pligg (utan
huvudaccent), men kanske tillika väsentl. beroende på
association med det till betydelsen närstående pigg (ock möjligen
även vigg?).



Pläter, egentl. betecknande med silver (el. guld) i form av
tunn plåt överdragen koppar el. dyl., oegentligt även brukat om
på galvanisk väg försilvrad metall, är, såsom tydligt framgår
av det likbet. ndl. plated n., lånat av eng. plated adj. med bet.
»av pläter», t. ex. i uttr. plated vessels plätersaker o. dyl. I
svenskan, där ordet förmodligen från början mäst förekom som
förled i sammansatta ord som betecknade föremål av pläter, har
den engelska ändelsen -ed utbytts mot -er, tydligen efter silver
i sammansatta uttryck för silversaker. Själva det eng. plated
är partic. pass. till eng. vb. plate plätera, försilvra, denominativ
till subst. plate, som kan betyda pläter, plätervaror (jfr da. plet
pläter, lånat härav), även bordsilver, men hvars ursprungliga
bet. är platta, plåt av metall: ett lånord av ffra. plate platta,
plåt, tacka av silver el. guld, även brukat om silver som
ämnesnamn. Till det därmed identiska spanska plata silver fins en
avledning med deminutivform i sp. o. portug. platina, namnet
på en först på 1700-talet upptäckt silverliknande metall (sv.
platina gärna med accentuering efter engelskan). I tyskan
användes för plätersaker ett på mera inhemskt sätt bildat uttryck:
plattierte sachen av vb. plattieren plätera.



Proprie se diverse.



Prudentlig adj. (sent uppvisat i ordböcker, ännu icke hos
Lindfors 1824) synes med hänsyn till betydelsen icke böra
härledas från det till formen så näraliggande lat. adj. prudens el.
adv. prudenter, utan hällre förklaras som en med tillägg av
-entlig efter ordentlig ombildad kvarleva av det gamla adj. fsv.
prudher ståtlig, grundordet till nsv. pryda, prydlig, prydnad.
Att detta adj. kan hava dialektiskt levat kvar länge nog i
svenskan, är väl icke så synnerligen vågat att förutsätta, då i
danskan adj. prud, om ock föråldrat, ännu tycks förekomma,
åtminstone i poesi.



Präja v. i bet. pungslå, uppskörta, taga oskäligt betalt av
(upptaget hos Sahlstedt 1773) med subst. präjeri står i
svenskan märkvärdigt isolerat utan känd förebild från
kontinentalgermanska språk. Knappast kan det vara etymologiskt samma
som präja ropa an (fartyg) på sjön, med äldre variant praja
hos Serenius 1741, motsv. da. praje, ett lånord närmast av lt.
preien, resp. av ndl. praaien el. ostfris. praien (det sista även
utanför sjömansspråket: ropa an en person), som med el. utan
förmedling av meng. preien bedja härstammar från ffra. preier
bedja = nfra. prier av lat. precari.

För det förstnämda svenska verbet tycks endast erbjuda
sig som möjligt etymon ffra. preier (preer m. m.) röva, plundra,
till ffra. preie f. byte, rov, nfra. proie: av lat. vb. prœdari, resp.
subst. prœda. Dock får denna härledning anses något osäker
på grund av saknaden av mellanled i närliggande språk.
Knappast tillfyllestgörande i detta avseende är det eng. prey röva,
plundra, göra byte, emedan verbet alldeles saknas i danska o.
norska.



Purjolök, äldre purio (t. ex. hos Lind 1749, puriolök ännu
hos Lindfors 1824) är en märklig form, då den icke har känd
förebild på närmare håll än i franskan, där den för övrigt
mindre stämmer med de vanliga formerna poireau, porreau än med
en dialektform pour(r)iau (från Berry enligt Littré). Däremot
avviker den svenska formen mycket såväl från nht. porree o.
mndl. porreie, nndl. prei av ffra. por(r)ee som från de av den
oavledda stammen i lat. porrus, porrum, ital. porro, bildade
formerna mit. por-lok, nht. porre o. äldre nht. pforre samt nordiska
former med u av ovisst ursprung, y. fsv. pur-løker (pur-lök ännu
hos Lind 1749), da. purre o. pur-løg. Måhända är äldre sv.
pur- närmaste källan till u i den nyare formen purio (kanske
för äldre *porio?). Men i alla händelser är det ännu en olöst
gåta, på hvad väg den nuvarande svenska formen införts.



Pynta v., fsv. pynta ställa i ordning, sätta i gott skick,
är lånat av ett likbet. mlt. verb, samma som (eller ifall u här
icke betecknar ü, sidoform till) mlt. punten fastställa, bestämma,
som hör till det subst. som ingår i mlt. uttr. to punte maken
sätta i skick ock fins i nlt. pünte f. ordentlig ock prydlig form
eller ställning, sirligt skick (t. ex. på en huvudbonad eller
annat klädedräktsföremål eller duk eller något annat som kan
vikas, vändas, vridas i olika ställning, ofta även om munnens,
läpparnas ställning). Detta subst. fins även i ett äldre svenskt
uttr. till pyntes sättia ställa till rätta, korrigera (i Gust. II Adolfs
skr. s. 69). I en mera ursprunglig bet. fins ostfris. pünte, pünt
udd, t. ex. på gaffel, ndl. punt udd, spetsigt utskjutande ände
(nästipp, fingerspets, udde o. s. v.), hvarav lånats da. pynt i liknande
bet. ock sv. pynt, dels sjömansord i bet. spets på ankarfly,
dels dialektiskt i bet. bärgstopp. Källan till dessa ord är ffra.
puinte, pointe f. spets, ofta använt i överförd bet. såsom t. ex.
i nfra. (pour-)suivre sa pointe fullfölja sin föresats, motsv. ital.
punta o. s. v. Delvis får kanske också antagas medvärkan från
ffra. point m. (= nfra. point punkt, prick o. s. v.), i överförd
bet. förslag, plan, t. ex. i ffra. mettre a point bringa i ordning,
stilla (oroligheter). Man skulle kanske få tänka sig, att i
fornfranska förekommit en betydelse lik den gamla bet. av det tyska
zweck, nämligen spik el. stift som prick på målskjutningstavla,
hvarur utvecklat sig en allmännare bet. mål, ögonmärke,
ändamål?



Rafistulera, ett verb som saknar känd motsvarighet i alla
närmare liggande språk ock som trots likheten i form icke tycks
hava något att skaffa med det vulgära franska rafistoler sätta
i stånd, laga (jfr franska afisioler »arranger, accommoder»
enligt supplementet till Littrés ordbok), härstammar tydligen från
äldre ital. rovistolare, en variant med iterativsuffix till ital.
rovistare med äldre sidoform ruvistare ivrigt söka, leta, rota (t. ex.
bland böcker, gamla papper el. dyl.). Källan till detta verb
med dess avledda biform rovistiare anses, väl med rätta, vara
lat. revisitare, som här väl får fattas i en bet. ånyo (upprepade
gånger) bese, granska el. dyl.

Att verbet i svenskan förutsätter en äldre förlorad tysk
form som mellanled, är väl troligt redan på grund av
formförändringen. Kanske är denna egentligen en värkan av
association med det tyska vb. raffen riva, rafsa?



Redd ankarplats, i nutida svenskan med sin korta vokal
(e-ljud, såsom redd 1651 hos Arvidi s. 51, reedd i Synon. Lib.
1587, el. i uppsvenska även ä-ljud) avvikande från fsv. redh med
långt e ock från andra språks former, såsom no. ock ä. da. reid
(rei-), mlt. rêde, reide, reid, ndl. reede, ree o. s. v., synes icke
kunna förklaras annorlunda än genom vokalförkortning i det
sammansatta äldre skepps-redd (hos Serenius 1741 s. 281),
skeps-reedd (i Synon. Lib. 1587), motsv. ä. da. skibsrej (Kalkar III s.
782), så att nsv. redd skulle vara likartat med de fall som
anföras av Noreen i Svenska Etymologier s. 31 f. Man finge
förutsätta, att ordet i äldre svenska särskilt ofta brukats i den
sammansatta formen, ehuru en sådan form icke är uppvisad
såsom bruklig i äldre lt. eller ndl. En anledning därtill kan hava
varit, att de nordiska språken hade ett likformigt ord i bet.
ridning, nämligen det i namn som Redväg, Redbärgsliden bevarade
fsv. redh f., isl. reid, no. reid, hvarföre den med skepp
sammansatta formen kunde varit behövlig för att fullt tydligt ange
bet. ankarplats.

Angående den ursprungliga bet. av redd kan man med Jessen
i Dansk Etym. Ordb. sätta i fråga, om den icke kunnat vara:
plats där fartyg rida för ankar på vågorna. Annars antages
allmänt grundbet. vara utrustningsplats för fartyg. I senare
fallet skulle ordet väl snarast vara ett annat än det som
ursprungl. betydde ridning (isl. reið f., o. s. v.) ock i stället
härledas från det fornnordiska ordet av samma rot, isl. reiða f.,
fsv. reþa f. tillrustning, som då skulle i forntiden lånats till mlt.
ock sedan som sjömansord återförts till nordiska språken.



Respektive se diverse.



Ribba (upptaget hos Lind 1749 under tyska latte med
exempel: lägga ribbor på et tak) är tydligen lånat av lt. ribbe
med egentlig bet. revben, motsv. ndl. o. eng. rib, nht. rippe f.,
samma ord som sv. rev i revben. Det är icke direkt påvisat,
men mycket sannolikt, att lt. ribbe förr kunnat brukas om
träribba eller en sådan för speciell användning, enär ndl. rib kan
användas om dörrkarm ock om bjälke i trossbotten. Annars
förekommer ordet i lt. liksom i ht., ndl. ock eng. om flera slags
mer el. mindre revbenslikt danade jämförelsevis smala
upphöjningar utanpå vissa föremål, t. ex. om spant i fartyg, om horisontelt
lagt tvärträ på en slussport, om korsbåge eller stråle i ett takhvalv,
om närv på ett blad, om s. k. bind på en bokrygg m. m. dyl.



Ryttare, ett från början av 1500-talet uppvisat lånord,
motsv. da. rytter av mlt. rûter (d. v. s. rüter med långt ü),
tycks i svenskan icke vara lånat direkt från lt., då det icke fått
formen *rytare med långt y. Skulle också av en sådan form
hava kunnat på svensk botten uppkomma en biform ryttare,
t. ex. som efterled i sammansättning, så skulle väl denna biform
väl icke alldeles ha undanträngt huvudformen.

Man torde här få antaga förmedling av danskan, där
förkortning av lång vokal näst före t tillika med förlängning av t
är regelmässig i sådana ord som äro av så ungt datum i
danskan, att t icke förvandlats till d. Jfr t. ex. da. vb. bytte, sv.
byta, av mlt. bûten (d. v. s. büten med långt ü); da. vb. slutte,
sprutte (det senare med äldre sidoform sprude) = sv. sluta, spruta,
mlt. slûten, sprûten; da. vb. prutte pruta (i danskan lånat från
norska el. svenska?) = sv. o. no. pruta; da. plur. minutter =
sv. minuter o. s. v.




Rädisa se rättika.



Räffla v. ock med annat uttal reffla, hvartill subst. räffla,
sammansatt räffelbössa ock äldre (t. ex. hos I. Holmström i
början av 1700-talet) räffelkrut bösskrut, kan icke med da. rifle
ock nht. riefeln härledas direkt från lt. vb. rîfeln i samma bet.
Däremot torde de svenska formerna kunna härstamma antingen
från nht. biformen reifeln (där lt. î synes blivit på analogisk
väg ersatt med ht. ei, ifall icke denna ht. form skulle vara
nyare lån från engelskan?) eller också från eng. rifle. Här skulle
således föreligga ett till jämförelsevis sen tid hörande fall av
utbyte av främmande diftong ei (äi) mot svenskt ä, resp. mot
svenskt e.



Räka, motsv. no. rœkja, rœka, da.-no. rœge, da. reje, ett
nordiskt ord utan motsvarighet ock utan kända släktingar i de
andra germanska språken, påminner om det slaviska namnet på
kräfta: fslav. raku, allmänt nyslav. rak m. (även preuss. rokis,
antagligen, då det icke fins i litau. o. lett, slaviskt lånord).
Förutsättning för historiskt samband är emellertid, att det
nordiska ordet skulle vara en avledd form (= fsv. *rœkia) till ett
forngermanskt ord med â, hvilket skulle i forntiden överförts
genom lån antingen till eller från slaverna, men skulle på
germanska området alldeles försvunnit, efter att hava frambrakt den
nordiska avläggaren. Med avseende på olikheten i betydelse
fins en nära liggande paralell i förhållandet mellan å ena sidan
lt. krevet kräfta ock å andra sidan polska krewet räka o. franska
crevette räka; jfr också tyska uttrycket kleiner meerkrebs el.
seekrebs om räka.



Rättika o. rädisa, på olika vägar härstammande från
lat. radix (radicem) rot, kunna förtjäna något närmare historiskt
belysas. Det förra beror nog icke, såsom det kan ligga nära
att tro (ock såsom förf. förr framställt saken i: Om Främm. ord
förmedlade genom tyskan, sid. 12 f. o. 16), på lån från den
högtyska formen, mht. retich, nht. rettig (icke ens med lågtysk
mellanhand, ty t-form i lt. är icke uppvisad), utan bör härledas
från lågtysk-dansk källa, enär det fins redan vid början av
1500-talet icke blott i formen rœtikkia, utan även med d: rœdekya,
rœdikka; jfr da. rœddike samt mlt. redik, nlt. reddik. Ordet
torde hava fått t-formen i svenskan egentl. genom ett slags
analogisk försvenskning av danska formen, d. v. s. genom
substitution av t såsom ofta motsvarande svenskt ljud för da. t, här
troligen närmast med tanke på fsv. œtikkia ättika, som av
naturliga skäl lätt associerats (märk sammanställningen av de båda
orden hos P. Månsson sid. L: starka hwita œtikkio, sappen aff
rœtikkio), såsom motsvarande da. eddike.

Det andra ordet rädisa är lågtysk form för franska radis,
som är uppvisat i bet. rädisa på 1500-talet, i franskan lånat
från provençalska raditz rädisa (även med den allmännare bet.
rot; jfr ital. demin. radicetta i bet. rädisa); från franskan lånat
i ndl. radijs ock lt. radîs, som sedan fått, förmodligen genom
association med lt. reddik rättika, sidoformen lt. reddîs, den
närmaste källan till sv. rädisa.



Sjaskig se taskig.



Skydd vid sidan av det från början icke direkt samhöriga
skydds- i sammansättning, ävensom vb. skydda, beskydda vid
sidan av danska beskytte, giva exempel på, huru snarlika ord av
skilt ursprung kunna sammanträffa ock alstra blandformer. Här
föreligga tre historiskt skilda ordgrupper av tysk härkomst,
därav dock tvänne etymologiskt identiska: med lt. dd, med lt.
tt ock med ht. tz.

Till första gruppen hör mlt. vb. beschüdden, hvarav fsv.
beskydda med subst. beskyd jämte nyare kanske efter högtyskan
bildade svenska former utan prefixet be-. Egentl. samma verb
är det fsv. skydda som förekommer likbetydande med fsv. skudda
ock nsv. skudda (egentl. i bibelspråket) ävensom nht. schütten
skaka jämte nht. beschütten ösa, skotta, hälla på ock aufschütten
i liknande bet., sl. m. nht. subst. schutt grushög,
byggnadsavfall. Vårt verb tycks således ursprungl. betyda skotta, kasta
upp en vall av jord, grus el. dyl. till betäckning eller till
avvärjande av yttre våld.

Till den andra gruppen höra mlt. vb. beschütten, hvarav
lånats da. beskytte, samt subst. mlt. o. ndl. schut skydd. Till
den härmed etymologiskt identiska tredje gruppen höra nht.
schutz skydd ock vb. schützen skydda, det förra ordet lånat
med anpassning efter de förut lånade danska ock svenska
verben i da. skyts- ock sv. skydds- såsom förled i sammansättning.
Etymologien för dessa båda senare grupper kan omtvistas.
Möjligen till en stam med urgerm. tt, beroende på ett gammalt
n-suffix, av samma rot som ingår i den första gruppen? Eller
(jfr Franck: Etym. Woordenb., art. schut) att hänföra till roten
för sv. vb. skjuta ock skotta o. s. v.? I alla händelser är väl
oriktigt att med Kluge utan hänsyn till lt. o. ndl. formerna
härleda det ht. vb. schützen från ett fht. *skutisôn.



Smul, ett sjöspråkligt adj. i smult vatten, upptaget i Naut.
Ordb. 1840, men icke hos Weste 1807, samt i det förmodligen
nybildade smul sjö i samma bet., motsv. da. smul adj. i smult
vande (som saknas i Molbechs ordbok), beror säkerligen, såsom
Jessen i Dansk Etym. Ordb. tvekande gissar, på eng. smooth
water i samma bet. Jag tänker, att l i nord. smult härleder
sig från association med adj. smal, smalt vatten. Då ett fartyg
från hög sjö på öppna havet kommer in i smalt farvatten, så
får det ju gärna i ock med detsamma jämförelsevis stilla vatten.

Likställt med smult till sin nuvarande form är ett annat
sjömansord, som troligen icke häller är från början svenskt neutr.
på t av adj., nämligen:

Stillt, motsv. no. stillt, i svenskan endast brukat om
lugnväder, dels som predikativ i opersonlig sats, dels i stillt väder:
troligen egentl. lånat av subst. lt. stillte, ndl. stilte f. stillhet,
vindstilla, lugn. Förlusten av e synes särskilt förklarlig i
ställning näst före vokal i obetonad preposition, t. ex. i ett svenskt
uttryck som stillt(e i luften) eller ett lt. stillt(e) up see, ndl.
stilte op zee, som kan hava direkt översatts till sv. stillt på sjön
o. s. v. Sedan man hade fått stillt som predikativ likbet. med
lugnt, övergick det lätt till attribut i stillt väder.



Snilja se cert.



Spackla v., nyare ord (ännu icke i Dalins ordböcker 1853
o. 1868), motsvarar da. spatle ock är denominativverb till subst.
spattel spadformigt redskap till att breda ut plåster, färger, kitt
el. dyl., motsv. da. spatel (jämte äldre sv. o. da. spadel, väl med
d från spade) samt ndl. o. nht. spatel i samma bet, lånord av 
mlat.-romanska spatula, ital. spatola o. s. v., demin. till grek.-lat.
spatha rörslev, vävsked, även slags svärd: samma ord som är
källan dels till sv. spade, mlt. spade o. s. v. i samma bet., fsax.
spado hacka, dels till det romanska ordet med bet. svärd el.
värja, ital. spada o. s. v.

Emellertid kan sv. spackla icke gärna härledas fonetiskt ur
ett äldre spattla. Dylik övergång från t till k i vår tids
svenska vore väl exempellös. Men gåtan löses genom en högtysk
dialektform av substantivet: spachtel, brukad t. ex. i Bajern ock
med motsvarighet i bömiska špachtle spattel. Huru formen skall
förklaras, är ovisst. Ett annat gåtfullt fall av samma art är mht.
o. nht. schacktel ask = ital. scatola (hvarav i senare tid lånat t.
schatull). Det svenska verbet står således för spaktla
(antagligen direkt lånat av ett tyskt vb. *spachteln. som dock icke är
funnet i ordböcker) med t förstummat emellan de båda
konsonanterna.



Spel, sjömansord i ankar-, brå-, gång-, vindspel, har i
svenskan fått samma form som det etymologiskt skilda spel »ludus»
med anledning av de båda ordens formlikhet i da. spil ock nyare
lt. spill. Men ordet i bet. »ludus» är = mlt. spil med form i
böjda kasus spēl- av fornlt. spĭl- (jfr i denna bet. nuv. ndl. spel,
nht. spiel). Däremot är sjömansordet = mlt. spille f. axel, vals,
vindspel, motsv. likbet. mndl. spille (nuv. ndl. spil, nht. spill
från lt. el. ndl.) med egentlig bet. slända, spinnrocksten, motsv.
mht. nht. spille f. i denna bet.: en variantform med ll av äldre
nl till mht. spinnel ock med sekundärt d mht. nht. spindel (i
överförda olika bet. som teknisk term lånat i sv. spindel), mlt.
i sammans. spinel-sîde, variant till spille(n)-sîde spinn-sida(n),
d. v. s. kvinnolinje(n).

En sammansatt form av sjömansordet spel är särskilt
märklig:

Bråspel, ä. nsv. brådspel hos Serenius 1741, motsv. da.
bradspil, lånat av lt. brâtspill, ndl. braadspil i samma bet., en
efter ndl. spil spel ombildad form för ndl. äldre ock dial. i
Nordholland braadspit med egentlig bet. stekspett, men använt om
ett till formen liknande (liggande) vindspel. I svenskan märkes
å i brå(d)-, som, ifall ordet direkt härstammade från en med


långt a lånad form, skulle utvisa rätt tidigt lån. Men sv. bråd-
kan vara substituerat efter analogi för lt. brât-, resp. da. brad-.
Eller ett fsv. *braþspit kan hava lånats i egentlig bet.
stekspett ock först i senare tid efter utländskt mönster blivit
sjömansord samt slutligen fått efterleden ändrad till -spel.



Spri se gry.



Stagkarnat, namnet på det främsta stagtaklet enligt Naut.
Ordb. 1840, stakenat i Wenström-Jeurlings ordlista (där ordet
säges vara förvrängt av stagtackel) är tydligen det lt. o. ndl.
staggarnaat i samma bet. Att detta fått k för g i svenskan,
får kanske förklaras så, att ordet upptagits i den nederländska
uttalsformen med g såsom tonlös frikativa, som ersatts med
svenskt k, liksom detta regelmässigt företräder låg- ock
hög-tyskt ch; jfr t. ex. sv. dock, prackare, rocka för lt. dock, pracher,
roche, vidare en mängd sv. ord med kt (åtskilliga redan i fsv.)
för lt. cht; sv. durk för nht. durch, samt sv. nack- i nackdel
(som icke bör förklaras som folketymologiskt, jfr Noreen: Spridda
Studier s. 46) ock i äldre sv. nackspel (nu undanträngt av den
rent tyska formen) för nht. nach- i nachteil, nachspiel o. s. v.

Hvad ordets senare del egentl. betyder, är icke utrönt.
Ett likformigt ord, lt. ndl. garnaat, även ostfris. gernât, med
åtskilliga variantformer, t. ex. lt. garnêl(e) o. ndl. garnaal, mndl.
geernaert, tyska granat ock franska (dock endast i Flandern)
grenade o. s. v., är det hos befolkningen utefter nordsjökusten
allmänna namnet på räka. Att vi här hava detta ord med
sådan grundbet., är väl icke troligt. Den något rimligare bet.
krabba, som förekommer dialektiskt i Tyskland, tycks däremot
vara alldeles främmande för nordsjökustens folk. Kanske skulle
man i stället få tänka på, om icke ordet (med avseende på
blockets form?) skulle kunna hava att göra med det mndl.
garnate, gaernate som betyder granatäpple, den gamla ndl. formen
med regelmässig r-metates (jämte mndl. grenate) för mlat. o.
ital. granata, fra. grenade granatäpple?



Stillt se smul.



Stoft, i denna form på t endast känt i svenskan (redan
i Syn. Lib. 1587 = lat. pulvis), måste vara förändrat lånord av
det likbet. mlt. stof n. (enstav. med kort o, i böjda former stōv-
med förlängning av o), motsv. ndl. stof n., hvilket som
avljudsform med kort vokal till nht. staub, fht. stoub-, stoup, står vid
sidan av andra med urgerm. kort u bildade ord med samma
bet. såsom got. stubjus ock det i sv. stybb(e), kolstybb lånade
lt. stübbe, mht. ge-stüppe n. Ett hithörande subst, vare sig med
fornlågtyskt kort o eller möjligen med ô = ht. ou, au, är
grundord till lt. vb. stöven med egentlig bet. damma, röra upp dam
ock överförd bet. löpa, jaga med fart (jfr sv. damma, ryka i
väg), hvarav subst. lt. stöver jakthund (nht. stöber, väl halft
lågtysk form), lånat i sv. stövare.

Tillägget av t i sv. stoft kan förklaras genom association
med doft, som i äldre tid brukades i samma bet., fsv. doft (dopt,
duft m. fl. former).

Genom efterbildning efter stoft »pulvis» får man väl
förklara ett annat ord av samma form:

Stoft, samma ord som stoff ämne, nht. stoff o. ndl. stof i
bet. ämne eller tyg, lånord från romanska språk = ffra. estoffe,
ital. stoffa. Formen med t förekommer här dels i färgstoft,
motsv. da. farvestof, nht. farb- el. färbe-stoff, dels i plur. stofter
om vissa slags tyger, motsv. da. stoffer för nht. stoffe el. ndl.
stoffen.



Stramalj ock danska stramaj för nht. stramin ock ndl.
stramien, som äro lånade med av oviss anledning (antagligen
från något annat ord på str-) tillfogat r från ffra. estamine =
nfra. étamine hårduk, silduk, motsv. ital. stamigna (till det lat.
adj. stamineus av lat. stamen varp, spånad, tråd) få kanske
förklaras sålunda. Av den äldre ndl. formen stramijn, en
sidoform till stamijn(e) hos Kilian, med diftong ij av äldre långt i,
kunde hava först lånats ett danskt *stramajn, som sedan (fattat
som artikulerad form?) tappade sitt n, ock detta stramaj kunde
i svenskan hava ändrats till stramalj, emedan man trodde sig
ha att göra med en fransk form med mouillerat l, likställd med
detalj, emalj o. dyl. ord?



Ströva v., lånord av lt. ströifen, en från högtyskan
härstammande variant till lt. ströpen, motsv. ndl. stroopen stryka,
ströva (med grundform *straupian, en annan bildning än det 

synonyma nht. streifen, hvarav da. strejfe), är anmärkningsvärt
därigenom att f-ljudet utbytts mot v i svenskan, medan annars i
relativt sent lånade ord icke blott f står kvar, utan även
intervokaliskt lt. v blivit f; jfr t. ex. sv. roffa, ruff (= ndl. roef),
räffla, skiffer, skyffel, taffel, våffla m. fl. lånord. Då man hos
Sahlstedt finner ströfwa översatt endast med »grassari,
prædatum vagari» jämte hänvisning till röfwa såsom likartat till
betydelsen, ligger den tanken nära, att det förra verbet fått sitt
v i st. f. f just genom association med röva.



Stånka subst., i alla händelser till stammen stånd- (jfr
anka, fränka till and, frände) ock sl. m. mlt. stande = nedtill
bred ock upptill smal bytta, tina eller dyl. kärl av trä, även
om liknande tennkärl, motsv. mht. o. nht. stande f. med
grundbet. »stående kärl», synonymt med nht. ständer (ock i tyska
ordböcker förklarat med uttr. stellfass), är till sin närmare
bildning något oklart. Av ett lt. demin. på -ke(n) till lt. stande,
skulle man snarast väntat en sv. form på -ika el. -eka, sådan
som y. fsv. ladikka, i Variar. 1538 lådheka, nsv. dial. loddika
(hos Hof: Dial. Vestrog.) liten låda, eller hälst därjämte med
i-omljud såsom nsv. läddika o. fänika till resp. låda o. fana
(jfr ock nht. ständchen, demin. till stande). Kanske får vårt
ord därföre hällre förklaras som en svensk kortform för det hos
Lind 1749 som synonym till stånka upptagna stånd-kanna
(således till sin uppkomst likartat med, men senare bildat än fränka
av fsv. frœndkona)?



Stövare se stoft.



Sun- i sjömansorden suntält, sunsegel o. äldre sundäck,
alla tre i bet. soltält på fartyg, får nog icke härledas från eng.
sun (jfr Wenström-Jeurlings ordlista), ty i England brukas i
motsvarande bet. icke sammans. av sun, utan sedan gammalt
ett helt annat uttryck awning. Ordet är det lt. sunne sol (med
sidoform i många lt. dial. sünne, sün); jfr nht. sonnenzelt, -deck,
sjömansord i motsv. betydelse.



Syrsa (syrssa i Syllabus 1649), liksom syressa i Lex. Linc.
1640 har väl sekundärt y för i, som fins i ä. nsv. siressa (1538
i Variar.) ock i nsv. dial. sirsa ock även förutsättes såsom 
gammalt långt i i Fårömålets säirsa; jfr i samma bet. no. sirissa,
siriksa, ä. da. sirisse, zirridtze, da. dial. serrise. Med
anslutning till Aasens tydning av no. siriksa = »den idelig knirkende»
har Noreen i Sv. Landsm. I s. 343 konstruerat en samnordisk
form (isl.) sí-hriksa av sí- alltid ock hörande till verbet isl. hrika
gnissla, ny isl. hrikta, no. riksa. Men en sådan betydelse hos
förstavelsen si-, om den värkligen funnits för folkmedvetandet,
har nog endast varit folketymologisk. I flera främmande språk
finnas namn på syrsa eller liknande mindre gräshoppa eller ock
strit, bildade med begynnande sibilant ock merendels ett i eller
annan palatal vokal i första stavelsen, uppenbart
onomatopoetiska ord, avsedda att härma lätet av syrsor o. dyl. Sådana
namn äro: tyska zirke i dial. o. zirpe: till verben zirken (mlt.
sirken) o. zirpen låta som en syrsa; även äldre tyska zirse;
finska sirkka med samhörigt verb sirkottaa låta som syrsa, kvittra
(jfr finska sirkku om flera slags småfåglar, ss. sparv, fink, siska);
estn. sirts; lett. tsirtsenis; litau. svirplys; polska świrk, świerk,
świercz, böm. svrček o. cvrček; ryska sverčok o. s. v. Även
det nordiska ordet beror nog i sin helhet egentl. på försöket
att återgiva syrsans läte med siris el. dyl. Det kan väl då
också vara osäkert, om alla nordiska former nödvändigt skola
härledas från en gammal form med ursprungl. långt i i första
stavelsen.



Tappa se droppe.



Taskig adj. måste väl vara avledning av subst. taska, fsv.
taska f. väska, påse (motsv. isl. taska samt fht. tasca, även ital.
tasca o. s. v. med obekant etymon), betydde väl således från
början försedd med påse (som en vandrande tiggare), sedan:
som har en tiggares utseende ock skick. Subst. tasker är
antagligen i alla händelser sekundärt eller på sin höjd paralellt
bildat i förhållande till adj. taskig.

I sammanhang med detta adj. må påpekas, att en del
därmed rimmande adjektiv som brukas vulgärt i föraktlig betydelse
troligen äro blandningsformer mellan gamla adj. inom denna
rimgrupp ock till betydelsen snarlika ord av annan form. Härpå
ett par exempel:

Blaskig i bet. slaskig (om väglag) är väl bildat efter slaskig



med begynnelsekonsonanten hämtad från blöt. Men då man
också kan fa höra blaskig i bet. urblekt, smutsigt blek, så är
väl detta en värkan av ordets association dels med daskig,
grådaskig, dels med black ock blek.

Sjaskig, ehuruväl stammen sjask- delvis bör förklaras på
annat sätt, då den fins även i danska sjask- (kanske med
Jessen att förklara ur slask- med dialektisk mouillering av l?), kan
dock i sin vanliga uppsvenska betydelse bero på rimbildning
efter snaskig, taskig o. dyl. med begynnelsekonsonanten från
skit(ig). Överhuvud torde blandning av denna art hava alstrat
åtskilliga sådana vulgära föraktliga ord som börja med sja- el.
tja- (jfr förf:s Fonet. Kännet. på lånord sid. 9—11) som t. ex.
verben tjattra o. tjata, tydligt rimbildade efter snattra o. gnata
{jämte prata?) med tj-ljudet hämtat från andra verb sådana som
kälta, käbbla, käxa o. s. v.



Tillra v. hade förr allmännare användning likt trilla,
såsom synes av Sahlstedts exempel (1773): tillra et klot o. klotet
tillrar. Att de två verben höra ihop, ock att tillra uppkommit
med dissimilatoriskt bortfall av r ur ett äldre trillra, förhållande
sig till trilla såsom vältra till välta, tycks framgå av ett
exempel hos Columbus: Sv. Ordeskötsel sid. 15: »Tårarne trilla» eller
»trillra neer ur ögone på'n». Emellertid tycks redan på den
tiden den äldre formen varit blott dialektisk; hos Arvidi (år
1651) sid. 62 upptages endast tilra.



Titta v., motsv. da. titte, förklaras fyndigt av Jessen i Dansk
Etym. Ordb. (art. titte o. kige) såsom en i tal till småbarn
uppkommen form för da. kikke, sv. kika. Denna etymologi kan
stödjas därmed, att i svenskan fins uppvisad på 1600-talet (jämte
titta 1651 hos Arvidi) en form med långt i i tvänne ordspråk
hos Grubb (sid. 440, 626 ock väsentl. lika sid. 255): Ondt tijta
genom en gärdsgård, dher ingen tijtar emoot, samt (sid. 643 o.
690): Ondt Samweet tijtar vhr ögonen. Det är just en sådan
form som förutsattes för att Jessens etymologi skall med större
sannolikhet kunna tillämpas på svenskan. Här har nämligen
verbet kika endast form med långt i liksom dess källa lt. kîken,
medan danskan har äldre kige o. yngre kikke, av hvilka former
endast den senare kan hava frambrakt ett da. titte på danskt
område. Men tydligtvis bör Jessens etymologi preciseras så,
att det nordiska verbet med t kanske är lånat av en redan i
lågtyskan av vb. kîken uppkommen barnspråksform *tîten, hvarav
da. titte med förkortat i ock förlängt t efter dansk regel (jfr
ovan art. ryttare). Visserligen saknas uppgift om ett sådant
lågtyskt verb med t för k, men om detta i själva lågtyskan
icke trängt utanför barnspråkets område, kan man knappast
begära, att det skulle vara upptecknat i de vanliga lt. ordböckerna.
Det kan anmärkas, att lt. kîken ock sv. titta noga överensstämma
till sin användning, hvaremot sv. kika nu för tiden brukas
mycket mera begränsat.

Hvad angår nuv. sv. formen titta, så kunde den visserligen
vara lånad från danskan, men kan också förklaras ur det äldre
sv. tita såsom proklitiskt näst före partikel med huvudaccent i
sådana uttryck som titta fram, t. hit, t. in, t. upp, t. ut o. s. v.



Tratt (så redan l1538 i Variar.) måste på något sätt
härledas från lt. trachter, motsv. mht. trakter, fht. trahtâri, hvilket
ord med varianterna (norska trett, tregt) mlt. o. ndl. trechter,
mht. trehter o. trihter härstammar från senlat. trajectorium (hvars
mlat. biform tractarius väl snarast är blott en latiniserad
forntysk form). Huru den underliga svenska formen uppstått, är
oklart. Dock må med tvekan framställas ett par gissningar.
Bortfallet av -er (jfr ä. nsv. biformen tratter), som på grund av
da. tragt kan förmodas hava från början egt rum i danskan,
skulle möjligen kunna förklaras så, att fda. tragter använt i
plural betydelse fattats som bildat med det plurala -er ock därföre
fått en ny sing. tragt. Rörande sv. tratt(er) i st. f. trakter
kunde man möjligen tänka på analogiskt tt för kt (da. gt), resp.
för mlt. cht, efter sådana fall som fsv. drœt vid sidan av y. fsv.
drœkt (med kt från mlt. dracht) eller som fsv. dotter gent emot
mlt. dochter m. fl. dyl. ord. Skulle man tillika kanske få antaga
dissimilatoriskt avlägsnande av k i någon sammansatt form
såsom t. ex. ett fsv. *bliktrakter blecktratt?



Vicker, väsentligen belyst redan av Kock i Sv. Akcent I
s. 84, kan förtjäna något ytterligare beröras med hänsyn till en
ock annan detalj. Att vicker egentl. varit pluralform, bestyrkes
av den äldre sv. sing. wick, t. ex. i Variar. 1538 ock ännu hos
Lind 1749. Den vanliga användningen av vicker i nutida
uppsvenskan som sing. (med best. form vickern), statuerad redan
hos Dalin 1853, men icke erkänd i åtskilliga nyare ordböcker,
beror sannolikt väsentl. på invärkan från ordet klöver, hvarmed
det helt säkert ofta koordinerats ock associerats. Mindre
säkert är, om detta samma klöver föranlett den akuta accenten
hos vicker i st. f. den äldre t. ex. hos Weste 1807 angivna
grava accenten. Då ordet i alla fall är ett lånord av mlt. wicke
f. (detta = ett fornlt. *wikkia av lat. vicia), hvars svenska form
på -er kanske egentl. kommit från danska plur. vikker, kan det
till accentueringen hava rättat sig efter den tyska (lt.) plur.
wicken, hvilken tyska form även kunde oförändrad användas i
äldre svenska (wicken fins, visserligen som sing., men i generell
el. kollektiv betydelse, jämsides med wicker som plur. i A.
Månssons Örtabook av 1628, kap. 126). Om sålunda den akuta
accenten hos vicker kunde vara gammal, så kunde å andra
sidan den grava accenten hos samma form i plural användning
hava uppkommit genom invärkan från ärter, som har grav accent
även enligt Weste.



Älmseld (elmseld), ett gammalt sjömansuttryck för
elektrisk utstrålning från masttoppar ock rånockar, tycks, ehuruväl
etymon är i huvudsak känt, icke hava fått tillräcklig utredning
i formhistoriskt avseende. Andra språks uttryck äro: da. (S:t)
Elmsild; tyska Elmsfeuer, St. Elmusfeuer, även Elmfeuer; eng.
(S:t) Elm's fire, Elmo's fire, Elm's light; franska feu
Saint-Elme; ital. fuoco (foco) di Sant Elmo (biform Sant' Ermo)i
spanska fuego de sant' Elmo eller, som nu gärna skrives, de
san Telmo, o. s. v.; mera avvikande tyska Helmenfeuer; vidare
med n: ä. da. sanct Ellen-ild, Elen-ild (se Kalkar I 453); tyska
St. Helens- el. Helenas-feuer, även Helenenfeuer. Källan är det
grek.-lat. helena hos Plinius, ett hos forntidens sjömän brukligt
namn på sådan älmseld som visade sig med enkel låga ock som
ansågs båda olycka. Älmseld med dubbel låga, bådande gott
väder, hette däremot Castor et Pollux. Härav synes, att med
helena menades namnet på den forngrekiska sagans bekanta
Helena, grek. 'Еλένη), dioskurernas syster. Men kanske döljer
sig egentl. bakom namnet det appellativa grek. έλένη i bet. fackla


(hos Hesych.)? I medeltiden hänfördes namnet, troligen rätt
tidigt, till Helena såsom kristet helgon. Senare uppkom en (i
nyare tid, som det tyckes, väsentl. romansk) form med m för
n. Denna bildades kanske snarast på germanskt område: t. ex.
så, att en gammal tysk sammans. av ordet (med föregående form
av lat. adj. sanctus i  fem.) *Helen-viur genom assimilation av
n med den labiala konsonanten gav ett sanct (sant) helem-(elem-)
viur el. dyl., vidare san(c)t (h)elm-viur, hvilket översatt till
romansk form  blev t. ex. ital. fuoco de sant' Elmo, hvarigenom
man tillskapade ett nytt helgon av manligt kön med
romanskt-latinskt namn Elmus? En annan nyare omtydningsform (kanske
närmast av ett Els- för Elms-?) är det tyska Eliasfeuer, sv.
Eliaseld.

*



Tillägg.

Till fan (s. 6): Att ordet blivit neutr. i svenskan, beror
väl på anslutning till en grupp av kollektiva subst. med snarlik
bet.,  hvartill höra sådana ord som borst, dun, fjnn, hår, skägg.

Till kort (s. 14): Redan i Syn. Lib. 1587 skrives med oo:
koort, koortbladh. Å andra sidan tycks ännu på 1600-talet även
port i enstavig form kunnat uttalas med kort å-ljud, ifall man
haft noggrannt rim i ordspråket hos Grubb, sid. 587: När dhen
arme tages bortt; Kommer näpligh en för port.

*



