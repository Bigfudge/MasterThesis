<h1>BIBLIOTEKSBLADET</h1>

ORGAN FÖR SVERIGES ALLMÄNNA
BIBLIOTEKSFÖRENING

REDAKTION:
FREDRIK HJELMQVIST och KNUT TYNELL

ELVTE ÅRGÅNGEN
1926

STOCKHOLM
P. A. NORSTEDT & SÖNERS FÖRLAG
STOCKHOLM 1927

KUNGL. BOKTRYCKERIET. P. A. NORSTEDT & SÖNER
270290
</chapter>
<chapter name="Innehåll.">
<h3>INNEHÅLL.</h3>
<table><td><td r>Sid.
<td><sc>Berggren, Elisabeth H.</sc> Engelska ungdomsbibliotek . . . <td r>91
<td>Berättelse över Sveriges allmänna biblioteksförenings tolfte årsmöte . . . <td r>129
<td><sc>Heintze, Ingeborg.</sc> Bibliotek i Sönderjylland . . . <td r>3
<td><sc>Hjelmqvist, F.</sc> Danska stifts- och läroverksbibliotek . . . <td r>139
<td>Katrineholms stadsbibliotek . . . <td r>187
<td><sc>Kolmodin, T.</sc> Centralbiblioteket och äldre boksamlingar i Odense . . . <td r>135
<td>— En praktisk lånedisk . . . <td r>99
<td>»Levande litteratur» . . . <td r>10
<td><sc>Linder, Gurli.</sc> Sagor och berättelser för barn . . . <td r>118
<td><sc>Lindstrand, E.</sc> Mölndals stadsbibliotek . . . <td r>142
<td><sc>Nordin, Elsa.</sc> Krigs-biblioteket och museet i Vincennes — ett<td r>
<td><tab>upplysningscentrum för kunskapen om världskriget 1914—1918 . . . <td r>138
<td>Nordisk Biblioteksstævne paa Hindsgavl . . . <td r>98
<td>Några viktigare arbeten innehållande råd vid yrkesval samt upplysningar<td r>
<td><tab>angående utbildning . . . <td r>10
<td><sc>Steenberg, A. S.</sc> Nordisk Biblioteksstævne paa Hindsgavl . . . <td r>1
<td>— Trykkeaarets Opførelse i Katalogerne . . . <td r>185
<td>Svenska stadsbibliotek . . . <td r>7
</table>

<table><td>Biblioteksnotiser . . . <td r>14, 191
<td>Litteratur . . . <td r>16, 102, 145, 196
<td>Några danska böcker från år 1925 . . . <td r>231
<td>Några norska böcker från år 1925 . . . <td r>232
<td>Skol- och barnbibliotek . . . <td r>91, 94, 118, 119
<td>Viktigare nyutkomna arbeten . . . <td r>88, 115, 182, 226
<td><tab><tab><tab><tab>————<td r>
<td>A. L. A:s femtioårsjubileum . . . <td r>15, 191
<td>Adress till stadsbibliotekarie Fredrik Hjelmqvist . . . <td r>192
<td>The Baroda library handbook . . . <td r>193
<td>Bibliografi över teknisk litteratur . . . <td r>192
<td>Bibliotekskonsulenten Jergen Banke . . . <td r>193
<td>Bibliotekskursen våren 1926 . . . <td r>101
<td>Bokauktionspriser i Stockholm 1924—1925 . . . <td r>192
<td>En minnesvård över Erik Hedén . . . <td r>193
<td>Nya formulär vid ansökan om statsanslag<td r>
<td><tab>till folk- och skolbibliotek . . . <td r>191
<td>Redogörelse för Centralbyråns i Lund för<td r>
<td><tab>populära vetenskapliga föreläsningar<td r>
<td><tab>verksamhet 1924—30 juni 1925 . . . <td r>14
<td>Rättelser . . . <td r>195
<td>Statsanslagen till folk- och skolbibliotek<td r>
<td><tab>samt bibliotek vid sjukvårdsinrättningar<td r>
<td><tab>för år 1926 . . . <td r>191
<td>Svensk industriell litteratur . . . <td r>194
<td>Tillägg 1 till Grundkatalog 2 . . . <td r>195
<td>Västra Sveriges folkbildningsförbund . . . <td r>194
<td><tab><tab><tab><tab>————<td r>
<td><i>Helsingfors:</i> stadsbiblioteket . . . <td r>193
<td><i>Kalundborg:</i> centralbiblioteket . . . <td r>192
<td><i>Katrineholm:</i> stadsbiblioteket . . . <td r>187
<td><i>Mölndal:</i> stadsbiblioteket . . . <td r>142
<td><i>Odense:</i> centralbiblioteket . . . <td r>135
<td><i>Stettin:</i> stadsbiblioteket . . . <td r>193
<td><i>Vincennes:</i> krigsbiblioteket . . . <td r>138
<td><i>Ystad:</i> stadsbiblioteket . . . <td r>192
</table>



</chapter>
<chapter name="Förteckning över i litteraturrecensionerna använda signaturer.">
<b>Förteckning över i litteraturrecensionerna använda signaturer.</b>
<table>
<td><sc>A. B—s.</sc>          <td>Redaktör August Brunius.
<td>A. H.               <td>Andre bibliotekarien Arne Holmberg.
<td><sc>A. H—r.</sc>         <td>Seminarielektor Alf Hildinger.
<td>A. L.               <td>Professor Andreas Lindblom.
<td><sc>A. W—n.</sc>         <td>Docenten Algot Werin.
<td><sc>A. Ö—n.</sc>         <td>Statskonsulenten August Östergren.
<td><sc>A—e H—m.</sc>    <td>Gymnastikdirektör Agne Holmström.
<td>B. M.               <td>Förste bibliotekarien Bert Möller.
<td>B. A.               <td>Fil. lic. Bertil Åkerman.
<td><sc>Br. F.</sc>               <td>Fil. d:r Brynolf Fänge.
<td>C. E.               <td>Andre bibliotekarien Carl Efvergren.
<td>C. I. A.           <td>Amanuensen C. I. Andersson.
<td><sc>C. R—b.</sc>          <td>Förste kanslisekreteraren Curt Rohtlieb.
<td><sc>C. S—g.</sc>          <td>Professor Carl Skottsberg.
<td><sc>E. E—m.</sc>         <td>t. f. Professor Erling Eidem.
<td><sc>E. Gr—d.</sc>        <td>Fil. kand. Erik Granlund.
<td><sc>E. H—n.</sc>         <td>Fil. d:r Ernst Herlin.
<td>E. N.               <td>Fru Ellen Nordenstreng.
<td><sc>E. N—nn.</sc>        <td>Förste arkivarien Erik Naumann.
<td><sc>E. S—m.</sc>         <td>Andre bibliotekarien Einar Sundström.
<td><sc>E. Sqt.</sc>            <td>Fru Elin Söderqvist.
<td>E. T.               <td>Fröken Elisabeth Thorman.
<td>E. W.              <td>Byråchefen Eric Wijkmark.
<td><sc>E—n.</sc>               <td>Seminarielektor Elisabeth Eurén.
<td>F. V.                <td>Fil. d:r Fredrik Vetterlund.
<td>G. A.               <td>Docenten Gunnar Aspelin.
<td><sc>G. A. B—dt.</sc> <td>Teol. d:r Gustaf Brandt.
<td><sc>G. F—d.</sc>         <td>Fil. kand. Gunnar Furuland.
<td>G. L.               <td>Fru Gurli Linder.
<td><sc>G. Lbrg.</sc>         <td>Docenten Gustaf Lindeberg.
<td><sc>G. Ndr.</sc>           <td>Med. d:r Gustaf Neander.
<td><sc>G—a L.</sc>          <td>Andre bibliotekarien Greta Linder.
<td>H. K.               <td>Andre bibliotekskonsulenten Hans Küntzel.
<td><sc>H. R—r.</sc>         <td>Biblioteksamanuensen Herman Richter.
<td><sc>H. Sg.</sc>             <td>Fil. d:r Harald Svanberg.
<td><sc>H. S—r.</sc>          <td>Fröken Hilda Selander.
<td><sc>Hj. L—n.</sc>        <td>Bibliotekarien Hjalmar Lundgren.
<td>I. B.                 <td>Fil. lic. Iwan Bolin.
<td>J. B.                 <td>Med. d:r Jacob Billström.
<td>J. F.                <td>Fil. d:r Johan Feuk.
<td><sc>J—i.</sc>                 <td>Förste aktuarien Alrik Jacobi.
<td><sc>K. E. S—m.</sc>    <td>Sekreteraren K. E. Sahlström.
<td><sc>K. R—dt.</sc>       <td>Rektor Knut Ramstedt.
<td>K. T.               <td>Fil. d:r Knut Tynell.
<td>K. Å.               <td>Fil. d:r Karl Åmark.
<td>L. R.               <td>Fil. kand. Lisa Rolf.
<td><sc>M. E—n.</sc>         <td>Lektor Matts Essén.
<td>M. F.               <td>Rektor Mathias Feuk.
<td>M. P. N.         <td>Professor Martin P. Nilsson.
<td>O. S.                <td>Direktör Olof Sundin.
<td><sc>O. Wbg.</sc>          <td>Fru Olga Wetterberg.
<td><sc>O. W—n.</sc>        <td>Förste bibliotekarien Oscar Wieselgren.
<td>P. H.               <td>Fil. d:r Pelle Holm.
<td>R. B.               <td>Docenten Ragnar Bergendahl.
<td>R. N.               <td>Fröken Rut Nordgren.
<td>R. W. R.         <td>Fru Ruth Wedin Rothstein.
<td><sc>Rg.</sc>                  <td>Professor Lännart Ribbing.
<td>S. G.               <td>Med. kand. Sune Genell.
<td>S. L.                <td>Rektor Sigurd Lindeborg.
<td>S. S.                <td>Lektor Sixten Samuelsson.
<td><sc>S. Sch.</sc>            <td>Lektor Sigurd Schartau.
<td><sc>T. J—n.</sc>           <td>Professor Tor Jonsson.
<td>T. K.               <td>Amanuensen Torsten Kolmodin.
<td>W. B.              <td>Undervisningsrådet Wilhelm Björck.
</table>

</chapter>
<chapter name="Litteratur.">
<h3>LITTERATUR.</h3>
Ackté, Aino, Minn. o. upplev. 171.
Adelsköld, Elise, Bakn. i hemmet 74.
Ahlberg, A., Filosofiens hist. 1, 2. 20, 148.
— Filosof, lex. 20.
— Kyrkans ställn. i samtid. 197.
— Odödlighetsprobl. 199.
— Tidsreflexer 148.
Ahlberg, G., o. Lindälv, E., Halland 68.
Ahrenlöf, Edit, Sommarön 124.
All ungd. bok 128.
Alm, Auda, Prinsess. Förlängesen 119.
Alm, G., Fångstmän 40.
Alm, H., Över isbranter 216.
Almquist, C. J. L., Folklivsberätt. 160.
Almquist Lorents, Maj, Erins stora fackla 151.
Almqvist, Gertrud, D. sällsamma resan 40.
Alrutz, S., Hypnos o. suggest. 87.
Ammundsen, W., D. kristna kyrkan und. nitt. årh. 17.
Amundsen, R., Gm luften t. 88° nordl. bredd 65.
Andersen, H. C, Sagor o. berätt. i urv. 119.
Anker, Nini R., Huset v. Sjögat. 202.
Arbetarens polit. kunsk. 111.
Arbetslöshetsförsäkringen 217.
Arbetssättet i folksk. 1, 2. 25.
Aristoteles, Om själen 20.
Arlen, M., D. gröna hatten 28.
— Mod. folk 151.
Armgarth, G., A:s motionsgymn. 221.
Asklöf, S., Solsyst. o. vintergat. 1. 223.
Aspling, E., Gralén, J., o. Lindén, H., Närke 68.
Asplund, K., Klockbojen 161.
Attorps, G., Barn av sin tid 207.
— Franskt o. eng. 65.
Ayres, Ruby Mildred, Lögnen s. blev verkligh. 151.
Backlund, S., Fackfören.-internat. o. internat. arbetsbyrån 178.
Backman, C. P., o. Leffler, B., Ungern 51.
Bagge, G., D. mod. näringslivets uppk. 74.
Bailly, A., Guds fattigman 28.
Barfod, J. C, Markvärd, rör. skånska adeln 55.
Barrie, J. M., D. lille prästen 105.
Baudouin, C, Makten i vår själ 20.
Bauman, A., o. Booberg, G., Om våra torvmarker 74.
Baur, E., Fischer, E., o. Lenz, F., Ärftligh. o. rashyg. 82.
Beckman, N., Vår skolas hist. 1. 200.
Beer, M., Socialismens hist. 1, 2. 112, 148.
Begbie, H., Sju tidsåldrar 103.
Belfrage, K., o. Hörlin, H., Handel o. ind. 218.
Bendz, E., Kosmopolit, o. hemmasitt. 26.
Bendz, Emma, A. U. Bååth o. h. krets 215.
Bengtsson, F. G., Leg. om Babel 40.
Bennett, A., Du o. j. o. äktensk. 200.
— Hur man gör det bästa av livet 200.
— Hur man lever på 24 tim. om dygn. 201.
— En kvinnas kärlek 28.
Benson, E. F., Herr Teddy 28.
— Porträttet 29.
Benson, Stella, Ipsies resa 152.
Benzendal, J., Amerik, brev 216.
Benzon, P. E., Levande o. döda 152.
Berg, B., Tavlor av sv. fågl. 82.
Berg, E., B. V. T:s märkb. 46.
Berg, R. G:son, Mod. amerik. 27.
Bergdahl, V., Till antipod. s. beckbyxa 122.
Berggrav, E., Ekumen. mötet i Sthm 1925 102.
Bergh, J., Katten Mussos ävent. 126.
Bergholmen, Greta, Und. stjärnorna 161.
Bergman, H., Flickan i frack 40.
— Spelhuset; Vävaren i Bagdad; Porten 41.
Bergman, S., På hundsläde gm Kamtchatka 94.
Bergqvist, B. J., Svenskt o. främm. i sv. skolväsen 149.
Bergqvist, Magda, Sagokungar o. bergatroll 119.
Bergstrand, Ö., Astronomi 82.
Bergwall, Adéle, o. Lindell, L, Kulturhist, o. geogr. bilder 94.
Bergvalls idrottsb.80.
Berätt, öv. olymp, spelen i Paris 80.
Beskow-Heerberger, H., Bergadrottningens pärlhalsb. 119.
Bibesco, Princesse, D. gröna papeg. 152.
Billman, B., Gamla minn. kr. en gamm. släkt 213.
Bjerre, P., Studier i själsläkekonst 87.
Björklund, G., Skrifter 21.
Björkman, Anna, D. öppn. porten 161.
Björlingsson-Ivanowsky, Märta, D. nya kvinnan 207.
Blasco Ibanez, V., Blod o. sand 29.
— Flor de Mayo 29.
Blaumans, R., I dödens skugga 202.
Blomberg, E.. D. nya sv. konsten 46.
— Tolkn. av eng. o. ty. lyrik 152.
Bloom, Ursula, När skörd. mogn. 152.
Bohlin, Elin, Dockan o. mann. 161.

Bohlin, T., Kierkegaaids dogm. åskådn. 17.
Boito, A., Nero 202.
Böjer, J., Vår egen stam 152.
— Vårt rike 29.
Bolander, C.-A., Mannen fr. Nasaret 41.
Bolger, E., Utkast t. sv. uppsatser 26.
Bolin, G., Östman, N., o. Hedberg, T., Djurgård, förr o. nu 175.
Bolin, I., D. org. kemien 82.
Bolinder, G., En färd t. moréns land 175.
— Hövdingar, rövare o.  medicinmän 128.
— På ävent. stigar 122.
Bonnesen, S., Peter d. store 169.
Borden, Mary, Jane 202.
Borg, A., Hur j. simm. jord. runt 80.
Bourget, P., Lärjungen 152.
Bouvier, B., H.-F. Amiel 214.
Bränder, U., Karl Johan 212.
Brandstake, Elsa, Äkta spetsar 46.
Branting, G., Rättvisan i Finl. 51.
Breasted, J. H., Ur människosläkt, äldsta hist. 51.
Brehm, A., Djurens liv 1—7. 83.
Briem, E., Kult. o. relig., i Babylonien o. Assyrien 212.
Brisman, S., Hur en nationalekonom betraktar världen 69.
Broman, L, Människohjärnan 225.
— Människokroppens vävn. o. organ 87.
Brummel & C:o, Mannen i sino prydno 201.
Brusewitz, P. E., Världsrevol. vapensmedja 170.
Bryk, F., Vandr. i natur o. kultur, riken 16.
Bunin, I. A., Byn 29.
— Herrn fr. San Francisco 203.
Burroughs, E. R., Tarzan 153.
Busson, P., Melchior Drontes pånyttföd. 153.
Byström, D., Alis ävent. 122.
Bååth, A. U., Isl. sag. 203.
Bäckström, H., Kamerakonst 70.
Bönnelycke, E., Margrethe Menkel 203.
— Ny ungd. 203.
Böttiger, J., Fr. de kungl. slotten 46.
Böök, F., F. Cederborgh 58.
— Fr. åttiotalet 201.
— Resa t. Jerusalem 176.

Caldenius, C. C, o. Sandegren, R., Vårt land und. o. eft. istiden 83.
Carlson, A. A., Gutenberg 215.
Cash, W. W., D. mohammed. världen i revol. 18.
Cassel, G., Stabiliseringsprobl. 69.
Charpentier, J., Indien 212.
— Indiska myt. o. sag.  151.
Châteaubriant, A. de, Brière 30.
Chesterton, G. K., D. helige Franciscus 215.
Christensen, S., Ett kungarike f. en livsåskådn. 148.
— Rättsstaten 21.
Chuangtse, D. äkta urkunden 21.
Claesson, Ester, Rosor på friland 75.
Cleve-Euler, Astrid, D. underb. grundämn. selen 83.
Cnattingius, Alfhild, I bergslagen f. femtio år sedan 216.
Conricus, R , Fädernas kyrka 46.
Courths-Mahler, Hedda, D. ödesd. brevet 153.
Cressy, E., Hartzell, G., Törnstrand, G., Uppfinn, o. upptäckt. 71.
Crompton, R., Bill alltj. i farten 122.
Cronhielm, Aline, Stora flickan 124.
Curtius, E. R., M. Barrès o. d. fra. nationalism. andl. grundv. 214.
Curwood, J. O., D. förlov. landet — o. kvinnan 105.

Dahl, K. R., På isflak längs Ostgrönl. 65.
Dahlberg, M., Råd o. anvisn. v. uppför, av en kolonistuga 71.
Dahle, L., o. Sverdrup, E., Hauge o. haugianismen 18.
Dahlgren, Lotten, Excell. på Gustafsvik 57.
Dahlstedt, S., Järnhästar o. stålvägar  219.
Danielsson-Kalmari, J. R., Finl. und. gustav. tid. 1, 2. 170.
Danils, H., En ny världsåskådn. 199.
Dante, D:s gudoml. komedi 30.
— I livets vår 203.
Dardel, Thora, Adelsbarn 161.
Darwin, C, Resa kr. jord. 65.
Daudet, A., Kungar i landsflykt 105.
Davies, W. H., En luffares självbiogr. 172.
De Geer, L., Polit. hågkomst. 172.
Deissmann, A., Jesu relig. o. Pauli tro 197.
Delarue-Mardrus, Lucie, Lyckans dag. 204.
Deledda, Grazia, Murgrönan 204.
Delmont, J., Vilda djur 30.
De Verdier, Sigrid, Handledning v. undervisn. om tänderna 87.
Diderot, D., Jakob fatalisten 30.
— Nunnan 30.
Didring, E., Stormens öar 161.
Dixelius, Hildur, Synderskan 161.
Dominik, H., Djingis Khans spår 204.
Duun, O., I blindo 105.

Eckermann, H. v., Om arbetssamverkan inom industr. 75.
Eckermann, J. P., Samtal m. Goethe 59.
Edenholm, Svea, Ord 161.
Edfelt, J., Unga dagar 162.
Efvergren, C, Sv. tondiktare 94.
Ehrensvärd, C. A., Resa t. Italien 16.
Ek, Emy, O. Hansson 59.
Ek, Karin, Död o. liv 41.
Ekeblad, C. J., Bozas resor 162.
Ekelund, V., Lefnadsstämn. 207.
Eklund, Vira, Odygdens vägar 208.
Ekstam, L, Folk  fr. en ö 208.
Elster, K., Ungdom 106.
Engels, F., Socialismens utveckl. fr. utopi t. vetensk. 178.
Engström, A., Agnarna o. vetet 162.
— En konstig blandn. 41.
Engström, O., På de gutars ö 68.
Enström, H., Om fång. o. fångv. 217.
Epinay, Louise d', Fru de Montbrillants ungd. 154.
Erdmann, N., Hemma o. borta på 1700-talet 172.
Erenburg, I., Tretton pipor 31.
Eriksson, J. V., Havet o. livet 223.
Eriksson, A. Se Gripenberg, B.
Erixon, S., Möbl. o. heminredn. i sv. bygd. 168.
Ernst, O., Min lilla dotter o. jag 31.
Ernst, P., D. smala väg. t. lyck. 154.
Ertz, Susan, Nina 31.

Estaunié, E., Alla mann. väg 204.
Eyre, Jane. Se  Kræmer-Lindblad, Vera v.

Faber, E. F., Fetma o. avmagr. 87.
Fabian, W., Brådmogen ungd. 31-
Fagerholm, E., o. Thufvesson, O., Handb. f. höjdmätn. i Sv. 66.
Fairgrieve, J., Geogr. o. världsvälde 52.
Falck, K., Lärobok i botanik 223.
Falk, E., Familj.  Medici 212.
Falstaff Fakir. Se Wallengren, A.
Farkas, J. v., Hur Imie blev scout 122.
Faustman, Mollie, Ur barns o. spenab. mun 162.
Ferber, Edna, Hennes sons framg. 154.
Ferriére, A., Reformera skolan 25.
Fersen, A. v., A. v. F:s dagb. 172.
Fielding, H., Hist. om Tom Jones 154.
Fitinghoff. Rosa, I tattarhänd. 126.
Flaubert, G., Salambo 154.
Flensburg, V., Hur framställes vårt socker? 71.
Fogelklou, Emilia, Befriaren i högtidssägn. o. bild. 102.
Folcke, N.-M., Min ungd. dikter i urv. 208.
Forbes, Rosita, Raisuli 110.
Forssell, N., Fouché 58.
Forsstrand, C, En gustaviansk ädlings ungdomshist. 61.
Forster, E.  M., En färd t. Ind. 155.
Fosdick, H. E., Bibeln och vår tro 197.
Framåt 149.
France, A., Våra barn 119.
Franciscus, D. hel. Fr:s skr. 102.
Frankau, G., Gerald Cranstons äkt. 204.
Fredriksson, N., I d. prakt, livets tjänst 103.
— Prakt, yrkesutbildn. 104.
— Våra prakt. ungdomsskol. 149.
Friberg, J., Minn. o. drömm. 208.
Fries, C, Färder o. fågl. 83.
Frostell, G., Aktuella gymn.- o. idrottsfråg. 221.
Fru Hein. Se Kleen, Else.
(De) fyras rom. 155.
Fåhræus, K., Konstkrit. essayer 46.

Galsworthy, J., Fariseiska öbor 155.
Gandhi, M. K., Tal o. skr. 52.
Garme, R., Offereld 208.
Garnett, D., Kvinnan s. förvandlades t. räv 31.
Gauguin, P., Noa Noa 31.
Gebers handelslex. H. 1—7. 75.
Geijerstam, G. af, Paradisdag. i Storevik 162.
George, W. L., Kvinnans hist. 64.
Gibbs, P., Arvtagarna 155.
Gierow, K. R., Solen lyser 162.
Gigas, E., Spaniens storhetstid 52.
Gillner, Sigrid, Bl. mann. 41.
Gjellerup, K. A., Minna 32.
Gjöres, A., Konsumentkoop. i Sv. 69.
Goethe, J. W. v., Ur G:s tankevärld 21.
Goncourt, E. o. J. de, Renée Mauperin 155.
Goodwin, H. B., Täppan s. sommarnöje 75.
Goodwin, Ida B., Troll o. Tott 84.
Gorkij, M., Mina universit. 173.
Gran, T., En hjälte 66.
Granfelt, H., Nationernas förb. 112.
Gray, R. M., o. Parekh, M. C, Mahatma Gandhi 215.
Grenander, S., Båtprat 76.
Grieg, N., Skepp, går vid. 156.
Grimm, J. L. K. o. W. K., Bröd. G:s sagor i urv. 120.
Grip, E., G. Wennerberg 63.
— I människokärlekens tjänst 94.
— Indiska folksagor 32.
Gripenberg, B., D. heml. glöden 162.
— På Dianas vägar 41.
— Skymm. land 42.
Grubb, G., Sthms gymnastikfören, minnesskr. 81.
Gunnarsson, G., Fr. barnaåren 156.
Günther, Agnes, Häxan s. var ett helgon 32.
Günther, H. F., Europas raser 175.
Gustafsson, R., Sagor 120.
Gyllander, H., Jönsson o. a. småsaker 42.
— Rytmer 42.
Götzsche, Ellen, Bl. buffl. o. bambusnår 126.

H. G—r. Se Gyllander, H.
Haas, A., Nuturen enl. d. mod. fysiken 84.
Hagberg, K., T. Carlyle 57.
Hagberg-Erling, Ester, På törnestigen 163.
Hagenbeck, J., Indien 176.
Hahr, A., Arkitekturen gm tid. 168.
Hallenborg, J. F., E. Nonnen 60.
Hallman, Mila, Hovmålaren o. h. hustru 208.
Hallonlöf, A., Fr. fredens dag. o. ofredens 156.
Hallström, P., Våren t. mötes 66.
Hamsun, K., Sista kap. 32.
Hamsun, Marie, Barnen på fäbodvallen 120.
Haneson, Sonja, Hemmets ekon. org. 76.
Hansen, H., Johansson fr. Småland 208.
Hansson, N., o. Thorn, F., Orientering o. camp. 222.
Hansson, O., Psyke o. Hemma 42.
Hantverksinstitutets yrkeshandb. 10, 12, 14. 180.
Hart, I. B., o. Littmarck, K., Vetensk. banbrytare 223.
Hasse Z. Se Zetterström, H.
Haugard, J., Porträttet 163.
Hawkins, N. A., En säk. framg. i liv. 149.
Hawks, E., Ungd. ingenjörsb. 71,
Hedberg, A., Internationell koop. 112.
Hedenström, C. H., Akvariet 114.
Hedenström, J. H., Skogen 76,
Hedin, S., Gm Asiens ökn. 128.
— Grand Canyon 66.
Hedlund, K., Psalmodikon 163.
Hedström, C., Några riktlinj. inom sv. boskapsavel 76.
Heiler, F., S. S. Singh 61.
Heimer, Astri, D.  da. sagodiktaren i Sv. 57.
Hellberg, M., Frödingsminnen 59.
Helle, W.,  Om åtgärd, f. ungd. yrkesval 201.
Heller, F. Se Serner, G.
Hellström, G., En  man ut. humor 3. 163.
Heims, O., Fågl. i våra trädg. 84.
Hemberg, E., Jermak 163.
Hemmer, J., Skärseld 163.
Herlin, E., Fysiken i vardagsliv. 84.

Herlitz, N., Om lagstiftn. gm samfällda beslut av konung o. riksd. 218.
Hertzman-Ericson, Gurli, Resan ut 42.
Heurgren, P., Husdj. i nord. folktro 64.
Heurgren, P. G., Allm. posthist. 1. 219.
Hierta, L., Självbiogr. 173.
Hildinger, A., Moralisk fostr. 150.
Hine, Muriel, D. bästa i livet 32.
— Flykten 32.
— Siris förtrolln. 32.
Hintze, B., Renässansmedaljer 52.
Hirdman, Maj, Kamp. liv 42.
Hirn, Y., Eremiter o. pilgr. 16.
Hjelmqvist, Elisabeth, Prästens Göran 126.
Hocking, J., Vad hjälp. d. en människa? 33.
Hodgkin, Lucy Wiolet, Helgon 145.
Holm, R., o. Friman, E., Elektric. o. magnetism 84.
Holmgren, Ann Margret, D. lilla åsn. 120.
— Valda tidsbild, ur amiral C. Tersmedens mem. 62.
Holmquist, H., Kyrkohist. 3. 145.
— D. ry. kyrk. und. bolsjevikväld. 146.
Holst, Bertha, Trollet 124.
Holzhausen, Gunnel, Skånska nov. 163.
Horn, Brita v., D. döda gård. 163.
— Hennes nåd översten 208.
Hortling, I., Dabels ugglor 163.
Hubendick, E., Ex. t. tekn. termodynamik 71.
—, o. Pettersson, C. G., Min motorb. konstr. o. skötsel 71.
Hudson, W. H., I fjärr. land 60.
— I fåglarnas rike 223.
Hultin-Pettersson, Lisa, Tant Lisas sagor 120.
Hydén, N., Stormnatten 164.
Hylander, H., Lod o. lödmedel 72.
Hälsingborgs hist. 69.
Hänninger, N., Diskussionsövn. 151.
Högdahl, T., Naturskydd i Sv. 85.
Högstedt, Ida, o. Nyblom, Elsa, Varukännedom o. inköpskonst 76.

Ibáñez. Se Blasco Ibáñez.
Ideström, A., D. revolutionära
Indien 52.
Ill. relig.-hist. 102.
Immermann, K., Fogdegården 33.
— Gammelgården 33.
Irwin, W., Solens ättl. 33.
Istrati, P., Kyra Kyralina 204.

Jacobsson, Esther, Gustav III:s moder 60.
Jacobsson, M., Om statsmoral 21.
Jahnke, R., Tankar om lyckan 22.
James, W., Ett pluralist. universum 22.
— Psykologi 148.
Jameson, S., Drömm. o. verkligh. 204.
Jansen, W., D. jord. odödligh. 156.
Jansson, T., Maskinmänn. 164.
— Vänskapsbyn 164.
Jaroszynska, Letta Rudnicka, Ett minnesr. år 53.
Jeanson, G., A. Söderman 174.
Jevons, W. S., Logikens grund. 22.
Johnson, E., Timans o. rättfärdigh. 209.
Johnsson, Karin, Fr. faraon. land 126.
Jones, R. M., G. Fox 58.
Josephson, C. D., Havandeskap 87.
Josephson, R., Hur Rom byggdes und. renäss. o. barock 169.
— Tessin i Danm. 47.
— Tessins slottsomgivn. 47.
Juhl, E., Människosjäl, o. andevärld. 22.
Juhlin-Dannfelt, H., Lantbrukets hist. 219.
Julboken 1925 146.
Julius, A., J. Cavalier 211.
Jäderin-Hagfors, Maja, Dockskåpet 94.
Jändel, R., Heden o. havet 164.

Kaiser. G., Gas 33.
Kakuzo, O., Österlandets ideal 212.
Kalender f. Sv:s husmödrar 113.
Kallimachos, Hymner 33.
Karleby, N., Socialismen inf. verkligh. 178.
Karlgren, A.,. Bolsjevikernas Ryssl. 170.
Karlgren, N., Mod. kontorsorg. 220.
Karsten, T. E., Germanerna 26.
Kennedy, Margaret, Cirkus Sånger 156.
Kernahan, C, Syner 33.
Key, Ellen, Allsegr. 2. 23.
Keyserling,  H., Österl. o. Västerl. 148.
Kierkegaard S., Till självprövn. samtiden anbefalld 197.
Kjellén, Lily, Offerskålen 164.
Kjersén, S., Strofer 164.
Kleen, Else, Sin egen jungfru 76.
Klein, E., Runo 64.
Kleman, Ellen, Fredrika Bremer 57.
Koch, R. v.. Samhällets barnav. 179.
Kollontay, Alexandra, Arbetsbiens kärlek 157.
— Kvinnans ställn. i d. ekon. samhällsutveckl. 179.
Korsmo, E., Ogräs 220.
Kræmer-Lindblad, Vera v., Dockans kläder 94.
Kræmmer, E., Fyrstigen 34.
Krapotkin, P., Fra. revol. 1789—1793 1, 2. 53, 170.
Krasnov, P. N., Öknens amason 157.
Kuylenstierna, C. W. U., Hur d. sv. statsmaskineriet årh. 218.
Kuylenstierna-Wenster, Elisabeth, Olov d. ung. saga 126.
Kvaran, E. H., Rannveigs äkt. 205
Kyne, P. B., En karlakarl 34.
Kärlek o. vår i Japan 205.

Lagerborg, R., Kärleksruset 199.
Lagerkvist, P., Hjärtats sånger 164.
Lagerlöf, Selma, Charlotte Löwensköld 164.
— Löwensköldska ringen 43.
Lamb, C. o. Mary, Shakespeares sag. 127.
Lange, H. O., Egypt. myter o. sagor 27.
Lange, T., Körteknik 81.
Langlet, V., Beving. ord o. slagord 1. 16.
Lanka, A. Se Lindström, M.
Lannefors, N. A., Automob. viktigare delar 72.
Larsson, H., Filosof, uppsats. 23.
— Per Ståstdräng 165.
Larsson, M., Vedergälln. lag 165.
Larsson i By, C, Kristi återk. 43.
— Lantl. hist. 165.
Laurin, C. G., Stamfränder 66.
Lehmann, E., Myter o. sagor på väg gm världen 104.

Lemonnier, C, En man 34.
Lenander, K. J., Materiallära f. målare 72.
Lenglen, Suzanne, Lawntennis 222.
Lenin, Liv o. lära 60.
Lenz, F., Uppfostrans biolog. grundv. 225.
Levander, L., Dalmålet 26.
Lewenhaupt, C. A. C, Prinsen m. guldkorna 120.
— Sicilien, Malta o. Stromboli 176.
Levin, P., Herslövs gård 34.
— Löftet 34.
Lewinsohn, R., Europas förmögenh. 77.
Lewis, S., Falkens bana 34.
Lidforss, E., Skalderöster 205.
Lilius, A., Resor o. ävent. i Mexiko 67.
— Ryggradsdjurens själsliv 224.
Lilja, Gertrud, D. ensamma 209.
Lilliehöök, Birgitta, Bulles dagb. 121.
Lind, G., o. Green, J., Trädskoleskötsel 113.
Lindberg-Dovlette, Elsa, Främling 165.
Lindblom, A., Sthms slott gm sekl. 109.
Lindén, O., Konstgj. belysn. 72.
Linderholm, E., Pingströrels. i Sv. 18.
Lindholm, EL, o. Bergqvist, G., Kommunal affärsverksamh. 69.
Lindholm, V., Vildmarkens besegr. 111.
Lindorm, E., Valda dikt. 209.
Lindskog, C, Grek. hjältar o. ideal 170.
Lindström, E., W. Scott 27.
Lindström, M., I Ceylons brända dalar 165.
Ljungdorff, V., E. T. A. Hoffmann 59.
Loon, H. v., Mänskligh. hist. 95.
Loos, V., Havsvår 209.
Lovén, N., Folklivet i Skytts härad i Skåne 64.
Lübeck, S., Sv:s vattenkrafttillgångar 77.
Lundberg, H. A., Elda icke f. kråkorna! 77.
Lundborg, R., Staterna i vår tid 1, 2. 112.
Lundegård, A., Sett o. känt 17.
Lundh, P., D. ensamma folket 165.
— I tunga nätt. 165.
Lundh-Eriksson, Nanna, Hist. silhuetter 56.
Lundmark, K., Världsrymdens liv 224
Lundquist, E., Hämnden är min . . . 209.
— Succés 166.
Lundstedt, V., Folkrätt, o. Genévepolit. 179.
Lundström, G., Pojken o. vindarna 121.
Lundström, N. S., Sv. kvinnor i offentl. verksamh. 56.
Lybeck, M., Samtal m. Lackau 209.
Lönegren, E., J. C. Bring 214.
Lönnberg, E., Jakt o. jaktvård 77.

Macaulay, Rose, Potterism 34.
Mc Dougall, W., Gruppens själsliv 103.
Mc Govern, W. M., I förklädn. t. Lhasa 176.
Mackenzie, C., Kvinnans sju åldr. 35.
Mackintosh, C. H., Hur man säljer m. framg. 77.
Madsen, K., Nederl. målarkonst på 1600-talet 47.
Malmer, L, Rotorfartyget 72.
Malmeström, E., C. v. Linnés relig. åskådn. 173.
— Linné s. kulturpersonl. 60.
Marcus, M., Statens järnvägar 77.
Marryat, F., Barnen i Nya skog. 127.
Martin du Gård, R., Släkt. Thibault 3. 157.
Martins, G., Hamnen 166.
Matz, S., Hur rätt skipas 179.
Maurois, A., Mejpe 157.
Maxwell, W. B., Mrs Thompson 157.
Mayer, C., Vilddjursfångst i Östern 122.
Melsted, H. v., Skiljas 209.
Menandros, Komedier 35.
Mertens, C, D. belg. fackfören.rörels. 179.
Miethe, A., Fr. kamera t. bild 218.
Mill, J. S., Mitt liv 110.
Mille, P., Monarken 35.
Millikan, R. A., Vetensk. o. våra livsfråg. 23.
Mills, Dorothy, De svarta gud. 205.
Minnen fr. gamla sv. prästhem 1, 2. 56.
Missionen 19.
Mitt liv 35.
Moderna strömn. inom Europas konstind. 211.
Moore, Dorothea, Prinsess. av Thermodocien 124.
Mordaunt, Elenor, Glädjens blomst. 35.
Mulford, P., Denna världens bekymmer 201.
Müller, J. P., Fem min. dagl. 222.
Munch, P., Statslivets utveckl. und. d. nitt. årh. 112.
Munch, P. G., Konst, att under v. barn 201.
Munthe, G., Östasiens konst 47.
Munthe, H., Hede, J. E., o. Post, L. v., Gotlandsgeologi 85.
Möller, A., Branden 209.
— Två äktensk. 209.
Möller, A. T., Sagor om djur, växt. o. mann. 121.
Möller, Birgit, Vinddrivna 43.
Möllersvärd, J., En älgjägare 78.
Mörne, A., Ett liv 166.
Mörner, B., Ur mitt irr. liv 60.

Nathorst, Ruth, Kinas kvinna
— Korsstyngsmönster fr. Kina 47.
Nelson, H. E., Hennes Majestäts koloni 210.
Nelton, K., D. nya Kina o. miss. 19.
Nennes, Ester, Merit Martenius 166.
Nerén, J., Motorfel 72.
Nexö, M. A., Soldagar 157.
Nicolovius. Se Lovén, N.
Nielsen, D., D. hist. Jesus 146.
Nielsen, Z., D. stora makt. 106.
Nietzsche, F., Schopenhauer ss. uppfostr. 148.
Nilsson, M. P., Festdagar o. vard. 65.
Nitti, F., Freden 53.
Nohrström, H., Boktryckarmärken i Finl. 145.
Norberg, Gertrud, Styra o. ställa 78.
Norden, Gertrud. Se Norberg, Gertrud.
Nordenskiöld, E., F. Bacon 214.
Nordensvan, G., Sv. konst o. sv. konstnärer i nitt. årh. 47.
Norinder, Y., Yrkesvalets probl. 25.
Norlind, A., Dante 58.
— D. senmedelt. Rom 53.
Norlind, E., Bl. tiggare o. tänk. 108.
— Minnen o. meditat. 17.
— Reformatorer 43.
— Silvermaljan 166.

Norlind, T., Beethoven o. hans tid 172.
Nyberg, V., Prästgårdsbarn, på Båkön 124.
Nyblom, Gunnel, D. sjung, hjärtat 108.
Nycander, F., Sv. skuggor 108.
Nygren, A., Religiositet o. kristend. 197.
Nylund, B., Bl. Söderhavsvildar 123.
— Slättens söner 210.
Nylund, S., Folkskolans ställn. 104.
Nyström, A., Polen 53.

Ohlin, B., Handelns teori 70.
Ohlson, Siri, Natur o. männ. 67.
Oldham, J. H., Kristend. o. rasprobl. 19.
Oljelund, I., Fr. Sorrento t. Akropolis 176.
— Nya sv. brev 145.
Olrik, H., Riddarväsen o. korstågskult. 171.
Olson, E. W., I morgon 210.
Olsson, N. L., Mä pilepiba 43.
— Nykommed 43.
Olsson, O., Demokratiens skolv. 150.
O'Neill, E., Tre dramer 36.
Ossendowski, F., På de stora vidd. 106.
Ossiannilsson, K. G., Fädernas arv 166.
— Sång 108.
— Törneriis t. Tistelhult 127.
Ostensoe, Martha, Vildgäss 205.
Ovidius, Metamorf. 36.
Oxenham, J., Min madonna på heden 205.
Ozaki, Yei Theodora, Japanska sag. 121.

P. A. N. 1925 17.
Paléologue, M., Rom 53.
— Romant. o. diplomati 54.
Pallin, E., Klasropojkarnas jullov 123.
Pallin, S., En stockholmsgrabb på luffen i U. S. A. 111.
Palmær, Gunhild, Brodersk. 210.
Papini, G., En färd. man 106.
Paris, G., Huon de Bordeaux 121.
Paris, J., Hanzai 206.
Paterson-Smyth, J., Bibelns inspiration 198.
Pauli, G., I vår ungd. 48.
— Mina rom. år 48.
Pedagog. försöksarb. 25.
Pellico, S., I fängelse 174.
Percy, L., Furst. Hélène de Ligne 173.
Perkins, Lucy F., De holl. tvilling. 127.
Peterson-Berg, Anna, Mönsterstickn. 181.
Peterson-Berger, W., P.-B. rec. 48.
Phillips, D. G., Rika män o. deras kvinnor 206.
— Susan Lenox 206.
Pirandello, L., Alla ha rätt 36.
— För att skyla s. nakenh. 36.
— Henrik IV 36.
— Salig Mattias Pascal 36.
Platen, C. v., Sceniska artister 56.
Platen-Hallermund, A. v., Dikter 106.
Plautus, T.  M., Trinummus 37.
Pleijel, H., Herrnhutism. i Syd-sv. 146.
Plutarchos, Om barnens uppfostr. 104.
Poliakov, S., Messias 37.
Porter, Eleanor, H., »Bara David» 127.
Poulsen, F., Gamla Orient. konst 169.
— Urtid. o. Egypt. konst. 48.
Procopé, H., Diktarhemmet 43.

Raab, S., Blåkulla-Lasse 44.
Radiguet, R., Greve d'Orgels bal 37.
Rankin, C. W., Stugan bl. maskrosorna 124.
Rasmussen, K., Grönländska myt. o. sag. 202.
Raymond, E.,  D. stora ävent. 158
Regis, J., Isens fångar 123.
Reinheimer, Sophie, Om sol o. regn o. himmelens vindar 121.
Renström, C, I hamnar o. storstad. 198.
Reuterswärd, G., Blomstergårdens rika möjligh. 78.
Reymont, W. S., Bönderna 106.
— D. förlov. land. 37.
Richert, J., Barrabas 171.
Richert, J. G., Irland 54.
Rimbert, Ansgars levn. 214.
Ring, Barbra, En man 107.
— Två 158.
Ringbom, L., Kulturens förnyelse 23.
Robert, H., Ryktb. hist. gest. 56.
Roberts, C. G. D., Vildmark. barn 95.
Robinson, J. H.. Vanetänkandet o. framåtskr. 199.
Rodén, N., Bl. kopter o. muhammed. 19.
Rohmer, S., Si-Fan mysterierna 37.
Rolland, R., D. förtroll. själen 1, 2. 38.
Romdahl, A. L., Gbgs konstmus. 169.
— D. mod. måleriet 169.
Roosval, J.,  Amerik. konst 48.
— D. balt. Nord. kyrkor 49.
Rosberg, J. E., Jordens länd. o. folk 1. 176.
Rosenberg, H., Konst. att resa 67.
Rosencrantz, Märtha, Familjen Rönnow 124.
Rosenius, P., Resan t. Tunisien 177.
Rydell, C, Äventyr 61.
Rydfors, A., Sv. medelt. rimkrön. 158.
Rydin, H., Om d. sv. rikstelefonnätet 78.
Rydqvist, O., Virveln 44.
Rydsjö, D., Tåltre viser 210.
Ryssland 54.
Rystedt, G., Handb. i hälso- o. sjukv. f. sv. röda korset 225.

Sandberg, G., Fr. Lappl. t. Afrika 78.
Sandstedt, H. J., Knutsson, K., o. Knutsson, G.  H., Naturlära f.  allm. fortsättn.-sk. 85.
Schauman, G., Kamp. om statsskicket i Finl. 1918 213.
Scheibler, H., En bok om boken 196.
Schildt, R., Galgmannen 166.
Schleich, C. L., Jaget o. demonierna 23.
Schmitz, O. A. H., Psykoanalys o. yoga 149.
Schopenhauer, A., Aforismer 23.
— De båda grundprobl. i etiken 149.
Schück, H., Allm. litt.-hist. 6: 1, 2. 27.
— Kyrk. o. vetensk. und. medelt. 213.
Schulz, C, Högviltsfångst f. Hagenbeck i Afr. 216.
Schuré, E., Tre stora siare 147.
Schwegler, A., Filosofiens hist. 24.
Schweitzer, A., Brev fr. Afrikas urskog 198.
— Kulturens degenerat. o. regenerat. 103.
— Minn. fr. min barndoms- o. ungdomstid 215.
Schönichen, W., Urtidens djur 85.
Sedgwick, Anne D., En liten fra. flicka 158.

Sefve, I., Utvecklingsläran 224.
Semitjov, V., I livets virvlar 38.
Sernander, R., Sthms natur 177.
Serner, G., Ballader t. bröderna 210.
Service, R. W., Bluffmakaren 107.
Seth, P. v., Rättskunsk. f. jordbruk. 180.
Shaftesbury, A. A. C, Moralisterna 199.
Shaw, B., S:ta Johanna 38.
Sherman, C, I andras kläd. 206.
Siegvald, H., o. Brandt, Elsa, Fr. Wembleyutställn. 25.
Silfverstrand, C., o. Rasmussen, M., 111. lärob. i allm. idrott 222.
Silverstolpe, G. W., Ornament o. anfanger 44.
Simolin, A., Livsprobl. 200.
Simon, J., Socialismen und. kritik 70.
Sinclair, May, Anne Severn 206.
Sinclair, U., Börsbaronen 158.
Siwertz, S., Lata latit. 67.
Sjöberg, B., Fridas bok 44.
Sjöberg, Gertrud, o. Ekberg, Ruth, Sv. allmogemotiv 49.
Sjöberg, R., Drottn. Christina o. hennes samt. 171.
Sjögren, Anna, Sed o. bruk 201.
Sjöstrand, M., Skräproten 167.
Skogsbruk o. skogsind. in. Sv. 79.
Skogsman, G., Ormar, alligat. o. a. odjur 177.
Skovgaard-Petersen, C, Källsprångens land 67.
Smirnoff, Karin, Strindbergs första hustru 58.
Smith, E., Arvegodset 210.
Social handb. 70.
Sondén, P., H. Tamm t. Fånöö 62.
Sonesson, N., Drick vin 79.
Sparre, Birgit T., Ön av eld o. lava 68.
Spyri, Johanna, Heidi visar vad h. duger t. 125.
Spångberg, V., A. Hedin 59.
Stabell, Halldis, Handb. f. mina elever 81.
Stade, Lillie, Lunchrätter o. småvarmt 79.
Steen, H., Lidandets gåta i relig. ljus 198.
Stefansson, V., Mitt liv m. eskimåerna 177.
—, o. Irwin, Violet, Kak 127.
Stengård, Hermanna, Gotländsk sticksöm 49.
Stenström, M. A., Kvinnoskönh. i liv. o. konst. 216.
Stevenson, R. L., o. Osbourne, L., Vrakets hemligh. 123.
Stjernstedt, G., Våra avtalslag, i deras prakt. tillämpn. 180.
Stjernstedt, Marika, Fröken Liwin 44.
— Von Sneckenströms 108.
Stockley, Cynthia, Virginia 38.
Strindberg, H., Zoologi f. folkskolesem. 114.
Ström, F., Folket i Simlångsdalen 2. 167.
— Rebellerna 1. 167.
— Ry. Tevol. hist. 54.
Strömgren, Hedvig, D. förgångna 61.
Stermer, C, Fr. världsrymdens djup t. atomernas inre 85.
Suolahti, O., Don Ossians bask. resa 107.
Sundberg, C, Lärob. i allm. patologi 88.
Sundén, J. M., De rom. antikvitet. 55.
Sundström, W.,Daltonplanen 26.
Swahn, W., Beylon 57.
— D. stora dagen 210.
Swedenborg, E., Relig. skr. i urv. 147.
Svedenborg, Hedvig, Kamraterna 125.
Swenborg, Marta, Hur j. syr mina kläder själv 114.
Svensk grafisk årsbok 196.
Svensk nyttokonst 49.
Svenska idrottsförb. 30-åriga tillv. 222.
Svensson, H., Om radio 95.
Svensson, J., Handledn. i båtmotorers o. motorbåtars drift 72.
Svensson, S., Handledn. v. revision 221.
— Industriella avskrivningsmet. 221.
Sveriges automobil- o. omnibuskommunikationer 79.
Sveriges centralfören. f. idrottens främj. 222.
Sveriges hist. t. våra dagar 1, 4, 5, 8—14. 109.
Sydsvenska geogr. sällsk. i Lund 216.
Sylwan, O., Pressens utveckl. und. d. nitt. årh. 28.
Synge, J. M., Helgonakällan 159.
Söderblom, Anna, En amerikab. 68.
Söderhjelm, W., D. fra. novellens anor 28.
Söderlund, R., Färg o. main. 73.
Söderman, S., Främm. lyrik 159.
Söderström, M., Läkarkonst,. kvacksalv. o. vidskep. 225.

Tallqvist, H., Energi o. entropi 86.
— Fysikens renäss. 86.
— Naturvetensk. uppsats. 86.
— Maskinteknik 1:1. 73.
Talvio, Maila, Kyrkklockan 38.
Tarassoff-Rodionoff, I tjekans tjänst 38.
Tarkington, B., En familjeflicka 159.
Taube, E., Bröllopsball, o. rosenrim 167.
— Svärmare och stigmän 44.
Tauvon, G., Om aktiebolag 113.
Tegnér, E., Ur språkens värld 2. 104.
Tegnér, T., Colombes & C:o 81.
— Paris—Antwerp.—Chamonix. 81.
Teiling, Tora, Sörmland 216.
Thiess, F.,Djävulens skugga 207.
Thomaeus, G., Huru skall j. göra mitt hem väck.? 109.
Thomson, B., Konst, folk 62.
Thorburn, U., Med Fidra på världsomsegl. 95.
Thorsell, G., Livets bägare 211.
Thysell, S., Jesu evang. o. samh. 19.
Tidens läkarb. 88.
Tigerschiöld, H., Dikter 45.
Tikkanen, J. J., Konsthist. 49.
Timmermans, F., Jesusbarnet i Flandern 207.
Tolstoj, L., Anna Karenina 39.
Topelius, Margaretha, Trollsaxen 121.
Traneus, B., Elektroind. 73.
Trenck, F. v. d., En ävent. 174.
Trolle, Alice, Vad j. såg i Sovjet-Ryssl. 55.
Trolle, Elsa af, Filet- o. tyllarb. 50.
Trygger, E., Några ord om Genéveprotokollet 1924 113.
Trägårdh, I., Biol. skisser 86.
Tärnlund, C. A., Tropikernas vikt. kulturväxt. 224.
Törneros, A., Brev 111.
Törnqvist, G., Om försäljn. 79.

Uggla, G., o. Uggla B., Gymn. o. idrott åt alla 81.
Ullman, G., Collberg junior 167.
— Havets gåva 168.
Undset, Sigrid, Berätt, om Vigaljot o. Vigdis 39.
— Olav Audunsson 159.
Ussing, H., o. Anshelm, C., D. evang. miss. i vår tid 147.

Utredn. ang. d. sv. skolväsendets org. 150.

Wachtmeister, A., Prim. själavandringstro 20.
Wachtmeister, H., Min dotters bröllopsresa 177.
Wadstein, E., Norden o. Väst-europa i gamm. tid 55.
Wærn-Bugge, Elisabeth, Ft. bruksbackar o. herrgårdssalonger 63.
— Handb. i färgn. m. växtämn. 73.
— Herrskap 168.
Vagabonde. Se Faustman, Mollie.
Wahlström, Lydia, Vardagens relig. 198.
Valentin, Elsa, M. krita, nål o. tråd 181.
Valentin, S. O., Vår klädedräkt 181.
Wallén, A., Klimatet o. människan 114.
Wallengren, A., Saml. skr. 45.
Wallengren, H., Utvecklingsläran o. d. experiment. forskn. 224.
Wallner, J., Folkskolans org. o. förvaltn. 26.
Vallner, R., Dikter 108.
Vallotton, B., Akilles & C:o 207.
Walpole, H., Mod 39.
Walterstorff, Emelie v., Textilt bildv. 50.
Vannérus, A., Materiens värld 24.
— Ursprungens filos. 24.
— Det yttersta 24.
Watson, E. L. G., Vildmarken kallar 159.
Webster, H. K., Joseph Greer o. hans dotter 160.
Wegener, A., Kontinenternas o. oceanernas uppkomst 224.
Weibull, Marit, Lärob. i fjäderfäsköts. 181.
Weijber, D., Ladugårdsförmannen 79.
Velander-Philip, Alma, Florens 55.
Welle-Strand, E., Almar, Aslaksson 39.
Wells, H. G., Månpiraterna 39.
Vennerström, L, F. V. Thorsson 174.
Wennström, T., Ur sv. språkets hävd. 104.
Wenström, Kerstin, Husmoderns 1000 recept 80.
Werner, C, Blick på byggnadskult, i d. nuv. Lund 217.
Wernstedt, W., Barnav. i ord o. bild 225.
Vestergren, J., Papperstillverkn. 73.
Westergren, N., T. Brahe 214.
Vesterlund, O., Tjugu år i Norrb. 111.
Westholm, S., Bostadsbygg. o. hembygdsvård 169.
Westman, C. G., Kr. Geneve-protokollet 1924 113.
Vetensk. f. pojkar o. flickor 1—3. 95.
Wetter, G. P., Hellenismen 199.
Wettergren, E. L'art decoratif mod. en Suéde 50.
Vetterlund, F., Miniatyrer på prosa 168.
Wharton, Edith, Hans öde 207.
Whitechurch, W. L., Hans högvördigh. ferier 40.
WTiborg, Julli, Ragna 125.
Wicksell, Anna B., Nationernas förb. 113.
Wide, A., D.  uppväx  ungd. fysiska fostr. 82.
Wigert, V , Psyk. sjukdomstillst. 2. 114.
Wigforss, F., En studiepl. i astron. 86.
Wiggin, Kate D., Rebecka 125.
Viksten, A., Byfolket 211.
Viksten, C, De sv. järnväg. uppk. o. utveckl. 80.
Wilde, O., Lögnens förfall 196.
Villetard, P., Herr o. fru Bille 40.
Wittemann, A., Z. R. III:s Amerikafärd 74.
Vivanti-Chartres, Annie, Mor o. dött. 160.
Wolontis, J., Sädesslagen i värld. hushålln. 221.
Voltaire, F. M. de, Candide 160.
Wrangel, F. U., Minn. fr. konstnärskrets. o. förf.-värld. 175.
— Vandr. i Paris 68.
Wray, J. J., En hederspojke fr. topp t. tå 123.
Wretman, T., Socialiser. gm koop. 180.
Wyss, J. R., D. schweiz. Robinson 123.
Vår skolfråga 26.
Wägner, Elin, Silverforsen 45.
Wägner, H. Tåg n:r 278 109.
Wällstedt, Elin, I Wilhelm Tells bygd. 96.
Värnlund, R., Ingen mans land 45.
— Ja o. nej 211.
— Vandrare t. intet 168.

Yeats, W. B., Röde Hanrahan 160.
Yerkes, R. M., Människan närmast 225.

Zeltins-Goldfeld, O., Gm Afrikas öknar 217.
Zetterström, H., Stor sand 109.
Zeuthen, Johanne, o. Olsson, Märta, Lärob. i hushållsgöromål 80.
Zilliacus, E., Rom. vandr. 68.

Åberg, N., Förhist. nord. ornamentik 51.
Åkerhielm, Annie, Livsprobl. o. bekännelser 200.
Åkerman-Tudeer, Marja, D. blonda idealet 125.
Åkesson, E., Norströmiana 24.
Åmark, M., Dalarnas kyrkklockor 50.
Årads, Eva, Kärleksbrasan 45.
Åsberg, C. S., Skepsis o. patos 211.

Öberg, Ulla, Adrian Wendts arv 211.
Ödmann, S., Skr. o. brev 63.
Öhman, Fia, D. indiska kvinnan 196.
Öhrvall, H., Om dumh. 200.
Österberg, Laura, Visman o. de tre fålarna 122.
Österberg, S. E., Staten o. näringsliv. 70.
Österling, Á., Nicolovius o. Söderslätt 174.

<img 1>
Hindsgavl Slot set fra Parken.
</img>

</chapter>
<chapter name="Nordisk biblioteksstævne paa hindsgavl.">
<h2>NORDISK BIBLIOTEKSSTÆVNE PAA HINDSGAVL.</h2>

Av Professor <sc>Andr. Sch. Steenberg,</sc> Charlottenlund, Danmark.

»Danmarks Biblioteksforening» vil søge at ordne et nordisk Biblioteksstævne
i Aar fra 31. Juli til 5. August paa Herregaarden Hindsgavl ved Middelfart paa
Fyn. —

Siden jeg i 1896 paa det første private nordiske Skolemøde (Askov Højskole)
boldt Foredrag om Folkebogsamlinger, hvad der medvirkede til, at Lærere i
Sverige tog fat paa (sammen med Upsala Studenter) at søge at kalde de næsten
hensovede svenske Folkebiblioteker til Live igen, har der været et stadigt
samarbejde mellem de nordiske Lande om Bibliotekssagen.

Norge tog omtrent 1900 fat paa at omdanne sit Biblioteksvæsen, og i månge
Aar saa vi hen til det Deichmanske Bibliotek med Haakon Nyhuus som Forbillede.
I Sverige og Danmark gik det langsommere; det var først omkring ved 1910, at
der sporedes en betydeligere Fremgang. I Finland kæmpede de med deres
sædvanlige sejge Udholdenhed mod den russiske Regering;" Verdenskrigen afbrød
Arbejdet, men det er atter taget op, nu af et frit Folk. De sidste Aar har ogsaa
vist Fremgang paa Island, hvor der er oprettet enkelte større Folkebiblioteker,
ogsaa udenfor Reykjavik.

Under disse Aars Arbejde har der stadig været en vis Kappestrid mellem de
enkelte Lande, men hvert Land har glædet sig, naar det gik frem med de andre;
Fremgangen i et Land bragte de andre baade Anledning til at lære noget og et
Eksempel til Efterfølgelse.

Samarbejdet mellem Folkene har ogsaa vist sig ved forskellige Møder. I
1901 indledede jeg ved Studenternas Folkbildningsmöte i Upsala en Diskussion
om Folkebiblioteker; under denne fremlagde Haakon Nyhuus sin Plan om
Organisationen af Norges Folkebiblioteker. Paa det store nordiske Skolemøde i 1905
i København var der en Biblioteksudstilling fra Danmark, Finland, Norge og
Sverige. I 1910 deltog Nordmænd og Danske i Folkbildningsmøtet i Stockholm,
og siden der er dannet Biblioteksforeninger i de forskellige Lande, har disses
Aarsmøde ofte været besøgt af Bibliotekarer fra de andre Lande. Paa Dansk
Biblioteksforenings Aarsmøde i 1918 gav Repræsentanter for Danmark, Norge og
Sverige en Oversigt over de enkelte Landes Bibliotekers nyere Udvikling og
nuværende Stilling. Ved det store nordiske Skolemøde i Kristiania 1920 var der
et meget svagt besøgt nordisk Biblioteksmøde.

Foreningen »Norden» har foranlediget udgivet et Katolog över nordisk Litteratur,
og de videnskabelige nordiske Biblioteker udgiver et fælles Tidsskrift.

Naar vi nu til Sommer mødes paa Hindsgavl, er det da ikke som Fremmede
men som Kammerater, der altid har hjulpet hverandre i de svære Aar, da det
galdt at overvinde Ligegyldighed og Ukendskab, og nu sammen kan glæde os
over Fremgangen. Og Hindsgavl er efter min Mening et idealt Mødested. Den
smukke Herregaard med den dejlige Have ligger lige ved det Sund, som Lillebælt
danner mellem den lille Ø Fænø og Fyn. Det skyldes Foreningen »Norden»,
at dette skønne Sted er indrettet til at kunne være Sædet for Møder af nordiske
Foreninger og for Kursus for nordiske Deltagere; hele Sommeren igennem veksler
det ene Møde, det ene Kursus med det andet. Mange af dem har haft Udflugter
i den smukke Omegn, bl. a. til Skamlingsbanke paa den anden Side af Lillebælt.

Sønderjydernes kendte Talsmand Lektor <sc>H. V. Clausen</sc> skrev i »Norden's
Aarbog 1925 om Hindsgavl: »Denne skønne Piet, af de blideste i Danmark, hvor
Plataner og Tulipantræer løves og ægte Kastanier bærer moden Frugt, har været
gæstet af Folk, der i deres Hjemstavn daglig har Snefjellsjøklen for Øje, og af
Folk, der med Renskyds ager hen over Finmarkens Vidder. De har følt sig hjemme
her, fordi Hjerternes Fællesskab kendtes stærkere end Naturens Forskellighed.»

Vi nordiske Bibliotekarer, samsluttede som vi er gennem mange Aars Samarbejde,
vil faa den samme lykkelige Følelse under Mødet paa Hindsgavl.

Af det forelsøbige Program fremgaar det, at Biblioteksstævnet begynder
Lørdag d. 31 Juli om Eftermiddagen; ved Aabningsmødet om Aftenen vil der
blive holdt Foredrag om de nordiske folkelige Bibliotekers Udvikling. Af andre
Emner kan nævnes: Den foreslaaede Nyordning af det svenske Biblioteksvæsen,
Emneoplæsning (tysk Indleder), Skolebiblioteker, Samarbejde mellem forskellige
Bibliotekstyper, Samarbejde angaaende Bogvalg mellem Stats-, Fag- og Folkebiblioteker.

Der vil blive knyttet en Udstilling til Stævnet og paatænkes afholdt en Udflugt
til Skamlingsbanken og en Aftenunderholdning. —

Fuldstændigt Program vil fremkomme senere.

6.—7. August afholdes »Danmarks Bibliotekforening's Aarsmøde i Sønderborg.

</chapter>
<chapter name="Bibliotek i Sönderjylland.">
<h2>BIBLIOTEK I SÖNDERJYLLAND.</h2>
Av Fil. mag. <sc>Ingeborg Heintze.</sc>

Hur det går till att »bygge et Biblioteksvæsen op paa saa godt som bar Bund»,
när de viktigaste förutsättningarna, ett levande intresse och offervillighet, finnas
kan man studera på nära håll i Sönderjylland. Där har efter »genforeningen»
uppstått ett välordnat bibliotekssystem på otroligt kort tid.

Ty det är inte bara de politiska, historiska och ekonomiska banden som återknytas,
impulserna måste också få spelrum i den andliga kulturen. De hemvändande
måste beredas tillfälle att på dansk grund åter höra språkets och böckernas röster,
»genforeningen» måste också på det område av den andliga kulturen, som
representeras av litteraturen, fullt ut förverkligas. Mot denna bakgrund ser man
åtminstone efter några flyktiga reseintryck under en kort sommarmånad
biblioteksväsendets raska utveckling i Sönderjylland.

Hur var det före »genforeningen»? Under kriget låg arbetet så gott som nere.
Dessförinnan låg biblioteksväsendets tyngdpunkt för Nordslesvigs del i »Folkehjem»
i Aabenraa, där »Sprogforening» hade sitt huvudsäte. Men brist på medel och
gåvor gjorde att verksamheten var starkt beskuren. Då stunden kom för att ta
itu med saken på dansk mark, blev det därför nödvändigt att så gott som börja
från grunden.

Förutsättningen skapades av den danska bibliotekslagen av år 1920. Pengar
och gåvor strömmade in, och biblioteksväsendet kunde på allvar organiseras.

En plan för hela området upprättades. Den gick ut på inrättandet av en mindre
handbokssamling i varje skola, delvis avpassad för skolans bruk, men samtidigt
avsedd att tillfredsställa det mera elementära kunskapsbehovet hos befolkningen.
I socknens mittpunkt skulle upprättas själva sockenbiblioteket med ett större bibliotek,
omfattande böcker i praktiska ämnen samt till belysande av den danska
samhällsordningen. Sockenbiblioteket hade plats för såväl facklitteratur som skönlitteratur
och barnböcker, vilka skulle tillhandahållas genom direkta lån eller vandringsbibliotek.
En mera omfattande typ utgjordes av »oplandsbiblioteket», innefattande flera socknar
såvida dessa hade ett naturligt samlingsställe i ett stationssamhälle eller dylikt. I detta
fall skulle facklitteraturen, skönlitteraturen och barnböckerna uppsättas i centralen,
en den mindre handboksamlingen i skolorna och en den större i sockenbiblioteken,
medan centralens handbibliotek ytterligare utvidgades med litteratur inom det danska
kulturområdet. Denna plans grundlinjer ha i stort sett följts.

Bibliotekens tillväxt sker på lång sikt, men de första inköpen åsyfta sådan
litteratur, som har den största läsekretsen. I första rummet tänker man på
barnböckerna — läslusten bland barnen är stor — på skönlitteratur för vuxna samt
på handböcker för praktiska behov.

För att på detta sätt kunna bygga upp bibliotek från grunden har man fått
omfattande hjälpkällor. Först kan nämnas en bokgåva som Sönderjydsk Fond
insamlade genom hänvändelse till danska allmänheten. Den var av imponerande
storlek men kunde på grund av sin tillfälliga prägel blott användas till att fylla

luckor, inte till att grunda bibliotek. Av stort värde blev en dubblettsamling, som
Statsbiblioteket i Aarhus ställde till förfogande, särskilt väl försedd med litteratur
om Sönderjyllands historia, topografi och förvaltning och därför ägnad att bli en
hörnsten i det blivande Landsbiblioteket. Bidrag lämnades även av Universitetsbiblioteket
i Köpenhamn. I statsanslag erhölls ett särskilt tillskott på 100,000 kr.
Man anslog de boksamlingar, som den tidigare Sprogforening ägt, till 300,000
kr. och kunde enligt bibliotekslagen lämna ett tillskott på tredjedelen av detta
belopp. Anslagets betydelse blev dock begränsad, då summan skulle fördelas över
hela området och avgörande är därför ortsanslagen jämte i relation till dem utgående
statsbidrag. Det samlade beloppet blev sådant att bibliotekens tillväxt, som ovan
nämnts, måste ske på lång sikt.

Ansträngningarna kröntes hastigt med stor framgång. Redan efter ett års förlopp
hade sextioen boksamlingar nyordnats eller upprättats, med tillsammans över 67,000
band, därav åtta boksamlingar förenade med egen lässtuga. Att läslusten också tog fart
framgår därav att redan i mars 1922 sammanlagt kunde räknas omkring 226,000
boklån. Flera oplandsbibliotek inrättades, och grunden lades till ett centralbibliotek i
Aabenraa, »Det sönderjyske Landsbibliotek».

Från skilda håll inom samhället hjälpte man till. Lärare, präster och bönder voro
lika intresserade. Högtstående ämbetsmän togo del i arbetet, så är exempelvis general
Moltke ordförande i Sönderborgs Biblioteksförening. Men förtjänsten av att ha utformat
planen, väckt initiativen och främjat intresset tillkommer i första hand nuvarande
överbibliotekarien vid Kungl. Biblioteket i Köpenhamn Carl S. Petersen. Han anordnade
möten och föredrag runt om i trakterna. Frukterna av alla dessa bemödanden äro rika.
Framtiden ter sig löftesrik för biblioteken i denna landsdel, i eminent grad ett
nationellt verk. Man förstår bibliotekarie Petersen, då han säger, att hans vistelse och
arbete i Sönderjylland »har været rig paa Oplevelser og Indtryk og altid for mig vil staa
som et uforglemmeligt Afsnit af mit Liv».

Nu några ord om besöken på ett par av biblioteken. »Köbstaden» Sönderborg
ligger i julisolen vid den blänkande Flensborg Fjord. Den lilla staden får
glans av det minnesrika gamla slottet, vars starka murar en gång förgäves belägrats
av Erik av Pommern, men över den kastas också skuggan från Dybböls skansar.
Just nu firas minnet av »genforeningen» med Dannebrogen vajande i alla gator,
och »ringridarlekarna» visa, att folket här ännu älskar gamla danska bruk och
sedvänjor.

Biblioteket inrymmes i en trevlig byggnad, som uppfördes åren 1924—25.
Det leder sin uppkomst tillbaka till en förening, som bildades 1920. Till en början
hyrde man lokaler i »Sönderborghus». En plan på upprättandet av ett »neutralt»
bibliotek gick om intet, sedan en hänvändelse till det tyska biblioteket i staden

<img 1>
Sönderborgs bibliotek.
</img>


ej lett till något resultat. Man satte då i gång med att skapa ett danskt bibliotek,
och detta kom till stånd med ett bokbestånd av 4,600 band. Byggnaden kostade
80,000 kr. med inventarier (tomten ej inberäknad). Om man tänker på, att staden
har endast 8 à 9,000 invånare får man medge, att en frikostighet och beredvillighet
visats, som äro berömvärda och klart belysa, med vilket levande intresse biblioteksväsendet
främjas i den danska landsorten.

Bokbeståndet har nu stigit till 11,000 band. Åren 1921—22 uppgingo boklånen
till 29,362, åren 1924—25 hade de stigit till 48,110, en vacker utveckling.

Utlåningslokalen har en golvyta av 80 kvm. och har plats för 10,000 band.
Läsesalen för vuxna har plats för 32 besökande och 2,500 band. För barn
har man en läsesal, som rymmer 40 besökande och 3,500 band och är försedd
med egen ingång. I källaren har inretts ett bokmagasin, rymmande 9,000 band.
I första våningen finnas dessutom arbetsrum, garderob o. d., i andra våningen
ett särskilt studierum samt bibliotekariens bostad. En vandring genom lokalerna
ger besökaren intryck av praktiskt ordnade men likväl estetiskt tilltalande
interiörer.

Bibliotekets anslag fördela sig på följande sätt: 5,400 kr. från staden, 5,000
från amtet, 12,000 från staten och 1,500 från biblioteksföreningen.

Aabenraa, den måleriska lilla staden vid en vik av Lilla Bält med stadsrättigheter
ända från Valdemar Sejrs tid, har sedan gammalt varit bibliotekssakens
fäste i Nordslesvig. Det var från »Folkehjem» som böckerna spredos ut över
landet, innan den nya organisationen genomförts. Det nya landsbiblioteket har
fått lokaler i en byggnad vid Raadhusgang och invigdes den 2 jan. 1924. På första
våningen finnas utlåningssal för vuxna och utlånings- och läsesal för barn.
Avdelningarna ha var sin ingång men gemensam utlåningsdisk — en synnerligen
personalbesparande anordning. På andra våningen finnes läsesal för vuxna
med en god handbokssamling. I läsesalen är det plats för 25 personer. Utlånen
äro ganska avsevärda och även tyskar låna trots att det finns ett tyskt
bibliotek i staden. Under 1924 uppgingo sålunda lånen till omkring 68,000
band och besöken i läsesalarna till 18,000. Bokbeståndet utgör
något över 14,000 band. Detta bibliotek anses ha en speciellt nationell uppgift
i den omgivande trakten. Ett uttryck härför är dess strävan att samla allt tryck,
som tillkommit i Sönderjylland efter 1864. Med sockenbiblioteken i Aabenraas
närmaste omgivning samt i Tönder amt har det upprättat ett intimt samarbete.

Statsbidraget har uppgått till 23,000 kr. Från staden får biblioteket årligen
5,000 kr., från amtet en lika stor summa samt erhöll 1923 3,500 kr. från
Sprogforeningen.

I Graasten har biblioteket inrymts i det gamla historiska slottet, ett nytt bevis
för den kända förmågan hos danskarna att osökt och naturligt kunna använda

<img 1>
Graasten slott.
</img>

historiska och minnesrika byggnader till det moderna livets uppgifter. Av de
forna furstarnas och herrarnas hus har blivit ett folkets eget hus. Granarna och
buskagen, som med en ogenomtränglig mur dolt den vita fasaden för nyfikna
blickar, ha tagits bort och den läshungriga stadsinvånaren kan fritt stiga över
tröskeln till det hus, där slottets forna härskare levde borgherrens förnäma liv. I
själva riddarsalen, där fantasien har lätt att frammana bilder av de furstliga invånarnas
sannolikt ej alltför lågmälta festligheter, råder nu böckernas tystnad. Man kan
utan tvekan skriva under Graasten-patriotens stolta omdöme, att hans bibliotek i
det gamla slottet med dess vackra inramning av skog och sjö är det vackrast
belägna, som Danmark äger.

Även detta bibliotek har kommit till med understöd av stat, kommun och
Sprogforeningen. Det samarbetar med de kringliggande socknarna.

Till avslutning må några ord sägas om boksaken i Sydslesvig. Där har den
tidigare haft svårare att få fäste, då danskheten i dessa trakter inte lämnade samma
starka grundval som i norr. En boksamling fanns på »Margretesminde» i Flensborg
och Sprogforeningen ägde mindre boksamlingar. Den förstnämnda utgjorde
6,000 band, insamlade av studentföreningen »To Löver» i Köpenhamn, främst
klassisk dansk skönlitteratur och vetenskapliga och populära skrifter om Slesvigs
historia. Genom gåvor och ett värdefullt tillskott på 18,000 band från Sönderjysk
Fond skapades ett större bibliotek, till vilket lokal anskaffades i en gästgivar gård,
det nuvarande »Flensborghus» i Flensborg. Detta danska bibliotek söder om
gränsen invigdes den 20 november 1921. Det första verk som uppställdes på
hyllorna i det nya bokhemmet var »Danmarks Riges Historie» och då allt var ordnat
räknade biblioteket 30,000 band. I en annan lokal har inrättats barn bibliotek och
läsesal för barn. I landssocknarna i trakten nydanades de av Sprogforeningen
upprättade smärre biblioteken.

Biblioteksväsendets raska utveckling i Nordslesvig, från vilken här några flyktiga
drag tecknats, väcker besökarens beundran, beundran för det intensiva arbete,
som så många krafter i endräktig samverkan utfört. Man erinrar sig fältropet
under röststridens dagar, »Stern dig hjem». Danskarna i Nordslesvig ha »röstat
sig hem» till sitt land men också hem till den danska kulturen. I denna kulturella
»Genforening» ha biblioteken i Sönderjylland gjort sin betydelsefulla insats.

</chapter>
<chapter name="Svenska stadsbibliotek.">
<h2>SVENSKA STADSBIBLIOTEK.</h2>

<table b><td c><sp>Stad.</sp><td c>Folk-<br>mängd<br>31/12<br>1924<td c>Bok-<br>bestånd<br>31/12 1924<td c>Utlånade<br>band<br>1924<td c>Lån-<br>tagare<br>1924.<td c>Lokalt<br>tillskott<br>1925<br>Kr.<td c>Antal<br>vecko-<br>timmar<br>då bibl.<br>är öppet.<td c>Utlå-<br>nade<br>band<br>pr inv.<br>1924<td c>Lokalt<br>anslag<br>pr inv.<br>1924.
<td>Stockholm:<td c><td c><td c><td c><td c><td c><td c><td c>
<td>Johannes folkbibl.*<td c><td c>6,949<td c>61,063<td c>2,150<td c><td c>36<td c><td c>
<td>Maria folkbibl.*<td c><td c>5,902<td c>59,677<td c>?<td c><td c><td c><td c>
<td>Katarina folkbibl.*<td c><td c>7,354<td c>41,621<td c>?<td c>68,000<td c><td c><td c>
<td>Arbetarinstitutets folkbibl.*<td c><td c>9,100<td c>40,933<td c>?<td c><td c><td c><td c>
<td>Stockholms arbetarebibl.*<td c><td c>41,679<td c>131,942<td c>3,000<td c>40,000<td c>30<td c><td c>
<td>Stockholms barn- o. ungdomsbibl.*<td c><td c>7,740<td c>41,719<td c>4,000<td c>24,000<td c>45<td c><td c>
<td>Stockholms läsesalong*<td c><td c>24,000<td c>16,746<td c>?<td c>6,000<td c>73 1/2<td c><td c>
<td>Församl:sbibliotek:<td c><td c><td c><td c><td c><td c><td c><td c>
<td>Storkyrkoförsaml.*<td c><td c>4,155<td c>4,720<td c>180<td c>3,000<td c>6<td c><td c>
<td>Klara*<td c><td c>6,455<td c>23,795<td c>1,051<td c>?<td c>12<td c><td c>
<td>Kungsholmens*<td c><td c>18,881<td c>99,776<td c>6,001<td c>33,800<td c>56<td c><td c>
<td>Adolf Fredriks*<td c><td c>12,965<td c>39,141<td c>2,083<td c>13,800<td c>18<td c><td c>
<td>Gustav Vasa<td c><td c>15,63l<td c>62,294<td c>2,233<td c>24,370<td c>32<td c><td c>
<td>Matteus<td c><td c>12,088<td c>77,818<td c>3,000<td c>23,500<td c>24<td c>
<td>Johannes<td c><td c>10,l6l<td c>37,222<td c>1,893<td c>10,300<td c>18<td c><td c>
<td>Östermalms<td c><td c>10,635<td c>50,325<td c>778<td c>22,000<td c>20<td c>
<td>Katarina*<td c><td c>10,548<td c>24,687<td c>1,560<td c>7,500<td c>12<td c><td c>
<td>Maria*<td c><td c>4,500<td c>18,460<td c>7,873<td c>4,000<td c>6<td c><td c>
<td>Bromma<td c><td c>3,261<td c>3,401<td c>383<td c>3,600<td c>4<td c><td c>
<td>Mälarhöjdens bibl. i Brännkyrka<td c><td c>351<td c>1,013<td c>71<td c>500<td c>6<td c><td c>
<td r>S:a<td c>438,896<td c>(212,045)<td c>(837,792)<td c>?<td c>(284,370)<td c><td c>1,9<td c>0:65

<td>Göteborg:<td c><td c><td c><td c><td c><td c><td c><td c>
<td>Dicksonskafolkbibl.*<td c><td c>22,774<td c>130,526<td c>4,900<td c>47,117<td c>51<td c><td c>
<td>Redbergslid folkbibl.*<td c><td c>6,714<td c>41,201<td c>1,054<td c><td c>39<td c><td c>
<td>Majornas folkbibl.*<td c><td c>5,000<td c>23,908<td c>1,809<td c><td c>39<td c><td c>
<td>Landala folkbibl.*<td c><td c>6,660<td c>31,162<td c>726<td c>53,470<td c>39<td c><td c>
<td>Lundby folkbibl.*<td c><td c>5,025<td c>22,638<td c>725<td c><td c>39<td c><td c>
<td>Göteborgs stads läsrum*<td c><td c>2,889<td c><td c><td c>49,130<td c>72<td c><td c>
<td r>S:a<td c>229,638<td c>(49,002)<td c>(249,635)<td c>(9,214<td c>(149,707)<td c><td c>0,9<td c>0:65
<td>Malmö:<td c><td c><td c><td c><td c><td c><td c><td c>
<td>Stadsbiblioteket (huvudavd.)*<td c><td c>34,834<td c>114,099<td c>6,103<td c>53,972:92<td c>39<td c><td c>
<td>Stadsbibl. filialen*<td c><td c>9,910<td c>81,642<td c>2,687<td c>17,580:55<td c>24<td c><td c>
<td>Stadsbibl. Barnavd.*<td c><td c>5,403<td c>41,297<td c>2,524<td c>16,313<td c>29<td c><td c>
<td>Limhamns folkbibl.<td c><td c>3,412<td c>8,065<td c>354<td c>3,000<td c>12<td c><td c>
<td r>S:a<td c>116,114<td c>(53,459)<td c>(245,103)<td c>(11,668<td c>(90,866:47)<td c><td c>2,2<td c>0:78
</table>
* Biblioteket åtnjuter ej statsunderstöd som folkbibliotek.





<table b><td c><sp>Stad.</sp><td c>Folk-<br>mängd<br>31/12<br>1924<td c>Bok-<br>bestånd<br>31/12 1924<td c>Utlånade<br>band<br>1924<td c>Lån-<br>tagare<br>1924.<td c>Lokalt<br>tillskott<br>1925<br>Kr.<td c>Antal<br>vecko-<br>timmar<br>då bibl.<br>är öppet.<td c>Utlå-<br>nade<br>band<br>pr inv.<br>1924<td c>Lokalt<br>anslag<br>pr inv.<br>1924.
<td>Norrköping*<td c><td c>c:a 100,000<td c>65,852<td c>?<td c>35,000<td c>41<td c><td c>
<td>Östra Eneby Kyrkliga<br>ungdomsförenings bibliotek*<td c><td c>691<td c>356<td c>73<td c>300<td c>1<td c><td c>
<td r>S:a<td c>59,917<td c>(100,691)<td c>(66,208)<td c>(4,289<td c>(35,300)<td c><td c>1,1<td c>0:58
<td>Hälsingborg<td c><td c>19,932<td c>97,385<td c>4,481<td c>36,300<td c>30<td c><td c>
<td r>Arbetarbiblioteket*<td c><td c>14,209<td c>69,135<td c>1,663<td c>15,800<td c>30<td c><td c>
<td r>S:a<td c>50,484<td c>(34,141)<td c>(166,520)<td c>(6,144)<td c>(52,100)<td c>(60)<td c>3,4<td c>1:03
<td>Gävle<td c>39,0l8<td c>30,500<td c>28,550<td c>13,200<td c>19,500<td c>39<td c>0,7<td c>0:50
<td>Örebro<td c>36,323<td c>12,400<td c>84,415<td c>2,915<td c>17,576<td c>42<td c>2,3<td c>0:48
<td>Borås<td c>31,439<td c>6,541<td c>17,283<td c>1,721<td c>6,500<td c>24<td c>0,6<td c>0:21
<td>Eskilstuna<td c>30,409<td c><td c><td c><td c>12,000<td c><td c><td c>0:39
<td>Västerås:<td c><td c><td c><td c><td c><td c><td c><td c>
<td r>Arbetarinstitut:s bibl.<td c>29,920<td c>10,587<td c>84,645<td c>3,201<td c>13,000<td c>32<td c>2,8<td c>0:43
<td>Jönköping<td c>29,874<td c>45,270<td c>71,109<td c>2,011<td c>11,000<td c>30<td c>2,4<td c>0:37
<td>Uppsala<td c>29,829<td c>6,270<td c>31,255<td c>1,317<td c>10,000<td c>15<td c>1,05<td c>0:34
<td>Linköping<td c>28,705<td c>3,807<td c>29,214<td c>2,673<td c>20,000<td c>18<td c>1,0<td c>0:70
<td>Karlskrona<td c>28,021<td c>3,309<td c>15,425<td c>1,194<td c>4,400<td c>26<td c>0,5<td c>0:16
<td>Lund<td c>23,760<td c>7,890<td c>20,078<td c>607<td c>5,250<td c>8<td c>0,8<td c>0:22
<td>Karlstad<td c>19,731<td c>9,868<td c>45,390<td c>1,780<td c>8,533:15<td c>20<td c>2,3<td c>0:43
<td>Landskrona<td c>19,463<td c>3,665<td c>11,876<td c>689<td c>5,000<td c>6<td c>0,6<td c>0:25
<td>Halmstad*<td c>18,450<td c>13,900      <td c>51,904      <td c>4,300     <td c>16,800          <td c>30         <td c>2,8       <td c>0:91
<td>Kalmar<td c>18,358     <td c>11,058      <td c>33,960      <td c>1,696       <td c>7,700          <td c>21          <td c>1,8       <td c>0:42
<td>Sundsvall<td c>17,023       <td c>6,866      <td c>11,754        <td c>830       <td c>3,400          <td c>21          <td c>0,7       <td c>0:20
<td>Trollhättan<td c>16,384       <td c>2,533      <td c>12,489         <td c>517       <td c>5,100          <td c>44         <td c>0,8       <td c>0:31
<td>Mölndal<td c>16,062       <td c>2,522        <td c>6,658         <td c>487       <td c>1,700            <td c>4         <td c>0,4       <td c>0:11
<td>Södertälje*<td c>14,664       <td c>5,844      <td c>18,271         <td c>550      <td c>4,000            <td c>6          <td c>1,2       <td c>0:27
<td>Östersund<td c>14,562     <td c>31,448        <td c>9,195      <td c>1,413      <td c>8,300          <td c>24         <td c>0,6       <td c>0:57
<td>Uddevalla<td c>14,035         <td c>995        <td c>3,521         <td c>352         <td c>970           <td c>10         <td c>0,3       <td c>0:07
<td>Falun<td c>13,340       <td c>3,684      <td c>20,160      <td c>1,455       <td c>2,750            <td c>8          <td c>1,5       <td c>0:21
<td>Kristianstad<td c>13,037       <td c>5,120      <td c>30,841      <td c>1,273       <td c>8,414          <td c>50         <td c>2,4      <td c>0:65
<td>Trälleborg*<td c>12,343       <td c>3,125        <td c>8,462         <td c>408       <td c>2,500            <td c>3 1/2      <td c>0,7       <td c>0:20
<td>Västervik*<td c>12,298       <td c>5,098      <td c>31,426                     <td c><td c>5,000<footnote>Jämte dyrtidstillägg.</footnote>                     <td c><td c>2,6       <td c>0:41
<td>Nyköping*<td c>11,959      <td c>4,100     <td c>20,217      <td c>1,300      <td c>3,367:50      <td c>12         <td c>1,7      <td c>0:28
<td>Kristinehamn<td c>11,905       <td c>3,023        <td c>8,200        <td c>765       <td c>1,200            <td c>4         <td c>0,7       <td c>0:10
<td>Ystad<td c>11,757       <td c>2,916      <td c>22,701         <td c>926       <td c>2,600            <td c>6          <td c>1,9       <td c>0:22
<td>Härnösand<td c>11,589      <td c>2,193        <td c>9,394         <td c>729       <td c>2,500            <td c>6         <td c>0,8       <td c>0:21
<td>Luleå<td c>10,914     <td c>11,695      <td c>39,100                     <td c><td c>3,000                        <td c><td c>3,6       <td c>0:27
<td>Visby<td c>9,989       <td c>5,102      <td c>10,725         <td c>803       <td c>4,450            <td c>6          <td c>1,1       <td c>0:45
<td>Växjö<footnote>Biblioteket samarbetar med Växjö stifts- och gymnasiebibliotek.</footnote><td c>9,702       <td c>2,199       <td c>8,715        <td c>609         <td c>400            <td c>6         <td c>0,9       <td c>0:04
<td>Umeå<td c>9,524      <td c>3,043      <td c>10,805      <td c>1,038      <td c>4,000           <td c>3 1/2      <td c>1,1      <td c>0:42
<td>Vänersborg<td c>9,074       <td c>1,679        <td c>3,943         <td c>293          <td c>500             <td c>1          <td c>0,4       <td c>0:06
<td>Oskarshamn<td c>8,952       <td c>2,960      <td c>12,608         <td c>534       <td c>1,200           <td c>14          <td c>1,4       <td c>0:13
<td>Nässjö<td c>8,943      <td c>1,267       <td c>5,514        <td c>489      <td c>1,000           <td c>1         <td c>0,6      <td c>0:11
<td>Lidköping<td c>8,613      <td c>2,154       <td c>7,256        <td c>527         <td c>700            <td c>1         <td c>0,8      <td c>0:08
<td>Sala<td c>8,001       <td c>3,530      <td c>11,829         <td c>570       <td c>2,700            <td c>3          <td c>1,5       <td c>0:34
<td>Huskvarna<td c>7,954       <td c>1,744      <td c>12,913         <td c>965       <td c>3,300            <td c>3          <td c>1,6       <td c>0:41
<td>Hudiksvall<td c>7,590       <td c>2,878         <td c>7,870          <td c>501        <td c>1,400              <td c>8           <td c>1,0       <td c>0:18
<td>Katrineholm<td c>7,577       <td c>3,279      <td c>11,463         <td c>747      <td c>2,200            <td c>8          <td c>1,5       <td c>0:29
</table>
* Biblioteket åtnjuter ej statsunderstöd som folkbibliotek.



<table b><td c><sp>Stad.</sp><td c>Folk-<br>mängd<br>31/12<br>1924<td c>Bok-<br>bestånd<br>31/12 1924<td c>Utlånade<br>band<br>1924<td c>Lån-<br>tagare<br>1924.<td c>Lokalt<br>tillskott<br>1925<br>Kr.<td c>Antal<br>vecko-<br>timmar<br>då bibl.<br>är öppet.<td c>Utlå-<br>nade<br>band<br>pr inv.<br>1924<td c>Lokalt<br>anslag<br>pr inv.<br>1924.
<td>Karlshamn<td c>7,558       <td c>3,527       <td c>3,904         <td c>300       <td c>1.700           <td c>10         <td c>0,5       <td c>0:22
<td>Arvika<td c>7,422       <td c>2,294      <td c>20,683         <td c>973       <td c>2,650            <td c>9 1/2      <td c>2,8       <td c>0:36
<td>Alingsås<td c>6,806       <td c>3,106      <td c>20,242          <td c>525       <td c>4,200           <td c>10          <td c>3,0       <td c>0:62
<td>Boden<td c>6,781      <td c>1,232        <td c>3,448        <td c>456          <td c>800             <td c>6          <td c>0,5       <td c>0:12
<td>Falköping<td c>6,701        <td c>2,964        <td c>5,544         <td c>360          <td c>400             <td c>5 1/2      <td c>0,8       <td c>0:06
<td>Skara<td c>6,550       <td c>2,019        <td c>6,039         <td c>416          <td c>900             <td c>3          <td c>0,9       <td c>0:14
<td>Eksjö<td c>6,481        <td c>1,976      <td c>11,385         <td c>638          <td c>600             <td c>4          <td c>1,8       <td c>0:09
<td>Köping<td c>6,462      <td c>4,435       <td c>17,353          <td c>582        <td c>1,500             <td c>4          <td c>2,7       <td c>0:23
<td>Tranås<td c>6,249      <td c>2,148        <td c>7,567         <td c>570          <td c>400             <td c>2           <td c>1,2       <td c>0:06
<td>Mjölby<td c>6,147       <td c>1,377        <td c>2,362         <td c>236          <td c>400             <td c>4 1/2      <td c>0,4       <td c>0:07
<td>Åmål<td c>6,134       <td c>2,995        <td c>7,698        <td c>397          <td c>500             <td c>3          <td c>1,3       <td c>0:08
<td>Eslöv<td c>6,050       <td c>1,730        <td c>6,601        <td c>550         <td c>400             <td c>3          <td c>1,1       <td c>0:07
<td>Enköping<td c>5,901       <td c>2,464        <td c>8,232         <td c>360          <td c>500             <td c>3          <td c>1,4       <td c>0:08
<td>Mariestad<td c>5,782       <td c>2,239        <td c>4,203        <td c>358          <td c>600             <td c>3          <td c>0,7       <td c>0:10
<td>Motala*<td c>5,722       <td c>1,583        <td c>3,263         <td c>325          <td c>400             <td c>2          <td c>0,6       <td c>0:07
<td>Djursholm<td c>5,583       <td c>4,010        <td c>8,058         <td c>708       <td c>4,040           <td c>10          <td c>1,4       <td c>0:72
<td>Falkenberg*<td c>5,271       <td c>1,930        <td c>5,286         <td c>397          <td c>400             <td c>2          <td c>1,0       <td c>0:08
<td>Avesta<td c>5,177       <td c>1,900        <td c>2,413         <td c>128          <td c>400             <td c>3          <td c>0,5       <td c>0:08
<td>Ängelholm<td c>5,108       <td c>3,310      <td c>14,172         <td c>511       <td c>1,500             <td c>3          <td c>2,8       <td c>0:29
<td>Arboga<td c>5,050       <td c>1,218        <td c>4,296         <td c>380         <td c>400             <td c>3 1/2      <td c>0,9       <td c>0:08
<td>Norrtälje<td c>4,934       <td c>1,778        <td c>4,626         <td c>144          <td c>500            <td c>4         <td c>0,9       <td c>0:10
<td>Filipstad<td c>4,896          <td c>513        <td c>1,170          <td c>94       <td c>2,000             <td c>1          <td c>0,2       <td c>0:41
<td>Strängnäs<td c>4,885       <td c>1,214       <td c>2,207        <td c>294         <td c>482:50        <td c>1         <td c>0,5       <td c>0:10
<td>Ludvika<td c>4,705       <td c>3,166      <td c>17,661         <td c>701       <td c>3,510            <td c>8         <td c>3,8       <td c>0:75
<td>Tidaholm*<td c>4,519      <td c>4,995       <td c>9,620        <td c>420      <td c>2,000            <td c>2         <td c>2,1       <td c>0:44
<td>Lysekil<td c>4,173       <td c>1,267        <td c>3,908         <td c>307         <td c>500            <td c>4         <td c>0,9       <td c>0:12
<td>Sölvesborg<td c>3,930         <td c>748        <td c>1,000        <td c>250         <td c>300            <td c>1         <td c>0,4      <td c>0:08
<td>Värnamo<td c>3,825         <td c>817        <td c>8,319        <td c>671       <td c>1,100            <td c>4         <td c>2,2       <td c>0:29
<td>Ronneby<td c>3,545       <td c>1,165        <td c>7,487        <td c>287         <td c>400            <td c>6         <td c>2,1       <td c>0:11
<td>Vetlanda<td c>3451       <td c>2,303       <td c>4,674        <td c>331         <td c>400            <td c>2         <td c>1,4      <td c>0:12
<td>Skellefteå<td c>3,412       <td c>2,966        <td c>1,786        <td c>245          <td c>500             <td c>4         <td c>0,5       <td c>0:15
<td>Hedemora<td c>3,385       <td c>1,940       <td c>4,506        <td c>220         <td c>600            <td c>2         <td c>1,4      <td c>0:18
<td>Hässleholm<td c>3,339       <td c>1,098         <td c>5,119        <td c>416       <td c>1,400            <td c>3          <td c>1,5       <td c>0:42
<td>Lindesberg<td c>3,189      <td c>2,174       <td c>6,101         <td c>270         <td c>600            <td c>2          <td c>1,9       <td c>0:19
<td>Piteå<td c>3,139         <td c>943        <td c>3,000        <td c>194         <td c>350            <td c>1          <td c>1,0       <td c>0:11
<td>Vimmerby<td c>3,083          <td c>170       <td c>2,222         <td c>123          <td c>175            <td c>1          <td c>0,7       <td c>0:06
<td>Vadstena<td c>2,994       <td c>3,780         <td c>5,010        <td c>490          <td c>500             <td c>3           <td c>1,7       <td c>0:17
<td>Söderköping<td c>2,705        <td c>1,936         <td c>4,619         <td c>416           <td c>400              <td c>4           <td c>1,7        <td c>0:14
<td>Sollefteå<td c>2,761           <td c>973         <td c>1,470          <td c>185           <td c>325              <td c>2           <td c>0,5        <td c>0:11
<td>Hjo<td c>2,738        <td c>1,250        <td c>2,281           <td c>128           <td c>325               <td c>1 1/2      <td c>0,8        <td c>0:12
<td>Haparanda<td c>2,705           <td c>572           <td c>230            <td c>72           <td c>100              <td c>1           <td c>0,09    <td c>0:04
<td>Nora<td c>2,580        <td c>1,260         <td c>2,105          <td c>109           <td c>300              <td c>1 1//2      <td c>0,8        <td c>0:12
<td>Simrishamn<td c>2,411        <td c>2,133         <td c>8,026         <td c>347        <td c>1,814:04       <td c>2          <td c>3,3       <td c>0:75
<td>Kungälv<td c>2,054          <td c>768        <td c>3,350           <td c>70          <td c>200             <td c>1 1/2       <td c>1,6       <td c>0:10
<td>Säter<td c>2,051        <td c>1,092         <td c>1,651         <td c>175          <td c>350             <td c>1          <td c>0,8       <td c>0:17
<td>Torshälla<td c>1,933        <td c>1,098        <td c>4,023          <td c>181           <td c>300             <td c>2          <td c>2,1        <td c>0:l6
<td>Skänninge<td c>1,798        <td c>1,793         <td c>3,831          <td c>250           <td c>300              <td c>3           <td c>2,1        <td c>0:17
<td>Marstrand<td c>1,782          <td c>859           <td c>750         <td c>110          <td c>225              <td c>1          <td c>0,4       <td c>0:13
<td>Kungsbacka<td c>1,608        <td c>1,037         <td c>1,849          <td c>174          <td c>350             <td c>3           <td c>1,1        <td c>0:22
<td>Öregrund<td c>1,204          <td c>566            <td c>380           <td c>57           <td c>100             <td c>1          <td c>0,3       <td c>0:13
<td>Östhammar<td c>1,029        <td c>1,137         <td c>1,450            <td c>89           <td c>350               <td c>1 1/2       <td c>1,4        <td c>0:34
</table>
* Biblioteket åtnjuter ej statsunderstöd som folkbibliotek.

</chapter>
<chapter name="»Levande litteratur».">
<h2>»LEVANDE LITTERATUR».</h2>
I höstas ha utsänts de första banden av en ny serie, »Levande litteratur», som,
därest fortsättningen håller vad början lovar, torde komma att bli av stort värde
ej minst för våra bibliotek.

Redaktionen utgöres av professorerna Anton Blanck, Einar Löfstedt och Albert
Nilsson samt fil. d:na Alf Ahlberg och Fredrik Hjelmqvist. Förlaget är Natur
och kultur. Serien är avsedd att omfatta alster från litteraturens olika områden.

De hittills utkomna arbetena äro: 1,2. J. P. Eckermann, Samtal med Goethe.
— 3. Charles Darwin, Resa kring jorden. — 4. Ovidius, Metamorfoser. —
5. — John Stuart Mill, Mitt liv. — 6. C. A. Ehrensvärd, Resa till Italien.

Om dem alla gäller att de antingen ej alls tidigare förelegat på svenska språket
eller också längesedan äro utgångna ur bokhandeln. Varje band inledes av en
orienterande essay av en fackman.

Det är obehövligt att här gå in på någon innehållsredogörelse eller värdesättning
av de särskilda arbetena, då alla de utkomna på ett enda undantag när
redan i föreliggande häftes recensionsavdelning äro föremål för omnämnande.



</chapter>
<chapter name="Några viktigare arbeten innehållande råd vid
yrkesval samt upplysningar angående utbildning.">
<h2>NÅGRA VIKTIGARE ARBETEN INNEHÅLLANDE RÅD VID
YRKESVAL SAMT UPPLYSNINGAR ANGÅENDE UTBILDNING.</h2>
</chapter>
<chapter name="I. För både gossar och flickor.">
<h3>I. För både gossar och flickor.</h3>
<b>Nylander, Yngve.</b> Yrken och utbildning. En handledning vid yrkesval.
Norstedt 1925. 394 s. <tab><b>8:—,</b> inb. <b>9:50.</b>

Boken, som utgör en fullständig omarbetning av Rylander och Westberg, »Valet av levnadsbana»,
1915 (slutsåld), är delad på två avdelningar, Yrken och Utbildning. Den förra innehåller
för ett stort antal yrken en framställning av kompetensvillkor samt inkomst- och
avlöningsförhållanden, vartill kommer en försiktig granskning av förefintliga utsikter inom yrket. Den
senare redogör i fråga om åtskilliga utbildningsanstalter för inträdesfordringar, undervisningens
läggning, studiekostnader samt genom utbildningen vunnen kompetens.

Uppställningen är synnerligen översiktlig och stoder sig på åtskilliga punkter på anförda
stadgar och reglementen.

<b>Öberg, Georg H.</b> Vad skall jag bli? En vägledare vid valet av levnadsbana.
Alb. Bonnier 1925. 122 s. <tab><b>2:50.</b>

Behandlar med avseende på ett antal yrken och utbildningsanstalter inträdesfordringar,
kurser, avgifter samt (i en del fall) framtidsutsikter. Boken är ej så översiktlig eller utförlig
som Nylanders ovan nämnda motsvarande arbete. I slutet följa några råd angående ansökan
om plats.

<b>Studiekalendern</b> 1924. Biblioteksförlaget 1924. 166 s. <tab><b>3:75,</b> inb. <b>4:75.</b>

Boken är i första hand en uppslagsbok med kortfattade uppgifter angående våra
undervisningsanstalter, men innehåller även en del uppsatser i pedagogiska frågor. Ett ortsregister i
slutet gör kalendern synnerligen lätthanterlig.

</chapter>
<chapter name="II. För gossar.">
<h3>II. För gossar.</h3>
<b>Pehrson, Arvid T.</b> Inför valet av levnadsbana. Synpunkter på frågan om
gossarnas yrkesval samt korta upplysningar om olika yrken och utbildningsvägar.
Med ett företal av Karl Nordlund. Norstedt 1924. 96 s. <tab><b>2:80.</b>

Förf. framställer först några allmänna synpunkter på gossarnas yrkesval, lämnar därefter en
översikt över våra viktigaste utbildningsanstalter och genomgår till sist ett antal yrkesgrupper
av större betydelse, varvid anges vad som på olika områden fordras av personliga egenskaper
och utbildning. Framställningen åsyftar i första hand folkskoleungdomen och tar därför ej
hänsyn till yrken, som kräva genomgång av högre allmänt läroverk eller universitetsstudier.

— —. Gossarnas yrkesval. Anvisningar i fråga om vissa yrken och utbildningsvägar.
Utarbetad på uppdrag av Stockholms folkskoledirektion. Stockholms folkskoledirektion
1924. 44 s.(Ej i bokhandeln.)

Föreliggande arbete, som utgör en förkortad upplaga av samme förf:s »Inför valet av
levnadsbana», är en populär och lättillgänglig rådgivare i yrkesval för pojkar, som slutat folkskolan.
Förf. framhåller vikten av att nödvändiga teoretiska kunskaper inhämtas jämte praktiserandet.

<b>Vad skall jag bli?</b> Några anvisningar vid val av levnadsbana inom de olika
hantverksyrkena. Sveriges hantverksorganisation 1920. 91 s. (Sveriges
hantverksorganisations skriftserie 11.) (Slutsåld.)

Broschyren har tillkommit i propagandasyfte för att väcka intresse för hantverksyrkena. Den
innehåller först några praktiska råd av olika förf., redogör sedan i alfabetisk ordning för olika
hantverk, med angivande av lärlingstiden, utbildningen och utsikterna för arbetsanställning.
Slutligen följa några meddelanden om vissa statsunderstöd för utbildande av lärlingar m. m.

</chapter>
<chapter name="III. För flickor.">
<h3>III. För flickor.</h3>
<b>Kvinnan i förvärvsarbetet.</b> Uppgifter angående olika arbetsområden för
kvinnor samlade och utgivna av Svenska kvinnors medborgarförbund. Norstedt
1925. 172 s. <tab><b>2:75.</b>

Arb., som tillkommit för att tillvarataga material samlat för den av Svenska kvinnors
medborgarförbund våren 1924 anordnade utställningen »Vad skall jag bli», vill ge en orientering
inom olika kvinnliga arbetsområden. Redogörelserna för de olika yrkena äro kortfattade och
överskådligt uppställda med bl. a. uppgifter om utbildning och arbetsmöjligheter samt statistiska
siffror över löner och arbetstid för varje yrkesområde. Boken behandlar de flesta områden,
lämpade för kvinnlig arbetskraft.

<b>Flickornas yrkesutbildning.</b> Arbetsfält och utkomstmöjligheter. Uppgifter
samlade och utgivna av Fredrika-Bremer-förbundets byrå. Seelig & C:o 1924.
55 s. <tab><b>1:—.</b>

En kortfattad broschyr i samma ämne som föregående. På grund av den sammanträngda
framställningen äro uppgifterna helt naturligt mera knapphändiga.

<b>Broomé, Emilia.</b> Flickornas yrkesval. Anvisningar i fråga om vissa yrken
och utbildningsvägar. Utarbetad på uppdrag av Stockholms folkskoledirektion.
Stockholms folkskoledirektion 1924. 50 s. (Ej i bokhandeln.)

Arbetet är en motsvarighet till Pehrsons ovannämnda broschyr om gossarnas yrkesval. I
slutet finnas tabeller, upptagande vissa viktigare upplysningar rörande en mängd kommunala
och enskilda utbildningsanstalter, flertalet i Stockholm.

<b>Kvinnligt yrkesregister.</b> 1922. Utg.: Bertha Wiman. Redaktionen, Vasagatan 50,
Stockholm 1922. 143 s. <tab><b>3:—.</b>

Efter en förteckning över kvinnliga firmor och yrkesutövare, ordnade alfabetiskt efter yrke,
följer bl. a. en ytterst kortfattad sammanställning av utbildning, kompetensfordringar m. m. för
olika kvinnliga yrken. — Ny upplaga avsedd att utkomma 1926.

<b>Kvinnliga yrken och deras förutsättningar.</b> Vägledning utarbetad av
sakkunniga under red. av Aina Hamilton. Norstedt 1919. 313 s. <tab><b>7:—.</b>

Mera kända kvinnor på olika arbetsområden lämna här i personligt skrivna uppsatser
exposéer över sina respektive yrken, med uppgifter om arbets- och löneförhållanden,
pensionsmöjligheter m. m. Det är dock ingen uppslagsbok i egentlig mening, och många uppgifter ära
redan föråldrade.

<b>Några arbetsområden för kvinnor.</b> Föredrag hållna vid av Svenska kvinnors
medborgarförbund anordnade möten. Wahlström & Widstrand 1923. 82 s. <tab><b>2:—.</b>

De arbetsområden, som behandlas, äro det husliga arbetet, jordbruket, den juridiska bananr
arkitekt- och journalistyrket, det sociala arbetet, kontorist-, sömnads-, tandsköterske- och
tandteknikeryrket, allt av på respektive områden själva arbetande kvinnor.

</chapter>
<chapter name="IV. Principiella framställningar om yrkesvalets problem.">
<h3>IV. Principiella framställningar om yrkesvalets problem.</h3>
<b>Norinder, Yngve.</b> Yrkesvalets problem och skolan. Särskilt om folkskolans
möjligheter att hjälpa de unga till rätta. Almquist & Wicksell 1925. 80 s. <tab><b>2:—.</b>

Förf. skiljer mellan yrkesvägledning och yrkesrådgivning och anser den förra vara en av
folkskolans och fortsättningsskolans viktigaste uppgifter.

<b>Hammer, Bertil.</b> Anlag och levnadskall. Något om nutida strävanden att
knyta förbindelser mellan psykologi, skola och yrkesliv. Almquist & Wicksell
1919. 128 s. <tab><b>5:—.</b>

Ger en översikt över nyare undersökningar av såväl de olika yrkenas fordringar på deras
utövares själsliga kvalifikationer som skolans möjligheter att med psykologiens hjälp skilja på
begåvade och obegåvade barn.

<b>Helle, Vilhelm.</b> Om åtgärder för ungdomens yrkesval och välfärd i England.   
[Lindstedts bokh., Lund] 1925. 139 s. (Pedagog. skr. 113.) <tab><b>2:50.</b>

En redogörelse för erfarenheterna från en studieresa till England.

<b>Fredriksson, Nils.</b> I det praktiska livets tjänst. Norstedt 1925. 253 s. <tab><b>5:75.</b>

Förf. har här sammanfört en mängd värdefulla artiklar och föredrag som röra valet av
levnadsbana, yrkesundervisning och hithörande frågor av socialpolitisk och ekonomisk natur.

<b>Ekelöf, Gösta.</b> Yrkesval och yrkesrådgivning. En orientering närmast med
hänsyn till de praktiska yrkena och den nuvarande situationen på arbetsmarknaden.
Centralförbundet för socialt arbete 1922. 49 s. <tab><b>0:50.</b>

Förf. förordar med hänvisning till snarlika förhållanden på den tyska arbetsmarknaden och
de åtgärder, Som där vidtagits, en ordnad yrkesrådgivning och påvisar de vådor, som ett
planlöst yrkesval medför för den enskilde såväl som för staten.

</chapter>
<chapter name="Bland uppsatser ingående i samlingsverk och tidskrifter märkas:">
Bland uppsatser ingående i samlingsverk och tidskrifter märkas:

<i>Yrkesutbildning. Kvinnliga arbetsområden.</i> [Av Nils Fredriksson, Emilia
Broomé, Ingeborg Walin.] (Social handbok, 1925, s. 332—355.)

<i>Skolan och ungdomens yrkesval.</i> Överläggning, inledd av Karl Nordlund.
(Berättelse över sjuttonde allmänna svenska folkskolläraremötet 1924, s. 433—449.)

Uppsatser av <i>Knut Bildt</i> och <i>Nils Hänning Hänninger</i> i Tidskrift för
praktiska ungdomsskolor (årg. 1923, s. 97—102 o. 1922, s. 254—263), av <i>G. A.
Jæderholm</i> i Skola och samhälle (årg. 1923, s. 234—267 o. 1924, s. 39—53 o.
82—93), av <i>G. E. Lundén</i> i Svenskt arkiv för pedagogik (årg. 1919, s. 210—
241) samt av <i>Yngve Norinder</i> i Arkiv för psykologi och pedagogik (årg. 1924
s. 10—30).

</chapter>
<chapter name="Biblioteksnotiser.">
<h2>BIBLIOTEKSNOTISER.</h2>

</chapter>
<chapter name="Redogörelse för Centralbyråns i Lund för
populära vetenskapliga föreläsningar verksamhet
under tiden 1 juli 1924-30 juni 1925.">
<h3>REDOGÖRELSE FÖR CENTRALBYRÅNS I LUND FÖR
POPULÄRA VETENSKAPLIGA FÖRELÄSNINGAR VERKSAMHET
UNDER TIDEN 1 JULI 1924—30 JUNI 1925.</h3>
Under det gångna arbetsåret, 1 juli 1924—30 juni 1925, Centralbyråns 27:e verksamhetsår,
har arbetet i stort sett fortgått på samma sätt som tidigare. Intresset ute i bygderna, om vilket
Centralbyrån i sin föregående årsberättelse kunde konstatera, att det nu är större, än det varit
på många år, har under det gångna arbetsåret på det stora flertalet platser alltjämt varit synnerligen
stort — ett förhållande, som bestyrkts såväl av föreningarnas föreståndare, som av föreläsarna,
vilka så gott som överallt mött en talrik publik. Endast på ett par större platser har antalet
åhörare varit mindre än tidigare, något som föreståndarna ansett bero på konkurrens från radion.

— Ett väsentligt avbräck i föreläsningsverksamheten har under året vållats av de på grund av
mul- och klövsjukan av länsstyrelserna utfärdade förbuden mot offentliga sammankomster. Av
de 1468 föreläsningar, om vilkas hållande Centralbyrån träffat avtal med föreläsningsföreningama,
måste sålunda icke mindre än 232 inställas. Av de sålunda inställda föreläsningarna kunde
visserligen, sedan nämnda förbud åter upphävts, 109 hållas, men 123 föreläsningar måste definitivt
inställas, framför allt på grund av svårigheten på landsbygden att samla folk, under det att
vårarbetena vid lantbruket pågingo. Antalet genom Centralbyråns förmedling anordnade föreläsningar
har sålunda utgjort 1345 mot 1446 under verksamhetsåret 1/7 1923—30/6 1924. Då antalet
ursprungligen bestämda föreläsningar (1468) under sistförflutna arbetsår varit större än under
föregående verksamhetsår, jävar tydligen det minskade antalet hållna föreläsningar ej det förut fällda
omdömet om det livliga intresse, varmed föreläsningsverksamheten omfattats ute i bygderna.

— Föreläsningarna ha rekvirerats direkt hos Centralbyrån av samtliga statsunderstödda föreläsningsanstalter
i Malmöhus och Kristianstads län samt fyra anstalter i Kronobergs län ävensom av ett
flertal icke statsunderstödda föreningar i Skånelänen. Dessutom har Centralbyrån som vanligt,
efter anhållan av flera föreläsningsförbund, förmedlat turnéer utom Skåne.

Liksom förut har Centralbyrån satts i tillfälle att ekonomiskt stödja folkbildningsarbetet ute
i bygderna genom anordnande av föreläsningskurser utanför universitetsstaden. Under höstterminen
ha 22, under vårterminen 21 enskilda föreningar erhållit understöd med halva totalkostnaden
för varje föreläsning, som anordnats. Dessutom har Centralbyrån understött tvenne kurser i
allmogeforskning, den ena i S:t Olof den 14—24 maj 1925, den andra i Jämshög den 2—12
juni 1925.

Föreläsningarna fördela sig på olika ämnesgrupper på ungefär samma sätt som föregående
år. I medborgarkunskap har liksom föregående år endast en serie på fyra föreläsningar
rekvirerats. Föredrag i tuberkulosfrågan, vartill Svenska nationalföreningen mot tuberkulos lämnar
bidrag, ha anordnats på 20 platser.

Centralbyråns bildserier med text ha under året varit utlånade 50 gånger, i allmänhet
kostnadsfritt. En ny serie har anskaffats.


33 vandringsbibliotek (38 lådor) ha under året utsänts till 26 olika platser, föreläsningsföreningar,
studiecirklar och enskilda personer. Ur de återsända boklådorna ha sammanlagt tagits
1343 protokollförda lån, ur varje bibliotek i medeltal 44, maximum 99, minimum 6. Då alltid
en del av boksamlingen stått oanvänd och då det tydligen är en fördel, om denna del kan
komma till användning i folkbildningens tjänst, har Centralbyrån under året överenskommit med
A. B. F:s i Lund Lokala bildningsutskott att placera boksamlingen i sagda utskotts lokaler, för
att böckerna där skola komma till användning i de uti sagda lokaler arbetande studiecirklarna,
eventuellt utlånas till dessas medlemmar och andra personer. Utan olägenhet för
vandringsbibliotekrörelsen har på så sätt en ganska omfattande lånerörelse inom Lund
kunnat åstadkommas.

I mars 1925 utsändes en ny föreläsningskatalog; den upptar 228 föreläsare, varav 29 nya,
samt ett stort antal gamla och nya föreläsningsämnen.

Sedan riksdagen anvisat medel för anordnande av en till Malmö förlagd universitetscirkel i
nationalekonomi, har Kungl. Maj:t förordnat, att sagda cirkel skall stå under kontroll samt vara
underkastad inspektion av Centralbyrån, vilken även har att utse en för ändamålet lämplig
akademisk lärare till ledare för cirkeln. Under verksamhetsåret har cirkeln hållit 18 sammanträden
i samband med offentliga föreläsningar av ledaren.

Utbetalningen av honoraren till föreläsarna har liksom förut skett genom Centralbyrån; under
verksamhetsåret har för sagda ändamål utbetalats 68262 kr. 67 öre.

I statsanslag har Centralbyrån — utom anslagen till universitetscirkeln och föreläsningskurser
utanför universitetsstaden — åtnjutit 1100 kr. till sin förmedlingsverksamhet för vandringsbibliotek
samt 5000 kr. till föreläsningsverksamheten.

Lund i juli 1925. <tab><tab><tab><tab><tab><tab><tab><tab><tab><tab><i>A. Thomson.</i>

</chapter>
<chapter name="To the readers of this Periodical:">
<i>To the readers of this Periodical:</i>

In 1876, the year of the American Centennial celebration, the American Library Association
was founded. To commemorate that event, a conference of the Association will be held at
Atlantic City and Philadelphia, October fourth to ninth, nineteen hundred and twentysix. The
general theme of the Conference will be the progress of libraries and librarianship during the
fifty years since the Association was formed.

Governments, libraries, associations of librarians and bibliographers and individual librarians
are cordially invited to join with the members of the American Library Association in the
Anniversary Conference. The presence will be welcome also of those who, though not
proffessionally concerned with libraries, have an interest in their development.

Conference headquarters will be at the Hotel Ambassadör, Atlantic City, New Jersey.
Hotel Ritz-Carlton and Hotel Chelsea will also be available for delegates to the Conference.
Those planning to attend should communicate at their early convenience with the Secretary, 86
East Randolph Street, Chicago, Illinois.

<tab><tab><tab><tab><tab><tab><tab><tab>Very sincerely yours,
<tab><tab><tab><tab><tab><tab><tab><tab><tab><i>Charles F. W. Belden</i>
<tab><tab><tab><tab><tab><tab><tab><tab><tab>President
<tab><tab><tab><tab><tab><tab><tab><tab><tab><tab><tab><i>Carl H. Milam</i>
<tab><tab><tab><tab><tab><tab><tab><tab><tab><tab><tab>Secretary.


</chapter>
<chapter name="Litteratur.">
<h2>LITTERATUR</h2>
</chapter>
<chapter name="B. Skrifter av allmänt och blandat innehåll.">
<h3>B. Skrifter av allmänt och blandat innehåll.</h3>
<b>Bryk, Felix.</b> Vandringar i naturens och kulturens riken. Nst. 1924. 181 s.
Ill. <i>Bb.</i> <tab><b>5:75,</b> inb. <b>6:75.</b>

Ursprungligen i form av tidningsartiklar har förf. behandlat en följd av ämnen företrädesvis
från sina specialområden entomologien och Linnéforskningen, och dessa uppsatser har han
här samlat till en rikt och vackert illustrerad bok. Med våra främsta popularisatorer av
vetenskapens resultat kan han inte mäta sig och stundom bjuder han på kuriosa, som knappast
kunna ha allmännare intresse. De bidrag till kännedomen om svenska insatser i vetenskapens
utveckling han framdrager ur glömskan förtjäna dock beaktande. För att vara utlänning
skriver han också en anmärkningsvärt god svenska. <tab><i>B. M.</i>

<b>Ehrensvärd, C[arl] A[ugust].</b> Resa till Italien och några essayer. Inl. av
Gunhild Bergh. N. o. k. 1925. 225 s. Ill. (Levande litteratur 6.) <i>Bb.</i> <tab><b>5:—,</b> inb. <b>6:50.</b>

Ehrensvärd tillhör vår 1700-talslitteraturs originellaste personligheter. Autodidakt och
dilettant, entusiastisk för alla nya uppslag, vare sig det gäller filosofi, jordbruk, konst eller
frimureri, kaotiskt förvirrad i sina teorier och dock på sitt sätt konsekvent i sin grundåskådning
har han alltid varit föremål för litteraturhistorikernas intresse. Den bästa analysen av hans
estetik finnes i andra bandet av Martin Lamms stora verk Upplysningstidens romantik (H. G.
1920, s. 294 ff.). Den här föreliggande volymen innehåller de viktigaste av hans skrifter
jämte en inledning, som kanske kunde ha varit litet utförligare. Utan att inställas i sitt
idéhistoriska sammanhang verkar Ehrensvärds konstfilosofi nämligen så gott som obegriplig. —
Emellertid är det en särdeles stor fördel att numera ha fått Ehrensvärds tidigare ganska
svårtillgängliga skrifter utgivna i en god upplaga. Särskilt i läroverksbiblioteken har den sin givna
plats <tab><i>O. W—n.</i>

<b>Hirn, Yrjö.</b> Eremiter och pilgrimer. A. B. 1924. 271 s. Ill., portr. <i>Bb.</i> <tab><b>9:50.</b>

I sitt stora arbete Det heliga skrinet har Hirn förut behandlat sambandet emellan religion
och konst. Det är en sida av detta ämne han tar upp i sin nya bok, i vilken han visar, hur
även världsfrånvända religiösa riktningar kunna verka befruktande på uppfattningen av natur
och konst, hur eremiternas flykt ut i öknen eller upp på alptopparna kunna öppna människornas
ögon för storslagenheten i dessas naturscenerier. I analysen av de starka religiösa
företeelsernas parallellföreteelser inom det estetiska området ligger bokens tyngdpunkt, och den är
genomförd med förf:s vanliga finhet. För dokumenteringen härvidlag använder han egna
iakttagelser från några av de mera betydande eremitsamhällena, och framställningen av hans intryck
från La grande Chartreuse vid Grenoble eller S:t Bernhardsklostret vid Annecy äro på samma
gång värdefulla bidrag till vår reselitteratur. <tab><i>B. M.</i>

<b>Langlet, Valdemar.</b> Bevingade ord och slagord. Efter olika källor sammanställda
och förklarade. 1. H. G. 1925. 499 s. <i>Bb.</i> <tab><b>8:—.</b>

1. Citat från främmande språk.

En mycket rikhaltig samling av <i>utländska</i> citat och slagord jämte förklaring av deras
innebörd och uppkomst. Tyvärr saknas i allmänhet uppgift om hur orden uttalas. Boken är
friskt skriven, framställningen är klar och underhållande; urvalet är rikt, och även de senaste
årens nytillkomna slagord ha tagits upp. Sannolikt kommer det att bli en av de mest använda
böckerna i våra referensbibliotek. <tab><i>P. H.</i>

<b>Lundegård, Axel.</b> Sett och känt. A. B. 1925. 198 s. <i>Bb.</i> <tab><b>5:50.</b>

Ett antal smärre historiska och biografiska studier, berörande bl. a. Engelbrekt, vilken
enligt författarens mening hittills i allmänhet missuppfattats av den historiska forskningen, Carl
Snoilsky (med på personlig bekantskap grundade meddelanden bl. a. om skaldens hustru och
hennes betydelse för hans diktning), C. D. af Wirsén, Fröding m. fl. Större betydelse äger
samlingen icke, om än en del enskildheter ej sakna sitt intresse. <tab><i>O. W—n.</i>

<b>Norlind, E[rnst].</b> Minnen och meditationer. A. B. 1924. 236 s. <i>Bb.</i> <tab><b>5:75.</b>

Här är Norlind ofantligt mycket mera till sin fördel än i sina romaner. Romantekniken
blir ofta en tvångströja för honom, men i denna friare form kan han ge sig själv på ett helt
annat sätt. Till båtnad för läsaren. — Halva boken upptages av en essay över Rathenau, som
skildras sant och förståelsefullt på grundvalen av personlig vänskap. Bokens tyngdpunkt
ligger dock för rec. i de båda kåserierna om engelsmän och ryssar. Här är Norlind så hjärtligt
mänsklig, brinnande i anden, spirituell, full av upptåg, etisk men alltid estetisk. I ett par
meditationer (»Psykoanalys och religion», »Tankar») har förf. sökt komma till rätta med vår
tids och vårt släktes metafysiska vånda. <tab><i>S. G.</i>

<b>P. A. N.</b> Vers och prosa. Red. av Göran Lindblad. Nst. 1925. 175 s.
Ill., portr. <i>Bdc.</i> <tab><b>3:75,</b> inb. <b>4:75.</b>

Ett nytt försök att skapa en årlig kalender — trots undertiteln åtminstone i denna sin
första årgång mindre av litterär än allmänt kulturell läggning. De tyngst vägande bidragen
torde vara tre skildringar från ungdomsåren, som ur helt olika synpunkter äro av stort intresse
— Carl G. Laurins »Genljud av ynglingasjälens förtjusning», Henrik Schücks »Från studentåren»
och Sigrid Undsets »Kring sagor och traditioner» — samt Algot Werins »Ernst Ahlgren
i Stockholm och Köpenhamn», vilken väsentligen bygger på E. A:s anteckningar i »Stora
boken». Härtill sluta sig dikter av Bo Bergman, Berit Spong och Evert Taube samt prosabidrag
av prins Wilhelm, Ragnar Holmström och Bengt Berg. Kalendern, som således i hufvudsak
innehåller bidrag från författare, knutna till Norstedtska förlaget, torde kunna sägas ha
gjort en avgjort lycklig start. <tab><i>K. T.</i>

</chapter>
<chapter name="C. Religion.">
<h3>C. Religion.</h3>
<b>Ammundsen, W[aldemar].</b> Den kristna kyrkan under nittonde århundradet.
Övs. fr. da. av Axel Nihlén. Nst. 1925. 418 s. Portr. (Det nittonde
århundradet.) <i>Cjac.</i> <tab><b>13:—.</b>

Den synnerligen innehållsrika, därför ock ganska koncentrerade, översikten är uppdelad i
tre huvudavdelningar, en kortare över de österländska kyrkorna, och två längre över den
romerskkatolska kyrkan, resp. de evangeliska kyrkosamfunden. Tyvärr har förf. ej ansett sig kunna
bereda plats åt en framställning av de nordiska kyrkorna, och ej heller åt en skildring av
kristendomens landvinningar och nuvarande ställning på missionsområdena. Med tanke på
bokens titel måste man beklaga denna begränsning, särskilt i fråga om vår nordiska kyrkohistoria.
Förf. griper, där så synes honom behövligt för en rätt förståelse, längre tillbaka i
tiden. Så särskilt vad beträffar de österländska kyrkorna. En tydlig strävan efter opartiskhet
och objektivitet präglar arbetet i dess helhet. Konkreta detaljer, tidsmässiga slagord o. d. liva
framställningen i passande mått. Boken är icke blott läsvärd, utan ock läsbar. Man må icke
döma densamma efter den triviala bilden på omslaget, utan hellre efter de många intressanta
porträtten inuti. Ett mycket utförligt register underlättar arbetets användande som
uppslagsbok. <tab><i>E. E—m.</i>

<b>Bohlin, Torsten.</b> Kierkegaards dogmatiska åskådning i dess historiska sammanhang.
Diak. 1925. 494 s. Litt. <i>Ceb.</i> <tab><b>12:—.</b>

Detta är den femte Kierkegaards-bok som prof. Bohlin skänker oss under loppet av sju
år. Med »Såren Kierkegaards etiska åskådning» inledde han sitt vetenskapliga författarskap.
Det nu föreliggande arbetet om Kierkegaards dogmatiska åskådning torde väl få betraktas som
den krönande slutstenen. I varje fall är det säkert att denna bok kvalitativt betecknar

höjdpunkten av förf:s ingående Kierkegaardsforskningar, lika visst som den kvantitativt är den
omfångsrikaste. Ett ganska ovanligt mått av dialektiskt skarpsinne präglar genomgående Bohlins
analyser och kritiska granskning av Kierkegaards religiösa tänkande. Ojämnheter och
inkongruenser i detsamma upptäckas av förf:s klarsynta öga; de olika tankelinjerna särläggas och
bedömas efter deras förhållande till det centrala och karakteristiska i Kierkegaards åskådning.
Man har överallt en förnimmelse av att förf. i synnerlig grad är förtrogen med sitt stora
material. Efter en allmän bestämning av Kierkegaards dogmatiska åskådning följa två kapitel,
som redogöra för hans tankar om syndens väsen, och därefter två kapitel, som behandla hans
principiella bestämning av tron och dess kristologiska objekt. Vidare behandlas Gudsbilden
samt uppenbarelse och historia enligt Kierkegaard. I en slutavdelning ställes hans dogmatiska
åskådning i belysning av Luthers synd- och trosuppfattning. — Man torde icke utan fog
kunnat önska någon inskränkning i framställningens bredd och en större översiktlighet (våldsamt
långa stycken!). <tab><i>E. E—m.</i>

<b>Cash, W. Wilson.</b> Den mohammedanska världen i revolution. Övs. fr. eng.
Ev. fost. 1925. 167 s. <i>Cmdc.</i> <tab><b>3:—.</b>

Författaren till detta arbete är en utomordentlig kännare av islam. Under mångårig verksamhet
som missionär i Nildeltat har han förvärvat en grundlig insikt i den mohammedanska
världens nutida gestaltning. Boken vill framför allt skildra de senaste årens betydelsefulla
omvälvningar bland mohammedanerna i främre Orienten, Nordafrika och Indien. Läsaren får här
en den allra bästa orientering. Som naturligt är, ägnar förf. ock mycken uppmärksamhet åt
de möjligheter, som öppna sig för den kristna missionen genom islams modernisering.
Översättningen är emellertid slarvigt gjord och svenskan på sina ställen bedrövlig. <tab><i>G. Lbrg.</i>

<b>Dahle, L[ars],</b> o. <b>Sverdrup, Edv.</b> Hauge och haugianismen. Övs. [fr.
no.] av Thure A. J. Carlson. Sv. all. miss. 1925. 214 s. <i>Cjdb.</i> <tab><b>2:75.</b>

I den förra delen av denna bok (sid. 5—67) ger generalsekreterare Dahle en teckning av
den högeligen märklige norske väckelsepredikanten Hans Nielsen Hauges liv. Denne olärde
lekman har utan tvivel satt starkare spår efter sig i Norges religiösa liv än någon annan
person under de sista 120 åren. Det ligger något i sanning apostoliskt över hans mäktiga
personlighet och hans outtröttligt verksamma liv. Under tio långa år (1804—14) fick han sitta i
fängelse för överträdande av konventikelplakatets förbud för lekmän att uppträda med religiös
förkunnelse. Denna hårda behandling har kastat martyriets skimmer över mannen och hans
gärning.

Professor Sverdrup skildrar (sid. 77—214) väckelsen genom Hauge och dess frukter i Norges
kristliga liv ända fram till våra dagars inremission. Man får ett starkt intryck både av
sundheten i Hauges fromhet och av livskraften i de frön som utsåddes genom honom.

Bägge författarna känna sig som lärjungar till Hauge, med lärjungens beundran för mästaren.
Därmed sammanhänger en viss exklusivitet vid bedömandet av andra kristendomstyper än
den egna. — En rad förargliga tryckfel, särskilt vid främmande ord, borde varit borta. <tab><i>E. E—m.</i>

<b>Linderholm, Emanuel.</b> Pingströrelsen i Sverige. Ekstas, under och apokalyptik
i nutida svensk folkreligiositet. A. B. 1925. 351 s. <i>Ckj.</i> <tab><b>7:50.</b>

Föreliggande arbete utgör den omedelbara fortsättningen på förf:s sistlidet år utkomna
»Pingströrelsen, dess förutsättningar och uppkomst». Här ges en synnerligen detaljerad
redogörelse för denna mångomtalade andliga rörelses inträngande i vårt land — närmast från Norge
—, dess växt och utveckling och nuvarande utbredning hos oss. Man måste beundra förf. för
det tålamod med vilket han samlat sitt stora, på det hela taget ganska enformiga material,
och för den omsorg vilken han nedlagt på dess bearbetning. Talrika och ganska omfattande
citat ur den svenska pingströrelsens egna tidningar och andra skriftalster meddelas som belägg
och illustration. Men också den kritik som från olika håll mött denna rörelse, blir refererad
och bedömd. Förf. har tyvärr icke kunnat få plats för en framställning av tungomålstalandets
psykologi, men ställer en dylik i utsikt längre fram. Med det föreliggande arbetet har prof.
Linderholm ytterligare befäst sitt redan förut stadgade anseende såsom vår förnämste kännare
av de i särskild mening folkliga fromhetsrörelserna. Skada att forskarens lugna objektivitet
emellanåt störes av en del subjektiva, ganska knarriga utgjutelser över det nuvarande kyrkliga
lägets försumpning. <tab><i>E. E—m.</i>

<b>Missionen,</b> en livsmakt. Från svenska kyrkans missions femtioårshögtid.
Utg. av svenska kyrkans missionsstyrelse. Diak. 1925. 155 s. <i>Cl.</i> <tab><b>2:50.</b>

Innehåller de föredrag, som höllos vid den svenska kyrkomissionens femtioåriga minneshögtid
hösten 1924. Samlingen inledes med ärkebiskopens tankedigra och vältaliga belysning;
av »Den kristna missionens väsen», varpå följa tvenne utomordentligt intressanta och
djupgående undersökningar av biskoparna Edv. Rodhe och Hj. Danell rörande missionens
förhållande till teologien: »Vad missionen skänkt teologien» och »Vad missionen kräver av
teologien». Missionsdirektor Brundin giver en klargörande och välformad överblick över
missionensöden under de femtio åren, intendenten d:r Lindblom påvisar vad missionen betytt för de
primitiva folken och d:r Oldham ger en mycket belysande teckning av »Kristen bildning på
missionsfältet». Flera av kyrkans missionärer lämna klara och koncisa redogörelser för läget
på de olika fälten. Många av föredragen äro av högsta kvalitet. Boken är i sin helhet ett.
mycket värdefullt missionhistoriskt dokument. <tab><i>G. Lbrg.</i>

<b>Nelton, Karl.</b> Det nya Kina och missionen. Sv. miss. 1925. 262 s. Ill.,
portr. <i>Clb.</i> <tab><b>3:75,</b> inb. <b>5:25.</b>

Författaren, själv Kinamissionär, har satt som sin uppgift att lämna en redogörelse för den
nutida situationen i Kina från missionssynpunkt. Efter en allmän orientering i de senaste
årens politiska tilldragelser och de nutida andliga strömningarna i Kina övergår förf. till sitt
egentliga ämne: att teckna missionsläget och missionsarbetet i dess mångfaldiga förgreningar.
Av särskilt stort intresse är hans redogörelse för den unga kristna kyrkan i landet och dess
möjligheter att fortsätta sin tillvaro oberoende av utländsk hjälp. Framställningen är mycket
sakrik och vittnar om grundlig kännedom om land ock folk. Mot den språkliga dräkten kunna
dock anmärkningar göras. Ett flertal förträffliga illustrationer förhöja arbetets värde. <tab><i>G. Lbrg.</i>

<b>Oldham, J[oseph] H[ouldsworth].</b> Kristendomen och rasproblemet. Övs.
[fr. eng.] av C. & H. Sandegren. Sv. k. st. 1925. 353 s. <i>Cf.</i> <tab><b>5:75,</b> inb. <b>7:—.</b>

Författaren, som genom omfattande resor i olika delar av världen kanske mer än de flesta»
förvärvat ingående kännedom om de färgade raserna, vill i denna bok undersöka, om och i
vilken mån den kristna kyrkan kan lämna ett bidrag till lösningen av det f. n. så aktuella
rasproblemet. Först gives en historisk och principiell belysning av rasmotsatsen och
undersökes orsakerna till densamma. Både de biologiska, sociala, ekonomiska och etiska
synpunkterna beaktas. De olika förslag, som framkommit till problemets lösning, diskuteras utförligt.
Författarens slutsats blir, att kristendomen såsom på en gång personlighets- och
samfundsreligion och med sin starka expansiva kraft erbjuder den enda verkliga vägen till
rasmotsatsernas övervinnande. Den kan härvid ock peka på gynnsamma under missionsarbetet gjorda
erfarenheter. Oldhams undersökning röjer djupgående förtrogenhet med ämnet och är synnerligen
givande. Vi ha här att göra med en verkligt »allmänbildande» bok. <tab><i>G. Lbrg.</i>

<b>Rodén, Nils.</b> Bland kopter och muhammedaner i Faraonernas land. Ev.
fost. 1925. 207 s. Ill., litt. <i>Cmc.</i> <tab><b>5:—.</b>

Som frukt av studier på ort och ställe framläggas här en serie egyptiska bilder, särskilt
från det religiösa livet bland kopter och muhammedaner. Författarens studier ha tydligen
varit ingående och vittna om stor iakttagelseförmåga. Kapitlen om kopternas och dervischernas
gudstjänstfirande äro synnerligen intressanta. Värdefulla äro även teckningarna av det
egyptiska vardagslivet i stad och på landet. Boken är en god vägledning för dem, som vilja
söka tränga in i förhållandena i våra dagars Egypten. Illustrationsmaterialet är förstklassigt
och bilderna synnerligen väl reproducerade. <tab><i>G. Lbrg.</i>

<b>Thysell, Sam[uel].</b> Jesu evangelium och samhället. Birkagården 1924.
336 s. (Förb. f. krist. samhällsl. 9.) <i>Cf.</i> <tab><b>5:50.</b>

En social programskrift, från den första sidan till den sista buren av ett varmt och
värmande etiskt-religiöst patos. Förf. vill väcka de kristna till att med ett helt annat allvar än
hittills gripa sig an med de samhälleliga förhållandenas omgestaltande i kristen ande. De
uppgifter som härmed föreläggas dem äro utomordentligt stora och vanskliga, men det finnes ingen
väg utanom. Under anknytning till vissa kända Jesus-ord, framhåller förf. hur det

kristianiserande arbetet på de sociala, ekonomiska och rättsliga områdena ligger i omedelbar och
nödvändig förlängning av Jesu evangelium. Förf. gör en konturteckning av dylika nu särdeles
trängande samhällsuppgifter, under avvisande av indifferenta eller individualistiska tankegångar.
Likaså tillbakavisas samhällsuppfattningar som leda till dubbelmoral, såväl som den
materialistiska historieuppfattningen, från vilken den ordinära socialdemokratien utgår. — Arbetet verkar
mera som en samling essayer än såsom en sluten komposition. Förf. har nog rätt i att många
läsare, särskilt sådana av ett mera realistiskt kynne, »gärna ville veta hur det hela tar sig ut i
tillämpningen på olika områden» (sid. 5). De sociala och ekonomiska förhållandena äro ju så
oerhört komplicerade och mångsidiga. <tab><i>E. E—m.</i>

<b>Wachtmeister, Arvid.</b> Primitiv själavandringstro. N. o. k. 1925. 128 s.
Litt. (Natur o. kultur 46.) <i>Cma.</i> <tab><b>2:25,</b> inb. <b>3:—.</b>

Boken innehåller en fyllig översikt över de föreställningar hos primitiva folk, som ligga
till grund för själavandringsläran eller stå i sammanhang med dem, tron att människor kunna
förvandlas till djur m. m., efter döden reinkarneras i andra människor, övergå till skepnad av
djur, växter o. s. v., sambandet med totemismen, vidare en diskussion av de förklaringar som
uppställts av dessa föreställningar, och till slut en kortare behandling av själavandringstrons
ursprung och högre former. Boken kan rekommenderas åt en var, som är intresserad för
uppkomsten av en lära, som i vissa högre religioner spelat en synnerligen viktig roll. <tab><i>M. P. N.</i>

</chapter>
<chapter name="D. Filosofi.">
<h3>D. Filosofi.</h3>
<b>Ahlberg, Alf.</b> Filosofiens historia. D. 1. N. o. k. 1925. 152 s. Ill., litt.
(Natur o. kultur 50.) <i>Db.</i> <tab><b>2:25,</b> inb. <b>3:—.</b>

1. Den grekiska filosofien till Platon.

Fil. d:r Alf Ahlberg, som i sina föregående skrifter visat sig äga en utomordentlig
förmåga att på ett allmänfattligt sätt klarlägga filosofiska grundproblem, har med denna bok
påbörjat en populär framställning av det filosofiska tänkandets utveckling. Stilen är kultiverad
och lättflytande och får ofta en poetisk flykt. Problemen tecknas mot bakgrund av den
kulturhistoriska miljön; sambandet mellan systemen och tänkarnas personliga upplevelser betonas
särskilt.

Boken kan på det varmaste rekommenderas åt folkbibliotek och åt studiecirklar i filosofi
samt åt alla filosofiskt och kulturhistoriskt intresserade. <tab><i>G. A.</i>

— — . Filosofiskt lexikon. Under medverkan av Bertil Hammer [m. fl.].
N. o. k. 1925. 207 s. (Natur o. kultur 39.) <i>D.</i> <tab><b>2:25,</b> inb. <b>3:—.</b>

En förträfflig uppslagsbok av största värde för var och en, som vill tränga in i de filosofiska
problemen och önskar en orientering i den ofta besvärliga fackterminologien. Av stort
intresse äro de framställningar, som den svenska filosofiens representanter lämnat av sina
teorier. <tab><i>G. A.</i>

<b>Aristoteles.</b> Om själen. Övs. [fr. grek.] o. inledn. av J. Gabrielsson. B.
& B. 1925. 161 s. (Berömda filosofer 30.) <i>Daa.</i> <tab><b>3:50.</b>

Detta arbete av den store grekiske filosofen är världslitteraturens första psykologiska
undersökning på erfarenhetens grund, rik på fina observationer över själslivets olika områden och
ytterst lärorik för studiet av grekiskt tänkande i dess högsta utveckling. För läsare med en
viss grad av filosofisk orientering bör studiet därav erbjuda det största intresse, och det underlättas
i hög grad genom översättarens förklarande anmärkningar. <tab><i>G. A.</i>

<b>Baudouin, Charles.</b> Makten i vår själ. Personlighetens och det inre livets utveckling.
Till sv. [fr. fra.] av I. von Tell. N. o. k. 1925. 134 s. <i>De.</i> <tab><b>3:—,</b> inb. <b>3:75.</b>

Ett rop till människorna att de må samla sig till inre fördjupning. Trots många utmärkta
detaljer och all god vilja i förening med kunskap måste man dock säga att det hela blir
något oklart, delvis beroende på att förf. huvudsakligen hänvisar till Coués autosuggestion och
spykoanalytikernas bortträngning och sublimering. <tab><i>A. H—r.</i>

<b>Björklund, Gustaf.</b> Skrifter. Med inledning om Gustaf Björklunds levnad
och filosofi av S. A. Fries. A. & W. 1924. 447 s. <i>D.</i> <tab><b>8:50.</b>

Hos Gustaf Björklund förefanns säkerligen förutsättningar för en tänkarbana av betydande
dimensioner, men till stort mer än ansatser kom det icke. Björklund var en äkta idealist med
det renaste och mest osjälviska uppsåt. Fredsfrågan låg honom alldeles särskilt om hjärtat,
och mycken tankekraft offrade han på att utreda krigens orsaker och möjligheten för fred mellan
folken. Det hör till hans begränsning att vid dessa försök verklighetssinnet ofta svek honom.
Av största intresse är hans försök att med utgångspunkt i den biologiska cell-läran söka upp
bevis för den personliga odödligheten. Avhandligen om döden och uppståndelsen från
cell-lärans synpunkt är utan tvivel den starkaste och mest betydande av hans skrifter.

Gustaf Björklund skördade varken guld eller pris för sin strävan, men säkerligen kände
han sig tillfreds i medvetandet om att den goda viljan hör till evighetsvärdena, även om den
icke kan realiseras. Att den blide och försynte tänkarens arbeten blivit samlade och
tillgängliga för de intresserade skall helt säkert hälsas med tillfredsställelse av envar som hyser
intresse för våra svenska kultursträvanden. <tab><i>H. R—r.</i>

<b>Christensen, Severin.</b> Rättsstaten. En framställning av det offentliga livets etik.
Till sv. [fr. da.] av G. Nordstrand. N. o. k. 1925. 254 s. Litt. <i>Dh.</i> <tab><b>4:75,</b> inb. <b>6:50.</b>

Författaren är läkare till yrket och intager en bemärkt ställning som författare i social- och
moralfilosofiska frågor. Han tillhör den »rättsdemokratiska» riktning, som grundar etiken på
rättvisans princip och energiskt hävdar individens rättigheter gentemot samhällets maktspråk.
Boken är ett kraftigt och vältaligt inlägg för denna individualistiska åskådning och är i hög
grad ägnad att väcka till eftertanke och självständig prövning av aktuella samhällsproblem.
Den är populärt skriven och lämpar sig väl för alla socialt intresserade. <tab><i>G. A.</i>

<b>Chuangtse.</b> Den äkta urkunden. Övs. [fr. kinesiskan] av Erik Folke.
Birkagården 1924. 156 s. Litt. <i>Dac.</i> <tab><b>3:—.</b>

Erik Folke har med denna översättning fortsatt det förträffliga verk, han begynt med
Tänkare i det gamla Kina. Chuangtse († omkr. 275 f. Kr.) torde vara en av de djupsinnigaste
författare, som någonsin funnits. Vid läsningen av boken — egentligen första delen av verket
— erinras man ibland om indiska och europeiska mystiker, ibland om våra allra modernaste
tänkare. Chuangtse tröttnar aldrig på att framhålla det inre livets överlägsenhet över allt
yttre, ja, han påvisar, hur sjukdom och alla slags ofärdighet kunna ge upphov till ett rikare
själsliv än det, som leves av de friska och verksamma. Liksom Laotse förkunnar han läran
om att »verka utan att handla». Han är också diktare och skapar symboler sådana som sagan
om fjärilen (s. 50) eller berättelsen om prästens kock (s. 51 ff.). Någon gång verkar han
kanske endast underlig, ofta svårförståelig. — Om översättandets oerhörda svårigheter ge de
samvetsgranna kommentarerna en svag antydan. <tab><i>H. Sg.</i>

<b>Goethe, [Johann Wolfgang von].</b> Ur Goethes tankevärld. Urval ur Goethes
filosofiska skrifter. Övs. [Jfr. ty.] med en inledning av Alf Ahlberg. B. & B.
1924. 180 s. (Berömda filosofer 27.) <i>D.</i> <tab><b>3:50.</b>

Ur Goethes egen självbiografi »Dichtung und Wahrheit» men också ur ett antal andra uppsatser
har gjorts ett urval, som utan tvivel gör Goethes idéer och tänkesätt tillgängligare för
en större publik, som ej kommer sig för att läsa honom på tyska — Goethe var ju ej blott
skald utan även en stor ande, vars syn på filosofiska och konstnärliga ting har sin betydelse,
ehuru han alls ingen systembyggare var. Här se vi hans kritiska syn på fransk upplysningsfilosofi,
hans beundran för Spinoza, hans första bekantskap med Schiller, hans uppfattning av
sina egna naturvetenskapliga studier samt dialoger och aforismer i estetiska och andra frågor. <tab><i>F. V.</i>

<b>Jacobsson, Malte.</b> Om statsmoral. Är staten bunden av individualmoralens
regler? N. o. k. 1925. 141 s. (Natur o. kultur 38.) <i>Dh.</i> <tab><b>2:25,</b> inb. <b>3:—.</b>

Problemet om stat och moral är av största intresse både för rättsfilosofien och den praktiska
politiken icke minst under den nuvarande världskrisen. Professor Jacobssons bok

behandlar detta brännande spörsmål med den klarhet och lidelsefrihet, som utmärker vetenskapliga
diskussionsinlägg. Den strängt koncentrerade framställningen ställer vissa krav på   läsarens
uppmärksamhet och själv tänkande, så att han icke förlorar bevisföringens röda tråd.    För politiskt
och filosofiskt intresserade är boken av stort värde, särskilt vad beträffar författarens kritik
av s. k. maktfilosofiska statsteorier. <tab><i>G. A.</i>

<b>Jahnke, Richard.</b> Tankar om lyckan. (Aus der Mappe eines Glücklichen.)
Övs. [fr. ty.] av Einar Öhnell. W. & W. 1925. 190 s. <i>Dg.</i> <tab><b>3:75.</b>

De äro långt ifrån få, som i vår oroliga och jäktande tid tro sig ha funnit de vises sten
och skynda att för en billig penning visa sina stackars medmänniskor raka vägen — och icke
så sällan genvägen — till en stilla lycka. Vad de i själva verket ha att säga, är det i regel
ej så mycket bevänt med, man har i varje fall svårt att tro, att de grundat sina lyckoråd vare
sig på djupare spekulation eller livslång erfarenhet. Det var därför med en viss skepsis rec.
öppnade denna bok, och nu skall det också erkännas, att den icke har något särskilt märkligt
att giva. Förf. framlägger emellertid vad han har på hjärtat så enkelt och naturligt och utan
några som helst överdrifter eller pretentioner, vilket gör, att man känner sig sympatiskt stämd
mot boken; den är säkerligen lika ärligt menad som väl genomtänkt, och den som vill ägna
densamma några timmars stilla begrundan har icke kastat bort sin tid, måhända har han också
lärt sig något. <tab><i>H. R—r.</i>

<b>James, William.</b> Ett pluralistiskt universum. Hibbert-föreläsningar vid
Manchester-college om filosofiens nuvarande läge. Övs. [fr. eng.] av August
Carr. B. & B. 1924. 257 s. (Berömda filosofer 26.) <i>D.</i> <tab><b>5:—.</b>

Den berömde amerikanske psykologen och religionsfilosofen William James är utan tvivel
en av samtidens mest lästa tänkare. Flera av hans mest betydande verk ha redan genom goda
översättningar införlivats med vår litteratur, och till dem ansluter sig värdigt föreliggande
skickligt gjorda tolkning av hans föreläsningar om filosofiens nuvarande läge. Föreläsningarna äro
utarbetade till briljanta essayer utan att den muntliga framställningens omedelbara friskhet
eliminerats. Som regel undviker James filosofiska abstraktioner som förlora sig i det blå. Han
är alltid konkret och klar. Den filosofiska riktning han företräder må ha sina svaga sidor, men
säkerligen har »pragmatismen» varit av stor betydelse genom sin energiska maning att från
mer eller mindre grå teorier återgå till livets verklighet. James sysslar icke mycket med det
som Kant kallade »filosofiens skolbegrepp». Fastmer dröjer han med förkärlek vid dess
»världsbegrepp», d. v. s. den form av filosofi som är eller kan bli till tanke- och livsproblem även
för vanliga dödliga. I detta fall påminner han ofta om Hans Larsson, som ju ock med förkärlek
behandlar ett aktuellt praktiskt problem i en med stilistiskt mästerskap utarbetad essay.
Det nu föreliggande arbetet hör icke till de mest lättfattliga av James' böcker. Icke sällan
ställas ganska stora krav på uppmärksamhet och eftertanke ävensom orientering i filosofiens
förgårdar. <tab><i>H. R—r.</i>

<b>Jevons, W. S.</b> Logikens grunder. Övs. [fr. eng.] av G. Leffler. A. B.
1925. 283 s. (Vetensk. o. bildn. 35.) <i>Dc.</i> <tab><b>8:50.</b>

Jevons' logik i svensk översättning är ett evenemang, som säkerligen kommer att hälsas
med särskilt stor tillfredsställelse bland universitetsungdomen, som hittills för sina studier varit
hänvisade till det engelska originalet (Elementary lessons in logic) eller den tyska
översättningen (av Hans Kleinpeter). Att det är ett utmärkt arbete, då det gäller att få en överblick
över de vetenskapliga forskningsmetodernas allmänna innebörd är många gånger förut vittnat,
varför det här endast skall tilläggas, att översättaren till synes väl gått i land med sin uppgift,
låt vara att framställningen på sina ställen är onödigt tungrodd och väl icke heller fri från
några obetydliga inadvertenser, vilket dock icke förringar bokens värde — ett översättningsarbete
av detta slag kräver mycket av sin man. <tab><i>H. R—r.</i>

<b>Juhl, Eduard.</b> Människosjälen och andevärlden. Dunkla frågor rörande
själslivet belysta för sökande människor. Övs. fr. ty. av E. N. Söderberg. Lb.
1924. 143 s. <i>De.</i> <tab><b>2:25.</b>

Efter världskriget blev forskandet i andevärldens hemligheter nära nog epidemi, och mycken
spiritistisk humbug gjorde sig bred. Dock kan det ej bestridas, att åtskilligt i denna

rörelse hade berättigande som reaktion mot en trångsynt och jordbunden materialism.
Författaren till föreliggande arbete är starkt kritisk mot spiritismens osunda utväxter, på samma
gång han erkänner dess relativa värde. Liksom alla verkligt stora mystiker har han en
hälsosam respekt för logik och verklighet. Boken är välskriven, intressant och lärorik. E. N.
Söderbergs namn borgar för översättningens goda halt. <tab><i>H. R—r.</i>

<b>Key, Ellen.</b> Allsegraren. 2. A. B. 1924. 228 s. <i>D.</i> <tab><b>6:50.</b>

2. Framtidens ungdom.

»Allsegraren» kallar Ellen Key den »människosläktets heliga anda», som enligt hennes
hjärtas och förstånds vittnesbörd en gång i »det tredje rikets» tid trots allt skall skapa en ny
framtid åt vårt släkte. Det oerhörda intryck världskriget gjort på henne märks överallt: det
är den anda, som skapade detta människosläktets självmordsförsök, vilken skall övervinnas. En
rad kapitel, där konturerna kunna verka vaga och flytande men där man på tonen i varje rad
igenkänner författarinnan, tala om »blodsvittnen», »vingårdsarbetare», »unga tempeltjänare» i
framtidsidéernas tjänst, då »människan själv skall frälsa jorden» och då folken bland annat ej
mer skola vilja krig. Idéinnehållet kan stundom diskuteras, men författarinnans idealitet,
hjärtevärme och vida intressen äro sig lika ännu i detta hennes ålderdoms verk. <tab><i>F. V.</i>

<b>Larsson, Hans.</b> Filosofiska uppsatser. A. B. 1924. 231 s. (Skrifter.) <i>D.</i> <tab><b>7:50.</b>

I denna bok behandlar professor Hans Larsson några av den moderna filosofins mest
centrala problem med det konstnärliga mästerskap, som alltid utmärkt den framstående
Lundafilosofens produktion. Av stort intresse är hans behandling av den kritiska filosofins
förhållande till aktuella tankebyggnader såsom Bergsons och Münsterbergs. För socialt intresserade
erbjuda uppsatserna: »Några distinktioner, som behövas för etisk diskussion» och »De
filosofiska principernas roll i politiska slutledningar» en förträfflig orientering. För folkbiblioteken
kan »Filosofiska uppsatser» på det varmaste rekommenderas. <tab><i>G. A.</i>

<b>Millikan, Robert Andrews.</b> Vetenskapen och våra livsfrågor. Övs. fr. eng.
av Astrid Cleve-Euler. Lb. 1925. 78 s. Portr. (Vad vi veta 6.) <i>D.</i> <tab><b>1:75.</b>

I denna skrift debatterar den berömde fysikern och Nobelpristagaren problemet om den
vetenskapliga forskningens värde för livet, särskilt det religiösa och sociala. Han ser
optimistiskt på möjligheterna att förena vetenskaplig och religiös världsuppfattning samt betonar
kraftigt forskningens betydelse i det allmänna framstegsarbetet. Boken lämpar sig förträffligt för
folkbiblioteken. <tab><i>G. A.</i>

<b>Ringbom, Lars.</b> Kulturens förnyelse. H. G. 1925. 178 s. (Nutid och
framtid.) <i>D.</i> <tab><b>4:50.</b>

Författaren söker belysa den moderna kulturkrisen ur biologiska utgångspunkter och
uppvisa möjligheterna till en nyorientering. Hans synpunkter äro synnerligen intressanta, om de
också uppfordra till kritisk reservation på flera punkter. En tankeväckande och fängslande
bok. <tab><i>G. A.</i>

<b>Schleich, Carl Ludvig.</b> Jaget och demonierna. Till sv. [fr. ty.] av. G.
Nordstrand. N. o. k. 1925. 175 s. <i>D.</i> <tab><b>4:50,</b> inb. <b>6:25.</b>

Boken är ett gott exempel på den elegant skrivna men filosofiskt ohållbara populärmetafysik,
som diktar djärva världsförklaringar i »den överlogiska intuitionens» tecken. Den har
betecknats som »en jagets roman»; man torde göra klokast om man säger som en berömd
fysiolog på tal om Haeckels »Världsgåtor»: »För min del läser jag hellre verkliga romaner.» <tab><i>G. A.</i>

<b>Schopenhauer, Arthur.</b> Aforismer i levnadsvishet. Övs. [fr. ty.] av C. V.
E. Carly. B. & B. 1923. 235 s. Portr. (Berömda filosofer 25.) <i>D.</i> <tab><b>4:50.</b>

Kanske ger Schopenhauer eftervärlden det till form och stil bästa i hela sin produktion
med sitt ålderdomsverk »Parerga und Paralipomena» (Brottstycken och kvarlevor), varav första

bandets berömda aforismer i levnadsvishet i vårdad översättning och med inledning och noter
härmed presenteras för svenska läsare. Med spänd förväntan torde den oinvigde gå till verket,
att höra, hur pessimismens filosof par préférence giver anvisningar till att göra den tillvaro,
som vi trots allt föredraga framför döden, så angenäm som möjligt. Då en eudemonologi är
oförenlig med Schopenhauers filosofiska ståndpunkt och konsekvenser, framlägger han
densamma för sig på rent empirisk grundval, och så har Schopenhauer kunnat skänka en
djupsinnig och manligt skriven för alla läsvärd handledning till en lycklig tillvaro, vars normer vi
lätt kunna fatta ur hans ord, att blott dåren löper efter livets njutningar och blir bedragen,
men den vise undflyr dess onda. <tab><i>H. R—r.</i>

<b>Schwegler, Albert.</b> Filosofiens historia i dess grunddrag. Genomsedd och
tillökad av J. Stern. Övs. fr. ty. av Sven Rosén. A. & W. 1924. 448 s.
<i>Db.</i> <tab><b>10:—.</b>

Schweglers arbete ger en grundlig och vederhäftig framställning av de filosofiska idéernas
utveckling. På vissa punkter är det emellertid föråldrat. Stilen är något för torr och tung,
framställningssättet för litet levande för att tilltala en större läsekrets. <tab><i>G. A.</i>

<b>Vannérus, Allen.</b> Materiens värld. Konturer. A. B. 1925. 198 s. <i>Dj.</i> <tab><b>4:75.</b>

En grundlig och överskådlig framställning av den moderna fysikens världsuppfattning,
särskilt med hänsyn till Einsteins relativitetsteori och den moderna atomläran. Arbetet
förutsätter någon bekantskap med den moderna naturforskningens elementer för att kunna fullt
tillgodogöras. Av särskilt intresse är den inblick i författarens filosofiska världsåskådning, som
man får i slutkapitlet »Kosmologiska vyer». <tab><i>G. A.</i>

— — . Ursprungens filosofi. Studier. Därtill ett kapitel om »världens undergång».
A. B. 1925. 239 s. <i>Dj.</i> <tab><b>9:50.</b>

En gedigen och intressant orientering över utvecklingens problem mot bakgrund av den
egenartade världsuppfattning, som den kände tänkaren framställt i sina föregående filosofiska
arbeten. Framställningen är klar, ofta fänglande, men lider stundom av onödig bredd och
omständlighet. På grund av sin terminologiska apparat fordrar boken av läsaren vissa filosofiska,
och allmänt naturvetenskapliga förkunskaper. <tab><i>G. A.</i>

— — . Det yttersta. Tankegångar. A. B. 1924. 103 s. <i>Dj.</i> <tab><b>2:25.</b>

Författarens uppfattning av filosofien som ett encyklopediskt helt har i hans system givit
rum även för en metafysik. Med utgångspunkt i den givna verkligheten följer han här sina
egna tankegångar ut över erfarenhetsvärldens gränser till det transfaktiska. Det gäller för
honom icke minst att se, om den pluralistiskt präglade psykofysiska realism, som han tidigare
hävdat (jfr Metafysik, 1914), ännu står sig. Det resultat i samma riktning, till vilket förf.
nu kommer, får bli uttrycket för det enda sätt, på vilket han för närvarande uppfattar det
yttersta. Boken kan icke utan vidare sättas i var mans hand, därtill är den för spekulativ,
och det fordras en viss grad av filosofisk skolning för att helt kunna tillgodogöra sig
densamma. Givet är emellertid att de, som tidigare sysslat med Vannérus, även böra skaffa sig
detta bidrag till hans systembyggnad. <tab><i>H. R—r.</i>

<b>Åkesson, Elof.</b> Norströmiana. Fynd, förstudier, kritik. Sv. k. st. 1924.
203 s. <i>Dbe.</i> <tab><b>4:—.</b>

Länge lär det väl ännu dröja, innan helhetsbilden blir helt klar av en så mångsidigt och
kulturellt anlagd tänkare som Vitalis Norström. Elof Åkesson är ju redan ett välkänt namn,
då det gäller Norströmsforskningen. Här har han nu samlat tio små uppsatser, dels förut
publicerade och nu delvis omarbetade, dels nya. Till dessa — vi nämna »Till filosofiens
begrepp», »Kring religion och tanke», »Esaias Tegnér och Vitalis Norström» samt uppsatserna
om Norströms ställning till boströmianismen och till naturvetenskaperna — bör den gärna gå,
som söker fullständiga bilden av Norströms liv och lara med intressanta delvis nya dokument
och vederhäftiga upplysningar och utredningar. Författarens kritik i boken av Ernst Liljedahl»
bekanta Norströmsbiografi är icke det minst viktiga. <tab><i>H. R—r.</i>

</chapter>
<chapter name="E. Uppfostran och undervisning.">
<h3>E. Uppfostran och undervisning.</h3>
<b>Arbetssättet i folkskolan.</b> Metodiska uppsatser utg. av Karl Nordlund,
Anna Sörensen o. Sven Wikberg, 1, 2. Nst. 1924. <i>Eaa.</i> <tab>(1) <b>4:—, </b>(2) <b>3:20.</b>

1. Modersmålet. — 2. Hembygdskunskap, geografi, naturkunnighet.

Arbetet inledes med en artikel av K. Nordlund, benämnd Arbetspedagogik, där förf. skildrar
var tids strävan efter självverksamhet från skolbarnens sida. Nordlund och hans medarbetare
i denna serie anse tydligtvis, att denna självverksamhet i skolan bör kunna genomföras
utan fullständig revolution, vilken nog är en nyttig och lycklig tro. Alla de följande artiklarna
visa, hur man skall kunna genomföra självverksamhet på olika områden. Någon gång har man
intryck av att väl utpräglade och alltför kunniga men beträffande folkskolans vanliga
arbetsförhållanden delvis okunniga personer kommit med för stora fordringar, och en folkskollärare
grips nog lätt av missmod inför de stora krav som ställas på honom; men om man endast har
klart för sig att ingen kan vara mästare i allt, måste man erkänna att största delen av de
uppslag som givas äro utomordentliga. Särskilt vill jag framhålla artikeln om undervisning i
bokkunskap (del 1), även om man där måste förvåna sig över att barnen i en så väl utvecklad
skola icke mycket tidigare blivit tränade att hitta i alfabetiska förteckningar. <tab><i>A. H. r.</i>

<b>Ferrière, Ad.</b> Reformera skolan. Vädjan till föräldrar och myndigheter.
Övs. [fr. fra.] av Ester Edelstam. [Lst.] 1924. 141 s. (Pedagog, skr. 108.)
<i>Ea.</i> <tab><b>2:75.</b>

Visserligen kan man om denna framställning, som om så många andra, säga att motståndaren,
d. v. s. vår tids allmänna skola, svartmålas i rätt hög grad för att så kunna fördömas;
men skildringen är given med en så brinnande övertygelse och de föreslagna reformerna
äro så väl motiverade både psykologiskt och genom hänvisning till verkligen existerande
reformskolor, att man tvingas till att på allvar reflektera över förf:s program — här
framställt såsom ett reformförslag för den allmänna undervisningen i Schweiz. Ett värdefullt
inlägg i vår tids skolfråga. <tab><i>A. H—r.</i>

<b>Norinder, Yngve.</b> Yrkesvalets problem och skolan. Särskilt om folkskolans
möjligheter att hjälpa de unga tillrätta. A. & W. 1925. 80 s. <i>Ex.</i> <tab><b>2:—.</b>

I en inledande orientering skildrar förf. den fördärvbringande ekonomiska okunnigheten
vid yrkesvalet. Han skiljer sedan mellan yrkesvägledning, som först och främst skall ge de
unga en översikt över och föreställning om olika yrken, och yrkesrådgivning, som ju innebär
ett bestämt råd till den enskilde att på grund av sina egenskaper ägna sig åt ett bestämt yrke.
Denna yrkesrådgivning behandlas egentligen icke i boken. Däremot vill förf. sätta det såsom
en av folkskolans och fortsättningsskolans viktigaste uppgifter att bidraga till yrkesvägledningen.
Även om man ej kan gå med på allt vad förf. påyrkar, måste man dock säga, att boken
framhåller många betydelsefulla synpunkter. Den är en värdefull tillökning i vår tämligen fattiga
litteratur på området. <tab><i>A. H—r.</i>

<b>Pedagogiskt försöksarbete.</b> Oskar Eklund. 1925. 44 s. (Sv. husmodersför.
riksförb. skr.-ser. i skol- o. uppfostringsfrågor 2.) <i>E.</i> <tab><b>0:75.</b>

Innehåll: 1. Ericsson, Elsa. Ett och annat från Wiens skolvärd. 2. Englund,
Ruth. Några försöksskolor i Amerika.

Intresse och självverksamhet från barnens sida är vår tids pedagogiska lösen. Här lämnas
korta men intressanta redogörelser för hur man så radikalt som möjligt söker genomföra detta
program dels i Wien och dels i Amerika. <tab><i>A. H—r.</i>

<b>Siegvald, Herman,</b> o. <b>Brandt, Elsa.</b> Från Wembleyutställningen. Reseberättelser.
[Lst.] 1925. 81 s. Ill. (Pedagog. skr. 109.) <i>E.</i> <tab><b>1:50.</b>

Två reseberättelser, den första med pedagogisk inställning. Särskild uppmärksamhet ägnas
åt skolfrågorna i de engelska kolonierna och åt daltonmetoden. Sakrik och vittnande om
kritiskt gott förstånd. <tab><i>A. H—r.</i>


<b>Sundström, Walter.</b> Daltonplanen. Lst. 1925. 54 s. Litt. (Pedagog.
skr. 110.) <i>Ea.</i> <tab><b>1:—.</b>

En kort redogörelse för denna undervisningsmetods uppkomst och principer jämte en del
berömmande uttalanden av lärare och elever. <tab><i>A. H—r.</i>

<b>Wallner, Johan.</b> Folkskolans organisation och förvaltning enligt gällande
författningar. Nst. 1925. 243 s. <i>Ecba.</i> <tab><b>6:50.</b>

Ej avtryck av utan enkel innehållsredogörelse för våra folkskoleförfattningar vid början av
året 1925. På åtskilliga punkter ha bestämmelserna förtydligats genom hänvisning till och
redogörelse för vägledande prejudikat och utslag av regeringsrätten. Stockholms folkskoleförfattningar
ha medtagits i den mån de avvika från de allmänna. Skolhem, arbetsstugor m. m.
i Norrland behandlas även. Däremot behandlas ej fortsättningsskolan eller några folkskolans
påbyggnader. Arbetet präglas av klarhet och vederhäftighet. <tab><i>A. H—r.</i>

<b>Vår skolfråga.</b> Inlägg sammanförda av husmoderförbundets sektion för
uppfostringsfrågor. Oskar Eklund 1925. 76 s. Litt. (Sv. husmodersför. riksförb.
skr.-ser. i skol- o. uppfostringsfrågor 1.) <i>E.</i> <tab><b>0:90.</b>

Två inledningsanföranden vid den stora skoldiskussionen i Stockholm d. 20 jan. 1925 och
ett urval ur artiklar i dagspressen den närmast följande tiden. Av störst intresse synas mig
Hedéns två artiklar och v. Schéeles inlägg vara. Häftet innehåller även en något större artikel
av K. Nordlund, benämnd Arbetspedagogik (även tryckt i Arbetssättet i folkskolan 1). <tab><i>A. H—r.</i>

</chapter>
<chapter name="F. Språkvetenskap.">
<h3>F. Språkvetenskap.</h3>
<b>Bolger, Emil.</b> Utkast till svenska uppsatser jämte en inledning om uppsatsskrivning
för skolans låg- och mellanstadier. Nst. 1924. 91 s. <i>Fcb.</i> <tab>Inb. <b>2:10.</b>

En skolbok, avsedd och lämpad för ett jämförelsevis lågt stadium. Flertalet av de anförda
utkasten till uppsatser äro avpassade efter barnens intressesfär, och boken torde knappast göra
anspråk på att i större utsträckning komma till användning för självstudier vid mognare ålder. <tab><i>P. H.</i>

<b>Karsten, T[orsten] E[vert].</b> Germanerna. En inledning till studiet av
deras språk och kultur. N. o. k. 1925. 205 s. Ill., kart., litt. (Natur o.
kultur 47.) <i>Fb.</i> <tab><b>2:25,</b> inb. <b>3:—.</b>

En innehållsrik och lärorik redogörelse för de germanska språken och den germanska
kulturen i forna tider. Boken hör till de värdefulla men icke till de lättlästa. Vissa partier av
de språkliga utredningarna äro för lärda för en bredare publik, men den som icke låter sig
avskräcka av detta utan läser vidare, har god lön för mödan. <tab><i>P. H.</i>

<b>Levander, Lars.</b> Dalmålet. Beskrivning och historia. 1. App. 1925. 40.
321 s. Kart. <i>Fcc.</i> <tab><b>5:—.</b>

En verkligt välskriven och vederhäftig redogörelse för dalmålet och dess historia. För
lekmannen, som inte känner innebörden av språkvetenskapens uttryckssätt, erbjuder boken kanske
väl stora svårigheter, men för dem som ha speciellt intresse för bygdemålen och förut något
sysslat med hithörande ting, bör den åtminstone i stora delar kunna läsas med nöje och
behållning. <tab><i>P. H.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Bendz, Ernst.</b> Kosmopoliter och hemmasittare. Litterära profiler. A. B.
1925. 235 s. <i>Gbc.</i> <tab><b>4:50.</b>

En samling kvickt nedskrivna småessayer, de flesta över hypermoderna, i Sverige för det
mesta hittills opresenterade franska författare. Även om man ej känner dem, märker man att

förf. gör väl mycket av dem. Man skall ej svära på denne magisters ord, men man läser dem
med behållning ändå, ty en mindre vanlig intelligens röjer sig i dem. För en bred publik är
boken naturligtvis ingenting, men i trots därav och i trots av dess vissa eller sannolika
subjektivism må den anbefallas åt lämpliga bibliotek. <tab><i>F. V.</i>

<b>Berg, Ruben G:son.</b> Moderna amerikaner. H. G. 1925. 186 s. <i>Ge.</i> <tab><b>4:75.</b>

Fastän Sverige på grund av det starka svenska befolkningsinslaget i Förenta staterna borde
Tia alldeles särskild anledning att intressera sig för amerikanska förhållanden, måste det nog
erkännas, att få kulturområden egentligen äro oss mera främmande. Amerikas tekniska
utveckling är egentligen det enda vi känna till. Om de krafter, som röra sig inom det amerikanska
samhället, äga vi däremot i regel blott föga kännedom. Dr Bergs arbete ger oss emellertid en
ypperlig ledning vid försöket att tränga in i det moderna Amerikas inre liv. De författare han
skildrar — Edgar Lee Masters, Sinclair Lewis, Willa Cather, Theodor Dreiser och Sherwood
Anderson — representera olika sidor av den amerikanska kulturen, och analysen av deras
arbeten formar sig till en förträfflig översikt av de skiftande idériktningar, som kämpa med
varandra inom Amerikas intellektuella värld. Arbetet kan på det livligaste anbefallas åt alla
bibliotek, större som mindre. <tab><i>O. W—n.</i>

<b>Lange, H[ans] O[stenfeldt].</b> Egyptiska myter och sagor. Med kulturhistorisk inledning.
[Övs. fr. da.] N. o. k. 1925. 211 s. Ill. (Myter o. sagor.) <i>Gt.</i> <tab><b>7:50,</b> inb. <b>9:50.</b>

Den egyptiska litteraturen är vida mindre bekant än den egyptiska konsten, den har aldrig
nått samma höjd och blivit endast mycket fragmentariskt bevarad. Det finnes dock i den en
rad intressanta alster: myter, av vilka dock det mesta är förlorat, sagor och berättelser med
historisk bakgrund. Ett representativt urval framlägges i denna bok i fri översättning av den
bekante danske egyptologen Lange (den svenska översättningen är besörjd av seriens utgivare).
Han har tillfogat en alldeles förträfflig inledning om natur och folk, historia, samhällsliv,
andligt liv och religion, som livligt rekommenderas som en inledning till kännedomen om det
gamla Egypten. <tab><i>M. P. N.</i>

<b>Lindström, Erik.</b> Walter Scott och den historiska romanen och novellen i Sverige
intill 1850. W. & K. 1925. 332 s. (Gbgs högsk. årsskr. 1925:4.) <i>Gc.</i> <tab><b>7:—.</b>

Walter Scott är en ypperlig författare, men den svenska litteratur, som utnyttjar hans
uppslag, måste till allra största delen anses vara särdeles medelmåttig. För den del av
allmänheten, som ej är speciellt litteraturhistoriskt intresserad, torde föreliggande arbete därför få
betecknas som mindre väl lämpat, om det också i vetenskapligt hänseende har en del nytt att
meddela. <tab><i>O. W—n.</i>

<b>Schück, Henrik.</b> Allmän litteraturhistoria. Avd. 6: 1, 2. H. G. 1925.
<i>Gb.</i> <tab><b>12:—, 16:50.</b>

6. Romantiken: 1.

Denna volym, den näst sista av verket, omfattar Tysklands litteratur från och med Sturm
und Drang-perioden till och med romantikens utgång. Glanspunkter i framställningen äro
framför allt kapitlen om Goethe, Schiller och Kleist, samtliga mästerstycken av litterär porträttkonst.
Nämnas må även att den romantiska diktningens filosofiska och teoretiskt estetiska
förutsättningar utförligt analyserats. Stilens friskhet och kraft verkar oemotståndligt medryckande på
läsaren. <tab><i>O. W—n.</i>

6. Romantiken: 2.

Med denna volym föreligger Schücks Allmänna litteraturhistoria i avslutat skick. Upprepade
gånger har kritiken framhållit vilken oskattbar gåva författaren med detta arbete skänkt
vår litteratur. Överlägsen framställningskonst, genomträngande blick för de historiska
sammanhangen och enastående beläsenhet förena sig här på ett sätt som endast sällan förekommit i
vår vetenskapliga forskningshistoria. Det nu utkomna slutbandet innehåller en skildring av den
romantiska rörelsen i England, Frankrike och Italien (Walter Scott, Byron, Shelley, Keats,
Edgar Allan Poe, Madame de Stael, Chateaubriand, Victor Hugo, Prosper Merimée, Alfred de
Musset, Manzoni, Leopardi). <tab><i>O. W—n.</i>

<b>Sylwan, Otto.</b> Pressens utveckling under det nittonde århundradet. Nst.
1924. 213 s. Ill. (Det nittonde århundradet.) <i>Gbc.</i> <tab><b>7:25.</b>

En lättläst och på faktiska upplysningar rik översikt över Europas och Amerikas moderna
press, dess uppkomst, dess politiska och kulturella orientering, dess tekniska förutsättningar
o. s. v. För den allmänintresserade tidningsläsaren, som ofta ser världspressens organ citerade
utan att annat än i undantagsfall ha tillfälle att taga närmare kännedom om dem, är en bok
sådan som denna en ovärderlig hjälp. Den hör hemma lika väl i de större som de mindre
biblioteken. <tab><i>O. W—n.</i>

<b>Söderhjelm, Werner.</b> Den franska novellens anor. A. B. 1924. 276 s.
(Skr. 7.) <i>Gj.</i> <tab><b>5:25.</b>

En livfull, på en gäng litteratur- och kulturhistoriskt orienterad framställning av den franska,
prosadiktningens utveckling under medeltidens avslutningsperiod. Lämpad huvudsakligen för
bibliotek som i större utsträckning samla litteraturhistoria. <tab><i>O. W—n.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Arlen, Michael,</b> [pseud. för <i>Dikran Kouynmijian</i>]. Den gröna hatten. En
roman för de utvalda. Övs. [fr. eng.] av Siri Thorngren-Olin. H. G. 1925.
306 s. <i>Hcee.</i> <tab><b>5:50.</b>

Denna fjolårets stora succés-bok i England med sin anspråksfulla undertitel är ett ganska
förbryllande alster, f. ö. inte skrivet av en engelsman utan av en i London bosatt ung
armenier. Hjältinnan är en mycket underbar demimondän dam med äventyrlighet i blodet men
med en bibehållen doft av renhet — en kameliadam skulle man kanske kunna säga, om icke
denna gammaldags beteckning måste anses olämplig i den atmosfär av ytterlig modernitet, som
förf. avser att skapa (detta gäller icke blott hans typer utan särskilt alla de yttre agremangerna:
bilmärken, modefärger, revymelodier etc); och den synnerligen fria, »manliga» moral i erotiskt
avseende som hjältinnan representerar, på sina håll hälsad som ett märkligt tidens tecken, under
det att andra i den endast kunna se ett föga märkligt depravationssymptom, träffar man ej
riktigt med denna association. — Många läsare komma med säkerhet att irriteras av det besynnerligt
lösa och osammanhängande skildringssättet och den maniererade stilen — det finns partier, där
man inte absolut skulle vilja svära på att inte förf. driver med sin publik — men han kan också
briljera med en högt uppdriven teknik och här och där finner man glimtar av något annat än en
fäsör. En tendens har nog boken: den riktar sin udd mot den benhårda engelska konventionalism,
som utan betänkande offrar människors lycka på den yttre anständighetens altare. <tab><i>G—a L.</i>

<b>Bailly, A[uguste].</b> Guds fattigman. Bilder ur den helige Franciscus' liv.
Fr. fra. av Hugo Hultenberg. Wessman 1925. 142 s. <i>Hcej.</i> <tab><b>3:—.</b>

Intresset för den helige Frans är uppenbarligen i starkt stigande hos oss. Från en synpunkt
är väl detta att fatta som symptom på en ganska allmän kulturtrötthet. Från en annan
sida torde det väl vittna om en ökad värdesättning av innerligheten. I föreliggande lilla skrift
bjudas färgrika bilder från de senare åren av den heliges liv, i starkt romantiserad form. Förf.,
som gjort sig ett namn såsom skönlitteratör, är fransman till börden. Hans teckningar bära
ock genomgående den galliska prägeln. Icke ens en något sentimental kärlekssaga, med en till
slut lycklig upplösning, behöver läsaren sakna. <tab><i>E. E—m.</i>

<b>Bennett, Arnold.</b> En kvinnas kärlek. Roman. Övs. fr. eng. av Harald
Jernström. A. B. 1924. 236 s. <i>Hcee.</i> <tab><b>4:25.</b>

»En kvinnas kärlek» är en av B:s tidigare romaner, i vilken han, ännu under starkt inflytande
av den franska naturalismen, kämpar sig fram till verkligt herravälde över de konstnärliga
uttrycksmedlen. I fråga om uppslaget har den någon beröring med skildringarna från »de
fem städerna»; huvudmotivet är en kvinnas utveckling, från självisk till offrande kärlek. Boken
hör dock icke till B:s mera betydande. <tab><i>B. M.</i>

<b>Benson, E[dward] F[rederic].</b> Herr Teddy. Övs. [fr. eng.] av Vera Möller.
Nst. 1924. 351 s. <i>Hcee.</i> <tab><b>6:25,</b> inb. <b>8:—.</b>

Benson är den fine och stillsamme satirikern, som mycket omsorgsfullt återger vartenda,
särdrag i den värld han skildrar, varenda skiftning i karaktärerna, varje minsta detalj i en

scen — med en noggrannhet, som kan verka tröttande, men som dock ständigt är lika skarpsinnigt
iakttagande, ständigt finner lika träffande uttryck.

»Herr Teddy» ger samma småstadsmiljö som den tidigare översatta »Porträttet», stundom
t. o. m. samma typer, så t. ex. de båda systrarna, varav den ena med hjältemod bär sin
sjukdom intill döden. — Bitvis är historien en ungdomens apoteos, 20-årsparet i motsats till de
tu på 30—40. Och ändå är det kring dessa senare förf:s kärleksfulla intresse koncentrerar sig
— »barnen» avfärdas betydligt mera summariskt.

Bland bipersonerna fäster man sig särskilt vid en trångbröstad och beskäftig prästfru —
som för övr. även går igen i »Porträttet» — den där tydligen tecknats direkt efter levande
modell.

Bokens värde ökas av en sällsynt ledig och god översättning, faktiskt utan en enda
anmärkning. <tab><i>O. Wbg.</i>

— — . Porträttet. Fr. eng. av Fr. Sandberg. Nst. 1924. 251 s. <i>Hcee.</i> <tab><b>4:—,</b> inb. <b>5:75.</b>

Denne förf. bör för ordningens skull ej förblandas med brodern Robert Hugh, som övergått
till katolicismen och skriver religiösa propagandaromaner. E. F. Benson, av vilken bl. a.
en god pojkbok, David Blaize, tidigare översatts till svenska, har ett mycket kultiverat
skrivsätt. Hans berättelser utmärka sig icke genom spännande handling eller någon
karaktärsteckning av betydenhet, men ha sin styrka i den minutiösa och lätt ironiserande miljöskildringen.
I detta arb. är det ett litet engelskt ankdammssamhälle man får ett tvärsnitt av, med några
goda typstudier. Bäst minns man kanske ett par systrar över giftasåldern, som hektiskt försöka
utfylla tiden med att göra ingenting. <tab><i>G—a L.</i>

<b>Blasco Ibáñez, V[icente].</b> Blod och sand. [Övs. fr. spa.] Roman. Nst.
1923. 466 s. <i>Hcek.</i> <tab><b>7:75,</b> inb. <b>9:50.</b>

En av de romaner, medelst vilka B. 1. slog igenom. Ämnet är så nationellt spanskt som
möjligt. Den ädla tjurfäktningssporten avhandlas systematiskt, toreadorens liv och leverne är
föremål för en på en gång beundrande och kritisk granskning. Romanen är välskriven, ehuru
en svensk läsare måhända finner skildringen lite långdragen och kanske väl realistisk. <tab><i>H. K.</i>

— — . Flor de Mayo. Övs. fr. spa. av Bruno Lindblom. Nsf. 1925. 242 s. <i>Hcek.</i> <tab><b>5:50,</b> inb. <b>7:25.</b>

Liksom Zola skildrar den spanske diktaren gärna en hel yrkesgrupp människor; här är
det fiskarna på Spaniens ostkust, deras farofyllda sjöfärder och deras liv i land. Flera olika
typer framställas duktigt: en farlig och graciös kvinna, en redbar enkel man, vilken
hjältemodigt väljer undergången för att slippa straffa en broder, som dödligt förfördelat honom. Alla
människorna ha folklig prägel, och den revolutionära samhällskritik, som eljest förekommer hos
Blasco Ibanez, spåras näppeligen här. <tab><i>F. V.</i>

<b>Bojer, Johan.</b> Vårt rike. Övs. [fr. no.] av Ragnar Jändel. Lb. 1924.
237 s. <i>Hceda.</i> <tab><b>4:—,</b> inb. <b>5:50.</b>

Bojer har blivit kallad den nya norska romanens Henrik Ibsen. Det finns något avgjort
besläktat mellan dessa bägge diktare: bägge psykologiska konstruktörer, båda lidelsefulla
problemdebattörer. Vid läsningen av »Vårt rike» får man ock gång på gång Ibsen i tankarna,
speciellt då »Vildanden». Icke så som skulle det finnas någon egentlig likhet i handling och
miljö mellan detta lbsens i yttre mening händelsefattiga stugudrama och Bojers roman med
dess rika fabulering och dess skiftande fjord-, fjäll- och storgårdsscenerier. Men bägge författarna
ha upptagit till behandling människans outrotliga behov att omge sig med aldrig så falska
ideal, bägge berätta om »livslögnen», om den förljugenhetens slöja, vi människor måste inhölja
vårt liv i, för att kunna leva det. <tab><i>B. A.</i>

<b>Bunin, Ivan A.</b> Byn. En prosadikt. Övs. fr. ry. av Ruth Wedin Rothstein.
Sv. andelsf. 1924. 288 s. <i>Hcema.</i> <tab><b>5:75.</b>

»Prosadikt» om dessa två berättelser betyder ingenting luftigt och lyriskt utan är
naturalistisk skildring, visserligen med stark stämning men också med bred, stundom överflödig
detaljskildring. »Byn», det är ej blott en vanlig by utan betyder Ryssland, och förf. synes vilja
betona, hur plågat, trist och smutsigt det leves ute i Rysslands bygder, »hemskt i sin

alldagliglighet». Typerna äro skarpt individuella. Om »Byn» ger det moderna Ryssland, är
»Suchodol» en minnestung och intensiv skildring, hur ett gammalt gods och dess människor förfallit.
Mycken smärta darrar mellan raderna i denna bok, som onekligen gör intryck. <tab><i>F. V.</i>

<b>Châteaubriand Alphonse de.</b> Brière. Roman. Övs. fr. fra. av Fanny
Alving. A. & W. 1924. 383 s. <i>Hceja.</i> <tab><b>7:50.</b>

Brière är en trakt av Bretagne, full av vattensjuk ängsmark och torvmossar, där en särskild
lantbefolkning lever avskilt och på sitt eget vis. Châteaubriants roman skildrar detta landskap
— ofta  med fint målerisk ton — och denna befolkning, dess kamp för tillvaron, dess
solidaritet gentemot överhuvud, dess passioner och släkttragedier. Den formar sig till ett stycke
levande autentiskt Frankrike, fastän utförligheten kan bli bred nog för svenska läsare. <tab><i>F. V.</i>

<b>Dante [Alighieri].</b> Dantes gudomliga komedi. Övs. [fr. ital.] av Aline
Pipping. 1—3. Nst. 1925. <i>Hcei.</i> <tab>Inb. <b>21:—.</b>

1. Helvetet. — 2. Luttringsberget. — 3. Paradiset.

Alldeles som man kunnat vänta överträffar denna nya rimmade tolkning den rimtolkning
Lovén för längesedan gjorde och som nu är föråldrad, men hinner ej i naturlig ledighet de
översättningar av Lidforss och framför allt av Bring, som utelämnat originalets svåra rimkedjor.
Just att Aline Pippings dikt behåller rimmet med så mycken relativ framgång, som den dock
gör, ger den i alla fall ett företräde icke minst som akvisition för skolbiblioteken, vilka böra
ge sina unga eller mindre försigkomna läsare en så trogen bild som möjligt även av originalets
så högst karakteristiska formbyggnad. <tab><i>F. V.</i>

<b>Delmont, Joseph.</b> Vilda djur i bur och frihet. En djurtämjares och filmregissörs
minnen. Till sv. [fr. ty.] av Harald Hansen. H. G. 1925. 201 s. <i>Hcef.</i> <tab><b>4:50.</b>

Har i Tyskland utgått i en mängd upplagor och även i England mottagits med översvallande
välvilja. Boken innebär också något ganska nytt, vilket redan torde framgå av titeln,
och onekligen är förf. mycket förtrogen med det vilda och har många fängslande ting att
berätta. Ett och annat zoologiskt misstag finnes väl, men till den vanvettiga bläckfisken på
omslaget är han förmodligen oskyldig. Interiörerna från filminspelningar i U. S. A. äro särdeles
belysande för amerikansk mentalitet med dess blandning av fräck uppfinningsrikedom och
andlig fattigdom. Själv är förf. österrikare och ingalunda osympatisk, men då man i reklamens
tjänst vill göra honom till en ny Mark Twain, är man på villospår, ty även om hans humor
erbjuder vissa likheter med dennes, är skillnaden i litterär betydelse mycket stor. Boken, som
är fylld av spännande äventyr i flera världsdelar, förtjänar emellertid all uppmärksamhet. <tab><i>C. S-g.</i>

<b>Diderot, Denis.</b> Jakob fatalisten och hans husbonde. Landsvägsliv, kärlekshandel
och kroganekdoter från mitten och senare hälften av 1700-talet i Frankrike.
Övs. [fr. fra.] o. inledn. av David Sprengel. A. B. 1925. 379 s. Ill.
(Ryktbara sedeskildringar. 2. Diderots satirer och dialoger.) <i>Hceja.</i> <tab><b>13:75.</b>

Diderot berättar här på ett naturalistiskt manér, som på 1700-talet var en sällsynthet. Dessa
glittrande dialoger utgöra väl icke något litterärt mästerverk — därtill är kompositionen alltför
löslig — men de ge en åskådlig bild av det frivola seklets intima liv. Skada blott att
skildringen av de erotiska förhållandena är så brett lagd, att boken ej ens i sin egenskap av
»klassiskt verk» kan rekommenderas åt vem som helst.

Boken är illustrerad med ett stort antal utomordentligt vackra reproduktioner av samtida
stick och målningar. <tab><i>H. K.</i>

— — . Nunnan. Skuggbilder ur franskt klosterliv omkring 1750—1760. Övs.
[fr. fra.] o. inledn. av David Sprengel. A. B. 1925. 279 s. Ill. portr.
(Ryktbara sedeskildringar. 2. Diderots satirer och dialoger.) <i>Hceja.</i> <tab><b>11:25.</b>

I en upplaga, ända till överflöd utstyrd med 1700-talsbilder, även sådana som ej höra ihop
med ämnet, föreligger här på svenska Diderots mycket bekanta skildring av franskt klosterliv
— eller rättare sagt av dess perversa och osympatiska utväxter. För en bildad och mogen
läsare har den sitt intresse, för andra är den mindre lämplig. <tab><i>F. V.</i>

<b>Erenburg, Ilja.</b> Tretton pipor. [Övs. fr. ry.] H. G. 1925. 239 s. (Moderna
ryssar, sv.-ry. föreningens i Göteborg litterära serie 1.) <i>Hcema.</i> <tab><b>5:—.</b>

Tretton tröstlösa noveller om pipor från Europas skilda hörn, en vidräkning med skrymteriet,
grymheten och trolösheten i världen. Berättelserna äro välbyggda, stilen klar och elegant,
satiren stundom träffsäker. Men Erenburgs filosofi är ihålig och flack, och bestialiteten
och lasten har beretts så stort rum och skildrats så extremt och saftigt, att boken blir motbjudande. <tab><i>R. W. R.</i>

<b>Ernst, Otto,</b> [pseud. för <i>Otto Ernst Schmidt</i>]. Min lilla dotter och jag. Nytt
och gammalt om Äppelsnuts bedrifter, äventyr och åsikter. Övs. [fr. ty.] av Jean
Berglund. Nst. 1924. 189 s. <i>Hcef.</i> <tab><b>4:—,</b> inb. <b>5:75.</b>

En underhållande och lustig bok om barn och föräldrar, byggd på ett ingående studium
av barnpsyket. Även den som ställer sig kritisk mot Ernsts Asmus Semper-böcker kan med
oförställd förtjusning läsa boken om den lilla rödkindade Äppelsnut. Boken utkom på
originalspråket för c:a 20 år sedan. <tab><i>H. K.</i>

<b>Ertz, Susan.</b> Nina. Övs. fr. eng. av Emilie Kullman. Sk. 1925. 382 s.
<i>Hcee.</i> <tab><b>4:75.</b>

Susan Ertz har en viss angenäm förmåga att återge vardagstyper, riktigt vanliga människor,
som gör, att man gärna läser hennes böcker och gärna tror, att just så har det hänt och varit.
Föreliggande arbete är kanske lite omständligt, där är inte samma raska, lätta ton som i den
föregående översättningen, »Madame Claire», men historien är på det hela taget underhållande
och kan rekommenderas. <tab><i>O. Wbg.</i>

<b>Fabian, Werner.</b> Brådmogen ungdom. Roman. Övs. fr. eng. av Stina
Bergman. A. B. 1925. 254 s. <i>Hcee.</i> <tab><b>4:75.</b>

En rätt obetydlig amerikansk roman, som i karikerad form ger en skildring av tidens
sensationshungriga och förvildade jazz-ungdom. Boken innehåller åtskilliga scener av ohöljd
cynism, men den lilla hjältinnan Pat och hennes öden äro skildrade med en viss konstnärlig
urskillning.

Huru som helst är boken olämplig för folkbiblioteken. <tab><i>H. K.</i>

<b>Garnett, David.</b> Kvinnan som förvandlades till räv. Träsnitt av R. A. Garnett.
Till sv. [fr. eng.] av Märta Lindqvist. H. G. 1924. 138 s. Ill. <i>Hcee.</i> <tab><b>3:50.</b>

En berättelse av ett visst litterärt snitt, en äktenskapshistoria klädd i djurfabelns form —
d. v. s. det är endast den kvinnliga parten, som uppträder i djurgestalt, efter att i berättelsens
början helt plötsligt ha förvandlats till en liten klarröd räv. Huruvida det förf. haft att
förkunna om kärleken och kvinnan vunnit på den egendomliga form han valt, är inte alldeles
lätt att säga — lite kuriöst och bisarrt verkar nog det hela — men i viss mån lyckas han i
alla händelser förmå läsaren att acceptera det fantastiska innehållet, på ett markant sätt
framhävt av den fullkomligt nyktra stilen. Kanske ligger det något konstnärligt berättigat i detta
försök att ge belysning åt kärlekens irrationella och hemlighetsfulla spel genom en djärv
förflyttning ut ur vår vanliga föreställningsvärld. Men någon större publik kan nog förf. inte
tänka sig att vinna med  detta arbete. <tab><i>G—a L.</i>

<b>Gauguin, Paul.</b> Noa Noa. Resan till Tahiti. Berättelse. Övs. [fr. fra.],
av Jurgen Wrangel. Med inledn. av Anders Österling. A. B. 1925. 118 s.
<i>Hceja.</i> <tab><b>3:50.</b>

Den först efter sin död till full berömmelse komne franske målaren ger här en skildring
av sin flykt undan civilisationen. Under Söderhavets sol antar han så småningom vildarnas
primitiva, men också mera naturenliga levnadssätt och upplever tvenne lyckliga år, varunder
hans konstnärliga skaparkraft är i stadig tillväxt. I ett enkelt språk med primitiva färger
berättar förf. om sitt paradisiska hem och sitt samliv med den lilla leende maoriflickan.
En vacker bok. <tab><i>H. K.</i>


<b>Gjellerup, Karl [Adolf].</b> Minna. Roman. Övs. [fr. da.] o. inledande essay
av Erik Norling. Å. & Å. 1925. 384 s. (Klassiska romaner.) <i>Hceda.</i> <tab>Inb. <b>3:75.</b>

»Minna» är en av den danske diktaren och Nobelpristagaren Gjellerups alha bästa böcker,
en skildring av en älskvärd tysk flicka, som bland två män väljer den hon egentligen är minst
ömt fästad vid men som har ett mer maskulint väsen än sin finare och bättre rival — en
könsurvalets tragedi, om man så vill, ty flickan är själv en fin människa och vet att hon väljer sin
olycka. Personer och omgivning äro lika ypperligt tecknade. Översättningen är ej fri från
några vanliga översättarfel i försvenskningar från danskan men eljest ledig och angenäm. Boken
anbefalles. <tab><i>F. V.</i>

<b>Grip, Elias.</b> Indiska folksagor. Nst. 1924. 135 s. <i>Hcep.</i> <tab><b>3:—,</b> inb. <b>4:75.</b>

Lektor Grip har i denna bok sammanfört åtskilliga sagor av växlande innehåll. Somliga
tillhöra den över hela världen spridda djurfabelskrets, som är oss välbekant i europeisk
efterbildningar, såsom fabeln om schakalen och druvorna (»räven och rönnbären»). I den här
återgivna berättelsen Bramanen, tigern och de sex domarne uppträder schakalen som människans
räddande ängel, medan alla andra djur fördöma henne. Det pessimistiskt satiriska inslaget är
övervägande, såsom i historien om den tappre krukomakaren, som är så lagom tapper men
vinner lysande framgångar på grund av det falska rykte för tapperhet, som han en gång vunnit. <tab><i>H. Sg.</i>

<b>Günther, Agnes.</b> Häxan som var ett helgon. Till sv. [fr. ty.] av Gunhild
Tegen. Med silhuetter av Tilia Ebhardt. Lb. 1924. 78 s. <i>Hcef.</i> <tab><b>2:—,</b> inb. <b>3:50.</b>

Fina och djuptänkta små prosadikter, »behandlande själens helgelsehistoria», av författarinnan
till romanen »Helgonet och narren», närmast ett slags preludium till denna. Med några
penndrag har förf. etsat bilder av en egenartat spröd och blek skönhet, dimlikt lätta och
ändock intensiva. <tab><i>E—n.</i>

<b>Hamsun, Knut.</b> Sista kapitlet. Sv. andelsf. 1923. 398 s. <i>Hceda.</i> <tab><b>8:25.</b>

»Sista kapitlet» handlar om människorna uppe på ett norskt sanatorium och en säter i
dess närhet. Den ger sålunda ett galleri typer, skildrade på Hamsuns vanliga impressionistiska,
irrationella vis, där framför allt instinkt och undermedvetet liv åskådliggöres i deras handlingar.
Till H:s framstående diktning hör den ej, den är full av longörer och svår att komma igenom. <tab><i>F. V.</i>

<b>Hine, Muriel.</b> Det bästa i livet. Roman. Övs. fr. eng. av A. Björklund.
D. 1, 2. Sk. 1923. <i>Hcee.</i> <tab>à <b>3:25.</b>

En typisk missroman, snarare över än under genomsnittsnivån, och med alla de ingredienser,
som genrens dyrkare påstås behöva för att stilla sin hunger efter »romantik». <tab><i>B. Å.</i>

— — . Flykten. Övs. [fr. eng.] av A. Björklund. Sk. 1924. 333 s. <i>Hcee.</i> <tab><b>4:25.</b>

— — . Siris' förtrollning. Övs. [fr. eng.] av A. Björklund. Sk. 1925. 345 s. <i>Hcee.</i> <tab><b>4:75.</b>

Dessa två arb. visa betydligt större konstnärlig ambition än den ovan nämnda »Det bästa
i livet», ett välgörande tillskott av tankar till den engelska nöjeslitteraturens sedvanliga
schablonmässiga skildringar av Hans och Hennes underbara kärlekssaga. I den första av dessa romaner
skildras en ung kvinnas flyktförsök ur ett förhastat och olyckligt äktenskap och hennes
återvändande av pliktkänsla och medlidande. I den senare av berättelserna få vi fortsättningen av
hennes liv, sedan maken dött. Här har författarinnan upptagit till behandling det gamla
motivet: striden mellan kall och kärlek, varierat och moderniserat så, att problemet nu ej längre
är mannens utan kvinnans. <tab><i>B. Å.</i>

<b>Hocking, Joseph.</b> »Vad hjälper det en människa? —». Övs. fr. eng. Ev.
fost. 1925. 460 s. <i>Hcee.</i> <tab><b>6:—,</b> inb. <b>8:—.</b>

Som de allra flesta böcker i denna genre fullkomligt olitterär, men välmenande och etisk,
dock utan sälta. Översättningen ej så god. Boken finner säkert sin publik. <tab><i>E—n.</i>

<b>Immermann, Karl.</b> Gammelgården. Övs. [fr. ty.] av Axel Ringström. Nst.
1925. 455 s. <i>Hcef.</i> <tab><b>4:75.</b>

— — . Fogdegården. Roman. Övs. fr. ty. [o. inledn.] av Ragnar Hallqvist.
Å. & Å. 1925. 318 s. (Klassiska romaner.) <i>Hcef.</i> <tab>Inb. <b>3:75.</b>

Immermanns litterära lyckokast, den första mer betydelsefulla bonderomanen, en underbar
blandning av romantisk grace, känslodjup, lyrik, mystik och realistisk handfast och påtaglig
verklighetstrohet, frodig komik, karaktärsteckning, dyrkan av torva och jord — med en
betydlig övervikt åt det realistiska hållet. Det är stor konst, djup, fullödig konst, till vilken vi ha
få moderna motsvarigheter. Boken får naturligtvis ej saknas i något bibliotek. Bägge dessa
översättningar äro minst sagt förtjänstfulla, Hallqvists kanske den kongenialare. <tab><i>B. Å.</i>

<b>Irwin, Wallace.</b> Solens ättlingar. Övs. fr. eng. av Ebba af Sillén. Nst.
1925. 449 s. <i>Hcee.</i> <tab><b>8:75,</b> inb. <b>10:75.</b>

Den japanska immigrationen i Kalifornien, japanernas strävanden att skaffa sig mark därstädes,
giftermål mellan japaner och vita, över huvud japansk livsuppfattning kontra amerikansk
är det ämne, som i en icke allför överväldigande konstnärlig inklädnad men tämligen nöjsamt
behandlas i denna bok. — Efter den romantiska Loti-färgade Japanförgudningen kom den mer
»realistiska» skildringen av japanerna, deras liv, religion, seder och moral, en litterär riktning,
vars för närvarande mest kände representant torde varå pseudonymen John Paris. Hit hör ock
Irwins bok. Som reaktion mot den fadda, sentimentaliserande uppfattningen av Nippons folk
kan ju denna sistnämnda riktning ha sitt berättigande; som medel att intränga i den japanska
psyken torde den vara synnerligen dubiös. Vad man främst måste fordra av en framställning
av ett folk, en ras, är, att den söker betrakta folket ut från dess egna förutsättningar. Dömer
man japanerna som sämre moraliskt utrustade än vi, därför att deras moralkodex är annorlunda
än vår, kan man lika gärna förklara ormarna för sämre djur än fåglarna, därför att de ej kunna
flyga. — Men som ett vittnesbörd om hur man i Amerika ser på den s. k. »gula faran» har
ju Irwins bok sitt givna intresse. <tab><i>B. Å.</i>

<b>Kaiser, Georg.</b> Gas. Skådespel i två delar. Övs. [fr. ty.] av Harry Roeck
Hansen. Inl. av Kjell Strömberg. H. G. 1925. 159 s. (Det nya dramat.)
<i>Hcef</i> <tab><b>3:75.</b>

Ett av den tyske expressionistens bästa skådespel. »Gas» är i viss mån vår tids typiska
sociala tendensdrama, liksom Hauptmanns »Die Weber» var den förra generationens. Förf. drar
de yttersta konsekvenserna av maskinteknikens fulländning och människornas rasande jakt efter
guldet. Förnuftets röst får förklinga ohörd och undergången hotar.

Dramat är icke lättillgängligt, men synnerligen intressant som tidsdokument. <tab><i>H. K.</i>

<b>Kallimachos.</b> Hymner. Tolkade [fr. grek.] av Elof Hellquist. Gle. 1925.
120 s. <i>Hceoa.</i> <tab><b>3:50.</b>

K. är den främste representanten för den nya diktareskolan, som efter Alexander den stores
id blomstrade i Alexandria, och hans hymner ett av de få bevarade alstren av den. Hymnerna
äro mera utmärkta för mytologisk lärdom och utsökt poetisk smak än för Teligiös känsla och
förrådda en betydande gestaltningskraft. Professor H. har med skicklighet besörjt den svåra
uppgiften att översätta dem och tillfogat upplysande noter, som särskilt äro nödvändiga för att
förstå de talrika mytologiska anspelningarna. <tab><i>M. P. N.</i>

<b>Kernahan, Coulson.</b> Syner. Övs. fr. eng. av Fanny Ekenstierna. W. &
W. 1924. 160 s. <i>Hcee.</i> <tab><b>3:75.</b>

Ett antal smärre skisser, fulla av den innerligt mystiska religiositet, som sedan gammalt
utmärker keltiska diktare. I syner och drömmar upplever förf. det högsta och underbaraste ur

den kristna föreställningskrets, som fyller hans känsloliv: Kristus' korsfästelse och offergärning,
yttersta domen, det ondas upphävande och satans omvändelse med flera religiöst högpatetiska,
motiv. Ett rikt natursinne och samkänsla med tiden ingå även i dessa skisser, som kunna nå
en ganska mäktig verkan och avgjort kunna anbefallas. <tab><i>F. V.</i>

<b>Kræmmer, Elias,</b> [pseud. för <i>A. B. Nilsen</i>]. Fyrstigen. En roman från
havsbandet. Till sv. [fr. no.] av Ragnar Casparsson. L. H. 1924. 364 s.
<i>Hceda.</i> <tab><b>4:75.</b>

En rolig bok, ehuru typerna äro något schematiskt tecknade i äldre Tomanstil, d. v. s. somliga
uteslutande ädla, höjda över denna världen, andra raka motsatsen. Samtidigt dock så att
man verkligen lever med dessa människor, av vilka några äro riktigt lustiga gestalter, som man
minnes. <tab><i>M. F.</i>

<b>Kyne, Peter B.</b> En karlakarl. Roman. Övs. [fr. eng.] av G. E. Sk.
1923. 437 s. <i>Hcee.</i> <tab><b>4:75.</b>

En underhållande äventyrsroman från Mellanamerika innehållande en mycket kärlig gruvingenjör,
en förtjusande fröken, en skurk, en operettrevolution samt kärlek och äventyr. Tillhör
den s. k. hängmattelitteraturen. <tab><i>S. G.</i>

<b>Lemonnier, Camille.</b> En man. Roman. Övs. fr. fra. av Erik Norling.
A. & W. 1924. 304 s. <i>Hceja.</i> <tab><b>6:50.</b>

Även som flamländare betraktad är Lemonnier starkt sensualistisk; hans nu över 40 år
gamla roman En man hör dessutom till naturalismens kampperiod under inflytande av Zola.
Skildringen av en tjuvskytts liv i skogarna och kärleksförhållande till en ung bondflicka har
en nästan animalisk styrka; det är ett intensivt och färgstarkt återgivande av ångande natur
och primitivt driftliv. <tab><i>B. M.</i>

<b>Levin, Poul.</b> Löftet. En släktroman. Till sv. [fr. da.] av Robert Larsson.
Lb. 1924. 256 s. <i>Hceda.</i> <tab><b>4:50.</b>

— — . Herslövs gård. Roman. Till sv. [fra. da.] av Ernst Lundquist. H.
G. 1924. 251 s. <i>Hceda.</i> <tab><b>5:—.</b>

De två nyaste översättningarna av Poul Levin äro släktromaner eller kanske snarare
firmaromaner. I »Löftet» är det en man, som med ed bundit sig vid fars och farfars affär, känt
trycket av löftet och för att befria sin son från ett liknande öde låtit denne gå sina egna
vägar, tills den unge slutligen frivilligt återvänder för att dela faderns arbete. — I »Herslövs gård»
skildras brytningea mellan gammal och ny tid vid gården och fabriken, som gått från far till
son, som hela familjen hänger fast vid och som ej får gå ur släkten.

Vad som gör de båda böckerna värdefulla är, som oftast hos Levin, de intagande bilderna
av hemmen, dessa små utsökta genremålningar, som Poul Levin är en mästare att skapa, intima
och levande. Särskilt i »Herslövs gård» möter man små utsökta interiörer, så t. ex. skildringen
av gamla fru Herslöv i sitt linnerum — det är bara underligt, att en man kan skriva en sådan
sida! <tab><i>O. Wbg.</i>

<b>Lewis, Sinclair.</b> Falkens bana. (The trail of the hawk.) Övs. fr. eng. av
Margaretha Odelberg, f. Frölich. Nst. 1925. 509 s. <i>Hcee.</i> <tab><b>8:75,</b> inb. <b>10:75.</b>

Här föreligger ett av den numera tack vare »Babbitt» (se Bibl.-bl. 1924 s. 18) och »Marin
Street» världsbekante amerikanske förf:s tidigare arbeten. Det står ej på samma höga nivå som
de nämnda romanerna, men tillhör i alla händelser det bättre bland de senare årens
översättningslitteratur. Skildringen av yankeelandets ungdom är frisk och medryckande, och förf.
snärtar troligen rätt kännbart en del utväxter i amerikanskt leverne. Men man får komma ihåg,
att handlingen tilldrar sig tio á tjugo år tillbaka i tiden. <tab><i>H. K.</i>

<b>Macaulay, Rose.</b> Potterism. En tragikomisk traktat. Övs. [fr. eng.] av
Hildegard Wieselgren. Sk. 1924. 271 s. <i>Hcee.</i> <tab><b>5:—.</b>

Familjen Potter skildras av förf. som en symbol för det hon vill gissla i nutida engelskt
liv: ihålighet, humbug, svammel, hyckleri etc, överhuvud taget hela den triumferande
medelmåttigheten. Det är en klarögd, oförfärad och ganska kvick tidssatir, om den än ej på något

sätt kan anses utgöra en samhällskritik av större mått. Det är något torrt intellektuellt och
om man så vill hjärtlöst i förfrs sätt att se på sina människor, som f. ö. endast framföras som
ganska lätt skisserade typer och knappast avvinna oss något förstahandsintresse. Ett par
enklare roman-tricks falla störande mycket utanför ramen. — Mera till sin fördel är förf. i ett
mindre arb., Farliga åldrar (Sk. 1925, 4: 75). Det är fyra generationer av samma familjs
kvinnor, som här framföras som typer för de olika åldersstadiernas särskilda problem och
stötestenar. Bra har förf. lyckats med skildringen av den 60-åriga kvinnan som, överflödig för sina
barn och utan några som helst andra intressen, förlorat varje hållhake i livet och blir ett lätt
byte för psykoanalytiska charlataner. En god studie är också hennes 40-åriga dotter, som känner
sig varnad av moderns exempel och försöker återuppta sina medicinska studier, när barnen vuxit
upp, men endast för att finna, att hennes bästa kraft är gången. <tab><i>G—a L.</i>

<b>Mackenzie, Compton.</b> Kvinnans sju åldrar. Övs. fr. eng. av Karin Jensen,
f. Lidforss. Lb. 1924. 311 s. <i>Hcee.</i> <tab><b>5:50.</b>

En synnerligen ojämn och föga underhållande förströelsebok med motiv från Frankrike
och England. <tab><i>H. K.</i>

<b>Menandros.</b> Komedier. Övs. [fr. grek.] av Alarik Hallström. Gle. 1924.
63 s. <i>Hceoa.</i> <tab><b>1:75.</b>

Av forntidens mest frejdade lustspelsförfattare, Menander, voro endast fragment och latinska
bearbetningar bekanta, tills för helt kort tid sedan papyrusfynd i Egypten återskänkte oss större
och mindre rester av flera lustspel, som äro så betydande, att man får en verklig föreställning
om Menanders konst. Lektor H. framlägger en översättning av de två stycken, av vilka de
största partierna äro bevarade, »Skiljedomen» och »Svartsjukans offer». Luckorna äro ifyllda
med en redogörelse för handlingens gång och en kort, upplysande historisk inledning är
bifogad. <tab><i>M. P. N.</i>

<b>Mille, Pierre.</b> Monarken. Övs. fr. fra. av Runar Schildt. Nst. 1924.
144 s. <i>Hceja.</i> <tab><b>3:50.</b>

En älskvärd historia om en ättling till den odödlige Tartarin, liksom denne en storskrävlare
full av stolthet, livsglädje och kärlek till druvans safter. En bagatell, men väl berättad. <tab><i>H. K.</i>

<b>Mitt liv.</b> En rysk bondkvinnas berättelse återgiven av T. A. Kusminskaja,
genomsedd av Leo Tolstoj. Noter och inledn. av Charles Salomon. Övs. fr. fra.
av Lotti Jeanneret. Nst. 1925. 197 s. <i>Hcema.</i> <tab><b>4:—.</b>

Denna gripande berättelse är av allt att döma autentisk; den har dikterats av en rysk
bondkvinna för en syster till Leo Tolstoj. Anissia berättar om hur hon blev gift mot sin
vilja med en annan än den hon ville ha, men lär sig att älska sin man, sedan hennes första
barn blivit fött. Hennes och mannens liv är djuriskt slit och släp, till slut går allt över styr.
Mannen fängslas och blir förd till Sibirien, dit familjen följer honom. Men så duka både
han och ett av barnen under för de övermänskliga umbärandena och fasorna, och för Anissia
återstår ingenting annat än att återvända den ändlösa vägen hem till sin fäderneby, där hon
slutligen gifter om sig för att bli försörjd. Det är kanske ett alldagligt ryskt öde, som
förtäljes, fastän man helst inte vill tro det. Man får samma kväljande känsla som av att se
stumma värnlösa djur pinas. Och man känner sig västerländskt rebellisk inför det slaviska
lynnets egendomliga mjukhet, som låter allt gå över sig utan klagan. Men till slut är det som
om man vaggades till ro av denna fatalistiska syn på livet; begreppen lycka och olycka suddas
ut och kvar står endast den självklara plikten att utan knot bära livets börda. <tab><i>G—a L.</i>

<b>Mordaunt, Elenor.</b> Glädjens blomster. Övs. fr. eng. av Ragnhild Haglund.
W. & W. 1925. 228 s. <i>Hcee.</i> <tab><b>6:—.</b>

En i brevform, mer stämningsfullt — för att ej säga sentimentalt — än hortikulturellt given
värdesättning av en engelsk trädgårds blomsterfägring och möjligheter, som här och var
uppfriskas av en del hortikulturella inslag, litterära citat och praktiska råd. Översättningen är
gjord med förstående omsorg och känsla, förf:s citat ofta intressanta, t. ex. Shaksperecitaten,
och utstyrseln ovanligt förstklassig, varför »Glädjens blomster» nog kan göra sig i en samling
trädgårdsböcker. <tab><i>E. N.</i>


<b>O'Neill, Eugene.</b> Tre dramer. Emperor Jones. Ludna gorillan. Tran.
Övs. [fr. eng.] av Elsa af Trolle. Med inledn. av Anders Österling. A. B.
1924. 51 + 86 + 34 s. <i>Hcee.</i> <tab><b>4:75.</b>

»Kejsar Jones» handlar om en halvt europeiserad negerhövding, som efter att ha sugit ut
sina undersåtar känner revolten nalkas och därför i tid söker sin räddning i flykten. Men i
urskogens enslighet mister han sin säkerhet och blir till en stackars naiv vilde, som blir vettskrämd,
när han hör sina krigares djävulstrumma, och går sin undergång till mötes. — »Ludna
gorillan» är dramat om den självmedvetne eldaren på atlanterångaren, som mister besinningen
efter konfrontationen med den socialt intresserade miljonärsflickan — men icke av kärlek, utan
av hat — och som likt ett vilddjur rusar mot undergången. — »Tran» slutligen behandlar en
episod från ett infruset sälfångarfartyg. Kaptenens hustru är nära förtvivlan efter en årslång
isolering ombord och har fått mannens löfte om omedelbar hemfärd, så fort möjlighet erbjöd
sig. Men när isen går upp, ångrar kaptenen sitt löfte och beslutar stanna kvar, och hustrun
blir vansinnig av förtvivlan.

O'N. är en tvivelsutan skicklig dramatiker, och dessa dramer äro visst läsvärda, men de
störas tyvärr alltför mycket av grovheter i tal och ton. <tab><i>H. K.</i>

<b>Ovidius.</b> Metamorfoser. Urval o. tolkn. [fr. lat.] av Erik Bökman. Inl. av Cl.
Lindskog. N. o. k. 1925. 175 s. <i>Hceoc.</i> (Levande litteratur 4.) <tab><b>5:—,</b> inb. <b>6:50.</b>

O. har i sina bekanta Metamorfoser med mästerskap berättat en rad myter, som alla sluta
med en förvandling till djur, växter o. s. v., väl det mest bekanta och lästa av alla antika
diktverk, som behandla mytologiska ämnen. En god översättning har länge varit ett önskemål.
En sådan föreligger här i urval, som upptager de mest berömda och bekanta partierna. Boken
anbefalles åt den som vill göra bekantskap med romersk litteratur och antik mytologi. <tab><i>M. P. N.</i>

<b>Pirandello, Luigi.</b> Henrik IV. (Enrico IV.) Tragedi i tre akter. Till
sv. [fr. ital.] av Rudolf Wendbladh. H. G. 1925. 121 s. (Det nya dramat.)
<i>Hcei.</i> <tab><b>3:25.</b>

— — . För att skyla sin nakenhet. (Vestire gli ignudi.) Skådespel i tre akter.
Till sv. [fr. ital.] av Nils Agrell. H. G. 1925. 132 s. (Det nya dramat.)
<i>Hcei.</i> <tab><b>3:25.</b>

— — . Alla ha rätt. [Cosi è (se vi pase).] Skådespel i tre akter. Till sv.
[fr. ital.] av Nils Agrell. H. G. 1925. 124 s. (Det nya dramat.) <i>Hcei.</i> <tab><b>3:25.</b>

Utmärkande för alla dessa dramer är Pirandellos försök att låta fantasi och verklighet mötas
i ett bisarrt halvdunkel. Läsaren resp. åskådaren blir förbryllad, då han förgäves söker efter
gränsen mellan illusionen och »det verkliga». — »Henrik IV», det intressantaste av dessa
stycken, skildrar jagets lek med sig själv. Mannen, som en gång varit vansinnig och nu återvunnit
sin hälsa, lever två liv, därför att det roar honom att fortsätta spela den roll, som andra hålla
för hans naturliga. Men han gör det inte ostraffat: han förgår sig och dömer sig därigenom
själv till att spela den vansinniges roll livet ut. — »För att skyla sin nakenhet» är ett mera
realistiskt drama. Den stackars förförda flickan, som sökte döden, ville försköna sitt liv genom
en fingerad romantisk kärlekshistoria, men hon blev räddad och kunde inte levande spela den
roll, som efter döden skulle gjort sig så bra. — »Alla ha rätt» är enligt anm:s mening
endast ett tröttsamt bollande med paradoxer, ett skämt, som blivit både långdraget och banalt.

P. har en otvivelaktig dramatisk begåvning. Hans människostudier äro intressanta, hans
dialog levande och naturlig — stundom rätt nära besläktad med Bernard Shaws. <tab><i>H. K.</i>

— — . Salig Mattias Pascal. Roman. Med en efterskrift om diktarfantasiens betänkligheter.
Till sv. [fr. ital.] av Elsa Thulin. H. G. 1925. 342 s. <i>Hcei.</i> <tab><b>6:50.</b>

Den så plötsligt berömde dramatikern har nu också fått en roman översatt till vårt språk,
och det var visst ingen överflödsgärning. »Salig Mattias Pascal» är nämligen en originell bok,

som ger en hel del kompletterande upplysningar till dramatikern Pirandellos psykologi.
Berättelsen om den i grund och botten hygglige, men av sin familj hunsade bibliotekarien Pascal,
som flera gånger i världens ögon avlider, är egentligen rätt osannolik, men väl gjord och
putslustig. En del grovheter kunde dock saklöst varit borta. <tab><i>H. K.</i>

<b>Plautus, T[itus] Maccius</b> [på titelbladet felaktigt Maccus]. Trinummus och
Fångarne. Komedier. Övs. [fr. lat.] av Nils Lundqvist. Nst. 1925. 102 s.
(Antika litteraturverk i sv. tolkn.) <i>Hceoc.</i> <tab><b>3:—.</b>

De latinska lustspelsförfattarna Plautus och Terentius, som i själva verket blott översätta
och bearbeta nu förlorade grekiska original, ha varit förebilder för det moderna lustspelet; deras
påverkan skönj es t. ex. tydligt hos Holberg. Plautus representerar en mera folkligt romersk
riktning och utmärker sig för sitt kraftiga språk och sin saftiga humor. Två av hans stycken
föreligga här i en god översättning, Trinummus och Fångarne, det senare är ett exempel på
en i antiken mera ovanlig genre, som torde böra betecknas som ett sentimentalt borgerligt
skådespel. <tab><i>M. P. N.</i>

<b>Poliakov, S.</b> Messias. Fr. ry. av E. We[st]er. H. G. 1925. 276 s.
<i>Hcema.</i> <tab><b>5:—.</b>

En bok om 1600-talsjudarnas Messiaslängtan, om den fattige smyrnajuden Sabbatai Zevi,
som trodde sig vara Guds utvalde och som i sin hypnotiska trosvisshet drog sitt folk med sig,
tills det väntade undret svek och hans makt föll av honom. En gripande bok, från början
till slut fylld av extatisk hänförelse, som gör personerna psykologiskt onyanserade och drömlika,
men fängslar genom sin intensitet. Översättningen är utmärkt. <tab><i>R. W. R.</i>

<b>Radiguet, Raymond.</b> Greve d'Orgels bal. Roman. Inledn. av Anders
Österling. A. B. 1925. 184 s. <i>Hceja.</i> <tab><b>3:75.</b>

Boken förvånar mest på grund av den stora och mogna psykologiska erfarenheten hos sin
mycket unge författare. Radiguet avled 1923 innan han fyllt tjugu år. Det är en rent själslig,
historia om ett par unga människor ur societeten, som i sitt nobla känsloliv söka bekämpa sin
förbjudna kärlek. Bokens psykologiska smådragskonst blir något tröttande och bör knappast
så som skett jämföras med de stora mästarnas men är icke desto mindre avsevärd. Den har
ansetts avspegla ett nytt franskt sinnesläge, hårdare och mer självkritiskt än före kriget. <tab><i>F. V.</i>

<b>Reymont, W[ladyslaw] St.</b> Det förlovade landet. Övs. [fr. po.]. D. 1
(2 uppl.), 2. Hq. 1924, 25. <i>Hcemc.</i> <tab><b>5:—, 4:—,</b> inb. <b>20:—.</b>

»Det förlovade landet» är den stora polska industristaden Lodz, vilken förf. skildrar som
en polyp, den där ödelägger landet genom en utsugning, skänkande »de få utvalda onödiga
millioner och den stora mängden hunger och utmattning». De »utvalde» äro hänsynslösa tyska
men framför allt judiska fabriksägare utan spår till sinne för moraliska och över huvud andliga
värden, idkande en upprörande mammonskult, som väl sällan tecknats så rå som här. De
stora fabrikernas hemskhet blir lika sällsynt levande. Förf. betonar motsatsen mellan polsk
romantik och judisk torr affärsslughet. Boken ger ett helt människogalleri av pålitligt och bra
tecknade människor, men dessa träda dock tillbaka för den massverkan som antytts. En viss
torr realism förtager emellertid det intryck av stor dikt, som den betydande romanen alltså
ändå icke ger. <tab><i>F. V.</i>

<b>Rohmer, Sax.</b> Si-Fan mysterierna. En ny fas i doktor Fu-Manchus verksamhet.
Övs. fr. eng. av Birgit Gyllenbögel. H. G. 1924. 255 s. <i>Hcee.</i> <tab><b>3:50.</b>

Förf:s obestridliga uppfinningsrikedom har förlett honom till ett hopande av skrällande
effekter, vilka kunde räckt till minst ett dussin böcker. Jag antecknar: sex mord, sju
mordförsök och lika många bortrövanden, giftiga exotiska blommor och dito insekter, opium-,
spel- och haschischhålor, birmanska dakoiter och kinesiska strypare, konstlad skendöd,
mordbrand, hypnotism och animal magnetism, slott med underjordiska lönngångar, med
tortyrkammare och — vilda rovdjur (sic!), för att blott nämna några av de mest markanta
sensationerna. Det borde räcka även för en blaserad läsare av äventyrsböcker! Ehuru enligt uppgift
åtnjutande stor popularitet torde Rohmer höra till de författare, vilkas alster utan saknad kunna
undvaras i varje folkbibliotek. <tab><i>B. Å.</i>


<b>Rolland, Romain.</b> Den förtrollade själen. Övs. fr. fra. av Louise Åkerman.
1, 2. A. B. 1923, 24. <i>Hceja.</i> <tab><b>5:75, 9:50.</b>

1. Annette och Sylvie. — 2. Sommaren.

Dessa två delar av Den förtrollade själen handla om tvenne systrar, den ena barn inom
äktenskapet, den andra i en vänsterförbindelse, som först efter faderns död som nästan vuxna
lära känna varandra. Båda äro lika äkta som kvinnor och som fransyskor, men trots ett starkt
gemensamt fädernearv äro de i många stycken djupt väsensskilda. Författaren berättar nu i en
utsökt stil och med en inträngande och sällsynt klar själsskildring om deras vänskap och möten
med livet, framför allt kärleken. Huvudsakligen skildras Annette, den legitima dottern, och
Sylvies öden begagnas ofta nog endast som kontrastmedel. Denna lidelsefulla, sällsynt rika
kvinna gör i sin första ungdom en bitter erfarenhet av kärleken, får ett barn, men vägrar att
gifta sig med dess fader. Sedan ekonomisk ruin drabbat henne, drar hon sig under små
omständigheter fram i Paris med sitt älskade barn, som hon uppfostrar mera kärleksfullt än klokt.
Utstött, föraktad och fattig går hon icke under, först nu växer hennes själ till sin fulla mognad
och rikedom och efter femton strävsamma år i kamp med sina sinnen och en vrång värld
möter hon i sommarens sista timme den man, som hos henne väcker den stora och självklara
passionen. Men nu liksom förra gången hotar hennes fria ande att förkvävas av flammorna,
efter en hård strid sluter hon sig inom sig själv och sinnenas stormsång förtonar.

Skildringen är en storartad apoteos över det översinnligt mänskliga, som, ack så svagt, dock
lever och kan segra.

Berättelsen verkar avslutad, men förf. har utlovat »ett verk i flera delar». Med all aktning
och beundran för Romain Rolland, skulle man dock vilja hoppas att det inte blir fullt så
många som i Jean Christophe. <tab><i>S. G.</i>

<b>Semitjov, Vladimir.</b> (Valdemar Wollin.) I livets virvlar. Ett kvinnoöde.
Övs. [fr. ry.] av K. Stéenhoff. W. & W. 1925. 240 s. <i>Hcema.</i> <tab><b>4:50.</b>

En rysk generalsdotters äventyr i ett turkiskt harem och bland flyktingar i Konstantinopel,
Lösa episoder och ointressanta personer. <tab><i>R. W. R.</i>

<b>Shaw, Bernard.</b> Sankta Johanna. Ett krönikespel i sex scener och en epilog.
Övs. [fr. eng.] av Ebba Law o. Gustaf Linden. A. B. 1925. 267 s. <i>Hcee.</i> <tab><b>6:50.</b>

Skådespelet börjar friskt och kraftigt, men blir i fortsättningen väl mycket resonerande.
Det är icke enbart de psykologiska karaktärsstudierna och den dramatiska handlingen som
fängslat författaren. Icke minst företalet, fyllande en dryg tredjedel av boken, vittnar om att han
varit minst lika intresserad av att ge sin förklaring av de historiska förutsättningarna för Jeanne
d'Arcs uppträdande och öde. Och lika naturligt för honom är att han därvid i rikt matt
utnyttjar tillfället att säga sin originella och roande mening om vår egen tids intolerans. <tab><i>B. M.</i>

<b>Stockley, Cynthia.</b> Virginia. En berättelse om kvinnovänskap i — Rhodesia.
[Övs.] fr. eng. av Ebba Nordenadler. A. B. 1924. 214 s. <i>Hcee.</i> <tab><b>3:75.</b>

Ingenting för folkbiblioteken. 25-öres-typ. <tab><i>O. Wbg.</i>

<b>Talvio, Maila,</b> [pseud. f. <i>Maila Mikkola</i>]. Kyrkklockan. Övs. fr. fi. av
Lisbeth Hagfors. A. B. 1923. 303 s. <i>Hceua.</i> <tab><b>6:75.</b>

Utan jämförelse förf:s starkaste bok, originell och kraftig i anslag o. utförande, ger den
finska folklynnen och finsk natur friskt och målande. Slutkapitlens koncentrerade dramatik under
revolutionens slagskugga bryter skarpt mot inledningens nästan naturmytiska idyll — vilket som
är bäst skildrat är svårt att säga.

Rekommenderas folkbiblioteken som ett gott exempel på modern finsk prosadiktning. <tab><i>O. Wbg.</i>

<b>Tarassoff-Rodionoff.</b> I tjekans tjänst. (Schokolade.) Övs. [fr. ry.] av Ragnar
Casparsson. Holmstr. 1925. 154 s. <i>Hcema.</i> <tab><b>2:25,</b> inb. <b>4:75.</b>

Hjälten, Sudin, är chef för en avdelning av tjekan och offrar sig oegennyttigt för bolsjevismens
sak; på falska anklagelser blir han dömd till att skjutas för förräderi, och han finner
sig i domen vid tanken på att hans död som »varnande exempel» kommer att tjäna saken.
Varken hjälten eller miljön är övertygande skildrad. <tab><i>R. W. R.</i>

<b>Tolstoj, Leo.</b> Anna Karenina. Roman i åtta delar. Övs. fr. ry. av Sigurd Agrell.
Bd 1, 2. A. B. 1925. Portr. (Världslitteraturen 45, 46.) <i>Hcema.</i> <tab>à <b>6:50,</b> inb. <b>11:—.</b>

Tolstojs mästerverk föreligger här i ny, ypperlig svensk tolkning. Det är det mest harmo-
niskt avrundade av hans verk, och i den sunde och okonstlade Levin ger han en bild av sig
själv under sina lyckligaste år. Landsbygden, som är framställd med betagande friskhet och
enkelhet, och dess ofördärvade människor stå i grell motsats mot storstädernas förkonstling och
olycksbringande atmosfär, Kittys och Levins lyckliga äktenskap mot Annas och Vronskijs
ödesdigra, brottsliga kärlek. Sökaren Levin når i bokens slut en till synes varaktig harmoni med
livet, som människan Tolstoj tyvärr snart åter förlorade. Den oförlikneligt fulländade stilen,
dess plastiska och målande realism bidrar till att man mer genomlever boken, än läser den. <tab><i>R. W. R.</i>

<b>Undset, Sigrid.</b> Berättelsen om Viga-Ljot och Vigdis. Övs. [fr. no.] av
Teresia Eurén. Nst. 1925. 144 s. <i>Hceda.</i> <tab><b>3:75,</b> inb. <b>5:25.</b>

Ett resultat av författarinnans studier i den fornnordiska litteraturen och ett förarbete till
hennes mästerverk, »Kristin Lavransdatter». Hon har lyckats fånga ej så litet av den isländska
sagans ordknappa koncentration och realistiska, kärva människoskildring. Det är en dyster
historia, denna om Viga-Ljot och Vigdis, med något av fornsagans ödestragik över sig, dess
hugstora och hämndlystna kvinnogestalter, dess äventyrskära, storvulna manliga ideal, hela dess
blodsmättade och skuldtyngda händelseförlopp. <tab><i>B. Å.</i>

<b>Walpole, Hugh.</b> Mod. Roman. Övs. [fr. eng.] av Elisabeth Lilljebjörn.
H. G. 1925. 528 s. <i>Hcee.</i> <tab><b>7:—.</b>

Walpole, av vilken nu ett halvt dussin romaner föreligger i svensk tolkning, åtnjuter i
England och än mer Amerika ett stadgat rykte som en utmärkt romanskribent i den gammalengelska
skolans — Dickens' och Thackerays — stil, en etikettering, som upptagits även av
svenska kritiker. Även om avståndet mellan den moderna författaren och dessa mästare är
långt, minner han dock om dem genom sina böckers myller av skarpt utmejslade gestalter och
skiftande miljöer, genom sin realism, humor och medkänsla. — »Mod» är en diktares
uppfostringshistoria från enslig barndom genom umbäranden och strider fram till manlig styrka att
bära livets största kray: att kämpa för andra, att vara tapper för andras räkning och att stå
ensam. Boken utmynnar i en egendomlig visionär syn och en hymn till lidandet, som för
tanken till en tredje romanens storman — Dostojevskij. <tab><i>B. Å.</i>

<b>Welle-Strand, Edvard.</b> Almar, Aslaks son. Till sv. [fr. no.] av Knut
Stubbendorff. W. & W. 1925. 283 s. <i>Hceda.</i> <tab><b>6:25.</b>

Ingen särskilt framstående bok, men intressant genom den inblick den ger i nordnorskt
fiskarliv. <tab><i>B. Å.</i>

<b>Wells, H[erbert] G[eorge].</b> Månpiraterna. Övs. [fr. eng.] av Wendela Leffler.
Sv. andelsf. 1925. 176 s. <i>Hcee.</i> <tab><b>2:75.</b>

Detta arb., ett av W:s tidigare, som här föreligger i förkortad övs., tillhör den originella del
av hans produktion, där han rullar upp fantasibilder (i viss mån stödda på naturvetenskapliga och
sociologiska fakta) av främmande planeter eller av jordens framtidstillstånd. I Månpiraterna göra
två människor en färd till månen, som visar sig ha ytterst egendomliga klimatiska förhållanden
med en därefter lämpad växt- och djurvärld. Det högsta organiska utvecklingsstadiet
representeras av en besynnerlig ias, »seleniter». — I ett annat liknande arb., Tidmaskinen (Sv. andelsf.
1923, 1:50), få vi stanna på jorden, men föras i gengäld framåt i tiden ända till 802 701 e. K.
Klassamhället, som fått utveckla sig enligt sina egna förutsättningar, har till slut frambringat två
alldeles skilda raser, proletärernas, som för en djurisk existens i mörkret under jorden, och en

överklass, som förvekligats till den grad, att den måste leva på underklassens nåd och vars
slutliga öde blir att i rent fysisk mening uppätas av denna. — Man kan ha olika meningar
om hela denna litteraturart, men den har säkert alltid sina hängivna läsare. <tab><i>G-a L.</i>

<b>Whitechurch, W. L.</b> Hans högvördighets ferier. (A bishop out of residence.)
Övs. fr. eng. av Märta Fredén. Lb. 1925. 292 s. <i>Hcee.</i> <tab><b>5:50,</b> inb. <b>7:—.</b>

En engelsk biskops upplevelser som vikarierande lantpräst, berättade med mild humor och
sannolikt avsevärd kännedom om engelska landsförsamlings- och biskopsförhållanden. Det är
att hoppas, att hans högvördighets erfarenheter kunna vara till nytta och nöje för honom själv
och andra kyrkans tjänare — tvivelaktigare om de icke äro oför speciella, för litet
allmänmänskliga och för konstlöst skildrade att intressera lekmän. <tab><i>B. Å.</i>

<b>Villetard, Pierre.</b> Herr och fru Bille. Övs. fr. fra. av Rolf Calissendorff.
Sk. 1923. 231 s. <i>Hceja.</i> <tab><b>4:75.</b>

Förf. upplyser i företalet läsaren om det kanske enfaldiga försöket att roa publiken med
en berättelse, som saknar både intrig, upplevelser och underbara och rafflande äventyr. Men
— fortsätter han — »kan icke ett samvetsgrant, opartiskt iakttagande bättre än en konstgjord
roman giva en bild av en familjs och ett lands verkliga själ?» När man läst boken, ger man
endast ett svar på den frågan. Så som Villetard skildrar fransk landsort och franskt småstadsliv
i helg och söcken, blir det betydligt roligare än den mest spännande roman. Från V:s förut
till svenska översatta bok — Herr Bille och världskriget — känner man väl till familjen och
dess vänner. Skildringen är förlagd till ett 10-tal år före kriget, och man möter herrskapet
Bille i vardagslivets intima scener men även vid bröllop, begravningar och upprörda valstrider.
Det är en ganska ovanlig fransk bok som med förstående humor skildrar fransk
småborgerlighet. <tab><i>E. Sqt.</i>

</chapter>
<chapter name="Hcb. Skönlitteratur: nysvensk (med finsk-svensk).">
<h3>Hcb. Skönlitteratur: nysvensk (med finsk-svensk).</h3>
<b>Alm, Gustav.</b> Fångstmän. Noveller. A. B. 1924. 349 s. <tab><b>6:75.</b>

En samling noveller om allmogeliv i skärgården, ytterst vederhäftiga och skrivna med god
stil men utan medryckande poetiskt liv. Som dokument torde boken ha sitt särskilda värde. <tab><i>F. V.</i>

<b>Almqvist, Gertrud.</b> Den sällsamma resan. Noveller. Å. & Å. 1924. 193 s. <tab><b>5:50.</b>

Gertrud Almqvist skiljer sig från flertalet författare, icke minst de kvinnliga, däri, att hon
har metafysiska behov, metafysisk oro och lust att fråga. Dessutom präglas hennes små
noveller av kvinnlig dristighet i sin erotiska syn och rättframhet i dess framställning. Med icke
mindre dristighet tager hon fatt på andra problem, hur en hustru förgiftar sin för henne
obehaglige man skildras t. ex. ej utan medkänsla för henne. Emellertid har denna förf. avgjord
talang och lämnar ej läsaren likgiltig. <tab><i>F. V.</i>

<b>Bengtsson, Frans G[unnar].</b> Legenden om Babel. Dikter. A. B. 1925. 119 s. <tab><b>4:75.</b>

Samma slags »lärda» poesi från olika länder och tider med motsvarande konstfulla versschemata
som i debuten »Tärningskast» upptager större delen av förf:s nya bok. Ett stänk av
humor ingår också däri. Ej för ro skull har förf. översatt en sång av den berömde franske
1400-talspoeten Villon; denne spåras även i ett par av originaldikterna. En viss ordrik bredd
förtager ibland något av verkan,- och debutboken stod väl sa högt som denna. B. är emellertid
en avgjort god poet. <tab><i>F. V.</i>

<b>Bergman, Hjalmar.</b> Flickan i frack. A. B. 1925. 171 s. Ill. <tab><b>3:75.</b>

En liten bagatell, men full av behag, graciös, lekfull och berättad med en uppsluppen
förnöjelse, som smittar. Att vilja inlägga något tendentiöst i boken, något slags författarens
försvar för den moderna unga flickan, är att söka göra fjäriln till myra. Det är en bok om
sommar och studentglädje, om ungdomlig upproriskhet mot konventioner och nordiskt blyg
ömhet — allt skildrat med Bergmans sedvanliga trollkarlsskicklighet. <tab><i>B. Å.</i>

<b>Bergman, Hjalmar.</b> Spelhuset; Vävaren i Bagdad; Porten. Teater. A. B.
1923. 270 s. <tab><b>5:25.</b>

Bergmans dramatik hör till den moderna sort, där verklighetsskildring slår över i dröm och
fantastik. Sådana äro det första och det sista av de här intagna styckena, medan det mellersta
är en österländsk sagokomedi utan övernaturliga inslag. »Spelhuset» synes vilja åskådliggöra
tillvarons meningslösa förevisning och det lika meningslösa i dess ständiga upprepning och i
»Porten» rör sig livssmärta av flera slag med förbittrad intensitet som hos Strindberg men
utan dennes dramatiska klarhet; särdeles blir slutet en sorts drömartad patetisk lyrism. Stycket
handlar om en revolutionär, som frigives ur fängelset, och om de upprörda ögonblicken, då han
kommer hem till de sina, får veta ting som kommer honom att tvivla och förtvivla samt dör.
Författarens begåvning kommer tydligt fram även i hans dramatik, som dock knappt når
motsvarande verkan. <tab><i>F. V.</i>

<b>Bolander, Carl-August.</b> Mannen från Nasaret. W. & W. 1925. 259 s. <tab><b>6:25.</b>

En ny bok om kandidat Faust, som låter oss följa den långt ifrån ointressante ynglingen
på hans jäktande färd efter sanningen. Det är ingen roman, utan en serie lösa skildringar ur
de mest skilda miljöer, dit kandidat Faust plötsligt inkastas. Men boken innehåller både vackra
avsnitt och skarpa kritiker av vissa avarter av den moderna kulturutvecklingen. Däremot
förefaller hjältens egen utveckling ej tillräckligt psykologiskt motiverad.

Stilen är måhända en aning lugnare än i förf:s tidigare arbeten, men lider alltjämt av ett
tröttande jäkt. <tab><i>H. K.</i>

<b>Ek, Karin.</b> Död och liv. A. B. 1925. 69 s. <tab><b>3:—.</b>

Karin Ek är kanske vår bästa kvinnliga lyriker för ögonblicket. Passioner och sorg och
ljus glädje tala hos henne med en levande kvinnoröst, som ej är någon ung sopran utan en
mogen altstämma. Hon förfogar även över motsvarande lyriska uttrycksmedel. Kanske har
hon förr nått ännu längre än i denna senaste bok, men den blandning av intelligens och lyrisk
omedelbarhet, som utmärker Karin Ek, förnimmer man nu som fordom. <tab><i>F. V.</i>

<b>Engström, Albert.</b> En konstig blandning. 2 uppl. A. B. 1925. 260 s. Ill. <tab><b>7:50.</b>

Ursprungliga och säregna människor ha alltid intresserat Engström i hög grad. Hos våra
Smålandsbönder och skärgårdsfiskare har han företrädesvis sökt och funnit dessa egenskaper. I
föreliggande arbete har han utvidgat kretsen och den samling original, han här presenterar ha
hämtats från alla samhällsklasser och åtskilliga av Europas länder. Personerna äro alltid lika
friskt sedda, men fabuleringen lämnar stundom obekymrat sannolikhetens fasta mark — annars
är blandningen inte konstigare än de tidigare. <tab><i>B. M.</i>

<b>Gillner, Sigrid.</b> Bland människor. Noveller och skisser. Tiden. 1925. 249 s. <tab><b>4:50.</b>

I dessa noveller dissekeras och diskuteras först och främst »fall» med socialt eller annat
problemintresse, icke minst erotiskt, som förf. söker åskådliggöra i figurer och situationer. Hon
är icke alldeles utan diktande framställningsgåva, men intrycket av en intellektuellt betonad och
viljande människa är starkare. <tab><i>F. V.</i>

<b>Gripenberg, Bertel.</b> På Dianas vägar. B. & B. 1925. 243 s. <tab><b>5:50.</b>

Gripenberg som jaktskildrare är närmast en sensation, men det skall genast tilläggas: en
behaglig sådan. Lyrik och jakt behöva naturligtvis ingalunda vara motstridiga begrepp, men
det är kanske icke så ofta de förenas. Förf. hör till de goda jägare, som icke bedriva jakten
som näringsfång eller för att lysa med långa skottlistor utan som en art av ädel sport, bemängd
med det moment av spänning, som alltid måste ligga i jaktens skiftande spel. I viss män
bliva alla jaktböcker enformiga, och lika rikt omväxlande som jakten i verkligheten är, lika
svårt är det att på papperet fånga alla de känslor av skiftande slag, som jägaren har, där han
följer drevet eller söker klara ut en kinkig situation i spårandet o. s. v. Förf. har med
skaldens mångskiftande möjligheter att rikare än andra känna och uppleva situationer återgivit

färderna i skogen, de kynologiska sidorna av jakten m. m. på ett förträffligt sätt, som gör hans
bok till ett mycket angenämt studium för andra jägare eller naturentusiaster. En fläkt av suset
från Finlands djupa och hemlighetsfulla skogar möter läsaren. Av på senare år utkomna
jaktböcker torde denna vara en av de bästa och kunna tävla med den av en annan finsk jägare, A. F.
Londen, för ett par år sedan utgivna boken Nordiska jakter, I. <tab><i>J. F.</i>

<b>Gripenberg, Bertel.</b> Skymmande land B. & B. 1925. 107 s. <tab><b>4:—.</b>

Gripenbergs lyrik har alltmer fått mörka och karga färger i stället för hans ungdoms
brännande. Vemod över de drömmar som ej gått i fullbordan, de bragder som ej utförts — men
ett manligt vemod — tager sig stundom gripande uttryck, och i denna heroism finns något
ungt och gosselikt, som poeten ej torde förlora, hur mycket än årens och världens gång kastat
skuggor över hans dikt. <tab><i>F. V.</i>

[<b>Gyllander, Hugo,</b> pseud.:] <i>H. G—r.</i> Jönsson och andra småsaker. A. B.
1925. 182 s. <tab><b>3:75.</b>

»Jönsson» är icke blott kälkborgaren utan kälkborgaren med pretention, frasmakaren och
den stortalige strebern. Gyllander tager en mängd vassa bilder av denna företeelse. Icke minst
misstror han honom som modern demokrat, »neutral», »snäll» humanitetsivrare; i allt dylikt
ser han motsatser till stil och karaktär. Dessa små skisser, kåserier och poem anbefallas; de
äro kvicka med ett sunt och i hög grad personligt förakt. <tab><i>F. V.</i>

<b>Gyllander, Hugo.</b> Rytmer. En samling dikter. A. B. 1925. 88 s. <tab><b>2:75.</b>

En karaktärsfull och manlig poesi av en ensling. Icke smidighet och virtuositet men enkel
stark känsla inför det han vördar och föraktfull skepsis inför de moderna slagorden, ingen
självförsköning och intet självmedlidande. Ej den mest bestickande men den mest mänskligt
tilltalande av höstens diktböcker, en bekantskap att göra. <tab><i>F. V.</i>

<b>Hansson, Ola.</b> Psyke och Hemma. Tiden. 1925. 227 s. <tab><b>5:—.</b>

Det mesta och bästa i denna posthuma bok är små filosoferande skisser om det ämne,
som alltid sysselsatte den döde skalden; om »Psykes», själens, ställning som enheten och
härskarinnan i all tillvaros millioner skilda former, om det inviduellas icke desto mindre absoluta
egenart o. s. v. De små skisserna ställa stundom fordringar på sina läsares fattningsgåva, men
Hanssons termrika stil är lyckligtvis även poetiskt fyllig, och det finns verkligt djupsinne där
bakom.

»Hemma»-avdelningen är dikter, någon gång värdefulla i skaldens vanliga stämningsstil
men oftast uttryck för de rabiata vanföreställningar, som under hans senare tid upptogo honom,
och gärna då nog så tarvliga även ur rent litterär synpunkt. <tab><i>F. V.</i>

<b>Hertzman-Ericson, Gurli.</b> Resan ut. Nst. 1925. 302 s. <tab><b>6:50,</b> inb. <b>8:25.</b>

Efter »Huset med vindskuporna» hälsar man med glatt igenkännande Gurli Hertzman-Ericsons
intima skildringar av smålägenheter och småfolk vid Stockholms bakgator, där första
hälften av »Resan ut» utspelas: lilla Jessie Bontrons uppväxt under brådmogna bekymmer för
vardagens omsorger, för familjens rikedom på småbarn och fattigdom på mat. Hennes dröm
att komma ut i världen, till andra och större förhållanden, blir så verklighet genom ett litet
arv, och hon kommer på ett pensionat i London, tar ut vad hon kan få av livet, d. v. s.
upplever en kärlekshistoria med en man, som inte gifter sig med henne, och återvänder hem till
synes föga rikare än hon for ut och därmed slutar boken, litet affekterat abrupt.

Förf:s psykologiska skarpblick och förmåga att ge vardagsinteriörerna klart och levande
noteras med tacksamhet, även om »Resan ut» ingalunda kan anses gå upp mot »Huset med
vindskuporna». <tab><i>O. Wbg.</i>

<b>Hirdman, Maj.</b> Kämpande liv. Roman. Tiden. 1925. 231 s. <tab><b>4:75.</b>

En skrämmande bok i sin ohöljda, sanningskära realism, en bok om nöd och vidrighet,
som åtminstone borde fylla varje lyckligare lottad läsare med brännande medlidande, en bok
om vad livet har av smuts och brutalitet men ock av renhetslängtan, heroisk kamp och slutlig

seger. En bekännelseskrift och som sådan ej möjlig att bedöma som litterär produkt, vilket
den enligt författarinnans egna ord ej heller åsyftar att vara. Men Maj Hirdman äger så mycket
av verklig diktarbegåvning, att man efter denna självbefriande konfession vill önska henne ett
stoff, personligt mindre närliggande, och förmåga av konstnärlig sovring och intuitiv överblick. <tab><i>B. Å.</i>

<b>Lagerlöf, Selma.</b> Löwensköldska ringen. A. B. 1925. 186 s. Ill. <tab><b>3:75.</b>

Det är en gammal spöksägn från Värmland som förf. här tagit upp och gett diktens fulla
liv och höga innebörd. Den handlar om en signetring som generalen Bengt Löwensköld på
Hedeby erhållit i gåva av ingen mindre än Karl XII och som han tog med sig i graven. När
denna ring stals av en bonde i socknen och hans hustru, blev det upprinnelsen till en räcka
av olyckor och brott, som fick sitt slut först sedan gravfriden återställts. I händelsernas mitt
står en rättegång, varvid tre fängslade män enligt tidens sed skola ställas inför Guds dom och
genom tärningskast visa sin skuld eller oskuld. Scenen hör till det bästa i Selma Lagerlöfs
författarskap, och som helhet är Löwensköldska ringen en vacker och konstnärlig novell,
jämförlig med En herrgårdssägen eller Herr Arnes penningar. <tab><i>A. W—n.</i>

<b>Larsson i By, Carl.</b> Kristi återkomst. A. B. 1924. 188 s. <tab><b>4:75.</b>

En nog så märklig bok skildrande i gammaldags bibelstil hur det skulle gå Kristus, om
han visade sig bland våra dagars människor. Vad förf. vill klargöra är, att vår tids kristna folk
förstått så föga av den verkliga innebörden i Kristi lära, att Kristus även nu skulle bli dödad
av människorna, om han toge gestalt ibland oss. För vuxna, reflekterande människor kan
boken livligt anbefallas. <tab><i>M. F.</i>

<b>Möller, Birgit.</b> Vinddrivna. [Noveller.] A. B. 1924. 178 s. <tab><b>3:75.</b>

En samling noveller om dem, som sakna rot och hem, som piskas av storm och våg.
Människoskildringen är vag. Vi komma aldrig dessa livets styvbarn närmare — utan få nöja
oss med att se dem skymta förbi som genom en immig ruta eller som genom tårfyllda ögon.
Vad som etsar sig kvar i minnet är författarinnans varma, vackra medkänsla. <tab><i>B. Å.</i>

<b>Norlind, E[rnst].</b> Reformatorer. En bok om en liten stad, om stora idéer
och unga människor. D. 1, 2. A. B. 1925. <tab>à <b>6:50.</b>

Boken vill skildra det nyaste Lund och de ytterligtgående sociala rörelserna bland dess
ungdom. Han ställer fram ett antal typer, studenter, arbetare, akademici o. a. Något starkare
inre organiskt liv har boken ej fastän mycket synes direkt upplevat. Men åtskilliga skildringar
intressera, och förf. har öga både för de ungas idealitet och fantasteri. Till sist framträder en
humant-religiös grundsyn, som dock ej ger närmare besked, hur de besvärliga samhällsfrågorna
skola lösas. <tab><i>F. V.</i>

<b>Olsson, Nils Ludvig.</b> Mä pilepiba å tollabössa. Skånerim. Framt. 1922. 78 s. <tab><b>2:50.</b>

Den, som ej är skåning, har nog ej mycken glädje av dessa på redligaste Eslövsdialekt
formade strofer. För den som förstår tungomålet, äro de däremot ganska njutningsrika —
burna av en stilla ljus underton av trygg glädje och varmhjärtad humor. <tab><i>M. F.</i>

— — . Nykommed. Skånsk vers. Framt. 1924. 76 s. <tab><b>2:50.</b>

Om denna bok kan sägas detsamma som om förf:s ovan karakteriserade »Mä pilepiba» etc.
För bibliotek, som samla skånsk hembygdslitt, är den alltså väl värd att ha, för andra
knappast. I saml. ingå emellertid även några, för övrigt alls ej oävna, dikter på riksspråk. <tab><i>M. F.</i>

<b>Procopé, Hjalmar.</b> Diktarhemmet. Dikter. Schildt, Hfors. 1924. 107 s. <tab>Fmk <b>35:—.</b>

En cykel dikter om Borgå m. m., små poem om små ting färgade av ålderdomstrött vemod.   
För våra bibl. torde de ej ha något större värde. <tab><i>M. F.</i>


<b>Raab, Sten.</b> Blåkulla-Lasse. Ungdomsminnen från småländska vildmarker.
Å. & Å. 1925. 224 s. <tab><b>5:50.</b>

Förf. har skarp blick för det liv, som rör sig i de stora skogarna, och hans iakttagelser
äro mången gång lärorika. På sina ställen i boken äro hans skildringar av Blåkulla-Lasse
dråpliga teckningar ur en genuin skogslöpares och tjuvskytts liv. Boken tynges dock av historier,
som icke förhöja dess värde, men man konstaterar med nöje, att förf. icke i så hög grad som
i tidigare arbeten hemfallit åt lusten att berätta om sådant, som icke har med jakt att göra.
Den bild ur en skogstorpares liv, som förf. giver, saknar icke sitt värde. Till jaktlitteraturens
främsta alster hör boken icke. <tab><i>J. F.</i>

<b>Rydqvist, Oscar.</b> Virveln. Å. & Å. 1922. 216 s. <tab><b>6:50.</b>

En lättläst, tämligen ordinär roman från franska revolutionen med Danton som huvudfigur.
Fick likvisst på sin tid tredje priset i förlagets stora romanpristävlan. Det är väl härav som
det rätt höga priset betingas, av kvalitén kan det knappast vara. <tab><i>S. G.</i>

<b>Silverstolpe, G[unnar] Westin.</b> Ornament och anfanger. Dikter. Tiden.
1923. 89 s. <tab><b>2:50.</b>

En vacker diktbok, visserligen med tydligt litterärt påbrå från mer än ett håll men ändå
med en personlig ton påminnande ibland om E. Josephsons lyrik — något av det mest omedelbart
personliga vår diktning äger. Det finns åtminstone några poem här, som man minnes
— och det är vackert så. <tab><i>M. F.</i>

<b>Sjöberg, Birger.</b> Fridas bok. Småstadsvisor om Frida och naturen, om
döden och universum. Ord och toner. Teckningar av Eigil Schwab. (Musik
i särskilt häfte.) A. B. 1924. 4:o. 94 + 48 s. Ill. <tab>Inb. <b>25:—.</b>

Hösten 1922 utkom ett blygsamt häfte visor med det nya författarnamnet Birger Sjöberg.
Det väckte genast anklang i en mycket stor krets, en både läsande och sjungande krets över
hela vårt land. Verket tillhörde en säreget svensk art där ord och musik äro intimt förbundna
med varandra och räknade sålunda släktskap med samlingar av idylliska och humoristiska
sånger som ligga insprängda i den rent lyriska litteraturen. Dess ämne är småstadens liv och
stämningar sedda genom ett par enkla ungdomars ögon. Dess stil växlar mellan den paiodiska
komiken och den milt sentimentala stämningen. Men alldeles påfallande är den utsökta
jämvikt varmed en oförskräckt teckning av nutida vardagsföreteelser — bio, cirkus,
körsångsövningar och godtemplarfester — sammanställes med en förfinad och ömsint <i>ton:</i> all simpelhet
är med ett ord bannlyst, fastän personernas bildningsnivå är låg och diktionen ofta rör sig
med banala tidningsfraser. Det är och blir en smaksak huruvida Sjöberg lyckats bäst i litterärt
eller i dramatiskt-sångligt avseende; säkert är att han i sin lilla visart är en mästare både i de
beskrivande och de stämningsväckande anslagen. Hans snabbt skisserade situationsmåleri har
stark frändskap med vissa sidor av modernt måleri.

Den senare utkomna prakteditionen av visorna är illustrerad och dekorerad med smak av
Eigil Schwab. En fullkomlig överensstämmelse i temperament och form har varit omöjlig att
vinna: Sjöberg är mera äkta naiv än Schwab kan bli. Men utstyrseln är smakfull och utan
ansträngd stilisering, vilket skulle dödat behaget i sångerna. <tab><i>A. B—s.</i>

<b>Stjernstedt, Marika.</b> Fröken Liwin. Roman. A. B. 1925. 344 s. <tab><b>7:50.</b>

En av de bästa svenska originalromaner, som sett dagen på de senare åren. Fröken Liwinr
den ensamstående åldrande kvinnan, är intelligent och arbetssam, men hon saknar förmågan att
skaffa sig den intima vän, efter vilken hennes själ törstar. Hon är en outsider i livet, för stolt
för att tigga vad man inte frivilligt vill ge henne och illusionslös beträffande kärleken, sedan
hon i ungdomen råkat ut för en banal förförare.

Briljant tecknat är också det Muriusska hemmet med sin lätta doft av familjeboheme —
en sällsamt trovärdig miljö med naiva goda människor.

En bok för alla bibliotek. <tab><i>H. K.</i>

<b>Taube, Evert.</b> Svärmare och stigmän. Med teckningar och akvareller av
förf. Nst. 1925. 104 s. Ill. <tab><b>4:75,</b> inb. <b>6:50.</b>


En glad och slarvig bok, gjord utan litterär suckan. Bilderna likaledes glada och slarviga.
Verkar mest utdrygade dagboksanteckningar från förf:s vagabondage till lands och sjöss, några
suggestiva och målande, andra mera pratsamma och tunna. <tab><i>S. G.</i>

<b>Tigerschiöld, Hugo.</b> Dikter. 1900—1925. A. B. 1925. 4:o. 91 s. <tab><b>7:—.</b>

Utan att i regel ha egentligen egendomligt anslag är Tigerschiöld alltjämt en verklig poet,
som levat sig in i uppsvensk, icke minst sörmländsk natur både av det mörkt allvarsamma och
det ljusare slaget. Hans svenskhet kommer ock till synes i några ståtliga festdikter, bland dem
kantaten »Järnbäraland». Gammal svensk herrgårdspoesi fortlever hos honom i nutida former,
och då han en gång försöker sig med en egenartad orimmad strof, åstadkommer than det lilla
otadliga konstverket »Livets vågor». Andra dikter äro ibland mindre fullgångna. <tab><i>F. V.</i>

<b>Wallengren, Axel</b> [pseud:] <i>Falstaff Fakir.</i> Samlade skrifter. Utg. av
Hans Küntzel. D. 1—5. H. G. 1923, 24. <tab>à <b>5:—.</b>

Som roman- och novellförfattare kan W. knappast karakteriseras med starkare adjektiv an
lovande; vad han kunnat ge om ej döden kommit emellan i hans 31:a år, är inte gott att
profetera om. Hans lyriska alstring bjuder åtminstone några dikter som förtjäna minnas för sin
kanske något spröda men dock oftast äkta och någon gång intensiva stämning. Det som framför
allt motiverat en ny och samlad upplaga av hans arbeten är dock hans Fakirböcker, Hans
Falstaff-figur är en originell, betydande och bestående insats i vår humoristiska litteratur. På
detta område har också den nya uppl. att bjuda ett värdefullt tillskott utöver de gamla välkända
»Professorn» och »Gentlemannen». Från Söndagsnisse och andra håll har hopbragts en ansenlig
samling förut ej i bokform publicerade och därför mindre kända men lika roande Falstaffsaker.
Rubb och stubb har inte tagits med, men det som utelämnats kan nog på det hela taget
saklöst avvaras. Det har ju också sitt värde att nu få med en del av de teckningar, varmed
Albert Engström ursprungligen illustrerade dessa bidrag till skämtpressen.

Bibliotekarien Küntzel har i en omsorgsfull och utförlig teckning av förf. gett en mängd
nytt material till kännedomen om hans levnad och ett förtjänstfullt bidrag till förståelsen av
hans verk. <tab><i>B. M.</i>

<b>Wägner, Elin.</b> Silverforsen. Roman. 2 uppl. A. B. 1924. 358 s. <tab><b>6:75.</b>

Från ett piggt och slagfärdigt »pennskaft» har Elm Wägner utvecklats till en djup och fin
skildrare av det inre, själslivet och dess dolda strömdrag. I »Silverforsen» är det centrala
framställningen ay hur en kvinna, vilken för en annans skull offrat sin egen lycka, vinner klarhet
över sig själv, finner hur hon i viss mån misslyckats i sin offertanke, därför att det funnits ett
stänk egoism även i denna. Men hon skyr ej att bringa ett nytt, smärtsammare offer, när
detta kräves. Boken hör nog ej till dem, som bli populära, men är ej dess mindre stor och
god konst. <tab><i>M. F.</i>

<b>Värnlund, Rudolf.</b> Ingen mans land. Noveller. A. B. 1925. 276 s. <tab><b>5:25.</b>

Ganska talangfullt skrivna historietter. Författarens försök att teckna ett galleri efterkrigsmänniskor
har emellertid lyckats blott till hälften. Han ger oss suggestiva uttryck för den
ångestmättade, hopplösa, sömngångaraktiga efterkrigs<i>stämningen</i> — men <i>människor</i> — — nej!
Lika litet som någon människa är enbart vilja eller enbart förstånd, lika litet kan man litterärt
levandegöra människor genom framhävande av enbart patologiska drag. Därför verka också
dessa noveller närmast utdrag ur en hospitalsjournal, icke hel och full människoskildring. <tab><i>B. Å.</i>

<b>Årads, Eva.</b> Kärleksbrasan. Noveller. Nst. 1925. 172 s. <tab><b>4:75.</b>

Pretentiösa obetydligheter — för att använda ett milt uttryck — med betänklig avsaknad
av all omtalad spiritualitet och psykologisk blick. Det bästa i boken är Norstedts sedvanliga
goda utstyrsel. <tab><i>B. Å.</i>


</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Berg, E.</b> B. V. T:s märkbok. A. B. 1924. Tv. 4:o. 40 bl. <i>Ihb.</i> <tab><b>3:75.</b>

Boken innehåller ett 20-tal olika alfabet för märkning samt flera monogram i skilda stilar.
En del alfabet verka litet hållningslösa med slängar och krumelurer. Ett par typer äro
utmärkta likaså en del monogram. Korsstyngsbårderna äro rätt banala, alfabeten för korsstyng
likaså. De kunna ingalunda uthärda en jämförelse med t. ex. de vackra skånska korsstyngsnamnen
och bomärkena. <tab><i>H. S—r.</i>

<b>Blomberg, Erik.</b> Den nya svenska konsten. Nst. 1923. 62 s. Ill. <i>Ibc.</i> <tab><b>3:25.</b>

Detta är en översikt av den svenska konst som efter 1900 utvecklat sig i utpräglat modern
riktning. Författaren är kritiker och konsthistoriker, därtill skald. Hans inledande resonemang
om den karaktäT den nya konsten tagit sig synes kunna klara upp begreppen hos dem som stå
frågande och i många fall fientligt undrande inför det nya. Därefter följa små sammanträngda
karakteristiker av de olika konstnärerna, varvid början göres med skulptörerna; särskilt märkes
behandlingen av Milles. Till sist undersökes måleriet i de två stora grupper — en äldre och
en yngre — vari det fördelar sig. Bilderna äro representativa och upplysande och dessutom
utsökt framställda i trycket. En nyttig och vacker bok. <tab><i>A. B—s.</i>

<b>Brandstake, Elsa.</b> Äkta spetsar. D. 2. Lb. 1925. 200 s. Ill., litt.
(Hemmets handböcker 9.) <i>Ihc.</i> <tab><b>3:—,</b> inb. <b>4:50.</b>

2. Knyppling, virkade spetsar (guipure d'Irlande), stickade spetsar.

I likhet med del 1 (sydda och trädda spetsar) är denna del 2 instruktiv och redig samt
lämnar korrekta uppgifter. Knyppelspetsens historik inleder boken. Stort utrymme och vackra
illustrationer har ägnats de svenska spetsarna från olika landskap. Därefter en redig och klar
vägledning, med talrika bilder, i konsten att lära sig knyppla på egen hand. Någon fullständig
lärobok är det emellertid alls ej.

Bokens senare del upptages av virkade irländska och stickade spetsar, vilka förf. således
inrangerar bland äkta spetsar. Även om dessa spetsar, omsorgsfullt utförda för hand i fint
material, äro av hög kvalitet, brukar man ej ge dem samma rangplats som den knypplade och
den sydda spetsen. Arbetsbeskrivning och bilder utmärkta. Jag tvivlar på fördelen av att
introducera här i landet de stickade spetsarna. <tab><i>H. S—r.</i>

<b>Böttiger, John.</b> Från de kungliga slotten. Bilder med text. Hovmarskalksämb.,
Sthlm. 1925. 35 s. + 64 pl. <i>Iic.</i> <tab><b>2:50.</b>

Ett konstmaterial som torde vara föga känt — utanför specialisternas krets — framlägges här i
ett urval bilder. Det är en del praktsaker av utländsk och svensk konstslöjd, tillhörande Kungl.
Husgerådskammaren som göras tillgängliga för en större allmänhet. Överintendenten John
Böttiger har skrivit inledningen, som ger en översikt över förrådet, och den noggranna katalogen.
Bland de märkligaste konstverken äro de vävda tapeterna från 1600-talet, de franska bronserna
och möblerna från 1700-talet, Haupts och Iwersons möbler. Ett prydligt litet häfte som
verkligen fyller en lucka i litteraturen. <tab><i>A. B—s.</i>

<b>Conricus, Richard.</b> Fädernas kyrka. Stavkyrkan. Gle. 1924. 106 s. Ill.,
litt. <i>Icbb.</i> <tab><b>2:75.</b>

En folkligt skriven, entusiastisk skildring av denna nordiska kyrkobyggnadskonst som
numera i Sverige är försvunnen, så när som på obetydliga rester. Författarens egenskap av amatör
på det konsthistoriska forskningsområdet framträder dock allt som oftast. <tab><i>A. L.</i>

<b>Fåhræus, Klas.</b> Konstkritiska essayer. A. B. 1924. 4:o. 175 s. Ill.,
portr. <i>Ia.</i> <tab><b>12:50.</b>

Författaren är icke blott en av landets omdömesgillaste konstsamlare utan tillika en
framstående essayist. Denna volym består av uppsatser (konstnärskarakteristiker och psykologiska
studier), som till större delen förut varit publicerade i »Ord och Bild». Originell i sin
uppfattning och ofta slående i sin karakterisering, lämnar Fåhræus i sina uppsatser rikt material
till begrundan, ehuru visserligen också till opposition. <tab><i>A. L.</i>

<b>Josephson, Ragnar.</b> Tessin i Danmark. A. B. 1924. 4:o. 244 s. Ill.,
portr. <i>Ics.</i> <tab><b>30:—.</b>

En diger specialundersökning av rent vetenskaplig art, belysande Tessins verksamhet hos
Kristian V i Danmark, en arbetsperiod, som huvudsakligen infaller undertiden 1693—96, alltså
emellan Stockholms slotts begynnelse och den stora slottsbranden 1697. Hade den danska
konungen fått leva och kriget ej utbrutit skulle sannolikt i Köpenhamn ett tessinskt palats ha
rest sig av nära nog lika imponerande art som det stockholmska. Josephson visar hurusom,
trots att slottsprojektet i Köpenhamn aldrig realiserades, det likväl under hundra år ej upphörde
att verka inspirerande på dansk arkitektur. Utom med avseende på det köpenhamnska slottet
medhann Tessin att i teori och praktik verka för sina romerska stilideals spridande jämväl å
den danska landsbygden. <tab><i>A. L.</i>

— — . Tessins slottsomgivning. Tisell. 1925. 135 s. Ill. <i>Ics.</i> <tab><b>6:—.</b>

Under sina fleråriga forskningar rörande den karolinska tidens störste arkitekt Nic. Tessin
d. y. har docenten Josephson undan för undan löst olika problem inom hans vittfamnande
verksamhet, men sparat det viktigaste — Stockholms slott — till sist. Det är blott
omgivningarna som denna gång behandlas. Vi följa tillkomsten av ett väldigt projekt att förvandla
slottstrakten, Helgeandsholmen och Gustav Adolfs torg till ett harmoniskt romerskt arkitekturkomplex
med palats, kyrkor, ämbetsverk, broar o. s. v. Förslaget tillställdes på sin tid Karl
XII under dennes vistelse i Turkiet, men ledde blott partiellt till utförande, ehuru det faktiskt
än i dag utövar verkan på våra arkitekter. Icke minst för var och en som hyser intresse för
stadsplanefrågor, är Josephsons fängslande skildring av stort värde. <tab><i>A. L.</i>

<b>Madsen, Karl.</b> Nederländsk målarkonst på 1600-talet. Övs. fr. da. av Axel
Nihlén. Nst. 1925. 116 s. Ill. (Världskulturen.) <i>Iega.</i> <tab><b>5:75.</b>

I serien Världskulturen har nu intagits den danske museimannen och historikern Madsens
översikt över det holländska måleriets klassiska tid. Det är alltjämt en utmärkt popularisering
av ett populärt ämne, skriven i en vänligt mysande stil som översättningen icke alltid gör rättvisa.
Bildurvalet är gott, men klichéerna icke så fulländade som man numera begär av illustrationerna
i konstböcker. <tab><i>A. B—s.</i>

<b>Munthe, Gustaf.</b> Östasiens konst. N. o. k. 1925. 159 s. Ill., litt. (Natur
o. kultur 40.) <i>Iboc.</i> <tab><b>2:25,</b> inb. <b>3:—.</b>

En mycket nyttig handbok i ett ämne som nyskapats under de sista tjugu åren. Östasiens
konst, som förr var liktydig med japanska träsnitt och kinesiskt porslin, har genom de senaste
årtiondenas fynd och forskningar blivit ett stort ämne som spänner om alla arter av konst och
alla epoker under 4,000 års historia. Munthes framställning är klar och sammanträngd, om än
i stilen något torr. Väl valda bilder understödja historiken, som på enstaka ställen synes
förutsätta en större förtrogenhet med konst och arkeologi än som kanske är befogat. Men det är
svårt att draga gränsen mellan nödvändiga och tillfälliga fakta. <tab><i>A. B—s.</i>

<b>Nathorst, Ruth.</b> Korsstyngsmönster från Kina. Lb. 1925. Tv. 4:o. 24 s. <i>Ihc.</i> <tab><b>2:75.</b>

Samtliga mönster i detta arbete äro fotografier av utförda arbeten, och de visa med all
önskvärd tydlighet, hur korsstyng skall sys. Kinesiskan syr på det fina grästyget (liknar vanlig
linnelärft) direkt på tråden utan någon stramalj, alldeles så som allmogekvinnorna i Dalarna
och Skåne ha utfört svartsticksöm och korsstyng.

När man bläddrar i boken, blir man litet betänksam över hopblandningen av europeiska
och kinesiska motiv. Flera av de sistnämnda kunna emellertid mycket väl användas för
handarbeten till ett svenskt hem. De europeiska mönstren ha sluppit ifrån den banala karaktär, som
nutida handarbetsböcker i denna teknik alltid uppvisa, vilket till fullo skall uppskattas. <tab><i>H. S—r.</i>

<b>Nordensvan, Georg.</b> Svensk konst och svenska konstnärer i nittonde århundradet.
1. Ny, grundligt omarb. uppl. A. B. 1925. 4:o. 547 s. Ill., portr. <i>Ibc.</i> <tab><b>22:—.</b>

1. Från Gustav III till Karl XV.

Ny upplaga av förf:s föregående arbete med detta namn, vilket började utkomma 1891.
Med osedvanlig, eller rättare sagt med för honom typisk grundlighet, har Nordensvan här
slutgiltigt skildrat vårt 1800-tal, en skildring, som förberedes genom överblicken från 1700-talets
början. Förf:s uppgifter äro tillförlitliga. Trots sin mängd fäkta, är boken tack vare en vårdad
och flytande stil förvånande lättläst. Det viktigaste från Konstföreningens monografier finnes här
inarbetat, så att man med Nordensvans bok i hand gott kan gå förbi flera av de mer tungrodda
och ej sällan i omfånget disproportionerade bland dessa. Ej mindre viktigt är att förf.
synes ha grundligt excerperat den besvärliga periodiska litteraturen från tiden. <tab><i>A. L.</i>

<b>Pauli, Georg.</b> I vår ungdom. A. B. 1925. 239 s. <i>Ies.</i> <tab><b>7:50.</b>

En livfull skildring av konstnärens utbildningstid från de första akademiåren, 1871 och
följande, till 1883, datum för Skånbergs död. Tyngdpunkten faller på skildringen av samvaron
med Kronberg och Skånberg i Venedig i början av 80-talet. En kåserande krönika från de
svenska konstnärskretsarna under de viktiga åren före »opponenternas» uppträdande. <tab><i>A. L.</i>

— Mina romerska år. A. B. 1924. 248 s. <i>Ies.</i> <tab><b>7:50.</b>

Största delen av boken utgöres av utdrag ur brev och dagboksanteckningar från förf:s
vistelse i Rom 1879—82. Det största intresset knyter sig till det rika persongalleri, särskilt av
skandinaver, med vilket man gör bekantskap. Där möter man t. ex. Kronberg, Heidenstam
som ung målare och Ibsen i privat- eller kanske snarare umgängeslivet. Odelat nöje har man
också av hans berättartalang i sådana bitar som »Fotvandringen», »Dolkstötar» och
»Blombuketten». <tab><i>S. S.</i>

<b>Peterson-Berger, Wilhelm.</b> P.-B. recensioner. Glimtar och skuggor ur
Stockholms musikvärld 1896—1923. Vol. 1, 2. Å. & Å. 1923. <i>Ijc.</i> <tab>à <b>5:75.</b>

Samlingen av P.-B:s recensioner erbjuder ett stort intresse redan därigenom, att den omfattar
ett långt och i många hänseenden betydelsefullt skede av svensk musikkultur, ett skede, som jämfört
med den föregående tiden, karakteriseras av större livaktighet och ökade möjligheter för publiken
att närmare lära känna de nya och nyaste strömningarna inom svensk och utländsk tonkonst.
Att krönikeartat återge de olika tilldragelserna under denna period ingår naturligtvis icke i
författarens plan och vore honom för övrigt icke möjligt, ty han är icke någon opartisk
sanningssägare. Men å andra sidan förmår han genom sitt starkt personliga framställningssätt att ur
det förgångna frammana bilder, som genom sin livliga åskådlighet någon gång icke blott belysa
en enstaka episod utan även ett vidsträcktare händelseförlopp. Mest till sin fördel är han, då
han gett sig tid att utförligare klarlägga sin personliga uppfattning i en eller annan vitalare
konstfråga och särskilt minnes man de av intim förståelse av föremålet burna minnesorden vid
Emil Sjögrens död. Däremot är urvalet av kritiker ägnade rena dagsfrågor mindre lyckligt och
det kan ifrågasättas om icke några av dessa artiklar bort med större fördel offras åt glömskan,
helst som de uddigt formulerade omdömena numera verka mera elaka än roliga och träffande.
Boken förtjänas att läsas — men med vaken kritik. <tab><i>E. S—m.</i>

<b>Poulsen, Frederik.</b> Urtidens och Egyptens konst. Övs. [fr. da.] av Holger
Nyblom. Tisell. 1925. 199 s. Ill., litt. <i>Ibaa.</i> <tab><b>3:—.</b>

En bok om konst av D:r Poulsen behöver ingen särskild rekommendation. Den första delen
behandlar särskilt de berömda grottmålningarna i södra Frankrike och norra Spanien och andra
alster av den äldre stenålderns märkvärdigt friska konst, den andra söker med ledning av
utvalda framstående exempel visa vägen till förståelsen av den egyptiska konsten, vars storhet
och betydelse på ett förträffligt sätt åskådliggöres. Boken är försedd med tillräckliga
illustrationer. <tab><i>M. P. N.</i>

<b>Roosval, Johnny.</b> Amerikansk konst. Resestudier. Tisell. 1924. 109 s.
Ill., litt. <i>Ibqa.</i> <tab><b>15:—.</b>

Den kände konsthistorikern har här skrivit en mindre vanlig konstbok. Han har sökt ge
ett begrepp om amerikansk stil, sådan den framträder i vardagslivet, i storstadskulturens yttringar
och framför allt i skyskrapan, den amerikanska villan och ljusreklamen. Några kapitel behandla
amerikanska målare men ha mindre av intresse att ge. Illustrationerna förtydliga texten och ge
emellanåt alldeles nya bidrag till förståelsen av amerikanskt liv. Boken vänder sig till en
tämligen konstkunnig publik, men lämpar sig särskilt för läsare som vilja ha närmare besked om
nya drag i vår tids kultur. <tab><i>A. B—s.</i>


<b>Roosval, Johnny.</b> Den baltiska Nordens kyrkor. Lb. 1924. 204 s. Ill.,
litt. (Fören. Urds skr. 2.) <i>Icbb.</i> <tab><b>5:75.</b>

Prof. Roosval, den utmärkte kännaren av kyrklig konst, har under senare år sökt behandla
Östersjöområdet under medeltiden som en konsthistorisk enhet. Läsaren av denna lilla nyttiga
bok får icke minst genom dess 158 avbildningar en livlig känsla av att ett intimt samband
verkligen finnes inom det geografiska område, som titeln angiver, även om nationella drag
ingalunda saknas. I den icke minst i vårt land hastigt fortskridande forskningen å den
kyrkliga konstens område representerar denna bok f. n. det sista ordet rörande den medeltida
kyrkliga arkitekturen. Det är en populär, instruktiv och i förhållande till avbildningsantalet mycket
billig skrift. <tab><i>A. L.</i>

<b>Sjöberg, G[ertrud],</b> o. <b>Ekberg, R[uth].</b> Svenska allmogemotiv. Skriv- &
ritboks.-ab. [1925]. Tv. 4:o. 25 pl. <i>Ihc.</i> <tab><b>3:—.</b>

De 25 planscher, som arbetet omfattar, utgöra alla synnerligen vackra och korrekta motiv
från flera av våra gamla svenska allmogebroderier, såsom hallands-, delsbo- och blekingesöm
m. fl. Utgivarna, bägge teckningslärarinnor, ha avsett denna mönstersamling att vara bl. a. en
hjälp för de skolor, där enligt kursplanen teckningsundervisningen skall meddelas i anslutning
till handarbetsundervisningen. Framför allt bör arbetet bli av största nytta på sådana orter, där
man ej har något museum eller andra samlingar att tillgå. Alla mönster äro utförda i färger,
precis de riktiga nyanserna. Som man ganska ofta får se de gamla sömsorterna utförda i
förvanskade mönster och framför allt i alldeles oriktiga färger, kan detta lilla planschverk, vackert,
billigt och instruktivt, ha en verklig uppgift att fylla. <tab><i>H. S—r.</i>

<b>Stengård, Hermanna.</b> Gotländsk sticksöm. Gamla mönster, samlade och
beskrivna. Med en inledande historik och talrika typmönster. A. B. 1925. 48 s.
Ill. <i>Ihc.</i> <tab><b>2:75.</b>

Den något förbryllande benämningen sticksöm avser vad vi på fastlandet kalla mönsterstickning
eller bindslöjd. Det förefaller något oegentligt att använda en dylik provinsialism, när de
gängse namnen bättre uttrycka teknikens art. — Förf. inleder boken med en i något exalterade
ordalag hållen historik över »sticksömmen» på Gotland, vars ursprung hon daterar långt
tidigare än man eljest ser uppgivet hos vederhäftiga forskare. Därefter följer ett antal bilder å
vantar, mössor och strumpor m. fl. plagg, äldre och nyare modeller. En del äro utmärkt vackra,
en del hade saklöst kunnat vara borta. De sista sidorna t. ex. uppvisa hemskt fula saker i
koftor och jumpers. Bilderna äro ypperligt utförda på tjockt papper. <tab><i>H. S—r.</i>

<b>Svensk</b> nyttokonst. Publikation utg. av Konsthantverkarnas gille. Red. av
Nils G. Wollin. 3 (1925). Lagerstr. 1925. 4:o. 83 s. Ill. <i>Ih(p).</i> (Bibl.,
som ingå som medlemmar av Konsthantverkarnas gille, adr. Norrlandsg. 13, Sthlm,
avgift 10:—. kr, erhållla årsskriften gratis.)

Sedan några år utgivas av denna livskraftiga förening årsböcker som ha ett omväxlande
innehåll på konstslöjdens område och äro prydligt illustrerade. Den senaste publikationen
inledes med en allmän artikel om tidsstil av Carl D. Moselius »Det stora omslaget i 1700-talets
konst»; han följer där utvecklingen från rokoko till Louis XVI med särskilt aktgivande på den
historiska bakgrunden. Mary van Rijswijk behandlar ämnet »växtfärgernas betydelse för
konstslöjden» och kan lämna fakta som äro nya för de flesta läsare, och Ernst Fischer citerar
dokument om Göteborgs kruk- och kakelugnsmakareämbete m. m. <tab><i>A. B—s.</i>

<b>Tikkanen, J[ohan] J[akob].</b> Konsthistoria. Måleri och skulptur från fornkristna 
tider till våra dagar. N. o. k. 1925. 4:o. 408 s. + 104 s. Ill. <i>Ib.</i> <tab><b>13:50,</b> inb. <b>17:50.</b>

För dem som på svenska språket önska få mer vetande än som rymmes i Laurins i sin art
utmärkta konsthistoria och som nödgats konstatera, att Nordensvans allmänna d:o tyvärr redan
blivit föråldrad, kommer denna bok som en present. Den är skriven av en lärd, ja, grundlärd
man, som ändå kan konsten att sammanfatta och popularisera. Om omdömen och proportioner
beträffande de olika konstnärspersonligheterna kan naturligtvis olika meningar råda. En svaghet
— som ur förf:s synpunkt nog varit en styrka — är att han inskränkt sig till allenast måleriet och

skulpturen fr. o. m. den kristna tiden. Genom att förlaget planerar dels en stor arkitekturhistoria,
dels en översikt av antikens konst och av de grafiska konsternas utveckling, synes denna
olägenhet i viss mån hävas. Prisbilligheten slår rekord; utom 328 textillustrationer rymmer
boken ej mindre än 104 planscher i djuptryck. <tab><i>A. L.</i>

<b>Trolle, Elsa af.</b> Filet- och tyllarbeten. Fullständig lärokurs jämte mönster.
Bearb, [fr. ty.]. Å. & Å. 1924. Tv. 8:o. 57 s. + mönsterbilaga. Ill. (Husmoderns
handböcker i husflit.) <i>Qcb.</i> <tab><b>3:75.</b>

I serien Husmoderns handböcker förekomma en hel del handarbetsböcker, beskrivande
flera olika arter av tekniker och alla översatta från tyskan. Denna bok och, om jag minns
rätt, även föregående, äro översatta av Elsa af Trolle, som även förut arbetat med en inledande
historik. Det tyska ursprunget röjes emellertid på varje blad, vare sig fördelaktigt i de
instruktiva oeh tydliga bilderna, som ange resp. teknikers utförande, eller mindre fördelaktigt i
de ofta fula mönstren och modellerna. Ett par skånska och en del äldre utländska mönster äro
vackra.

Sista delen i boken, tyllträdning och tyllbroderi, är bäst. — Det vore lyckligt, om i dylika
handarbetsböcker originalet ej blott översattes utan omarbetades och framför allt bildmaterialet
strängt sovrades. <tab><i>H. S—r.</i>

<b>Walterstorff, Emelie von,</b> [utg]. Textilt bildverk. N. mus. 1925. 110 s.
+ 128 bl. Ill. <i>Ihc.</i> <tab><b>50:—,</b> i portf. m. 245 bild. (128 bl.) <b>54:—.</b>

Inom den stora samfällda verksamheten till fromma för vår textila folkkonst har man länge
saknat det bokverk, vilket som ett klargörande och upplysande dokument skulle föreligga om
denna mäktiga, skiftande konstnärliga företeelse. Att ett dylikt verk, när det såg dagen, skulle
bliva i yttre måtto glansfullt, säger sig självt. Men kanske har Emelie von Walterstorffs »Textilt
bildverk» dock kommit att överträffa våra förväntningar. Hennes gedigna kunskaper göra
detta verk i så hög grad instruktivt, hennes konstnärliga förmåga avläser man i det utsökta
urvalet och det alldeles mästerliga återgivandet av de vackra föremålen. Närmare två och ett
halvt hundratal bilder, en stor del av dessa i färgtryck, inrymmas i det vackra verket. Att
studera texten blir att ingående taga del av hur fasta band binda denna svenska folkkonst vid
fjärran tider och land, hur den ännu i sitt senaste skick speglar begrepp och åskådningar av
urgammal art.                                ^

Vitt nog kan aldrig ett verk som detta spridas; det betyder ej minst oerhört mycket för
hela vår hemslöjdssträvan. Att sätta denna bok i händerna på vår ungdom är i och för sig
en kulturgärning. <tab><i>E. T.</i>

<b>Wettergren, Erik.</b> L'art décoratif moderne en Suède. Publication de Musée
de Malmö. Muséet. Malmö 1925. 4:o 185 s. Ill. <i>Ih.</i> <tab><b>15:—.</b>

Det åligger oss alla, en och var, att med vårt intresse bära upp det svenska konsthantverk,
vilket just nu upplever en blomstringstid. Ett ypperligt tillfälle att lära känna detsamma
är att taga del av det vackra, med rika avbildningar försedda verk, vilket Malmö museum givit
ut. Närmast skedde detta med tanke på Parisutställningen, och för att verket skulle nå den
möjligast största utländska publik, avfattades det på franska.

Åt intendenten vid vårt Nationalmuseum, Erik Wettergren, gavs uppdraget att skriva verkets
text, och någon mera kunnig person hade svårligen kunnat utväljas. I stora drag, kortfattat
och högst klargörande, ger han vårt konsthantverks historia. Dess ursprung påvisar han
i vår rika folkkonst, i det befruktande franska inflytandet under 1700-talet och i våra dagars
sociala tendenser att för samtliga medborgare skapa en fullgod vara.

Vad som icke gärna kan framgå av hans redogörelse, vad över huvud taget ingen kan förklara,
är den oanade blomning som svenskt konsthantverk just i våra år upplever. Här ha vi
endast att känna oss ödmjukt tacksamma.

Men förpliktelserna mot denna svenska konst bjuder oss att utbreda kunskapen om densamma,
och detta kan icke ske bättre än att åt det första och hittills enda översiktliga verket
söka förskaffa den vidaste spridning. <tab><i>E. T.</i>

<b>Åmark, Mats.</b> Dalarnas kyrkklockor nu och fordom. Sockenvis skildrade.
Nst. 1924. 404 s. Ill., litt. (Dalarnes hembygdsföres skr. 4.) <i>Ihe.</i> <tab><b>6:75.</b>

Sedan många år tillbaka har nuvarande domkyrkosysslomannen i Strängnäs, denna boks författare
sysslat med studier rörande Sveriges kyrkklockor och är f. n. på detta område vår

främsta specialist. Efter att ha publicerat en del mindre uppsatser, har förf. nu samlat sig till
en stor volym, behandlande en geografisk helhet. Ytterst noggranna beskrivningar, trettiotvå
avbildningar samt ett mönstergillt personregister (som ensamt omfattar nära 30 sidor) gör detta
arbete oumbärligt för hembygdsforskningen i Dalarna och förebildligt för event. andra forskare
på liknande kulturhistoriska områden i andra landsändar. <tab><i>A. L.</i>

</chapter>
<chapter name="J. Arkeologi.">
<h3>J. Arkeologi.</h3>
<b>Åberg, Nils.</b> Förhistorisk nordisk ornamentik. Lb. 1925. 154 s. Ill., litt.
(Fören. Urds skr. 3.) <i>Jab.</i> <tab><b>4:75.</b>

Författaren har i föreliggande arbete på ett synnerligen förtjänstfullt sätt sammanfattat de
senaste forskningsresultaten rörande den förhistoriska ornamentiken, något som är av betydelse
såväl för den aktive arkeologen, vilken här har en lämplig uppslagsbok, då det gäller att finna
jämförande mateiial för hans studier, ej minst tack vare hänvisningarna till det omfattande
bildmaterialets förekomst i litteraturen, utan även för den bildningssökande allmänheten, vilken
här på ett lättfattligt sätt får en överblick över hela den förhistoriska tidens ornamentala,
konst och en inblick i de principer,  enligt vilka densamma logiskt utvecklats.

Ej minst betydelsefull är den kortfattade reflekterande översikt över. ornamentik och bildkonst,
varmed författaren på ett målande och livfullt sätt inleder sitt arbete. Illlustrationsmaterialet
lämnar intet övrigt att önska, vare sig i kvalitativt eller kvantitativt hänseende. <tab><i>O. S.</i>

</chapter>
<chapter name="K. Historia.">
<h3>K. Historia.</h3>
<b>Backman, Ch. Pierre,</b> o. <b>Leffler, Béla.</b> Ungern i kultur och och historia.
Nst. 1924. 156 s. Ill., portr., litt. <i>Kfh.</i> <tab><b>5:—.</b>

En ganska innehållsrik och lättläst översikt av Ungerns historia och andliga kultur; ekonomiska
och sociala förhållanden äro mera kortfattat berörda. Åtminstone för större bibliotek
bör den vara av intresse, i synnerhet då den behandlar ett land, som man i Sverige torde vara
relativt litet bekant med. <tab><i>S. S.</i>

<b>Branting, Georg.</b> Rättvisan i Finland. Några dokument med kommentarer.
Tiden 1924. 92 s. <i>Kddb.</i> <tab><b>1:75.</b>

I den förbittrade kampen meilan »vita» och »röda» i Finland har den förra parten, tackvare
sin större tillgång på svenskspråkiga talesmän, haft de avgjoit största möjligheterna att
göra sina synpunkter gällande inför svensk läsekrets. Även inom sådana läger, där man ej
uteslutande dömer efter politiska sympatier, har därför den vita regimen mångenstädes kommit
att framstå som en seger för vad man älskar att betrakta som västerländsk eller t. o. m. svensk
rättskultur. Mot denna ensidiga historieuppfattning utgör advokaten Brantings inlägg en
välbefogad reaktion, ägnad att korrigera åtskilliga segt inbitna föreställningar om lagrespekt och
rättsordning på andra sidan Östersjön. <tab><i>J—i.</i>

<b>Breasted, James Henry.</b> Ur människosläktets äldsta historia. (Ancient
times. A history of the early world.) Övs. [fr. eng.] av Wilh. Uhrström. Nst.
1925. 494 s. Ill. <i>Kaa.</i> <tab><b>12:—,</b> inb. <b>14:—.</b>

Boken innehåller, vilket titeln kanske icke nog tydligt angiver, en översikt över forntidens;
historia, som börjar med den äldre stenåldern, innefattar den äldre Orientens, Greklands och
Roms historia och föres ned ända till mohammedanismens framträdande och segertåg på 600-
talet e. Kr., en naturlig gränslinje, då förf. betraktar forntidens historia ur den omfattande
synpunkten som en långvarig strid mellan de ariska och de semitiska folken. Förf., som är en
av de ledande egyptologiska forskarna, är även synnerligen väl hemmastadd i antikens historia,
över huvud, även om något enstaka misstag eller tvivelaktiga punkter äro oundvikliga i ett verk
av denna omfattande karaktär. Skildringen är synnerligen lättläst och livlig, ibland pittoresk,
men offrar aldrig sakligheten för effekten; den är skriven för läsare, som knappast äga några
förkunskaper alls om ämnet. Av den yttre historien givas de nödvändigaste grunddragen; de
ekonomiska och kulturella förhållandena, inberäknat vetenskap, litteratur och konst, ägnas mycket
stor uppmärksamhet.

Boken torde kunna betecknas som den bästa och modernaste framställning vi äga på
svenska av forntidens allmänna historia och kan rekommenderas livligt åt en och var som
önskar taga kännedom om denna tid. <tab><i>M. P. N.</i>

<b>Fairgrieve, James.</b> Geografi och världsvälde. Till sv. [fr. eng.] av E. Nyman.
Gle. 1924. 348 s. Kart. <i>K.</i> <tab><b>7:75.</b>

Inom den geografiska litteraturen möter man stundom en tendens att i geografiska faktorer
se den uteslutande eller åtminstone den väsentliga orsaken till historiska händelseförlopp. I
»Geografi och världsvälde» återfinner man denna tendens i ganska hög grad, och boken lider
därför på sina ställen av en ensidighet, som väcker vissa betänkligheter. På samma gång är
den rik på uppslag och synpunkter och därför väl värd att beaktas. <tab><i>S. S.</i>

<b>Gandhi, [Mohandas Karamchand].</b> Tal och skrifter. Övs. [fr. eng.] av
Albert Lundman. Inledn. av Anders Österling. A. B. 1924. 289 s. <i>Kob.</i> <tab><b>5:25.</b>

Ett urval av Gandhis, den store indiske folkledarens, skrifter, är ägnat att undanröja
åtskilliga missförstånd om mannen och hans verk. Man läser i tidningen om hur han vill —
eller snarare velat, ty han har måst uppge sin speciella metod — avklippa allt samarbete med
engelsmännen för att genomdriva förbättrade förhållanden åt Indien, bl. a. genom en så barnslig
utväg som att återinföra bruket av den gamla indiska spinnrocken. Av bokens artiklar framgår
emellertid, att hans huvudsyfte härmed varit att skänka arbete åt otaliga arbetslösa. Man får
också genom hans artiklar en klarare uppfattning om varför han som hindu håller på kons
helighet etc. Huvudintrycket blir, att ett folk, som väljer till sin politiske ledare en så
omutligt rättrådig, vis och god man, som Gandhi efter allt att döma är, bör vara politiskt mera
»moget» än de flesta andra. <tab><i>H. Sg.</i>

<b>Gigas, E[mil].</b> Spaniens storhetstid. Övs. fr. da. av Axel Nihlén. Nst.
1925. 100 s. Ill., portr., litt. (Världskulturen.) <i>Kk.</i> <tab><b>4:25.</b>

Gigas ger intressanta redogörelser för såväl sociala som kulturella förhållanden i Spanien
under 1500-talet och 1600-talets tidigare decennier. Adelns självständiga ställning bröts under
1500-talet. ståndet blev alltmer en rovadel. Kyrkans starka position i det spanska samhället
framgick ej minst av dess rikedom, som kunde föranleda cortez till uttalandet, att hela landet
skulle bli dess egendom. Inom det ekonomiska livet skedde redan under 1500-talets senare hälft
en tillbakagång säväl vad t. ex. industrien beträffade, som tidigare visat ett visst uppsving inom
t. ex. textilindustrien och lantbruket. Inom såväl industrien søm inom bergsbruket och
handeln spelade utlänningar en stor roll. Av särskilt intresse är översikten över litteratur och
konst. Cervantes' tidsbundenhet och de rent spanska dragen i hans böcker understrykes. Av
dramaturgerna skildras särskilt Lope de Vega och Calderon. Även andra sidor av den spanska
litteraturen omnämnes, såsom t. ex. den religiösa mystiken. Bland konstnärerna sätter förf.
helt naturligt Velasquez högst. Han ger en kort karakteristik av såväl hans porträtt som
historiemålningar. Murillos madonnor och scener ur det dagliga livet få sin tillbörliga
uppskattning. <tab><i>E. N—nn.</i>

<b>Hintze, Bertel.</b> Renässansmedaljer. Nst. 1924. 99 s. Ill., litt. <i>Kv.</i> <tab><b>3:75.</b>

Medryckande framställning av ett i Norden föga beaktat, men viktigt konstområde. Den
vill vara »en omedelbar reaktion mot den aktuella konstens och den nutida kritikens
verklighetsfrämmande formkult och betydelselösa artisteri». Förtjänar att spridas lika mycket för sin
goda tendens, som för sitt sakriktiga innehåll. Priset billigt. <tab><i>A. L.</i>

<b>Ideström, Axel.</b> Det revolutionära Indien före kriget och efteråt. W. & W.
135 s. 1924. <i>Kob.</i> <tab><b>3:—.</b>

Förf. har sammanfört de viktigaste uppgifter, som stått att hämta i engelsk-språkiga
urkunder, om den indiska revolutionsrörelsen. Hans sympati för densamma är tydlig, men han
försöker att förstå även engelsmännens ståndpunkt. Det svåraste hindret för Indiens frigörelse
torde bestå i klyftan mellan mohammedanerna och »hinduisterna». <tab><i>H. Sg.</i>

<b>Jaroszynska, Letta Rudnicka.</b> Ett minnesrikt år. Revolutionstider i Ukraina.
H. G. 1925. 189 s. Ill., portr. <i>Kmd.</i> <tab><b>8:50,</b> inb. <b>12:50.</b>

Skildringar av den tilltagande anarkien i Ukraina under tiden februari 1917—april 1918, då
författarinnan vistades på sitt gods Dzwonicka och, sedan detta blivit en osäker vistelseort, i
den lilla staden Winnica omkr. 100 km. norr om den rumäniska gränsen. Denna bok kompletterar
i viss mån de delvis från samma tid och från samma trakter härrörande skildringarna
i V. Malmbergs »Några år i Lenins-paradis» (jfr Bibl.-bl. 1924, s. 79), där dock det politiska
intresset är mer framträdande. Fru J., som tillhörde den förmögnaste polska godsägararistokratien,
lämnar i denna bok ett ganska rikt material till vår kännedom om de oerhört värdefulla
konstskatter, som funnits på de ukrainska storgodsen och under revolutionen till största delen
gått upp i lågor. <tab><i>A. H.</i>

<b>Krapotkin, Peter.</b> Franska revolutionen 1789—1793. Övs. [fr. ry.] D. 1.
Bokförl. Brand 1925. 386 s. (Saml. skrifter.) <i>Kjd.</i> <tab><b>4:—.</b>

1. Händelserna intill septemberdagarna år 1792.

Föreliggande del av arbetet leder fram till nationalkonventet. Arbetet bär naturligtvis sin
särprägel efter författaren, och på sina ställen, t. ex. vid förklaringen av septembermorden, kan
det synas tendentiöst, men det vore orätt att säga, att författaren icke strävar efter objektivitet.
Jäsningen i landet före 1789 kommer tydligt fram, men någon egentlig skildring av l'ancien
régime lämnas icke och ingen jämförelse med dåtida förhållanden i andra länder, en svaghet,
som dock vidlåder även andra arbeten om revolutionen, som utkommit i Sverige på sista tiden.
Utvecklingen av de politiska förhållandena intresserar författaren mindre än av de sociala.
Starkt betonas landsortens, i synnerhet böndernas, inflytande på händelsernas gång, och förf.
gör sina jämförelser med Ryssland vid början av 1900-talet. Arbetet är skiivet ledigt och
medryckande, och det är en vinst, att det blivit översatt till vårt språk. <tab><i>S. Sch.</i>

<b>Nyström, Anton.</b> Polen förr och nu. Skildringar ur Polens historia från
statens grundläggning till 1925. L. H. 1925. 325 s. Ill., portr., litt. <i>Kmb.</i> <tab><b>8:50.</b>

En populär översikt av Polens historia fram till världskriget och en ganska utförlig skildring
av de senaste 10 årens händelser och Polens nuvarande politiska, ekonomiska och allmänt
kulturella förhållanden. Framställningen, som är starkt Subjektiv, bär prägel av de synpunkter,
som komma till uttryck i förf:s till största delen polska eller polskvänliga källor, däribland en
mängd skönlitterära arbeten, som jämte de vetenskapliga och politiska uppräknas i
litteraturförteckningen. <tab><i>A. H.</i>

<b>Nitti, Francesco.</b> Freden. Övs. fr. ital. av Ernst Lundqvist. W. & W.
1922. 146 s. Ill., portr. <i>Kacdaj.</i> <tab><b>4:25.</b>

Ett nytt verk av den kände frisinnade, numer i frivillig landsflykt levande italienske statsmannen
N., vilket värdigt sluter sig till hans tidigare till svenska överflyttade arbete. Det
fredlösa Europa (Chelius & C:o, 1922). Det ger en synnerligen värdefull, verkligt initierad och
av en vidsynt och tolerant uppfattning buren framställning av de politiska och ekonomiska
problemen i Europa, sådana de gestaltat sig efter fredssluten. Slutkapitlen avhandla »De vägar,
som föra till fred; återvändandet till frihetens och demokratiens principer» samt en framtidsvision
om »Europas förenta stater». <tab><i>K. A.</i>

<b>Norlind, Arnold.</b> Det senmedeltida Rom, världstat och gudsstat. Nst. 1924.
163 s. Litt. (Ur världshistorien.) <i>Kia.</i> <tab><b>3:—,</b> inb. <b>3:75.</b>

Behandlar påvedomets historia från slutet av 1200-talet till Hadrianus VI:s död 1523. De
märkliga händelser och personligheter, som tillhöra detta skede av historien, äro väl skildrade,
och framställningen formar händelseförloppet till ett sammanhang, som på sina ställen har
åtskilligt av ett dramas karaktär. Utan tvivel kräves av läsaren mognad och historiskt intresse. <tab><i>S. S.</i>

<b>Paléologue, Maurice.</b> Rom. Blad ur historien och konsten. Till sv. [fr.
fra.] av Anna Lamberg Wåhlin. W. & W. 1925. 238 s. <i>Ki.</i> <tab><b>6:50.</b>

Litteraturen om Rom är mycket stor — på svenska ha vi Schücks bekanta verk — men
föreliggande bok torde dock väl försvara sin plats och vara särskilt lämpad för den, som ej
önskar en så detaljerad och omfattande framställning. I en lättläst stil skildras de viktigaste
ruinställena, byggnaderna och monumenten, ordnade i historisk följd. Skildringen beledsagas
av notiser ur Roms historia och konsthistoriska omdömen, som genomgående vittna om
förtrogenhet med ämnet och god smak (ett par mindre konsthistoriska onöjaktigheter torde icke
vara av betydelse). Boken, vars författare är den bekante franske diplomaten, kan anbefallas
åt en var, som önskar en kortare översikt över Roms minnesmärken eller uppliva minnet av en
färd till Rom. Illustrationer saknas. <tab><i>M. P. N.</i>

— — . Romantik och diplomati. (Omsl.: Romantik och diplomati. Talleyrand,
Metternich, Chateaubriand.) Övs. [fr. fra.] av Nils Hellenius. A. & W.
1925. 179 s. Portr. <i>Kacc.</i> <tab><b>4:75.</b>

För den lysande forne franske ambassadören har det utan tvivel varit lockande att i en
bok sammanställa bilderna av sina tre ännu mera lysande föregångare på den diplomatiska
banan, Talleyrand och Chateaubriand samt österrikaren Metternich. Kring alla dessa är
legendbildningen stor, störst dock kring den förstnämnde, mannen med de två ansiktena, och har
man aldrig så litet trängt in i deras och samtidens historia, förstår man den beundran, som
kringsvävade dem. Paléologue har ur kända och okända dokument samlat bidrag till sin
karaktäristik över dessa tre män och oförbehållsamt skildrat deras politiska och enskilda liv. För
var och en, som är något så när insatt i det begynnande 1800-talets historia, är hans bok ett
mycket välkommet tillskott till den försvenskade litteraturen på området. Den klarhet och
elegans, som är egen för fransk historieskrivning, förnekar sig ej heller i detta arbete. <tab><i>J. F.</i>

<b>Richert, J[ohan] Gust[af].</b> Irland och irländarna. Å. & Å. 1925. 202 s.
Ill., portr., kart., litt. <i>Kef.</i> <tab><b>7:50.</b>

Förf., som besökt Irland 1924 och där stiftat personlig bekantskap med flera av de ledande
männen, har inspirerats av ett utomordentligt intresse för ämnet och omisskännlig sympati för
land och folk. Den såväl kvantitativt som kvalitativt mest betydliga delen av hans
framställning behandlar irländska frågans lösning, från påskupproret 1916 till Irländska fristatens
(Saorstat Eireann) och Nord-Irlands organisation, med därmed sammanhängande diskussion av
irländskt folklynne och presentation av märkliga personligheter. Inom dessa kapitel, till vilka
anknyta sig äldre historik, aktuella problem m. m., givas många sakuppgifter och synpunkter,
som knappast finnas samlade i något annat arbete på svenska. R:s bok lämpar sig för större
bibliotek, där den kan kompletteras av E. O. Löfgrens lilla lättlästa bok om samma ämne. <tab><i>S. S.</i>

<b>Ryssland.</b> Officiell rapport av engelska fackföreningsdelegationen till Ryssland
och Kaukasus i november och december 1924. Övs. [fr. eng.] Fram
1925. 311 s. Ill., kart. <i>Kmac.</i> <tab><b>4:75.</b>

De engelska fackföreningsmännens ryska resa och deras uttalanden om sina där gjorda
erfarenheter ha under flera månader varit ett aktuellt ämne i den politiska diskussionen. Oavsett
vilken ståndpunkt man intar till de samhällsproblem, som här beröras, måste det för envar,
som vill mera ingående studera den ryska kommunismen, vara av vikt att kunna direkt taga
del av ett dylikt dokument, som för den historiska och ekonomiska forskningen nog kommer
att ha en viss betydelse även sedan dagspressen upphört att sysselsätta sig därmed. Arbetets
användande underlättas av ett utförligt sakregister. <tab><i>J—i.</i>

<b>Ström, Fredrik.</b> Ryska revolutionens historia i sammandrag. 1—5. Ryska
revolutionens historias förl. 1924. Ill., portr., litt. <i>Kmac.</i> <tab>à <b>2:—.</b>

Arbetets första del lämnar en översikt av äldre ryska upprors- och revolutionsrörelser från
tiden omkr. år 1600 fram till 1905 års revolutionsförsök och den därpå följande reaktionen.
I den andra delen skildras världskrigets inrikespolitiska följder samt förloppet av
marsrevolutionen år 1917. De följande delarna behandla den stora revolutionens allt hastigare
fortskridande utveckling åt vänster under den provisoriska regeringen, bolsjevikrevolutionen i november
1917, den konstituerande nationalförsamlingens korta saga i januari 1918 samt fredsförhandlingarna
i Brest-Litowsk och den slutliga freden med Tyskland dec. 1917—mars 1918. — Förf.
visar stor beläsenhet på sitt område, och att döma av litteraturförteckningarna, vilka upptaga

bortåt 300 böcker och tidskriftsuppsatser, har han även beaktat sådan litteratur, som framlägger
synpunkter stridande mot hans egen Tadikala åskådning. Hans reflektioner rörande orsakerna
till världskrigets uppkomst synas något ensidiga, och även i övrigt måste givetvis en icke
kommunistisk läsare ställa sig tvivlande inför i boken framlagda åsikter, men i det hela är
framställningen rent objektivt berättande och vittnar om samvetsgrannhet och försök att vara
opartisk. Verket bör anskaffas av varje bibliotek, som vill äga en någorlunda representativ samling
svensk litteratur rörande det senaste årtiondets händelser i Ryssland. <tab><i>A. H.</i>

<b>Sundén, J[ohan] M[agnus].</b> De romerska antikviteterna. Till de studerandes
tjänst. 2 uppl. A. & W. 1925. 551 s. Ill. <i>Kaad.</i> <tab><b>10:—,</b> inb. <b>12:—.</b>

En huvudsakligen för universitetsstudier avsedd utförlig systematisk framställning av det
romerska rikets sociala förhållanden, författning, förvaltning, rättsväsende och kult samt av allt
som rör den enskildes liv och kulturlivet i allmänhet. (Den första upplagan, som utkom år
1903, föreligger här omarbetad — med hänsyn till nyare forskningar — samt icke oväsentligt
utvidgad). Ett arbete av denna art kan givetvis icke efter förtjänst uppskattas av en större
publik, helst som boken ej är illustrerad, men verket bör finnas i alla latinläroverks bibliotek
och torde väl försvara sin plats även i större folkbibliotek. Boken är försedd med ett utförligt
sakregister och kan göja god tjänst som uppslagsverk, i det den lämnar förklaring på en mängd
i nyare litteratur förekommande och i det moderna samhällslivet gängse latinska lånord av
allmänt intresse. <tab><i>A. H.</i>

<b>Trolle, Alice.</b> Vad jag såg i Sovjet-Ryssland. Å. & Å. 1925. 234 s. Ill.,
kart. <i>Kmac.</i> <tab><b>6:50.</b>

Skildrar författarinnans personliga intryck och iakttagelser under en resa
Leningrad—Moskva—Samara sommaren 1922, då hon besökte de av hungersnöden hemsökta
områden, där den svenska hjälpexpeditionen hade sin verksamhet. <tab><i>A. H.</i>

<b>Wadstein, Elis.</b> Norden och Västeuropa i gammal tid. A. B. 1925. 192 s.
Kart. (Pop. vetensk. förel. vid Gbgs högsk. N. f. 22) <i>Kb.</i> <tab><b>5:50.</b>

I en serie populärvetenskapliga föreläsningar skildrar förf. de gamla nordbornas förbindelser
med Västeuropa från 500-talet till omkring år 1000, sådana dessa framgå av fornlämningar och
språkliga lån. Formen är välgörande klar och flärdfri, och innehållet är av värde och intresse
för en och var. <tab><i>P. H.</i>

<b>Velander-Philip, Alma.</b> Florens. Historia, stad och konst. N. o. k. 1925.
192 s. Ill., portr. (Natur o. kultur 45.) <i>Ki.</i> <tab><b>2:25,</b> inb. <b>3:—.</b>

Behandlar den toskanska renässansstadens historia till Medicis utslocknande 1737 och dess
konst till in på 1500-talet. Innehållsrik, men icke i ordets egentliga mening lättläst och
krävande åtskilliga förkunskaper för att rätt kunna utnyttjas. <tab><i>S. S.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<b>L (s). Biografi: Samlingar.

Barfod, J[ohan] Christopher].</b> Märkvärdigheter rörande skånska adeln. Med inl.
o. anm. av Gunnar Carlquist. Nst. 1925. 459 s. Ill., litt. <i>Lc(.s).</i> <tab><b>17:50.</b>

Barfods innehållsrika och för kännedomen om skånska adeln särskilt under 1700-talet
ovärderliga Märkvärdigheter ha länge hört till de bokmarknadens dyrbarheter som varit
beklagligt svårtillgängliga. Det. hade bara varit önskvärt, att den nya och välkomna upplagans
pris kunnat sättas ännu lägre. Arbetet, som ej utgavs och på grund av sin personliga karaktär
ej ens kunde utgivas under förf:s livstid utan först långt efter hans död av en annan person
och då i beklagligt slarvigt skick, framstår genom den nya utgivarens försorg i dubbel mening
rentvaget. En mängd meningsstörande fel ha nu rättats. Och den bismak av skandalkrönika
som trots all uppskattning för övrigt nog häftat vid arbetet, reducerar utgivaren och pekar i
stället på trovärdigheten i de personliga minnena, som aldrig hätskt svartmåla, ihärdigheten

i uppsökande av material och den för sin tid goda kritiken vid sovrandet av vad som var förf.
bekant endast genom tradition och meddelande i andra hand. Utg. har dessutom i en rad
värdefulla noter påpekat ännu kvarstående felaktigheter, som kunde vara vilseledande, givit en
för förf:s arbetssätt belysande förteckning över använd litteratur, i personregistret inarbetat
viktigare personliga data och slutligen för denna upplaga utvalt ett 40-tal goda tidstypiska
porträtt. <tab><i>B. M.</i>

<b>Lundh-Eriksson, Nanna.</b> Historiska silhuetter. Människoöden från gången
tid. Bv. 1925. 139 s. Litt. <i>La.</i> <tab><b>4:50.</b>

Förf. inleder sin bok med att citera Gustav Sundbärgs ord om den svenska historiens
fattigdom på små levande, personliga drag. Dessa ord ha ej samma berättigande i våra dagar,
men ändock mottages en bok som denna med intresse. Samlingen är dock på sina ställen
kompendieartad samt något heterogen. »Ett ödesmärkt furstehus» (Wittelsbach, Bayern) och
»Drottning Zenobia av Palmyra» synas mig ej passa i en samling, som annars uteslutande rör
sig om Norden. Bland silhuetterna märkas f. ö. Nils Stenson Sture, Erik XIV:s son Gustav,
Johan av Östergötland, Märta Sture, Eva Stenbock. Frånsett en och annan felaktig detalj,
t. ex. påståendet, att Magnus Stenbock framtrollade sin här ur de skånska bondpojkarnas skaror.,
visar sig förf. ha följt med den historiska vetenskapen. <tab><i>S. Sch.</i>

<b>Lundström, N[ils] S[tyrbjörn].</b> Svenska kvinnor i offentlig verksamhet.
Porträtt och biografier. Förf., Sthm 1924. 408 s. Portr. <i>Lc(m).</i> <tab>Inb. <b>35:—.</b>

En uppslagsbok innehållande biografiska uppgifter med porträtt ang. ungefär 1 200 svenska
kvinnor verksamma på olika områden i samhället utanför hemmet: i det politiska och kommunala
livet, i skilda yrken (lärarinnor, konstnärer, författarinnor, journalister, affärsinnehavare
o. s. v.), inom humanitärt arbete samt i kvinnoföreningar av olika slag. Arb. är av stort värde
som uppslagsbok, även om urvalet måste sägas» vara ganska ojämnt — synbarligen därför att
ett stort antal infordrade uppgifter uteblivit.

<b>Minnen</b> från gamla svenska prästhem. [1] (2 uppl.), 2. Gle. bokh. 1925. <i>Lc(s).</i> <tab><b>10:50, 8:—.</b>

1. Minnen från gamla skånska prästhem. Samlade och utg. av H. E. Hallberg.
— 2. Från Smålands och Ölands gamla prästhem. Minnen samlade o. utg. av
Hilding Pleijel och Vilhelm Bexell.

Föreliggande serie, som är avsedd att efterhand fortsättas med nya delar, ger pietetsfulla,
teckningar av den gamla svenska prästgårdskulturen, som betytt så mycket för vårt lands odling
över huvud. Av olika pennor skildras det liv som levdes i ett antal mer eller mindre typiska
prästgårdar, prästen, hans familj och den betydelse han haft för bygden och dess befolkning.
För dem, som intressera sig för hembygdsstudier, innehålla dessa arbeten åtskilligt av värde, så
mycket mera som inga skildringar av fullt motsvarande syftning tidigare torde ha publicerats. <tab><i>K. T.</i>

<b>Platen, Carl von.</b> Sceniska artister från Shaksperes tid till våra dagar.
2 uppl. Nst. 1924. 141 s. Portr., litt. <i>Lb(m)i.</i> <tab><b>10:—.</b>

Ett uppslagsverk, innehållande kortfattade biografiska notiser om ryktbara europeiska (dock
ej skandinaviska) skådespelare från 1600-talet intill det 20:e århundradets början, uppgifter om
deras förnämsta roller m. m. Personurvalet är tämligen ojämnt; särskilt saknas många namn
ur de senare decenniernas tyska teaterliv (t. ex. Werner Krauss, Hans Wassmann, Irene Trietsch
m. fl.). Det orimligt höga priset gör verkets anskaffande mindre lämpligt för folkbiblioteken. <tab><i>O. W—n.</i>

<b>Robert, Henri.</b> Ryktbara historiska gestalter. Till sv. [fr. fra.] av Karin
Wachtmeister. Sk. 1925. 301 s. Ill., portr. <i>Lb(s).</i> <tab><b>9:50.</b>

Innehåll: Katarina den stora, Marie Antoinette, Hertigens av Enghien död, Drottning
Hortense, Justitiepalatsets klockor.

Författarens namn är en borgen för framställningens vederhäftighet och stilens elegans,
vilken senare i det stora hela kommit till sin rätt genom översättningen. Frånsett Katarina II

är det gestalter ur Frankrikes historia, som framdragas, Maria Antoinette, hertigen av Enghien
och drottning Hortense. Sist i »Justitiepalatsets klockor» träda oss till mötes framstående
advokater alltsedan den stora revolutionen. För större bibliotek synes boken mycket lämplig. <tab><i>S. Sch.</i>

</chapter>
<chapter name="L. Biografi: särskilda personer.">
<h3>L. Biografi: särskilda personer.</h3>
<sc>Adlersparre, Georg.</sc> <b>Dahlgren, Lotten.</b> Excellensen på Gustafsvik. Några,
drag ur Georg Adlersparres levnad. W. & W. 1925. 168 s. Ill., portr. <i>Lc.</i> <tab><b>5:75.</b>

Förf. lämnar först en skildring av spridda drag ur Adlersparres levnad och meddelar sedan
utdrag bl. a. ur brev, som A. skrev under åren 1824—35 till sin granne kammarherre Olof
Nordenfeldt å Björneborg i Värmland. Någon självständig värdesättning av G. A. säger sig
förf. ej ha vågat sig på, men hon sätter honom i alla fall betydligt högre, än historikerna nu
äro benägna för; dock förbiser hon ej helt hans fel. Bokens värde höjes av noter i slutet. <tab><i>S. Sch.</i>

<sc>Andersen, Hans Christian.</sc> <b>Heimer, Astri.</b> Den danske sagodiktaren i
Sverige och bland svenskar. Gle. 1925. 205 s. Ill., portr., litt. <i>Lb.</i> <tab><b>4:25.</b>

Arbetet behandlar med mycken entusiasm och någon sentimentalitet H. C. Andersens förbindelser
med Sverige och svenska personligheter (Fredrika Bremer, Atterbom, Jenny Lind, i
vilken han var olyckligt förälskad, Bernhard von Beskow m. fl.). Det äger knappast något
självständigt värde men kan kanske försvara sin plats som komplement till den eljest tämligen
knapphändiga svenska litteraturen om Andersen. <tab><i>O. W—n.</i>

<sc>Beylon, Jean François.</sc> <b>Swahn, Waldemar.</b> Beylon, Sveriges store okände.
H. G. 1925. 245 s. Ill., portr. (Hist. miniatyrer.) <i>Lb.</i> <tab><b>4:75.</b>

Titeln är en smula mera romantisk än vad innehållet berättigar till; den är också hämtad
från en i historiska frågor så pass tvivelaktig auktoritet som Crusenstolpe. Beylon var icke
stor, och okänd var han icke heller. Han var en taktfull, klok och hederlig man, schweizare
till börden och till sin ställning lektör hos drottning Lovisa Ulrika, som mera genom
omständigheternas makt än genom eget initiativ kom att spela en ganska viktig roll i det svenska
hovets politik, särskilt före statsvälvningen 1772, men någon diplomat av ingripande betydelse
var han aldrig och sökte heller aldrig själv att gälla för någon sådan. Förf. har skildrat honom
efter delvis nya källor, och framställningen saknar icke intresse som kulturbild från det svenska
1700-talet, om än rätt många ovidkommande detaljer i onödan medtagits. En del språkliga
enskildheter torde kunna korrigeras. I Linnécitatet s. 63 avses ej det svenska »stämma» utan
det latinska »stemma», släkt, härstamning; s. 191 bör säkerligen stå Ressources contre l'ennui,
ej l'ennemi o. s. v. Utstyrseln är smakfull och elegant. <tab><i>O. W—n.</i>

<sc>Bremer, Fredrika.</sc> <b>Kleman, Ellen.</b> Fredrika Bremer. Lb. 1925. 288 s.
Portr. (Svenska kvinnor 3.) <i>Lc.</i> <tab><b>5:75,</b> inb. <b>7:25.</b>

En innehållsrik och värdefull biografi, intressant bl. a. genom de nya upplysningar om
släkten Bremer, som författarinnan hämtat ur finländska källor. Värdesättningen av Fredrika.
Bremers författarskap kan måhända på sina ställen diskuteras, men i huvudsak är framställningen
erkännansvärt fri från överdrifter. Boken kan anbefallas speciellt till läroverksbibliotek och
likartade boksamlingar. <tab><i>O. W—n.</i>

<sc>Carlyle, Thomas.</sc> <b>Hagberg, Knut.</b> Thomas Carlyle. Romantik och puritanism
i Sartor resartus. Nst. 1925. 356 s. Litt. <i>Lb.</i> <tab><b>8:25.</b>

Ett försök att idéhistoriskt och psykologiskt analysera den föreställningsvärld, ur vilken
Carlyles egendomliga förstlingsverk vuxit fram. Arbetet är emellertid i sin helhet föga givande,
dels på grund av författarens brist på vetenskaplig metodik, dels även av. den anledningen att
han i alltför stor utsträckning skattat åt sin böjelse för paradoxala och aforistiska
sammanställningar. <tab><i>O. W—n.</i>

<sc>Cederborgh, Fredrik.</sc> <b>Böök, Fredrik.</b> Fredrik Cederborgh. Minnesteckning.
Nst. 1925. 340 s. <i>Lc.</i> <tab><b>6:75.</b>

Ingår även i Svenska akademiens handlingar ifrån år 1886 d. 35.

Cederborgh är i Sveriges litteratur den förste betydande representanten för den realistiska
romanen. Hans arbeten äro visserligen flyktigt nedkastade och utan fast plan, men trots detta
äga de genom miljöskildringens friska charme, karakteristikens lekfulla kvickhet och
händelseutvecklingens nyckfullt oberäkneliga men oftast oemotståndliga komik ett värde, som ännu efter
mer än ett sekel icke förflyktigats. Bööks skildring av C:s levnadsbana är ett verkligt
mästerstycke av litterär porträttkonst. <tab><i>O. W—n.</i>

<sc>Dante Alighieri.</sc> <b>Norlind, Arnold.</b> Dante. Nst. 1925. 351 s. Ill., portr.,
litt. <i>Lb.</i> <tab><b>7:—,</b> inb. <b>9:—.</b>

Ett vederhäftigt och solitt arbete, förträffligt ägnat att införa i Dantes liv och verk. Den
historiska bakgrunden är väl tecknad, och av det filosofiskt-teologiska element, som måste ingå
i varje Dantekommentar, är tillräckligt mycket medtaget för att ställa problemen i riktig
belysning, under det att för vanliga läsare otillgängliga specialutredningar lämnats åsido. Man
undrar blott varför förf. ej ingått på behandling av Palacio Asíns hypotes om Dantes förhållande
till den islamitiska mystiken; denna viktiga fråga hade väl förtjänat att omnämnas. — Arbetet
bör anskaffas i alla bibliotek med något så när betydande litteraturhistoriskt bokbestånd. <tab><i>O. W—n.</i>

<sc>Essen, Siri von.</sc> <b>Smirnoff, Karin.</b> Strindbergs första hustru. A. B. 1925.
419 s. Ill., portr. <i>Lc.</i> <tab><b>9:25.</b>

Författarinnan, Strindbergs dotter i äktenskapet med Siri von Essen, har här skildrat sin
mors levnadshistoria. I vad mån hon lyckats fullt rättvist skifta ljus och skugga mellan
Strindberg och hans första maka, därom kunna utomstående icke döma. Det må endast konstateras,
att skildringen alltigenom präglas av finkänslighet, takt och sakligt lugn samt att den
inrymmer mycket av värde för Strindbergs biografi. <tab><i>O. W—n.</i>

<sc>Fouché, Joseph, hertig d'Otrante.</sc> <b>Forssell, Nils.</b> Fouché, revolutionsmannen
och polisministern. Napoleonväldet sett inifrån. H. G. 1925. 214 s.
Ill., portr., litt. <i>Lb.</i> <tab><b>7:50,</b> inb. <b>11:50.</b>

Den stora franska revolutionen och Napoleontiden är en outtömlig källa för forskaren.
Personer och händelser, om vilka man trott att intet mera vore att säga, ställas i ny
belysning genom förnyade studier av förut kända aktstycken eller genom framdragandet i ljuset av
tidigare okänt arkivmaterial. Och om man möjligen trott, att ens säkerligen ganska hårda
omdöme om Fouché icke skulle behöva någon revidering, så finner man av här ifrågavarande
bok, att man kanske sett den mannens liv och gärning genom alltför starkt färgade glasögon.
Läser man Madelins stora verk om honom eller fäster sig vid de glimtar in i hans liv, som
givas av Houssaye, så känner man sig knappast sympatiskt stämd mot mänskan Fouché. Förf.,
som ingalunda tager i fÖTSvar det som knappast kan försvaras, uppvisar emellertid, hur genom
så mycket av det till synes dunkla i hans väsen går en underström av idealitet och tro på
den stora revolutionens inneboende värde. Men något större mått av vänliga känslor mot
mannen förmår förf. dock icke framkalla hos läsaren. Det har nog heller icke varit förf:s
avsikt. Hans studie av personen är i varje fall en klar, vetenskapligt noggrann och synnerligen
intressant  bild från ett av världshistoriens märkligaste och intressantaste skeden. <tab><i>J. F.</i>

<sc>Fox, George.</sc> <b>Jones, Rufus M.</b> George Fox. Övs. fr. eng. av A. Dalquist.   
Lb 1925. 185 s. <i>Lb.</i> <tab><b>3:50.</b>

En biografi över den modige och helhjärtade grundläggaren av kväkarnas märkliga samfund.
Icke minst under det stora världskriget och dess efterdyningar hava kväkarna, eller
såsom de själva kalla sig: »vännerna», dragit den allmänna uppmärksamheten till sig genom
sin ädla och osjälviska kärleksverksamhet, som utgjort en mäktig protest mot de nationella
lidelserna. Också »vännernas» gudstjänstfirning med dess betonande av stillheten och förbidan,
tilldrager sig nutidens intresse. — Kväkarapostelns liv är en så gott som oavbruten

lidandeshistoria. Man måste beundra mannens konsekvens och hans trohet mot sin övertygelse. Gärna
skulle man önskat en klarare och mera ingående framställning av hans kristendomsuppfattning.
Teckningen bygger på Fox' egna dagboksanteckningar. <tab><i>E. E—m.</i>

<sc>Fröding, Gustaf.</sc> <b>Hellberg, Mauritz.</b> Frödingsminnen. A. B. 1925. 263 s.
Ill., portr., kart. <i>Lc.</i> <tab><b>5:50.</b>

Mycket i Frödings liv kan väl synas vara av den art att man gjorde bäst i att låta glömskan
så djupt som möjligt sjunka däröver; men då, som författaren till detta arbete med rätta
framhåller, det redan börjat bildas en hel rad av mer eller mindre vederhäftiga legender kring
Frödings namn måste man vara tacksam för att sanningen om vem han var och hurudan han
var kommer i dagen. Hellberg var en bland Frödings äldsta vänner, och hans bok är ett
vackert och nobelt monument över en trofast vänskap, som hållit provet i både med- och
motgång. <tab><i>O. W—n.</i>

<sc>Goethe, Johann Wolfgang von.</sc> <b>Eckermann, Joh</b>[<b>ann</b>]<b> Peter.</b> Samtal med Goethe
[under hans sista levnadsår]. (Gespräche mit Goethe.) Övs. [fr. ty.] av Algot Ruhe.
1, 2. N. o. k. 1925. Ill., portr. (Levande litteratur  1, 2.) <i>Lb.</i> <tab>à <b>5:—,</b> inb. <b>6:50.</b>

När man tänker på hur liten ryktbarhet det ofta tarvas för att en bok skall anses värdig
att överflyttas till vårt språk, förvånar man sig desto mer över att det tagit nära hundra år,
innan Eckermanns Samtal med Goethe hunnit hit.

Det är nämligen en av dessa förunderligt innehållsrika böcker, som vid en omläsning förmår
uppenbara nya värden av skönhet och sanning. Eckermann, Goethes lärjunge och vän
under hans sista levnadsår (åren 1823—32), har här i dagboksform upptecknat deras samtal
om teater och musik, naturvetenskap, politik, ekonomi och mycket annat. Inte minst värdefulla
äro skaldens muntliga kommentarer till sina egna arbeten.

Eckermann har givit sitt verk en konstnärlig gestaltning, men står — trots ett och annat
bevisligt misstag — höjd över alla misstankar att ha gjort några avsiktliga förvanskningar av
Goethes ord.

Översättningen förefaller att vara synnerligen lyckad. <tab><i>H. K.</i>

<sc>Hansson, Ola.</sc> <b>Ek, Emy.</b> Ola Hansson. Några minnesord. H. G. 1925.
68 s. <i>Lc.</i> <tab><b>1:50.</b>

En ovanligt klar oeh precis sammanfattning av den döde diktarens egendomlighet och verk.
Den är också självständig. Anbefalles åt biblioteken. <tab><i>F. V.</i>

<sc>Hedin, Adolf.</sc> <b>Spångberg, Valfrid.</b> Adolf Hedin i liv och gärning. A. & W.
1925. 290 s. Ill., portr. <i>Lc.</i> <tab><b>10:—.</b>

Begynnelse- och slutpunkten i Hedins politiska gärning sammanfalla med det nya
representationsskickets första år och dagarna för unionsupplösningen, och den som vill studera de
fyra årtionden, som ligga mellan dessa båda epoker, kan omöjligen gå förbi hans gestalt. Hans
glänsande talekonst lika väl som den sällsynta rätlinigheten i H:s radikala samhällsuppfattning
och den lidelsefulla entusiasmen i hans oavlåtliga kamp mot allt, vari han såg förtryck eller
övergrepp, gav honom en position, som i mer än ett avseende var utan motstycke, även om
hans läggning ej sällan gjorde honom till en tämligen ensam man.

Spångberg, som tidigare i en Verdandiskrift (2 uppl., A. B. 1912, Verd. småskr. 100, 1:—)
karakteriserat H. och som utgivit hans Tal och skrifter ([1], 2, A. B. 1904, 1915, 18:—, inb.
22) har nu givit en värdefull sammanfattande framställning av grunddragen i H:s åskådning i
skilda frågor. I allt väsentligt bygger han därvid på H:s egna anföranden och skrifter. <tab><i>K. T.</i>

<sc>Hoffman, Ernst Theodor Amadeus,</sc> <b>Ljungdorff, V</b>[<b>ilhelm</b>]<b>.</b> E. T. A.
Hoffmann och ursprunget till hans konstnärskap. Gle. bokh. 1924. 431 s. Litt.
<i>Lb.</i> <tab><b>10:—.</b>

Enligt vad författaren själv i sitt företal meddelar är detta arbete endast ett fragment av
en planerad fullständig monografi över Hoffmann. Tydligtvis har man häri att söka anledningen
till att det framträder i så föga genomarbetat skick, så överlastat med detaljer och så
ofärdigt i stilistiskt hänseende. I sin nuvarande form kan det därför ingalunda anses giva
någon tillfredsställande bild av Hoffmann och hans verksamhet. <tab><i>O. W—n.</i>

<sc>Hudson, W[illiam] H[enry].</sc> I fjärran land för länge sen. Historien om;
mina barndoms- och uppväxtår. Övs. [fr. eng.] av Karin Jensen, f. Lidforss.
W. & W. 1925. 288 s. <i>Lb.</i> <tab><b>4:75.</b>

Denne mycket betydande, numera avlidne författare, av vilken flera ypperliga exotiska
skildringar redan föreligga översatta, har här skrivit om sina barndoms- och ungdomsminnen
från Argentinas slätter. Framför allt upplever Hudson naturen på ett intensivt sätt och talar
med allt skäl om den förmåga att glädjas och känna därvid, som »gjort världen till det den
var för mig, ett förtrollat kungarike». Så betydande som författarens förut försvenskade böcker
är väl ej denna men dock en god bekantskap att göra. <tab><i>F. V.</i>

<sc>Lenin.</sc> Liv och lära. Fram 1925. 392 s. Ill., portr. <i>Lb.</i> <tab><b>7:25.</b>

Som den ryska kommunismens obestridde lärofader och ledare har Lenin sitt namn för
all framtid inskrivet i världshistorien. Hans alltför tidiga bortgång gör det möjligt att redan
nu studera hans livsverk och livsåskådning mer objektivt och lidelsefritt än då han själv stod
mitt i de politiska stridernas brännpunkt. I den här föreliggande framställningen tecknas hans
liv och hans gärning, så som den framstår i anhängares och meningsfränders ögon. Minnesskriften
är tydligen avsedd att på samma gång vara en propagandaskrift för de idéer den bortgångne
företrädde. Men den ger också en fördjupad bild av människan och tänkaren, så som
han blott kan framställas av dem som i livet stått honom nära och deltagit i hans arbete. <tab><i>J—i.</i>

<sc>Linné, Carl von.</sc> <b>Malmeström, Elis.</b> Linné som kulturpersonlighet. Några.
Linnéstudier. Lb. 1925. 143 s. <i>Lc.</i> <tab><b>3:50.</b>

En rad smärre uppsatser, grupperade kring Linnés personlighet och verksamhet. Ehuru
innehållande åtskilliga synpunkter av intresse gör arbetet dock genom själva sin anläggning ett
tämligen oenhetligt intryck. Betydelse har det såvitt man kan döma egenligen som en samling
förstudier till ett av förf. planerat större verk om Linnés religiösa åskådning, vilket
antagligen kommer att utföra och fullständiga här givna uppslag. <tab><i>O. W—n.</i>

<sc>Lovisa Ulrika.</sc> <b>Jacobsson, Esther.</b> Gustav III:s moder Lovisa Ulrika i unga
och lyckliga år. Ett bidrag till hennes biografi. W. & W. 1925. 231 s.
Litt. <i>Lc.</i> <tab><b>5:50.</b>

Författarinnan följer här Lovisa Ulrikas öden t. o. m. kronprins Gustavs födelse. Framställningen
bygger icke blott på tryckta källor utan även på otryckta sådana i svenska bibliotek
och arkiv. Boken innehåller icke så mycket nytt, som man skulle hoppats, och skildringen,
särskilt Lovisa Ulrikas barndom och första ungdom, kunde kanske gjorts livligare, men den är
av stort intresse, icke minst för den inblick den ger i Lovisa Ulrikas tankar och känslor. <tab><i>S. Sch.</i>

<sc>Mörner, Birger.</sc> Ur mitt irrande liv. A. B. 1925. 310 s. Ill., portr. <i>Lc.</i> <tab><b>9:50.</b>

Någon betydande människoskildrare är förf. icke, men han har kommit i nära beröring
med flera av Nordens mest framstående konstnärer och författare och har åtskilligt av intresse
att meddela om Hasselberg, Josephson, Ibsen, Tavaststjerna, Fröding, Heidenstam m. fl.,
anekdoter, smådrag och kuriosa. Några minnen från Söderhavsöarna ge också en rikligt tillmätt,
del åt dem som intressera sig för reseskildringar. Till sist tecknas några porträtt och öden
från de svenska frivilligas deltagande i finska frihetskriget. <tab><i>B. M.</i>

<sc>Nonnen, Edward.</sc> <b>Hallenborg, J</b>[<b>ohan</b>]<b> F</b>[<b>redrik</b>]<b>.</b> Edward Nonnen. Levnadsteckning
under medverkan av Nonnens dotter Emily E. Nonnen. Nst. 1925.
162 s. Ill., portr., litt. <i>Lc.</i> <tab><b>4:—.</b>

En intimt hållen, på offentliga handlingar säväl som brev och familjedokument samt
förstahandsmeddelanden stödd levnadsteckning över »grundaren av vårt första lantbruksinstitut» (å 
Degeberg) och en av de mest entusiastiska och framgångsrika befrämjarna av vårt jordbruks
utveckling på 1830—50-talen. Av stort intresse för den jordbrukshistoriskt intresserade. Bör
införlivas med våra landsbygdsbibliotek. <tab><i>A. Ö—n.</i>

<sc>Reuterholm, Gustaf Adolf.</sc> <b>Forsstrand, Carl.</b> En gustaviansk ädlings
ungdomshistoria. Några anteckningar av och om Gustaf Adolf Reuterholm. H. G.
1925. 171 s. Ill., portr. <i>Lc.</i> <tab><b>4:75,</b> inb. <b>8:50.</b>

I föreliggande arbete publiceras den dagbok, som Reuterholm, sedermera hertig Karls betrodde
rådgivare, vid 17 års ålder skrev sept.—dec. 1773, då han vistades i Stockholm och som
student i Uppsala. Vissa delar av dagboken äro utan något egentligt intresse men andra äro av
betydelse för förståelsen av Reuterholms utveckling. Dagboken föregås av ett kapitel, där
C. F. bl. a. ställer vissa av Reuterholms egendomligheter i samband med anlag från förfäder.
Av boken, som avslutas med en kort skildring av R:s sista ungdomsdecennium, lär man även
känna nöjeslivet i de högsta kretsarna. <tab><i>S. Sch.</i>

<sc>Rydell, Carl.</sc> Äventyr. En sjömans självbiografi utg. av Elmer Green.
Övs. fr. eng. av Thorsten W. Törngren. Nst. 1925. 355 s. Ill. <i>Lc.</i> <tab><b>7:25,</b> inb. <b>9:—.</b>

Förf., vilkens egen berättelse ligger till grund för bearbetarens av honom godkända framställning,
har haft ett synnerligen växlingsrikt liv. Han började som skeppsgosse i svenska
flottan, blev sjöman och underofficer, men rymde efter degradering, blev kofferdist, hamnade i
västra Nordamerika, deltog i arktiska fångstfärder, där han själv förde fartyg, var med
om guldvaskning och kom så till Filippinerna, där han först gick i fraktfart och senare fick anställning
i statstjänst, till sist som navigationsskoleföreståndare. Han berättar trevligt och underhållande
om sina många öden och äventyr, och dessa synas förtjänta av en biblioteksplats, särskilt som
ungdomsbok. <tab><i>S. S.</i>

<sc>Singh, Sundar.</sc> <b>Heiler, Friedrich.</b> Sadhu Sundar Singh. Ett Österns
sändebud till västerlandet. Övs. fr. ty. av Signe Bosson-Alin. Lb. 1925. 284 s.
Ill., portr. <i>Lb.</i> <tab><b>6:—.</b>

Den kristne mystikern från India land har låtit mycket tala om sig också hos oss, framför
allt efter sitt besök i vårt land för ett par år sedan. Till det allra bästa som skrivits om
honom hör utan tvekan ovanstående arbete av den lärde tyske religionshistorikern Heiler, vilken
bok redan nu, något år efter originalets utkommande, föreligger i en god svensk översättning.
Heiler har genom sin ingående bekantskap med den mystiska fromhetstypen och sin hängivna
kärlek till densamma alldeles särskilda förutsättningar för att giva en levande bild och en klar
analys av Sundar Singhs fromhetsliv. Efter en kort skiss av dennes fädernereligion, den
högtstående sikh-religionen, som i sig förenar det bästa i hinduismen och islam, och en något
utförligare framställning av Sundar Singhs religiösa utveckling och hans livs historia, övergår
förf. till att teckna de bärande och karakteristiska grunddragen i hans kristna fromhet och
religiösa föreställningsvärld. Det som i särskild grad verkar påfallande hos denne indiske
mystiker från vår egen tid är den inom mystiken ganska ovanliga jämvikten mellan det
kontemplativa och det aktiva draget. Märkligt är ock hur Sundar Singhs fromhet, på samma gång
den till sitt innehåll är äkt-kristen, starkt präglas av indiskt tänkande och föreställningssätt. I
ett sammanfattande slutkapitel bestämmer förf. Sundar Singhs ställning i den kristna religionens
historia och påpekar hans betydelse såväl för Indien som för den västerländska kristenheten.
På sitt sätt av synnerlig aktualitet är ett bihang som fogats till den svenska upplagan, vari
Heiler punkt för punkt tillbakavisar de från jesuitiskt håll mot Sadhun resta anklagelserna för
religiöst bedrägeri. — Boken meddelar en mångfald längre citat av Sundar Singhs uttalanden,
som tjäna till att belysa och verifiera förf:s framställning. <tab><i>E. E—m.</i>

<sc>Strömgren, Hedvig</sc> [f.] <sc>Lidforss.</sc> Det förgångna. Bilder från en
barndom. W. & W. 1925. 144 s. <i>Lc.</i> <tab><b>3:75.</b>

Den tendens att göra litteratur av barndomsminnen, som förmärkts så mycket de senare
åren, torde knappast ha frambragt något så vackert som dessa små anspråkslösa bilder. Förf.
har alldeles avstått från retrospektiva djupsinnigheter, påtagligt konfabulerande och
psykologiskt rotande i barnasjälen. Hon har bara enkelt och varmt berättat som hon minns, nästan
idel vardagliga småsaker från barnkammaren, »de storas» bjudningar, sommarvistelser, men det
vilar över dessa älskliga skildringar en förandligad ton från ett högt bildat och lyckligt hem.
Till behaget att läsa dem bidrar också mycket den knappa, klara och alldeles »olitterära:» stilen.
— Kulturhistoriskt torde denna bok också ha ett visst värde, man får rätt väl veta hur en,
professorsfamilj i Lund på 8o-talet levde till vardags och vid kalas. — Bengt Lidforss skymtar
på ett par ställen som halvvuxen skolpojke, ett litet rörande komplement till de många litterära
bilderna av honom i senare år. <tab><i>S. G.</i>

<sc>Tamm, Hugo.</sc> <b>Sondén, Per.</b> Hugo Tamm till Fånöö. Hans liv och livsåskådning
efter uttalanden i privata brev och offentliga tal. Diak. 1925. 619 s.
Ill., portr. <i>Lc.</i> <tab><b>13:50,</b> inb. <b>15:50.</b>

Denna biografi ger en intressant skildring av T:s uppfostran och de principer, som därvid
följdes (T:s faderlige vän historikern C. G. Malmström möter sedan ständigt på dessa blad),
karakteriserar T:s person och av en stark etisk och religiös glöd burna livsåskådning samt skildrar
hans insats på näringslivets område (lantbruk, bruksegendomar, Huskvarna) och han politiska bana.
T. satt åren 1885—1907 i första kammaren, där han — starkt socialt intresserad som han var
— tillhörde de moderata elementen och vann ett betydande förtroende, som bl. a. visade sig
däri att han sina sista år var statsutskottets ordförande och 1905 erbjöds att vid  Boströms
avgång som statsminister ersätta denne. T. var en varm anhängare av den Boströmska
»rikspolitiken», och den flitigt utnyttjade brevväxlingen mellan honom och hans närmaste personliga,
och politiska vänner (G. Sparre, E. G. och Filip Boström, G. Billing, I. Afzelius m. fl.) har
ett betydande intresse, så mycket mer som ingen annan brevsamling av så sen datum i vårt
politiska liv torde vara på motsvarande sätt publicerad. <tab><i>K. T.</i>

<sc>Tersmeden, Carl.</sc> <b>Holmgren, Ann Margret, f. Tersmeden.</b> Valda tidsbilder
ur amiral Carl Tersmedens memoarer 1715—1797. W. & W. 1925. 152 s.
Ill., portr. <i>Lc.</i> <tab><b>6:75.</b>

De sex volymer, i vilka Tersmedens memoarer ursprungligen publicerades (se Bibl.-bl.
1917 s. 288, 1918 s. 146, 1919 s. 50, 1920 s. 110), äro onekligen väl omfångsrika i
förhållandetill förfrs egen betydelse, och ur den synpunkten kunde det vara motiverat att söka
sammanpressa det väsentliga i dem till lätthanterligare format. Det föreliggande referatet verkar i
jämförelse med originalet något färglöst och har naturligtvis inte heller kunnat få med allt av värde
i de kapitel, där viktigare episoder ur 1700-talets historia behandlas. Endast för de bibliotek,
som ej kunna skaffa sig det större verket, men ändå vilja ge en föreställning om de rika
kulturhistoriska bidrag det ger till kännedom om de högre klassernas liv vid denna tid, är därför
detta sammandrag att rekommendera. <tab><i>B. M.</i>

<sc>Thomson, Basil.</sc> Konstigt folk. En detektivchefs minnen från krigsåren.
Övs. [fr. eng.] av Karin Jensen f. Lidforss. W. & W. 1925. 284 s. <i>Lb.</i> <tab><b>5:75.</b>

Denna bok behandlar romantiska ting på ett sakligt, kärvt, ibland nästan torrt sätt. I
inledningskapitlet trasas Sherlock Holmes gloria alldeles sönder och detektiven reduceras till
en vanlig människa, som med en gedigen och mångsidig utbildning tjänar rättvisan, eller
åtminstone staten, en kugge i hjulet helt enkelt.

Huvudparten, tillika bokens intressantaste del, är ägnad tyskarnas spioneri under kriget.
Får man tro Sir Basil, så hamnade tyskarnas spioner nästan utan undantag i den stora
läderstolen mitt emot Scotland Yards chef. Här berättas nu något litet om organisationen mot
spioneriet (och fördöljes alls icke att England hade ett liknande spionerisystem i Tyskland),
men förf. dröjer mest utförligt vid spionerna själva, vad de voro för slags folk, hur de togos,
hur de avslöjades, hur de reagerade, hur de dogo. Det är mest bedrövliga och ynkliga sidor
av människonaturen som komma till synes, men också vackra, ja, ibland heroiska drag som
röjas. Vad som framför allt imponerar i denna bok är den kloka, lugna, mänskliga syn på
människorna (även fienderna) som förf. lägger i dagen. Den som upplevat allt detta (och
förmodligen mycket mer) må förvisso varå en vis man, han må ha lärt sig att icke döma, men
att förstå.

Denna »detektivbok» är verkligen spännande men icke — som av det sagda torde framgå
— med de vanliga Sherlock Holmes-ska medlen. Den s. k. anglosachsiska humorn är i rikt
mått till finnandes, särskilt i kapitlen Lögnens ande och Den falska prinsessan, som jämte ett
par andra ge dråpliga men framför allt värdefulla bidrag till förståelsen av krigspsykosen.

I förordet indelar förf. sina läsare i tre grupper: de som komma att tycka att han berättat
för litet, de som komma att tycka tvärtom och de som komma att tycka, att han borde
ha tegat. Rec. ber för sin del att få bilda egen grupp och anse att han berättat lagom. <tab><i>S. G.</i>

<sc>Wærn-Bugge, Elisabeth.</sc> Från bruksbackar och herrgårdssalonger. W. & W.
1925. 189 s. <i>Lc.</i> <tab><b>5:—.</b>

Det blir allt vanligare med skildringar ur gånget bruks- och herrgårdsliv, inte bara av den
typ, som företrädesvis utnyttjar gamla släktarkiv och brevsamlingar, utan även av det slag, för
vilka barndomsminnen och släkttraditioner varit de förnämsta källorna. Orsaken är ej svår att
finna. Det vilar så mycket av idyll över detta nu för alltid svunna liv: det jämna och idoga
arbetet inom- och utomhus med den härskande och beundrade husfadern-husbonden som
medelpunkt, det gästfria vardagslivet, burgenheten, välståndet och de visserligen sällsynta, men
grundliga festligheterna, den gammaldags sirligheten och de många originalen i alla samhällsklasser 
samt först och sist det stora lugnet i alla arbetsförhållanden, som så bjärt sticker av
mot nutiden. Men idyllen är aristokratisk, och den hade sina avigsidor, som sällan mera än
skymta fram; det är egentligen solsidan, man gör bekantskap med.

Fru W:s bok tillhör den senare av de båda inledningsvis nämnda typerna; jag antager 
nämligen, att hon väsentligen berättat barndomsminnen. Platsen nämnes icke, flera av namnen torde
väl varå fingerade och händelserna lätt romantiserade, men man förstår väl, var man är hemma.
Förf:s uppfattning av det gamla brukslivet sammanfaller med vad som ovan antytts, men hennes
skildringar avvika dock något från de flestas, ty hon har hållit sig mera till bruksbackarna än
till herrgårdssalongerna, och även om hon inte lämnat den bild av dessa backars folk, som
behövdes för en fullständig teckning av livet på de gamla biuken, har hon dock givit en
ganska präktig rad av typer därifrån: handfasta smeder, originella gubbar, trätgiriga
brukskäringar och elaka pojkar. Det bästa stycket är dock »Mamsell Modig», som är en
utomordentligt välgjord, konkret och realistisk beskrivning över vardagsbestyren i ett stort
lanthushåll »i den gamla, goda tiden*; den kan tryggt brukas som källa av »senare tiders barn».
Förträffliga och säkert tagna på kornet äro också den gamle »kammarherren» och kapten von
Kuntzing, »den siste kavaljeren», som trots vissa svagheter aldrig fraterniserade med
bruksförvaltare och rådde majestätet att aldrig supa på förmiddagarna.

Boken är till en viss grad en kulturskildring och försvarar sin plats åtminstone i de större
biblioteken; som familjeläsning passa somliga stycken utmärkt. <tab><i>S. S.</i>

<sc>Wennerberg, Gunnar.</sc> <b>Grip, Elias.</b> Gunnar Wennerberg. Sv. k. st. 1925.
109 s. Litt. (Sv. kristl. stud. folkskr. 40. — Vår vitterhets stormän under
1800-talet 6.) <i>Lc.</i> <tab><b>2:—.</b>

Att räkna Gunnar Wennerberg till »vår vitterhets stormän» torde innebära en betänklig
överdrift, förklarlig blott genom den överskattning, som den sentimentala studentromantiken
alltjämt hos oss kan fröjda sig åt. Men otvivelaktigt är han en mycket tidstypisk företeelse;
knappast har väl den estetiska dilettantismens period i vårt land häft en mera karakteristisk
representant. Lektor Grips framställning av hans liv och verksamhet är präglad av stark
sympati och dröjer företrädesvis vid de ljusa sidorna av hans personlighet. <tab><i>O. W—n.</i>

<sc>Ödmann, Samuel.</sc> Skrifter och brev. Med levnadsteckning och kommentar
[av] Henning Wijkmark. Bd 1, 2. Diak. 1925. <i>Lc.</i> <tab><b>7:—, 9:—,</b> inb. <b>14:—, 16:—.</b>

D:r Wijkmark, som tidigare skänkt oss en lika lärd som välskriven monografi över Samuel
Ödmann (jfr Bibl.-bl. 1923, s. 204) kompletterar nu sitt arbete genom denna förträffliga upplaga
av Ö:s skrifter och korrespondens. Första volymen omfattar utom de klassiska mästerverken
Hågkomster från hembygden och skolan samt Prosten Lenæus i Delsbo och hans församling
på 1760-talet även ett antal smärre uppsatser, bl. a. berörande djurlivet i Stockholms skärgård,
vilket Ö. under sin tid som komminister på Ingarön med iver och skarpsynthet iakttagit.
Andra delen innehåller ett urval ur Ö:s omfattande korrespondens. Ö. var en livaktig brevskrivare,
och de meddelade breven giva särdeles intressanta bilder ur det svenska 1700-talets
lärdomshistoria. Den inledande biografien över Ö. är briljant, och kommentaren visar
utgivarens utomordentliga förtrogenhet med 1700-talets kultur- och personhistoria. Att förvärva detta,
arbete bör vara en hederssak för alla något så när välställda bibliotek. <tab><i>O. W—n.</i>
</chapter>
<chapter name="M. Antropologi och folkkunskap.">
<h3>M. Antropologi och folkkunskap.</h3>
<b>George, W. L.</b> Kvinnans historia från forntiden till våra dagar. I sv. bearb.
[fr. eng.] av Ragnar Sjöberg. L. H. 1925. 320 s. Ill. <i>Mbia.</i> <tab><b>7:50,</b> inb. <b>9:50.</b>

W. L. George, känd som en flitig romanförfattare och sociologisk kåsör, har åtskilliga
gånger förut sysslat med kvinnofrågan. Nu har han tagit upp det rika ämnet på nytt och
gett en översikt av kvinnans historia från forntiden och till framtidsstaten. Det är många
kulturhistoriskt intressanta förhållanden och många fängslande personligheter han därvid får
tillfälle att belysa. Han gör det i en elegant och behaglig form, gärna ur en litet »maskulin»
synvinkel. Någon sociologiskt djupgående undersökning har väl förf. knappast avsett att ge —
och han ger det inte heller. <tab><i>B. M.</i>

<b>Heurgren, Paul.</b> Husdjuren i nordisk folktro. Förf., Örebro 1925. 4:o.
455 s. Litt. <i>Mbid.</i> <tab><b>10:—.</b>

En utomordentligt rikhaltig samling av gammal tro och gamla bruk rörande husdjuren i
de nordiska länderna. Den är fördelad i kapitlen: 1. Husdjurens allmänna skötsel, 2.
Betesgången, 3. Kalendarium över husdjurens skötsel, 4. För att få lycka och tur med djuren, 5. Ont
på husdjuren, dess tillskyndare och botemedel, 6. Djurhandel, 7. Slaktbruk. En rik fyndgruva
för folklivsforskaren. <tab><i>M. P. N.</i>

<b>Klein, Ernst.</b> Runo. Folklivet i ett gammalsvenskt samhälle. (Titelrubr.:
Nordiska museet.) Lb. 1924. 416 s. Ill., kart. <i>Mba.</i> <tab><b>12:50.</b>

En ståtlig, rikt illustrerad monografi över allt, som rör folkliv på den lilla estländska, för
oss svenskar numera välbekanta ön i Rigabukten. För den för ämnet intresserade bör boken
vara av värde, inte minst för jämförelser; för en detalj granskning fordras specialistens
fackkunskap. På grund av pris m. m. kan den knappast komma ifråga annat än för större
bibliotek. <tab><i>S. S.</i>

[<b>Lovén, Nils,</b> pseud.:] <i>Nicolovius.</i> Folklivet i Skytts härad i Skåne vid
början av 1800-talet. 4 uppl. utg. av Fredrik Böök. Gle. 1924. 262 s. Ill.,
portr. <i>Mba.</i> <tab><b>5:75,</b> inb. <b>6:75.</b>

I fråga om grunderna för utgivandet, till originalet fogade illustrationer och upplysande
noter etc. överensstämmer denna uppl. i huvudsak med den föregående (Grkat. s. 240).
Dessutom har den nye utgivaren medtagit några under senare år upptäckta bidrag, från skånskt
prästgårdsliv, Lunds akademi och Malmö, som åtminstone delvis varit ämnade som fortsättning
av det ursprungliga »Folklivet». De visa också än ätydligare, hur det främst varit sina egna
barndoms- och ungdomsminnen förf. velat ge och förklara så i sin mån den varma glans som
vilar över denna klassiska skildning. Utgivarens inledning lämnar först och främst viktiga
bidrag till förståelsen av de nytillkomna minnena. <tab><i>B. M.</i>

<b>Nathorst, Ruth.</b> Kinas kvinna i forntid och nutid. Sv. k. st. 1924. 334 s.
Ill. (Sv. kristl. stud. missionsskriftser. 19.) <i>Mbb.</i> <tab><b>5:50.</b>

Boken framträder utan anspråk och är väl närmast refererande. Förf:n framhåller något
överdrivet, hur förtryckt kvinnan i det gamla Kina var, och hur mycket högre av europeiska
och kristna idéer påverkade nutida kinesiskor stå. Helt säkert har det svärmodersregemente,
som torde funnits hos de flesta folk, men som kvarlevat i Kina som så mycket annat uråldrigt,
medfört ett olidligt tyranni för en mängd fruar. Men kineserna ha å andra sidan aldrig låtit
»oäkta» barn lida för föräldrarnas försummelser, och de kinesiska bihustrurna torde ha haft
det bättre ställt än både österländska haremskvinnor och västerländska mätresser. Även skild-
ringen av äktenskapet är säkert ensidig. Förf:n citerar några dikter, men synes f. ö. ej ha tagit
någon hänsyn till skönlitteraturen. Denna avspeglar ju dock livet som intet annat. (Jag
hänvisar till en sådan berättelse som Blomsterskärmen i Svanberg, Kinesisk litteratur). <tab><i>H. Sg.</i>


<b>Nilsson, Martin P:n.</b> Festdagar och vardagar. Uppsatser om folkseder
och kalender. Nst. 1925. 220 s. Ill., litt. <i>Mbie.</i> <tab><b>5:50,</b> inb. <b>7:25.</b>

Årets folkliga fester och primitiv tideräkning har förf. förut behandlat i ett par betydande
och allmänt uppskattade arbeten. Som följdskrifter härtill och i viss mån biprodukter under
sysslandet med de större uppgifterna ha tillkommit en del nu till ett helt förenade uppsatser,
vari upptages till behandling några helgdagars historia, såsom nyårsdagens, trettondagens och
första majs, högtidsbruk som julklapp och julkärve, en summarisk översikt av livet i de gamla
byalagen, en jämförande framställning av allmogens och de högre ståndens seder och kultur
samt slutligen några mer eller mindre aktuella frågor om vår almanacka och dess reformering.
Den från förf:s föregående produktion välkända föreningen av vidsträckta folkloristiska,
etnografiska och religionshistoriska kunskaper med klar, kritisk blick och överblick återfinnes även
här. Boken har också ett pedagogiskt bisyfte: att tjäna som mönster för de talrika ofta alltför
dilettantiska medarbetarna vid utforskandet av vår gamla allmogekulturs försvinnande kvarlevor.
Det är som sådant säkert välkommet för många, och övriga läsare störas säkerligen inte därav. <tab><i>B. M.</i>

</chapter>
<chapter name="N. Geografi.">
<h3>N. Geografi.</h3>
<b>Amundsen, Roald.</b> Genom luften till 88° nordlig bredd. Övs. [fr. no.] av
E. Brusewitz. A. B. 1925. 296 s. Ill., kart. <i>Nsa.</i> <tab><b>10:—.</b>

Den världsbekanta polflykten i somras var en viktig etapp på vägen mot lufthavets fullständiga
erövring och boken har enbart av denna anledning sin givna plats i biblioteken. Amundsen
skriver ju alltid väl och underhållande och är samme djärve och sympatiske färdledare och
gode kamrat som alltid. Entusiasmen för flygfartygets geografiska betydelse har dock förlett
honom till uppenbara överdrifter, jämförelsen mellan den nya och »de gamla primitiva»
metoderna äro minst sagt haltande och man får ett bestämt intryck, att den förras vetenskapliga
betydelse på de flesta områden är ringa eller ingen — än så länge. Några av hans medarbetare
ha skrivit särskilda kapitel. Illustrationerna äro mindre märkvärdiga än man haft anledning
vänta, vilket torde bero på det amerikanska filmmonopolet. <tab><i>C. S—g.</i>

<b>Attorps, Gösta.</b> Franskt och engelskt. Bagateller från en resa. Nst. 1925.
169 s. <i>Na.</i> <tab><b>4:75.</b>

Förf. karakteriserar i en underrubrik sin bok som »Bagateller från en resa», en anspråkslöshet,
som måhända är tillämplig på några av hans kapitel, men ingalunda på alla. Flera av
styckena erbjuda ganska stort intresse, alla äro ledigt skrivna och nöjsamma att läsa. Förf:s
kritik av vissa franska och omisskännliga sympati för engelska förhållanden ha, som framgår
av tidningsrecensioner, väckt gensagor; han har ju ock närmast återgivit sina subjektiva intryck
och icke gjort anspråk på annat. <tab><i>S. S.</i>

<b>Dahl, Kai R.</b> På isflak längs Ostgrönland. Motorskonaren »Teddys» förlisning
i Ishavet och besättningens underbara räddning. Övs. fr. da. av Thorsten
W. Törngren. H. G. 1925. 213 s. Ill., kart. <i>Nsa.</i> <tab><b>6:—.</b>

Tidningsnotiserna om motorskonaren »Teddys» förlisning och besättningens äventyr och
räddning torde ännu vaTa i färskt minne, och dessa händelser ha helt naturligt givit upphov
till en skildring i bokform, så mycket mer som en journalist befann sig i sällskapet. Boken är
bra och väl skriven, men äventyren knappast enastående — de återfinnas t. ex. med många
överensstämmelser i detalj, i boken om »Antarctic», vars besättning dock var vida värre ute.
Värdefullast är den sympatiska skildringen av livet bland ostgrönländarna, med vilka man gärna
gör bekantskap. Det danska bolagets fångstplaner äro kanske mindre tilltalande. Boken är
lämplig som ungdomslektyr. <tab><i>C. S—g.</i>

<b>Darwin, Charles.</b> Resa kring jorden. (A naturalisfs voyage round the
world.) Övs. [fr. eng.] och ini. av Torsten Pehrson. N. o. k. 1925. 445 s.
Ill. (Levande litteratur 3.) <i>N.</i> <tab><b>5:—,</b> inb. <b>6:50.</b>

När Darwins klassiska skildring av sin historiska färd med »Beagle» ånyo gjorts tillgänglig
för svenska läsare — mer än ett halvt sekel har förflutit sedan arbetet första gången utkom i

svensk översättning — har man rätt att vänta, att den nu unga generationen skall begagna
tillfället att stifta närmare bekantskap både med den iakttagelsevärld, som bildar grunden för
Darwins oförgätliga livsverk och med en banbrytande kulturpersonlighet. Skildringen har mycket
att bjuda för kännedomen om natur och människor i de trakter, som färden berörde, främst
Sydamerika och Australien. Och den kan knappast sägas ha nämnvärt förlorat i friskhet och
omedelbarhet med åren. <tab><i>W. B.</i>

<b>Fagerholm, Erik,</b> o. <b>Thufvesson, Olof.</b> Handbok för höjdmätning i Sverige.
Nst. 1925. 4:o. 244 s. Ill., kart. <i>Nyv.</i> <tab><b>25:—.</b>

Behandlar de olika metoderna för mätning av höjdskillnader, därvid använda instrument
och beräkningssätt m. m. Vidare redogöres för de i Sverige hittills utförda systematiska
avvägningarna, såsom Sveriges precisionsavvägning, avvägningar utförda av Rikets allmänna kartverk,
Statens meteorologisk-hydrografiska anstalt, Sveriges geologiska undersökning m. fl. Senare
avdelningen innehåller en efter topografiska kartans blad ordnad tabell över avvägningarna å de
särskilda kartbladen samt ett kronologiskt register över de av rikets allmänna kartverk t. o. m.
1923 utförda avvägningarna. Över landets viktigare avvägningslinjer bifogas en karta i skalan
1:2,5 mill.

I främsta rummet avsedd för ingenjörteknikens män utgör arbetet en välkommen uppslagsbok
för en var som vill läia känna det svenska höjdmätningsväsendet. <tab><i>K. E. S—m.</i>

<b>Gran, Tryggve.</b> En hjälte. (En helt.) Övs. fr. no. av Einar Wiberg. Nst.
1925. 178 s. <i>Nsb.</i> <tab><b>3:25,</b> inb. <b>4:50.</b>

Gran deltog i kapten Scotts andra sydpolsexpedition, som han kortfattat, men med god
blick för det väsentliga skildrat. Scott är en av de stora gestalterna i polarforskningens historia,
ett föredöme i hjältemod och karaktärsstyrka. Berättelsen om hans och hans fyra kamraters
död hör till de mest gripande kapitlen, och ur hans sista anteckningar och brev talar en
själsstorhet, som måste väcka gensvar hos det bästa inom oss. Boken rekommenderas varmt åt alla
bibliotek, stora som små. <tab><i>C S—g.</i>

<b>Hallström, Per.</b> Våren till mötes. Resebrev. A. B. 1925. 116 s. Ill. <i>N.</i> <tab><b>7:50.</b>

Per Hallström hör ej till de resande, som först och främst träffa människor och uppleva
dramatiskt livfyllda öden. Han reser som ensling och hans skildring av Sicilien, Nordafrika,
Spanien präglas av lyrik inför naturskönheter och av resignerad ironi inför mänsklig tarvlighet
— se t. ex. kapitlet om tjurfäktningarna — som blir verkningsfull icke minst därför att den är
utan åthävor. <tab><i>F. V.</i>

<b>Hedin, Sven.</b> Grand Canyon. A. B. 1925. 295 s. Ill., portr., kart. <i>Nqa.</i> <tab><b>12:50.</b>

Under en resa i Förenta staterna fick H. tillfälle att grundligt bese Coloradoflodens
världsberömda canyon i Arizona och har på grundvalen av facklitteratur och egna intryck skrivit en
detaljrik, men mycket populärt hållen bok. Hans klara framställningssätt förnekar sig icke,
och han har gjort vidsträckt bruk av sin framstående artistiska talang, i det att arbetet h. o. h.
illustrerats med hans egna utmärkta teckningar och akvareller, vilka ge en mycket konkret
föreställning om ett av jordens märkvärdigaste och skönaste naturfenomen. Grand Canyon är ju
ett klassiskt skolexempel på jordskorpans byggnad och erosionens verkan, och boken därför
också lärorik. <tab><i>C. S—g.</i>

<b>Laurin, Carl G[ustaf],</b> Stamfränder. Reseminnen och skildringar. Nst.
1924. 283 s. Ill. <i>Na.</i> <tab><b>10:—,</b> inb. <b>12:—.</b>

Den lediga, livliga, originella, ofta träffande, nästan alltid underhållande behandling, som
man känner från liknande arbeten (t. ex. Folklynnen) av samma hand, återfinner man även i
förf:s holländska, finska, danska och norska »intryck», som, jämte ett avslutningskapitel
»svenskar», utgöra innehållet i »Stamfränder». De två första avdelningarna synas mig bäst. Förf:s
intresse för arkitektur, skulptur, målarkonst och annat vackert möter överallt, ofta i
sammanställning med den sympati, han känner för »fränderna», av vilkas »själ» han sökt fånga och
återgiva intryck. Större bibliotek borde ha plats för boken. <tab><i>S. S.</i>

<b>Lilius, Aleko.</b> Resor och äventyr i Mexiko. Schildt, Hfors 1924. 146 s.
Ill. <i>Nqc.</i> <tab>Fmk. <b>35:—.</b>

Strödda skildringar från en turistresa i Mexiko, i allmänhet berörande tämligen väl kända
platser. Förf., som är en god iakttagare och har blick icke minst för humoristiska situationer,
berättar med en viss omedelbar friskhet. Man har också intrycket att han lyckats få med en
hel del för mexikanskt liv typiska sidor, men något viktigare bidrag till vår kännedom om
Mexiko utgör den lilla boken icke. <tab><i>C. S—g.</i>

<b>Ohlson, Siri.</b> Natur och människor. Geografiska monografier. Nst. 1924.
359 s. Ill., kart., litt. <i>N.</i> <tab><b>4:75,</b> inb. <b>5:75.</b>

Ett gott tillskott till den geografiska läsebokslitteraturen och en biblioteksbok. Förf:s syfte
är emellertid väsentligen ett annat; hon avser, att boken skall användas i geografiundervisningen.
Då ett bedömande ur denna synpunkt knappast synes mig ligga inom tidskriftens uppgift
och i varje fall skulle kräva en ingående och detaljerad diskussion, anser jag det riktigast
att här icke upptaga utrymmet med en behandling av bokens pedagogiska värde. <tab><i>S. S.</i>

<b>Rosenberg, Holger.</b> Konsten att resa. Övs. [fr. da.] och bearb. av M.
Bring. Fri. 1925. 135 s. Kart. <i>N.</i> <tab>Inb. <b>2:75.</b>

Förf. är en dansk tidningsman, som är vida berest och även utgivit reseskildringar, av
vilka åtminstone en överflyttats till svenska (se Gr.-kat. 1 s. 249). För den som saknar större
erfarenhet av utomlandsresor, är det ju riktigast att vara försiktig i sina omdömen om resekonst,
men nog förefaller det, som om förf:s på erfarenhet grundade råd och anvisningar vore
både välbetänkta och nyttiga. Och innehållsrik är volymen; där finnas uppgifter om lämplig
reseutrustning för olika länder, om bästa resetiden till olika delar av jorden, om pass och
kreditiv, förvarande och växling av pengar, när man bör välja sällskapsresor, första, andra eller
tredje klass och mycket annat. »Läs innan resan äntrades» och »undvik turistsynderna» äro råd
av annan art, som säkerligen också äro på sin plats. Till sist finnas ock anvisningar om automobilturer
(av kapten E. J. Ipsen) och luftresor (av W. Wulff), den senare uppsatsen omarbetad
för svenska förhållanden, samt en hel del nyttiga tabeller. Över huvud taget förefaller den
billiga boken att på ett förträffligt sätt fylla sin uppgift att ge undervisning i »konsten att resa»
och att vara mycket nyttig och instruktiv för dem, som icke lärt sig saken på egen hand. <tab><i>S. S.</i>

<b>Siwertz, Sigfrid.</b> Lata latituder. 2 uppl. A. B. 1924. 407 s. Ill. <i>N.</i> <tab><b>14:50.</b>

Att skalder och romanförf. också uppträda som reseskildrare blir måhända snart lika vanligt
som att vetenskapsmännen ha sina fruar med på forskningsresor i fjärran länder. S. är ju
inte den förste, som givit det antydda inslaget i vår reselitteratur. Det blir kanske inte några
geografiska mästerverk, ty därtill fordras nog också en tränad geografs erfarenhet, men en fin
penna skapar en god och trevlig bok, och det kan man med skäl säga om Lata latituder,
som tillkommit i samband med en filmupptagning. Det är många och växlande lokaliteter,
som besökts. Fidjiöarna ha en bred plats, dessförinnan får man en skymt av U. S. A. och
Honolulu, sedan Sydney, glimtar av Java och åtskilligt från Sumatra. Boken är mycket
underhållande, stora delar lämpa sig som högläsning, och den synes mig ock vara en
biblioteksbok. <tab><i>S. S.</i>

<b>Skovgaard-Petersen, C[arl].</b> Källsprångens land. Reseskisser och pilgrimstankar
från det heliga landet. Övs. fr. da. av Gunhild Tegen. D. 1. Lb.
1923. 428 s. Ill., kart. <i>Noa.</i>  <tab><b>9:50,</b> inb. <b>12:50.</b>

Som underrubriken antyder, handlar boken om heliga platser i Palestina, vilka äro grupperade
i tre avdelningar, minnen om patriarkerna, om profeterna och om Jesus. Förf. har besökt
dessa platser; han berättar, huru de te sig nu, om deras historia och med dem förbunden
tradition, och han anknyter till dem reflexioner. Det är således till en del ett historiskt-geografiskt
arbete, på samma gång i viss mån också en religiös uppbyggelstbok. Den försvarar
väl en biblioteksplats; jag antager nämligen, att folkbiblioteken även giva utrymme åt verk av
sådant slag som detta. <tab><i>S. S.</i>



<b>Sparre, Birgit Th.</b> Ön av eld och lava. H. G. 1925. 187 s. Ill. <i>Np.</i> <tab><b>6:—.</b>

Handlar till större delen om societetsliv i första klassens pensionat och hotell på Kanarieöarna
och är en mycket lättläst och underhållande förströelselektyr för den, som av sådant är
road; däremot är den icke geografi och icke biblioteksbok. <tab><i>S. S.</i>

<b>Söderblom, Anna.</b> En amerikabok. Diak. 1925. 282 s. Ill., portr. <i>Nqa.</i> <tab><b>5:75,</b> inb. <b>7:25.</b>

Ärkebiskop Söderbloms maka ger här en livlig skildring av sin och sin mans resa till
U. S. A. hösten 1923. Boken utgör ett välkommet supplement till ärkebiskopens tidigare
utkomna »Från Uppsala till Rock Island», vari han offentliggör predikningar och anföranden
han hållit under färden. Ärkebiskopinnan berättar på sitt stillsamma och verkligt nobla sätt
om resans yttre förlopp. Många vackra oeh rörande smådrag av amerikasvenskarnas kärlek till
det gamla hemlandet kan hon förtälja om. Också för amerikasvenskarnas tidigare historia,
särskilt i kyrkligt avseende, visar författarinnan intresse. <tab><i>E. E—m.</i>

<b>Wrangel, F[redrik] U[lrik].</b> Vandringar i Paris. A. & W. 1925. 4:o.
168 s. Ill. <i>Nj.</i> <tab><b>7:50.</b>

För en historiker intressanta detalj utredningar om byggnader i Paris och med dem förknippade
historiska minnen. <tab><i>S. S.</i>

<b>Zilliacus, Emil.</b> Romerska vandringar och raster vid vinbrunnar och vattenfontäner.
A. B. 1924. 231 s. <i>Ni.</i> <tab><b>5:25.</b>

Boken innehåller en serie uppsatser från Rom och dess omgivning, de flesta behandlande
ämnen och platser, som synas mig relativt litet bekanta och redan därför av intresse. Särskilt
fäster man sig vid det historiskt-geografiska innehållet i flera av uppsatserna från själva
världsstaden, t. ex. Roms brunnar och vattenledningar, murarna, översvämningarna <tab><i>S. S.</i>

</chapter>
<chapter name="Ne. Geografi: Sverige.">
<h3>Ne. Geografi: Sverige.</h3>
<b>Ahlberg, Gunnar,</b> o. <b>Lindälv, Elof.</b> Halland. Lb. 1925. 372 s. Ill.,
portr., kart., litt. (Hembygdsböckerna.) <i>Nck.</i> <tab><b>9:—,</b> inb. <b>11:—.</b>

Denna nya del i den förträffliga Lindbladska serien hembygdsböcker har i någon mån en
annan karaktär än de föregående. Mindre hänsyn har tagits till lättlästheten och mera till
behovet av att få en viss mängd för undervisningen behövliga eller för behandlingen av enklare
uppgifter vid självständig hembygdsforskning önskvärda fakta lätt tillgängliga. Förutom det att
innehållet över huvud disponerats mera systematiskt har i arbetet upptagits några kapitel
uteslutande fyllda av data: Några platser för studium av hembygdens natur, Viktigare halländska
fornminnen, Märkligare händelser, varjämte ett ortsregister uuderlättar användningen av boken.
Förtjänstfullt är även att en fyllig och god bibliograli över Hallandslitteratur fogats till arbetet. <tab><i>B. M.</i>

<b>Aspling, Edvin, Gralén, Josef,</b> o. <b>Lindén, Hjalmar.</b> Närke. Lb. 1922.
404 s. Ill., portr., kart., litt. (Hembygdsböckerna.) <i>Ncq.</i> <tab><b>11:—,</b> inb. </b>14:—.</b>

Lindblads hembygdsböcker torde väl utan gensägelse, i stort sett och med reservation för
detaljanmärkningar, kunna betecknas som goda böcker. Vad speciellt Närke angår så är den
därtill i ett avseende överlägsen flera av föregångarna, genom att det alltför stora sägenstoffet,
varav dessa överflödade, blivit reducerat och i stället större utrymme givits åt fackuppsatser,
utarbetade av fackmän, i somliga fall framstående specialforskare. Innehållet är därför
mångsidigt och rikhaltigt; någon gång ligger måhända framställningen på ett plan, som är för högt
för den närmast avsedda läsekretsen, så t. ex. torde det vara väl svårt att fatta landskapets
geologiska historia utan förkunskaper. Lämplig biblioteksbok. <tab><i>S. S.</i>

<b>Engström, Oscar.</b> På de gutars ö. En släkt- och skolhistoria från Visby.
Ridelius  bokh., Visby 1925. 317 s. <i>Nci.</i> <tab><b>4:—.</b>


Doktor Oscar Engström, som tidigare offentliggjort det värdefulla arbetet »Tjugo år i Spanien»,
ger livfulla skildringar av livet i Visby under 1870- och 1880-talen, och delvis på grund
av släkttraditioner från ännu äldre perioder såsom t. ex. av den ryska landstigningen på
Gotland 1808. Bland de personer, som omtalas framträder särskilt åskådligt en major, chef för
Visby stads beväring. Det idylliska småstadslivet som satte sin prägel på människorna skildras
livligt. Förhållandena vid Visby läroverk voro i början på 1870-talet åtskilligt annorlunda än
i våra dagar. Lärarna skattas i allmänhet högt av förf. Bland dem framträder särskilt
skalden och talaren Carl Johan Bergman, som ej minst genom sina skildringar av Gotlands historia
förvärvade en ovanlig popularitet, och den på grund av sitt herdaminne kände rektor O. V.
Lemke. <tab><i>E. N—nn.</i>

<b>Hälsingborgs</b> historia. Efter uppdrag av stadsfullmäktige i Hälsingborg utg.
av därtill utsedde kommitterade under red. av L. M. Bååth. 1. Kb. 1925. 4:o.
310 s. Ill., kart. <i>Ncr.</i> <tab><b>12:—,</b> inb. <b>18:—.</b>

1. Forntiden och den äldre medeltiden.

Den nya Hälsingborgshistorien lovar att bli ett av de främsta alstren av den stadshistoriska
forskning, som under de senaste åren haft att uppvisa en så kraftig och vacker blomstring. För
att få till stånd ett bestående arbete vilande på djupgående och omfattande forskning, tycks
staden icke ha skytt några kostnader. Planen är tydligen ytterst brett lagd; den nu efter nära
10-åriga förberedelser utkomna första delen innehåller endast de grundläggande partierna, en rad
specialundersökningar av framstående fackmän om Hälsingborgstraktens geologi (av U. Sundelius),
arkeologi (av B. Schnittger) och ortnamn (av J. Sahlgren) samt en framställning av stadens
historia under äldre medeltid, d. v. s. fram till 1250, av verkets redaktör, förste arkivarien L. M.
Bååth. Ur stadens synpunkt kan hela denna period snarast kallas förhistorisk, de skriftliga
källorna äro så gott som inga och för belysning av stadens uppkomst och äldsta förhållanden
har därför framdragits ett vidlyftigt jämförande material. Det är en avgjord styrka hos arbetet,
att det har vetenskaplig fördjupning och ständig känning med allmännare problem, så att det
överallt kan ställa in den speciella utvecklingen under vidare synpunkter.

Den typografiska utstyrseln är förstklassig och fullt i stil med innehållet. <tab><i>B. M.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Brisman, Sven.</b> Hur en nationalekonom betraktar världen. A. B. 1924.
38 s. (Ekonomi o. politik 1.) <i>Og.</i> <tab><b>0:60.</b>

Den lilla skriften har ett betydande värde såsom ett friskt och frimodigt inlägg den
ständigt aktuella striden mellan sunt förnuft och populära slagord och fördomar. <tab><i>K. Å.</i>

<b>Cassel, Gustav.</b> Stabiliseringsproblemet eller vägen till ett fast penningväsen.
Nst. 1924. 278 s. <i>Ogc.</i> <tab><b>5:—.</b>

Utgör en fortsättning och komplettering av samme författares tidigare arbeten: Världens
penningproblem (1920) och Penningväsendet efter 1914 (1922). Tillsammans utgör denna serie
en den allra bästa orientering i penningväsendets teori och de penningpolitiska problem, som
under de senare åren i så hög grad sysselsatt såväl nationalekonomerna som de praktiska
politikerna. Till större delen torde dessa böcker med behållning kunna studeras även av på
området ej särskilt skolade. <tab><i>K. Å.</i>

<b>Gjöres, Axel.</b> Konsumentkooperationen i Sverige. Tiden 1925. 168 s <i>Ohe.</i> <tab><b>3:50.</b>

Den bästa orientering man kan önska sig rörande den svenska konsumentkooperationens
utveckling, nuvarande omfattning och organisation. <tab><i>K. Å.</i>

<b>Lindholm, Helge,</b> o. <b>Bergqvist, Gillis.</b> Kommunal affärsverksamhet i de
svenska städerna. Tiden 1924. 332 s. <i>Ode.</i> <tab><b>5:25.</b>

Innehåller en detaljerad och synnerligen sakrik redogörelse för den kommunala affärsverksamhetens
natur och omfattning och för de särskilda grenarna därav, sådana de företrädesvis

inom våra större stadssamhällen utbildats. Särskilda avdelningar behandla gasverken, elektricitetsverken,
spårvägarna, vattenledningsverken, hamnarna, renhållningsverken, slakthusen och saluhallarna,
bostadsproduktionen m. m. I ett slutkapitel ges en översikt angående
kommunalarbetareförhållandena. <tab><i>K. Å.</i>

<b>Ohlin, Bertil.</b> Handelns teori. Akad. avhandl. N. bokh. 1924. 169 s. Litt. <i>Ogd.</i> <tab><b>3:75.</b>

En strängt vetenskaplig, med stort skarpsinne genomförd undersökning av ett av nationalekonomiens
centrala problem. Förutsätter för att kunna tillgodogöras ett behärskande åtminstone
av nämnda vetenskaps elementer och en viss vana vid abstrakta ekonomiska resonemang. <tab><i>K. Å.</i>

<b>Simon, John.</b> Socialismen under kritik. A B. 1924. 21 s. (Ekonomi
o. politik 2.) <i>Oac.</i> <tab><b>0:40.</b>

Innehåller ett berömt tal, som år 1923 hölls i engelska underhuset av en av det engelska
liberala partiets främsta män. Den granskning, som här från liberal ståndpunkt ägnas den
socialistiska åskådningen, påkallar förvisso beaktande från såvälo anhängare som motståndare,
kännetecknad som den är av tankeklarhet och nobel form. <tab><i>K. Å.</i>

<b>Social</b> handbok. Översikt av offentligt och enskilt samhällsarbete i Sverige.
Utg. av Centralförbundet för socialt arbete under red. av G. H. von Koch.
L. H. 1925. 480 s. <i>Oh.</i> <tab><b>9:50,</b> inb. <b>12:50.</b>

G. H. von Kochs år 1908 utgivna Social handbok har under många år varit en flitigt
anlitad uppslagsbok för alla, som haft intressen på det sociala området. Med den snabba
utveckling, som här ägt rum under de senare åren, har den värdefulla handboken emellertid efter
hand blivit åtskilligt föråldrad, och i den nya upplaga, som nu utkommit, ha ej blott de
särskilda kapitlen måst helt omarbetas, utan även hela dispositionen i åtskilliga hänseenden
omlagts och utvidgats. Det har under dessa förhållanden naturligtvis ännu mindre än i förra
upplagan varit möjligt för huvudredaktören att i detalj svara för behandlingen av de många
olika ämnena, utan ansvaret härför tillkommer de särskilda författarna, bland vilka man
återfinner flertalet av vårt lands främsta fackmän och mest erkända sakkunniga på det sociala
området, till en del även medarbetare i förra upplagan. Handboken kan utan tvekan inrangeras
bland de böcker, som äro oundgängliga i varje folkbibliotek. <tab><i>J—i.</i>

<b>Österberg, S[ven] E[rik],</b> [utg.]. Staten och näringslivet. Författningshandbok.
Nst. 1925. 486 s. <i>Oec.</i> <tab>Inb. <b>15:—.</b>

Innefattar en systematiskt ordnad sammanställning av de föreskrifter, vilka reglera
statsverksamheten i dess förhållande till näringslivet, jämte detaljerade
författnings- och litteraturhänvisningar samt register. Arbetet är uppdelat på två avdelningar,
av vilka den förra innehåller redogörelser för de allmänna reglerna om rätten att idka näring, rätten att bilda bolag,
industriell äganderätt, social lagstiftning, som beror näringslivet, statens inspektionsverksamhet,
tullväsendet m. m., medan i den senare avdelningen redogöres för de särskilda föreskrifter, som
gälla för vissa speciella slag av näringsverksamhet, yrken, varor och anläggningar o. s. v. Ett
synnerligen värdefullt uppslagsverk, oumbärligt för dem som önska en vägledning i den
ekonomiska lagstiftningens ofta invecklade labyrinter. <tab><i>K. Å.</i>

</chapter>
<chapter name="P. Teknologi.">
<h3>P. Teknologi.</h3>
<b>Bäckström, Helmer.</b> Kamerakonst och kamerakonster. Anvisningar och råd
vid ett antal fotografiska uppgifter. W. &. W. 1924. 127 s. Ill. <i>Pn.</i> <tab><b>3:75.</b>

En mycket trevlig bok, som visserligen i första hand vänder sig till de yngre amatörerna
på fotografikonstens område men som med lika stort nöje kan läsas av alla fotografiintresserade.
Framställningen är enkel och lättfattlig. Författaren redogör, utom för rent estetiska riktlinjer
av stort värde för fotografering, även för en hel del roande knep och tidsfördriv, som med
lätthet kunna utföras av vem som helst. Ett litet kapitel om röntgenfotografering finnes även.
Texten belyses av ett flertal vackra fotografier, de flesta tagna av förf. själv. <tab><i>I. B.</i>


<b>Cressy, Edward, Hartzell, Gösta, Törnstrand, Gunnar.</b> Uppfinningar
och upptäckter. Teknikens framsteg under tjugonde århundradet. N. o. k. 1925.
331 s. Ill. <i>P.</i> <tab><b>9:—,</b> inb. <b>11:—.</b>

[På omslaget: Iwan Bolin, Edward Cressy, Gösta Hartzell, Gunnar Törnstrand.]

Boken skildrar på ett överskådligt, intressant och vederhäftigt sätt de tekniska vetenskaperaas
viktigaste framsteg under de sista decennierna. Den berör sådana aktuella problem som
tillgodoseendet av teknikens behov av energi och råmaterial, utvidgandet av teknikens temperaturområden
från den elektriska ugnens temperatur ned mot den absoluta nollpunkten, luftens
erövring, kinematografi och färgfotografi, kommunikationsmedlens och belysningsmedlens
utveckling. I ett kapitel, »Jordmån och växtlighet», behandlas markens fysik och kemi och
skildras, hur agrikulturkemien i samband med den maskinella utvecklingen lyckades lösa det
mänsklighetens näringsproblem, som industriens hastiga utveckling gjorde alltmer brännande.
Inom den moderna kemiens gränsområden får läsaren göra bekantskap med kolloider, skumnotation,
de moderna katalytiska metoderna och vitaminer. Slutkapitlet, författat av d:r I. Bolin,
ger en elementär framställning av radioaktiviteten och atomforskningens resultat. Den svenska
omarbetningen av det engelska originalet tar vederbörlig hänsyn till svenska förhållanden och
intressen. En synnerligen gedigen utstyrsel och utmärkta illustrationer förhöja bokens värde. <tab><i>E. H—n.</i>

<b>Dahlberg, M[aurits].</b> Råd och anvisningar vid uppförandet av en kolonistuga
eller ett eget hem samt dess inredning, ävenså tomtens planering. A. B.
1925. 137 s. Ill. (Jag gör allting själv 1.) <i>Pp.</i> <tab><b>2:50.</b>

En god beskrivning över hur man skall bygga en kolonistuga eller ett mindre hus. <tab><i>I. B.</i>

<b>Flensburg, Vilhelm.</b> Hur framställes vårt socker? Kortfattad, populär redogörelse.
Bv. 1924. 14 s. Ill. <i>Pla.</i> <tab><b>0:50.</b>

Författaren anger själv i titeln, att han skrivit en kortfattad redogörelse, och det är den
också mer än lovligt. Det hela består så gott som enbart av en schematisk uppräkning av
några av sockerframställningens viktigare tekniska procedurer. Och detta därtill knapphändigt.
Någon redogörelse för de kemiska förloppen eller sockrets egenskaper finnes ej. — Förf. skriver
på tal om sackarin, att det är en tysk fabriksprodukt, som framställes av <i>tjära, svavelsyra</i> m. m.
(kursivering av rec.), en både intetsägande och vilseledande mening. — De 14 sidornas pris,
50 öre, måste anses alldeles för högt. <tab><i>I. B.</i>

<b>Hawks, Ellison.</b> Ungdomens ingenjörsbok. Bearb. [fr. eng.] av Gösta Svensson
och L. A:son Améus. N. o. k. 1925. 319 s. Ill. <i>P.</i> <tab><b>5:—,</b> inb. <b>6:75.</b>

Arbetet är visserligen skrivet av en engelsman, men det är så fullständigt och väl bearbetat
för svenska förhållanden, att det verkar svenskt original. Överallt där så ske kan redogöres för
svenska uppfinningar och svenska arbeten. Varje kapitel innehåller förutom en orienterande
inledning, som klarlägger de nödiga fysikaliska grundlagarna, först en framställning av den
historiska utvecklingsgången och därefter en beskrivning över teknikens nuvarande ståndpunkt
på området. Bland kapitelrubrikerna märkas: Kraft och arbete, Ångmaskinen, Turbiner,
Järnvägar, Ångfartyg, Brobyggnader, Kanaler, Fyrar. Det sista kapitlet lämnar en redogörelse för
de olika sätt, varpå man blir ingenjör. Boken är medryckande och intresseväckande skriven
samt illustrerad med 164 väl valda och instruktiva bilder. <tab><i>I. B.</i>

<b>Hubendick, E[dvard].</b> Exempel till teknisk termodynamik. A. B. 1924.
209 s. (Bonniers tekn. handb.) <i>P.</i> <tab><b>9:50.</b>

Exempelsamlingen innehåller 150 fullständigt lösta exempel ifrån termodynamikens olika
områden. De äro instruktiva och väl valda samt avsedda för högskolestudier. <tab><i>I. B.</i>

— — o. <b>Pettersson, C. G.</b> Min motorbåts konstruktion och skötsel. W. & W.
1924. 200 s. (W. & W:s handböcker 78.) <i>Pre.</i> <tab><b>3:75.</b>

Först lämnas en värdefull översikt över några av de för svenska farvatten och behov mest
lämpade båttyperna. Därefter följer en kortare redogörelse för motorbåtens och motorns
byggnad och verkningssätt. Boken avslutas med ett par förtjänstfulla kapitel om navigation och
manövrering. Den är lättfattligt och sakrikt skriven och väl illustrerad. <tab><i>I. B.</i>


<b>Hylander, Hilmer.</b> Lod och lödmedel. 2 uppl. Sv. hantv.-inst. 1923.
28 s. (Sv. hantverksorg, yrkeshandböcker 4.) <i>Pe.</i> <tab><b>1:25.</b>

Redogör för lödning av de viktigaste metallerna samt för de vanliga lödmedlens
sammansättning. <tab><i>I. B.</i>

<b>Lannefors, N. A.</b> Automobilens viktigare delar, deras uppgift och verkningssätt.
N. bokh. 1925. 63 s. Ill. <i>Pra.</i> <tab><b>2:50.</b>

Innehåller en koncentrerad beskrivning över automobilens konstruktion och viktigaste delar
och är av värde för den, som behöver köra bil, men ej har tid till för djupgående studier över
hur den verkar. Priset förefaller dock synnerligen högt. <tab><i>I. B.</i>

<b>Lenander, K. T.</b> Materiallära för målare. Lb. 1924. 152 s. Ill. <i>Pmh.</i> <tab><b>2:—,</b> inb. <b>3:—.</b>

Boken innehåller en redogörelse över de viktigaste mineralfärgerna samt en del i måleritekniken
använda oljor och bindemedel. Den ger en hel del värdefulla uppgifter men synes ej
vara riktigt överskådligt skriven. De organiska färgämnena borde ha bättre behandlats, än vad
här är fallet. Endast en del röda färgämnen äro omnämnda. Även titanvitt har, i förhållande
till övriga vita färger, behandlats allt för summariskt. Inledningsvis lämnas en liten kortfattad
översikt över de kemiska begreppen, som säkert har sitt värde som en första orientering på
området. Mot förf:s indelning av blandningar måste dock anmärkas, då den ej alls överensstämmer
med nuvarande åsikter. <tab><i>I. B.</i>

<b>Lindén, Oscar.</b> Konstgjord belysning. En handledning för dess rationella
utnyttjande. N. o. k. 1925. 133 s. Ill. <i>P.</i> <tab><b>3:—,</b> inb. <b>4:—.</b>

Förf. redogör först för ljusets fysikaliska grundlagar samt ögats byggnad och seendet.
Därefter följer en ingående beskrivning över hur en ur såväl ekonomisk som praktisk synpunkt
riktig belysning skall anordnas. Det hela klargöres med ett flertal väl valda exempel. Boken
avslutas med en värdefull alfabetiskt uppställd ordförklaring över i belysningstekniken använda
benämningar och storheter. Ett alfabetiskt register underlättar bokens användande. <tab><i>I. B.</i>

<b>Malmer, Ivar.</b> Rotorfartyget och dess fysikaliska underlag. Lb. 1925. 77 s.
Ill., litt. (Vad vi veta 4.) <i>Prc.</i> <tab><b>2:—.</b>

De två första svenska originalen i den populärvetenskapliga serien »Vad vi veta» äro skrivna
av resp. fil. doktorerna Ivar Malmer och Astrid Cleve-Euler. Båda två utmärka sig för en ej
så vanlig förmåga att lättfattligt och populärt framställa ett annars ej så lättfattligt ämne. Med
deras båda böcker har serien gjort en god start.

Malmers bok behandlar för första gången i svensk litteratur på ett allmänfattligt sätt
strömningsfysiken. Vi få i densamma läsa om flera intressanta strömningsfenomen, t. ex. hur en båts
form bör vara för att den skall göra minsta motstånd vid framdrivandet m. m. Sedan
redogöres ingående för den s. k. Magnus-effekten, varpå rotorfartyget är grundat. Sist beskrives
detta fartygs konstruktion och verkningssätt. Med enkla liknelser och lyckade förklaringssätt
har författaren förstått att göra sitt många gånger svårfattliga gebit verkligt njutbart även för
lekmannen. <tab><i>I. B.</i>

<b>Nerén, John.</b> Motorfel. Nst. 1924. 448 s. Ill. <i>Pra.</i> <tab><b>11:50.</b>

En ingående handledning för avhjälpande av alla de fel, som kunna inträffa vid körning
av automobil. Som vi ej förut äga ett liknande större arbete och eftersom det dessutom är
skrivet på ett sakkunnigt och lättförståeligt sätt, kommer det säkert att fylla ett behov. <tab><i>I. B.</i>

<b>Svenson, Joh.</b> Handledning i båtmotorers .och motorbåtars drift, skötsel och
navigering. Bv. 1925. 178 s. Ill. <i>Prc.</i> <tab><b>3:—,</b> inb. <b>3:90.</b>

En god, lättfattlig och utförlig handledning i allt vad man behöver veta för att med framgång
kunna sköta en motorbåt. <tab><i>I. B.</i>

<b>Söderlund, Rich.</b> Färg och målning. B. & B. 1924. 156 s. (Prakt.
handb. 8.) <i>Pmh.</i> <tab><b>3:50.</b>

Boken beskriver först de i måleritekniken använda oljorna, hartserna och. färgerna. Därefter
redogöres för lin- och slamfärgning samt för stuck- och glasarbeten. Uppgifterna äro
sakrika och väl valda. <tab><i>I. B.</i>

<b>Tallqvist, Hj.</b> Maskinteknik. Bd 1:1. Högre teknisk dynamik. A. B.
1922. 1052 s. Ill. (De tekniska vetenskaperna.) <i>Pb.</i> <tab><b>42:—.</b>

Det stort anlagda, ingående och vederhäftiga arbetet är uteslutande ägnat den högre tekniska
undervisningen. Endast den, som är förtrogen med differential- och integralkalkylen kan
tillägna sig något av dess innehåll. Lämplig som hand- och uppslagsbok endast i större
bibliotek. <tab><i>I. B.</i>

<b>Traneus, Bertil.</b> Elektroindustrien, dess utveckling och betydelse. N. o. k.
1922. 176 s. Ill. (Natur o. kultur 14.) <i>Pc.</i> <tab><b>2:75,</b> inb. <b>3:75.</b>

Arb. avser att giva en överblick över de förnämsta alstren, främst av den svenska elektriska
industrien. På de teoretiska underlagen för dessa fabrikationer har förf. ej ingått. Hela
bildmaterialet är hämtat från inhemska firmor. Innehållet är sakrikt och lättläst. Några
förkunskaper äro näppeligen behövliga. <tab><i>I. B.</i>

<b>Waern-Bugge, Elisabeth.</b> Handbok i färgning med växtämnen på ylle. En
ledning vid färgning i hemmen. 2 uppl. Nst. 1924. 69 s. <i>Pmh.</i> <tab><b>1:75.</b>

Utan att på något sätt vilja nedsätta växtfärgningens värde vill undertecknad dock framhålla,
att de moderna kemiskt framställda färgämnena i allmänhet äro växtfärgerna betydligt
överlägsna. Förf. skriver, att de i äkthet stå lika högt som växtfärgerna. Även detta är för
litet sagt, då vi nu äga kemiska färger, som äro fullständigt oföränderliga både mot sol och
kemikalier. Vad den konstnärliga sidan beträffar kan man med kemiska färger erhålla fullt
ut lika vackra nyanser som någonsin med växtfärgerna. De äro blott mycket svårare att
sammansätta. Växtfärgningens stora betydelse ligger just däri, att det med dess tillhjälp även
för den ej konstnärligt skolade är så lätt att erhålla vackra färgsammansättningar. Mången gång
äro dessutom de konstgjorda kemiska färgerna fullt identiska med de naturliga, såsom t. ex.
indigo och krappfärgen.

I boken talas endast om ullgarns färgning. Men spelar ej färgning av bomull även stor
roll? Förf. skriver, att yllefibern saknar förmåga att direkt med sig förbinda de allra flesta
färgämnen. Detta borde egentligen sägas om bomullstråden. Ylle gör det i rätt stor utsträckning.
Rykande svavelsyra är ej 6o° Baumé (ej Beaumé som förf. skriver) utan över 66°.
En lösning av indigo i svavelsyra kallar förf. för »olium». Anmälaren har aldrig hört denna
benämning. Är det ej, trots ordet förekommer på minst ett 30-tal ställen i boken, en
felskrivning av »oleum»-olja? Så gott som överallt saknas nu använda kemiska namn. Så
finnes det t. ex. både orden järnvitriol och svavelsyrad järnoxid men ej järnsulfat etc.
Kopparacetat är <i>ej,</i> som det står angivet, ärg. Ett fullgott bevis på de konstgjorda färgernas betydelse
lämnar förf. för övrigt själv, därigenom att över hälften av de meddelade färgrecepten innehålla
indigo eller kräpp.

Med frånseende av dessa allmänna anmärkningar är boken i övrigt klart och överskådligt
skriven. Recepten äro lätt utförbara och förf. tyckes ha gjort sig stor möda att få dem så
allsidiga som möjligt. Den lilla handboken har därför sitt stora värde, framför allt beträffande
färgning med de växter, som finnas inom landet. <tab><i>I. B.</i>

<b>Vestergren, Johannes.</b> Papperstillverkning. Kort framställning. Tisell. 1924.
191 s. Ill. <i>Pi.</i> <tab><b>10:—.</b>

Förf. har åstadkommit en i hög grad förtjänstfull bok. Den är ytterst sakligt och vederhäftigt
skriven men dock lättläst och lättbegriplig. Den är dessutom fullt modern, och man
märker att det är en fackman, som har ordet. Efter en kortare, historisk inledning börjar
förf. att diskutera de olika slag fibermaterial, som kunna användas till pappersframställning,
och övergår därefter till en ingående beskrivning av det äldsta materialet: lumpen. I samband
härmed redogöres ingående för de vid pappersmassetillverkning använda olika blekningsmetoderna.
Härefter följer en beskrivning av vedens användning som råmaterial för

papperstillverkning. Uttömmande redogöres för framställning både av slipmassa och av kemisk massa
enligt olika förfaringsmetoder. Efter att på detta sätt ha gått igenom de olika fibermaterialens
bearbetning till halvfabrikat övergår förf. till själva pappersframstäUningen. Även papperets färgning,
fyllning, limning och provning genomgås noggrant. Boken avslutas med ett kapitel om
papperets användning och olika pappersslag. Texten illustreras med över ett 100-tal väl valda
schematiska teckningar. En stor förtjänst med desamma är, att de även äro begripliga för icke
fackmannen på området. <tab><i>I. B.</i>

<b>Wittemann, A.</b> Z. R. III:s Amerikafärd. Övs. [fr. ty.] av E. Brusewitz.
A. B. 1925. 137 s. Ill. <i>Prd.</i> <tab><b>2:75.</b>

Efter en kortare historisk redogörelse för Zeppelinluftskeppens tillkomst och första
utvecklingshistoria följer en ingående, sakrik och lätt läsbar beskrivning av Z.R. Hirs
konstruktion och byggnad. Beskrivningen av Z.R. III:s provfärder och slutliga resa över Atlanten är
lika spännande som den bästa äventyrsbok och kommer att läsas med intresse av såväl gammal
som ung. Boken innehåller dessutom ett flertal utmärkta illustrationer. <tab><i>I. B.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Adelsköld, Elise.</b> Bakning i hemmet. Lb. 1924. 196 s. Ill. (Hemmets
handböcker 5.) <i>Qca.</i> <tab><b>3:—,</b> inb. <b>4:50.</b>

En utmärkt handbok i brödbakningens konst. Den ger utom en verkligt instruktiv inledning
ett 300-tal recept på såväl enkelt bröd som finaste tårtor. Bokens värde höjes av goda
illustrationer. <tab><i>R. N.</i>

<b>Bagge, Gösta.</b> Det moderna näringslivets uppkomst. Koop. förb. förl. 1925.
104 s. (K. F:s samhällsbibl.) <i>Qb.</i> <tab><b>2:75.</b>

Arbetet, som ursprungligen utgör en serie föreläsningar vid Socialpolitiska institutet i
Stockholm, ingår som en del i Kooperativa förbundets samhällsbibliotek. Det avser, enlig
författarens egna ord, att utgöra en allra första inledning till studiet av det moderna näringslivet vid
universitet, högskolor, studiecirklar och självstudier. På ett medryckande sätt skildras
huvuddragen av det frigörelseverk och de stora omdaningar inom ekonomi och teknik, varigenom,
huvudsakligen under slutet av 1700- och början av 1800-talen, det nuvarande västeuropeiska
produktionssystemet grundlagts. Särskilt ingående uppehåller sig förf. vid den s. k. industriella
revolutionen i England. Den lilla boken utgör en förträfflig hjälp för en snabborientering i det
vidsträckta och betydelsefulla ämnet men ger på samma gång, trots sitt begränsade omfång,
förvånande mycket av konkret detaljkunskap. <tab><i>K. Å.</i>

<b>Bauman, A.,</b> o. <b>Booberg, G.</b> Om våra torvmarker och deras tillgodogörande
för odlingsändamål. Fri. 1925. 127. s. Ill. <i>Qda.</i> <tab><b>2:75.</b>

Vår torvmosselitteratur har hittills saknat en översiktlig framställning över torven som
odlingsmark och de moderna metoderna för torvmarkernas utnyttjande i lantbrukets tjänst. Ur
dessa synpunkter är föreliggande arbete av synnerligen högt värde och bör vara särskilt
välkommet för alla som syssla med mossodling eller önska studera densamma.

Efter en 14 sidors inledning av Booberg om torvslag och torvmarkernas typer och arealer
i södra Sverige, i huvudsak baserad på de hittills offentliggjorda resultat, som vunnits ur den
vid Sveriges geologiska undersökning utförda torvinventeringen, kommer bokens huvuddel
(107 sidor), författad av Bauman och innehållande en omsorgsfull och uttömmande beskrivning
på torvmarksodlingen, med praktiska råd och rön för hur man bör förfara, då man på detta
sätt vill tillgodogöra sig våra stora arealer torvmark. Det finns säkerligen få som äga bättre
kännedom om dessa saker än förf., vilken som mångårig kulturingenjör för södra Sverige hos
Svenska mosskulturföreningen just haft att syssla med torvmarksodlingen i teori och praktik.

I sitt första kapitel lämnar förf. en översikt över de olika torvslagens värde ur odlingssynpunkt
samt anvisningar för dikning och röjning. De följande kapitlen innehålla torvjordarternas
fysikaliska och kemiska egenskaper jämte anvisningar på medel för deras förbättrande
och därefter följer som avslutning på denna del en kort sammanfattning av torvjordens
brukning, beräkningar över olika torvmarkstypers värde för odling samt några ekonomiska
utredningar över kostnaden för odling av olika slags torvmarker. En stor del av utrymmet ägnar

förf. kapitlet om växtodling på mossjord, där också, liksom för övrigt även i det föregående,
en viktig del upptages av sammanställningar av de resultat som erhållits ur Svenska
mosskulturföreningens omfattande odlingsförsök. Som slutresultat av dessa och avslutning på hela
boken ger förf. en del goda råd angående för torvodling lämpliga växtföljder samt hur man
skall på lämpligaste sätt bekämpa de i mossodlingen svåraste ogräsen. Ett litet tillägg av
stort intresse är slutligen bifogat, nämligen en beskrivning över hur man med enkla medel kan
själv tillverka en betongvält särskilt lämpad för mossodlingar.

Ett rikt tabellmaterial lämnar jämte talrika fotografier och figurer ett gott stöd åt
framställningen. <tab><i>E. Gr—d.</i>

<b>Claesson, Ester.</b> Rosor på friland. W. & W. 1925. 114 s. Ill. <i>Qe.</i> <tab><b>5:25.</b>

En synnerligen god praktisk vägledning för rosenodling och rosenvård i våra trädgårdar
kortfattad, lättfattlig och sakkunnig samt med mycket vackra, även färglagda bilder.

Skada blott att i den föregående teoretiska delen några ganska betydande felaktiga uppgifter
fått komma med angående t. ex. den indoeuropeiska folkvandringens ursprung och
vidare angående några rosenarters stamtavla. I en i alla avseenden så förnämlig liten bok
borde sådana felaktigheter ej fått smyga sig in. Det skorrar mot den vårdade stilen, det
praktiskt-pålitliga innehållet och den alltigenom fina utstyrseln. <tab><i>E. N.</i>

<b>Eckermann, H[arry] von.</b> Om arbetssamverkan inom industrien. A. B.
1924. 40 s. (Ekonomi och politik 3.) <i>Qha.</i> <tab><b>0:60.</b>

Innefattar en framstående industrimans syn på det aktuella problemet om den s. k. industriella
demokratien. Förf. hyser sympati för en på frivillighetens väg genomförd bättre samverkan
mellan arbetare, företagsledning och kapital inom industrien, men kritiserar skarpt det
år 1923 framlagda svenska kommittéförslaget i ämnet såsom byggt på felaktiga premisser samt
i sin utformning opraktiskt och mera ägnat att motverka än gagna nämnda ändamål. <tab><i>K. Å.</i>

<b>Gebers</b> handelslexikon. Red. av Seth Svensson. De juridiska artiklarna ha
utarb. av Siegfried Matz. H. 1—7 (forts.). H. G. 1923—25. <i>Qi.</i> <tab>à <b>1:—.</b>

År 1923 påbörjade Gebers förlag närmast med förebild av ett danskt lexikon utgivandet av
ett modernt svenskt handels- och varulexikon. Första häftet utkom 1923, och det ställdes i
utsikt att hela verket, beräknat till 15 h., skulle bli klart under loppet av ett år. År 1925
lider mot sitt slut och ännu föreligger ej mer än knappt halva arbetet (A—K). Det ser ledsamt
nog ut som om det geberska lexikonet skulle följa exemplet av den östergrenska ordboken
ifråga om långsamhet i utgivandet.

Det är ej för mycket sagt att Gebers handelslexikon vid sitt framträdande mottogs med
glädje. Och det måste erkännas, att de rätt stora förväntningarna på detsamma hittills icke
svikits. Arbetet kommer enligt uppgift att besvara frågor rörande handeln och densamma närstående
områden samt därjämte utgöra ett varulexikon. Sålunda komma frågor att behandlas
beträffande bl. a. affärskutymer, in- och utländska, handels-, växel- och checkrätt, bank-, bolags-
och börsväsen, försäkrings-, tull- och transportväsen, kreditförhållanden, bokföring, mynt-, mått-
och viktsystem etc. Såvitt man vid ett första genomseende kan döma har redaktionen väl lyckats
lösa de båda huvudsvårigheter, som möta vid uppställandet av ett dylikt verk: ordvalet samt
artiklarnas proportioner inbördes, och för innehållets vederhäftighet borgar de båda
huvudredaktörernas namn. Ett fel är dock att ej uttal och accenter angivits. Visserligen utsättes inom
parentes från vilket språk ordet är hämtat, men den icke språkkunnige måste ju söka hjälp på
andra håll. Den lilla kostnadsökning, som uttalsbeteckning medfört, hade abonnenterna säkert
gärna gått med på.

Man må livligt hoppas, att ett så instruktivt, lätthanterligt men på samma gång så billigt
verk som Gebers handelslexikon skall vinna stor spridning i första hand bland näringsidkarna
själva men därjämte även bland menige man. <tab><i>K. R—dt.</i>

<b>Goodwin, Henry B[uergel].</b> Täppan som sommarnöje. Trädgårdsboken
för nybörjare. A. B. 1925. 128 + 76 s. Ill. <i>Qe.</i> <tab><b>9:50.</b>

En originell trädgårdsbok, i vad som gäller såväl uppställning som grepp på ämnet, men
rolig och givande. »En» — som förf. säger i undertiteln — »bok för nybörjaren» är den dock
ingalunda. Däremot har den mycket att säga den mer försigkomne angående val av blommor.

Deras plantering och framförallt skötsel och vård — allt meddelat efter lång och rik erfarenhet
och med det varmaste intresse. Sällsynt vackra och många kamerabilder ge ytterligare stöd åt
förf:s sortval och hortikulturella vägledning i övrigt. <tab><i>E. N.</i>

<b>Grenander, Sven.</b> Båtprat. A. B. 1925. 99 s. Ill. <i>Qjd.</i> <tab><b>2:75.</b>

Författaren vill i denna lilla bok göra propaganda för långfärdsseglingar. Välskriven och
lärorik som alla denne författares arbeten. <tab><i>I. B.</i>

<b>Haneson, Sonja.</b> Hemmets ekonomiska organisation. Lb. 1924. 150 s.
Ill. (Hemmets handböcker 7.) <i>Qc.</i> <tab><b>2:50,</b> inb. <b>4:—.</b>

Är skriven med tanke på dem, som stå i begrepp att bilda ett hem på ett minimum
av inkomster, och för hem, som ha svårt att få sina blygsamma inkomster att räcka till
livetsuppehälle men bör med stort utbyte kunna studeras även av dem, som ej behöva se på örena. <tab><i>R. N.</i>

<b>Hedenström, J. H.</b> Skogen, bondens guldgruva. Dess vård och förvaltning
med små utgifter och betydande inkomster. Sveriges lantbrukare tillägnad. Med
förord av B. Wahlgren o. C. Ad. Öhrström. Förf., Norrtälje. 1923. 99 s. <i>Qf.</i> <tab><b>2:50.</b>

En del råd och anvisningar om skogens skötsel riktade till våra mellansvenska jordbrukare
av en sitt yrke uppriktigt tillgiven gammal praktikus på skogsvårdens område. Den goda viljan
och den redliga avsikten räcka ej alltid att täcka bristerna i språklig klarhet eller i förmåga att
sätta en skogligt obildad läsare in i de synpunkter förf. önskar framföra till upphjälpande av
skogsbruket på våra bondehemman. Tamen est laudanda voluntas. <tab><i>T. J—n.</i>

<b>Hedström, Christian.</b> Några riktlinjer inom svensk boskapsavel, särskilt med
hänsyn till förädlingsarbetet inom den s. k. ayrshirerasen jämte redogörelse för
dess utvecklingshistoria. Under medverkan av Helge Ryde. A. B. 1924. 232 s.
Ill. <i>Qdbb.</i> <tab><b>12:—.</b>

Arbetet riktar sig i främsta rummet till de praktiska utövarna av avelsarbete inom den
svenska ayrshirerasen, vilkens hittillsvarande utvecklingshistoria det särskilt behandlar. Bild- och
tabellmaterial m. m. är hämtat från de ledande besättningarna och det ledande arbetet inom
denna ras. Boken avser att vara en på vår nuvarande praktiska erfarenhet (jämförd med det
vetenskapliga arbetets landvinningar) vilande grund för det fortsatta svenska boskapsavelsarbetet,
och den siktar särskilt på de förhållanden, som väntas inträda i och med den planerade
sammanslagningen av Svenska ayrshireföreningen och Avelsföreningen för rödbrokig svensk boskap.
Förf. leder själv avelsarbetet inom en av de mera kända ayrshirestammarna (Varekilsstammen)
och hans samarbete vid bokens utgivande med inom avelsledningen för denna ras verksamma
personer ger viss borgen för en ej blott sakkunnig utan även nöjaktigt omfattande och lämpligt
avvägd materialbehandling. Det goda och rikhaltiga bildmaterialet må särskilt framhållas. Boken
rekommenderas åt våra landsbygdsbibliotek. <tab><i>A. Ö—n.</i>

<b>Högstedt, Ida,</b> o. <b>Nyblom, Elsa.</b> Varukännedom och inköpskonst. Vägledning
för oerfarna husmödrar. Å. & Å. 1923. 103 s. <i>Qcb.</i> <tab><b>2:—.</b>

Vägledning för husmödrar i inköpandets svåra konst. Rikt illustrerad. <tab><i>R. N.</i>

[<b>Kleen, Else,</b> pseud.:] <i>Fru Hein.</i> Sin egen jungfru. W. & W. 1923. 119 s. <i>Qc.</i> <tab><b>2:75.</b>

Signaturen »Fru Hein» är journalist och husmor och har i en serie uppsatser i Stockholms-tidningen
skildrat sina hushållserfarenheter i en dublett med kokvrå. Dessa hushållsrön äro
samlade i »Sin egen jungfru». För dem, som själva syssla med ett miniatyrhushåll, är den lilla
boken ett verkligt fynd. <tab><i>R. N.</i>


<b>Lewinsohn, Richard.</b> Europas förmögenhet, dess omplacering och omvärdering
före och under världskriget. Övs. [fr. ty.] o. bearb. med särskild hänsyn
till Sverige. W. & W. 1925. 256 s. <i>Qb.</i> <tab><b>6:50.</b>

I denna bok, författad av en framstående tysk finansskriftställare, skildras i raska drag de
häpnadsväckande omdaningar, som på det ekonomiska och finansiella området inträffat i Europas
länder under och efter krigsåren. Framför allt uppehåller förf. sig vid de stora
industrikoncernernas och kapitalkoncentrationernas uppkomst och öden och ger därvid även intressanta
karakteristiker av ett antal av de mera inflytelserika finansmatadorerna och inflationsspekulanterna.
Utvecklingen går på ifrågavarande område med rivande fart. Stora omvälvningar ha på den
korta tiden, sedan boken utkom, redan skett, men den bevarar sitt intresse på grund av de
bilder den ger av ett sällsamt upprört skede av den europeiska kapitalismens historia. I ett
avslutningskapitel, tillagt av översättaren, lämnas en kortfattad redogörelse rör de ekonomiska
omvälvningarna i Sverige. Översättningen är tyvärr något vårdslösad. <tab><i>K. Å.</i>

<b>Lübeck, Sven.</b> Sveriges vattenkrafttillgångar och vattenkraftproduktion. Tiden.
1924. 149 s. Ill., litt. <i>Qbc.</i> <tab><b>3:40.</b>

Redogör på ett lättfattligt och koncist sätt för Sveriges vattenkrafttillgångar, vattenregleringsarbeten,
utförda vattenkraftanläggningar samt vattenkraftproduktionens organisation och ekonomi.
Därjämte lämnas en sammanträngd framställning av vår gällande vattenrätt samt olika
åsiktsriktningar i svensk vattenkraftpolitik. Boken prydes av ett antal goda illustrationer av svenska
vattenkraftanläggningar. <tab><i>K. Å.</i>

<b>Lundberg, Holger A.</b> Elda icke för kråkorna! Tisell 1923. 55 s. Ill. <i>Qcb.</i> <tab><b>0:75.</b>

En högst förträfflig liten handledning i hur man mest rationellt och ekonomiskt skall elda
i sin kakelugn, spis och kamin. Dessutom redogör förf. på ett lättfattligt sätt för våra
vanligaste bränslen och för en del värmetekniska spörsmål. Förf. har själv för Ingeniörsvetenskapsakademiens
räkning arbetat på hithörande frågor, och en hel del av de värdefulla resultat han
därvid erhållit finnas omnämnda i boken. Den bör finnas i varje bibliotek. <tab><i>I. B.</i>

<b>Mackintosh, Charles Henry.</b> Hur man säljer med framgång. Konsten att
skaffa och behålla kunder. Övs. [fr. eng.] och bearb, av Tom A. Björklund.
N. o. k. 1925. 155 s. Ill. <i>Qia.</i> <tab><b>3:—,</b> inb. <b>4:—.</b>

Rubricerade arbete utgör en fortsättning i Natur och Kulturs serie Moderna affärshandböcker
och utgör ett värdefullt tillskott till densamma. Boken delar sina föregångares förtjänst att
genom omfång och framställningssätt vara särskilt lämpad för praktikern, vilket väl i hög grad
får räknas bearbetaren (N. K:s reklamchef) till godo. Efter en inledande utredning av
försäljningskonstens psykologiska förutsättningar under rubriken »Effektivt tänkande», diskuterar förf.
»De sju detaljerna i en framgångsrik försäljning», »Massförsäljning» o. s. v., allt belyst av ex.
ur praktiken. Ävenså behandlas affärsbrevets uppställning och genom ex. visas, vilka skador
det vanliga stereotypa brevet kan åstadkomma. Som helhet kan sägas, att den lilla boken
rymmer många lärorika saker, väl värda att av varje försäljare beaktas. Den kan helt visst med
god behållning även läsas av den av ämnet intresserade lekmannen. <tab><i>K. R—dt.</i>

<b>Marcus, M[oritz].</b> Statens järnvägar. Kortfattad översikt av deras tillkomst,
ekonomi och organisation. Tiden 1924. 149 s. <i>Qja.</i> <tab><b>4:25.</b>

Ger en översiktlig redogörelse för de svenska statsjärnvägarnas tillkomsthistoria samt för de
väsentliga dragen av detta väldiga företags ekonomiska och organisatoriska förhållanden.
Arbetet tjänar som underlag för och komplettering till Socialiseringsnämndens år 1924 avgivna
utlåtande angående statens järnvägar som allmänt affärsverk (Socialiseringsnämndens
undersökningar 6). <tab><i>K. A.</i>

<b>Lönnberg, Einar,</b> [utg.]. Jakt och jaktvård. A. B. 1925. 524 s. Ill.
(Svenska jordbrukets bok 2.) <i>Qga.</i> <tab><b>30:—.</b>

Ät andra delen av det stort anlagda Svenska jordbrukets bok, vilken står under redaktion
av intendenten vid naturhistoriska riksmuseet, professor E. Lönnberg, och omfattar förutom här
föreliggande band det tidigare utgivna, av prof. Lönnberg utarbetade, om Sveriges jaktbara djur.


Vid utgivandet av bandet Jakt och jaktvård har prof. Lönnberg haft medverkan av icke
mindre än 16 fackmän på jaktvården berörande områden. Alla sidor av den föreliggande
frågan har därför kunnat behandlas, ej blott den egentliga jakten. Sålunda beröres uppfödning
av vilt m. m., villebrådets sjukdomar, jaktvapen och fångstredskap, jakthundarnas raser och
egenskaper, de sjukdomar, för vilka de äro utsatta, hundarnas dressyr och handhavande, de olika
jaktmetoderna och vad därtill hörer, det skjutna villebrådets skötsel och tillvaratagande
ävensom jaktförfattningarna. Då framstående specialister kunnat anlitas för de olika områdena,
har boken blivit i sann mening fackmässig, om ock något ojämn med hänsyn till behandlingssätt
och utförlighet. Redaktörens kända vederhäftighet och varma djurintresse är bästa
borgen för att boken i stort sett väl fyller sin uppgift. — Liksom andra delar av Svenska
jordbrukets bok bör även denna inköpas till landsbygdsbiblioteken. <tab><i>A. Ö—n.</i>

<b>Möllersvärd, J[ohn].</b> En älgjägare. Olof Svenssons älgjakter. Å. & Å.
1925. 121 s. <i>Qga.</i> <tab><b>3:50.</b>

Olof Svensson var vid sin död 1924 vårt lands kanske främste älgjägare. Sina upplevelser
som sådan omtalade han för utg. av denna bok, vilken sten ograferade berättelserna och nu,
antagligen i en åtskilligt retuscherad form, utgivit dem. Vad som i boken är M:s verk och vad
som är S:s är icke fullt klart. — Älgjakterna äro emellertid beskrivna på ett mycket levande
och för jägare intresseväckande sätt, och man läser boken med största nöje. Man lär i Olof
Svensson känna en jägare av rätta sorten, ofantligt kunnig i den högre jaktvetenskapen,
spårandet och kännedomen om högviltets vanor och sätt att röra sig i skogen, och fastän boken
handlar om en och samma slags jakt, blir man icke trött av läsningen. Man är snarare tacksam
för denna ovanligt sakrika och utan alla låter och osmakliga utsmyckningar gjorda
skildring. <tab><i>J. F.</i>

[<b>Norberg, Gertrud,</b> pseud.:] <i>Gertrud Norden.</i> Styra och ställa. Några
kapitel ur en husmors praktik. Lagerstr. 1924. 126 s. Ill. <i>Qc.</i> <tab><b>3:75.</b>

En bok om hemmet — heminredning och hemvård. Bokens styrka är dess planer, behandlande
dagliga göromål, veckogöromål och storstädning. <tab><i>R. N.</i>

<b>Reuterswärd, Gösta.</b> Blomstergårdens rika möjligheter. A. B. 1925. 112 s. Ill. <i>Qe.</i> <tab><b>2:75.</b>

Ger prov på vad arkitektoniskt som hortikulturellt kan göras för att pryda större och
mindre trädgårdar. På val av belysande bilder har omsorg nedlagts, vilket ej kan sägas om
språk och stil. <tab><i>E. N.</i>

<b>Rydin, Herman.</b> Om det svenska rikstelefonnätet. A. B. 1925. 74 s. Ill.
(Verd. småskr. 290.) <i>Qjg.</i> <tab><b>1:—.</b>

Generaldirektören Rydin har i ovanstående lilla Verdandihäfte givit oss en starkt personligt
skriven, levande, intressant och medryckande redogörelse för det svenska telefonnätets tillkomst,
utveckling och nuvarande ståndpunkt. Det är en liten upplysande bok, som varje lekman
borde läsa. Den lär oss hur telefonverket fungerar, hur det jämt har allmänhetens bästa
för ögonen och aldrig tröttnar att tillmötesgå dess alltjämt stigande krav. Vi få också veta,
hur man med tillhjälp av den modernaste teknikens hjälp övervinner den ena svårigheten efter
den andra och hur man fortfarande arbetar på övervinnandet av den kanske största av dem
alla: allmänhetens mången gång oresonliga misstro och otillfredsställdhet. Det bästa i hela
boken är dock kanske författarens skrivsätt. När man läser i densamma, har man nämligen
ej intrycket av att läsa utan av att åtnjuta förmånen att direkt höra författaren själv berätta. På
varje sida framlyser inte blott bilden av den kunnige fackmannen utan av en sällsynt nobel,
förstående och intellektuellt livaktig människa, som icke utan en liten glimt av humor i ögonvrån
betraktar sina stackars medmänniskor. <tab><i>I. B.</i>

<b>Sandberg, Gunnar.</b> Från Lappland till Afrika. Jaktminnen. A. B. 1925
266 s. Ill. <i>Qga.</i> <tab><b>7:75.</b>

Förf., en väldig Nimrod och känd som skicklig konservator, berättar om en mängd jakter,
dels i Sverige, särskilt Norrbotten, dels i tropiska Ostafrika. Lejon, leoparder, bufflar, giraffer,
noshörningar etc. passera revy och falla i tur och ordning för hans säkra skott, ej sällan


avgivna under risk även för skyttens liv. Framställningen är rask och målande, men en mindre
jaktlysten allmänhet har kanske ej så mycket nytt att hämta, om också många spännande situationer
och karakteristiska drag ur tillvaron både här och där visst ej äro att förakta. Illustrationerna
äro bra, flera av de svenska särdeles präktiga. <tab><i>C. S—g.</i>

<b>Skogsbruk</b> och skogsindustrier i norra Sverige av Mauritz Carlgren [m. fl.].
A. & W. 1925. 541 s. Ill., kart., litt. (Norrländskt handbibl. 10.) <tab><i>Qf.</i> <tab><b>16:—.</b>

På initiativ och med understöd av nyligen avlidne dr Frans Kempe framträder nu en ny
volym av norrländskt handbibliotek såsom bidrag till kännedom om Norrlands och hela landets
åtminstone från exportsynpunkt viktigaste näringskälla, skogsbruket och därpå fotade förädlingsindustrier.
En rad av framstående fackmän skildra Norrland som industriland, dess skogstillgångars
tillgodogörande, skogsvården och skogslagstiftningen samt framför allt de stora sågverks-
och massaindustrierna, vilka senare upptaga arbetets största del. Man finner i populärt hållen
form överskådliga och uttömmande redogörelser över ej blott virkets behandling från skogen
till exportfärdigt skick utan även en stor mängd uppgifter över de virkesförädlande verken och
dessas utveckling, över arbetsförhållandena samt över de norrländska industriernas ställning med
hänsyn till världsmarknaden. Även om vissa kapitel kanske lida av en onödig bredd och tyngd
eller om vissa polemiska inlägg kunde önskats uteslutna i en bok, som skall tränga fram till
en vidare läsekrets, måste dock arbetet räknas till ett av de värdefullaste bidrag som på länge
sett dagen rörande våra naturtillgångars utnyttjande och dessas ekonomiska betydelse för
landet. <tab><i>T. J—n.</i>

<b>Sonesson, Nils.</b> Drick vin berett av svenska frukter och bär. A. B. 1923.
159 s. Ill.  <i>Qca.</i> <tab><b>3:—.</b>

En bok om beredning och behandling av fruktvin, om dess utbredning i olika länder och
om dess möjlighet till framgång i Sverige. <tab><i>R. N.</i>

<b>Stade, Lillie.</b> Lunchrätter och småvarmt. W. & W. 1924. 144 s. (W. &
W:s handböcker 76.) <i>Qca.</i> <tab><b>2:75.</b>

Redigt uppställd och lätt överskådlig bör Lunchrätter och småvarmt bliva en god hjälpreda
vid finare matlagning. <tab><i>R. N.</i>

<b>Sveriges</b> automobil- och omnibuskommunikationer. Officiella tidtabeller. Oktober
1925—maj 1926. Red.: E. Adlerstråhle. Huvuduppl. f. hela landet. Nst.
1925. [196 s.], kart. <i>Qja</i> <tab><b>1:—.</b>

Som boken innehåller utmärkta beskrivningar över alla våra svenska vägar, bör den kunna
göra god tjänst som uppslagsbok i referensbiblioteket. Den innehåller dessutom tre kartor
över Sverige samt fullt med planskisser. <tab><i>I. B.</i>

<b>Törnqvist, Gerhard.</b> Om försäljning N. bokh. 1925. 74 s. Litt. (Sv.
industriförb. Avd. Organisation 20.) <i>Qia.</i> <tab><b>3:50.</b>

Föreliggande arbete är en i kompendiös form given framställning av modern försäljningskonst.
Har man tagit del av de stora amerikanska volymerna i ämnet, är man måhända förf.
tacksam för hans 75 sidor, men fråga är ju dock om ej behandlingen här blivit alltför schematisk.
Visserligen är väl boken avsedd närmast som underlag för handelshögskolestudier,
men dess utgivande i bokhandeln antyder ju att den vänder sig även direkt till affärsmännen.
Så har exempelvis det viktiga avsnittet »försäljarutbildningen» fått nöja sig med tre och en halv
sida, och »den personliga försälj ningen» med sju och en halv o. s. v. Icke förty kan den lilla
boken varmt rekommenderas. Den ger många värdefulla råd angående försäljningens planerande,
organisation etc. Naturligtvis ser man ju att förf. erhållit sin utbildning på området i
Amerika (som väl är den bästa till buds stående), men en hel del av framställningen grundar sig
även på hans egna erfarenheter och rön såsom praktiserande försäljare i hemlandet. <tab><i>K. R—dt.</i>

<b>Weijber, David.</b> Ladugårdsförmannen. Praktisk handbok i nötkreaturens
skötsel och vård. A. B. 1924. 80 s. <tab><i>Qdb.</i> <tab><b>2:25.</b>

Weijber, vilken är föreståndare för Berga lantbruksskola i Stockholms län, är inom fackmannakretsar
känd såsom en energisk och prövande praktiker, som med sitt vakna intresse är

särskilt knuten till nötkreatursskötseln. Då våra husdjurs- och utfodringsläror i regel behandla
ladugårdsarbetets praktiska utförande mera i förbigående, har W:s föreliggande skrift, vilken han
utgivit efter uppmaning från flera håll inom praktikmännens led, en stor uppgift att fylla; och
att den, rätt utnyttjad, också förmår väl fylla denna, har erkänts av de mest kompetenta
bedömare. Boken avses givetvis främst för ladugårdsförmännen och dem som hava att leda och
övervaka deras arbete, men den har därjämte den vidast tänkbara användningskrets, nämligen
vid undervisningen i lantbruks- och lantmannaskolor ävensom för lärarna vid de yrkesbestämda
fortsättningsskolorna och, sist men ej minst, för alla självständiga mindre jordbrukare. <tab><i>A. Ö—n.</i>

<b>Wenström, Kerstin.</b> Husmoderns 1000 recept i bakning, konservering,
korv- och charkuteritillverkning, karamellkokning samt beredning av konditorivaror
och efterrätter. B. W. 1924. 390 s. Ill. (Handböcker för hemmet 4. <i>Qca.</i> <tab>Inb. <b>7:50.</b>

Av Husmoderns 1000 recept äro ungefär hälften på bakverk från allra enklaste slag till
finaste konditorivara. Den andra hälften ger beskrivningar på konfekt- och karamelltillverkning,
efterrätter, glasser samt på konservering av frukt och bär. Väl inbunden och med vackra
illustrationer. <tab><i>R. N.</i>

<b>Viksten, Carl.</b> De svenska järnvägarnas uppkomst och utveckling. A. B.
1925. 66 s. Ill., portr., kart. (Verd. småskr. 291.) <i>Qjb.</i> <tab><b>1:—.</b>

Arbetet inledes med en kortare översikt över samfärdseln i Sverige före järnvägarna. Därefter
redogöres på ett sakligt och vederhäftigt sätt först för järnvägarnas uppkomst i England
och därefter i Sverige. Något ingående på den tekniska sidan av järnvägsbygget eller på lokomotivens
och vagnarnas utveckling finnes ej, utan förf. har lagt huvudvikten på den historiska
sidan av järnvägarnas utveckling. Ej heller finnes någon redogörelse för den elektriska järnvägsdriften
i Sverige och dess förhistoria. En kortare sådan hade dock varit av intresse. <tab><i>I. B.</i>

<b>Zeuthen, Johanne,</b> o. <b>Olsson, Märta.</b> Lärobok i hushållsgöromål för fortsättningsskolor
och lärlingsskolor. Nst 1923. 131 s. Ill. <i>Qc.</i> <tab><b>1:60,</b> inb. <b>1:95.</b>

Avsedd att användas vid undervisning i husligt arbete vid fortsättningsskolor och lärlingsskolor.
Innehåller utom matlagnings- och födoämneslära korta kapitel behandlande hemmets
ekonomi, bostadsvård, personlig hygien och första hjälpen vid olycksfall. <tab><i>R. N.</i>

</chapter>
<chapter name="R. Gymnastik, sport, lek och spel.">
<h3>R. Gymnastik, sport, lek och spel.</h3>
<b>Berättelse</b> över olympiska spelen i Paris 1924 utg. av Erik Bergvall. (Titrubr.:
VIII. Olympiaden.) Nordisk idrottslifs förl. 1924. 367 s. Ill. <i>Rb.</i> <tab><b>7:—,</b> inb. <b>9:—.</b>

En halvofficiell berättelse över Pariserolympiaden 1924, där den mera officiella redogörelsen
över tävlingar och resultat intressant kompletteras med belysande tvärsnitt och specialskildringar
av de mest intresseväckande episoderna i den väldiga tävlingsfesten. Arbetet inledes
med en återblick på de tidigare olympiaderna och dessutom upptages till behandling
frågan om de moderna olympiska spelens existensberättigande, som enl. förf. är obestridligt,
även om programmets rätta avvägning numera lämnar åtskilligt övrigt att önska. <tab><i>A—e H—m.</i>

<b>Bergvalls</b> idrottsbok. 1924. Nordisk idrottslifs förl. 1924. 191 s. Ill. <i>Rb.</i> <tab><b>3:25.</b>

En trevlig idrottsbok för ungdomen, som dels i ledig form behandlar några av det gångna
årets idrottsliga evenemang och dels innehåller några instruktiva och intressanta utredningar i
idrottsfrågor av mera aktuell natur. <tab><i>A—e H—m.</i>

<b>Borg, Arne.</b> Hur jag simmade jorden runt. A. B. 1924. 302 s. Ill. <i>Rbc.</i> <tab><b>5:50.</b>

Ett tidsdokument på gott och ont skulle man kunna kalla denna skildring, hur en svensk
»världsmästare i simning» gör en tävlingsturné jorden runt. Nog kommer den att stöta många,
särskilt äldre, för huvudet, men många drag från nutida idrottsliv äro tagna på kornet, och
boken genomsyras av den friska framåtanda och det minst sagt oförbränneliga humör, som
kännetecknat bokens förf. som idrottsman. Boken visar ganska klart de vådor, som kunna
medfölja nutida idrottsliv och som lätt kunna leda till övandet av idrott som ett självändamål,
som absolut icke hör samman med idrottens anda och mening. <tab><i>A—e H—m.</i>

<b>Grubb, G.</b> Stockholms gymnastikförenings minnesskrift 1875—1925. Sthms
gymnastikfören., Sthm 1925. 360 s. Ill. <i>Ra(f).</i> <tab><b>7:50.</b>

Ett stycke kulturhistoria av stort intresse är verkligen denna 50-årsskildring av en av våra
förnämsta gymnastikföreningar, som bl. a. haft som speciell uppgift genom decennierna att göra
propaganda utom Sverige för Lings gymnastik. Skildringen behandlar visserligen huvudsakligen
dessa vikingatåg bl. a. ända till U. S. A., men mellan raderna i dessa berättelser kan man också
läsa en hel del om utvecklingen av det kulturarv, som vi ha i vår svenska gymnastik. Stockholms
gymnastikförening har varit en gymnastikens gode banerförare såväl 1875 som 1925 och
skildringen av de gymnastiska förhållandena inom Stockholms gymnastikförening kan gott
sägas vara karakteristisk för svensk gymnastik 1875 likaväl som 1925. <tab><i>A—e H—m.</i>

<b>Lange, Thor.</b> Körteknik. A. B. 1925. 148 s. Ill. <i>Rbe.</i> <tab><b>2:75.</b>

Bland alla de massor av praktiska bilböcker förefaller ovanstående höra till de bästa. Den
är lagom stor och lagom ingående samt lämnar en hel del värdefulla rad för det praktiska
utövandet. Boken avslutas med en förklaring över en del termer och benämningar, som
användas inom automobilfacket. <tab><i>I. B.</i>

<b>Stabell, Halldis.</b> Handbok för mina elever. W. & W. 1924. 79 s. Ill. <i>Rc.</i> <tab><b>5:50.</b>

Tre år å rad har författarinnan uppbyggt den svenska allmänheten med ett nytt arbete i
s. k. kroppskultur. Denna senaste handbok överträffar dock alla hennes föregående, ty en
större samling floskler har väl näppeligen överlämnats i en okritisk allmänhets händer. Valda
stycken ur densamma lämpa sig väl som högläsning i stället för bitar ur skämttidningarna, och
författarinnan synes ej ens kunna behärska svenska språket tillräckligt för att klargöra för
läsaren vad som åsyftas. Förlusten härav synes dock vara skäligen ringa. <tab><i>A—e H—m.</i>

<b>Tegnér, Torsten.</b> Colombes & C:o. Dagboksblad från en olympiad. See.
1924. 140 s. Ill. <i>Rb.</i> <tab><b>3:—.</b>

En ny samling »glimtar», denna gång uteslutande från Parisolympiaden, där man får tillfälle
att konstatera förf:s förmåga att låta en enstaka episod kasta en blixtbelysning över olika
sidor av vårt idrottsliv. Med växling från högsta entusiasm till djupaste pessimism skänka
dessa verkligt temperamentsfullt skrivna dagboksblad en ganska god uppfattning om det egendomliga
skådespel, som i och med de olympiska spelen uppföras vart 4:de år inför det mest
internationella publikum, men förfis skildring lämnar intet svar på frågan om dessa spel ha
eller sakna sitt existensberättigande i vår tid. <tab><i>A—e H—m.</i>

— — Paris—Antwerpen—Chamonix. Mer och mindre olympiska glimtar. A. B.
1924. 125 s. Ill. <i>Rb.</i> <tab><b>2:75.</b>

Glimtar kallar förf. själv dessa korta skisser från olympiska idrottstävlingar å dessa tre
orter, sedda genom förf:s originella glasögon. Dessa talangfullt skrivna ögonblicksbilder från
det nutida idrottslivet sådant som det framför allt framträder vid olympiadernas koncentration
hava ursprungligen varit publicerade i förfis eget tidningsorgan, Idrottsbladet, men ha
här samlats och givits en tilltalande utstyrsel. <tab><i>A—e H—m.</i>

<b>Uggla, Gustaf,</b> o. <b>Uggla, Bertil.</b> Gymnastik och idrott åt alla. En vägledning.
Nst. 1924. 280 s. Ill. <i>R.</i> <tab><b>4:50.</b>

En kort orientering i dels gymnastik och dels de flesta av de nu övade idrotterna med huvudvikt
lagd vid allmän idrott, simning och skidlöpning och i avsikt att skänka läsarna en
viss allmän insikt i de olika idrottsformerna jämte friluftsliv. För fotboll och en del mindre

allmänt övade idrottsgrenar redogöres dock endast genom återgivande av gällande spelregler,
varjämte bifogats bestämmelserna om de olika idrottsmärkena. <tab><i>A—e H—m.</i>

<b>Wide, Anders.</b> Den uppväxande ungdomens fysiska fostran. Gymnastik,
idrott, tävlingar. See. 1924. 79 s. Ill. <i>R.</i> <tab><b>1:60.</b>

I denna uppsats varnar bl. a. förf. för ungdomens deltagande i alltför mycket idrottstävlingar,
varemot han varmt förordar övandet i sunda former av gymnastik och idrott. De i
texten ingående bilderna av gymnastiska rörelser äro föga i överensstämmelse med nutida
gymnastisk uppfattning. <tab><i>A—e H—m.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Baur, Erwin, Fischer, Eugen,</b> o. <b>Lenz, Fritz.</b> Ärftlighet och rashygien.
Till sv. [fr. ty.] av Robert Larsson. D. 1, 2. Nst. 1925. 576 s. Ill., kart.,
litt. <i>Uea.</i> <tab><b>15:—,</b> inb. <b>17:—.</b>

D. 1. Människans ärftlighet. — D. 2. Urval och rashygien.

Föreliggande utförliga handbok har kommit till stånd genom samarbete mellan tre ledande
forskare på området. Baur ger en i all sin koncentration utmärkt framställning av variations-
och ärftlighetslärans grunddrag med speciell hänsyn till vad som är av betydelse för förståelsen
av människans ärftlighetsförhållenden. Fischer har tagit den rasbiologiska sidan på sin lott
och lämnar en klargörande överblick av raser och raskaraktärer. Större delen av arbetet
härrör emellertid från Lenz. Han orienterar kring metodiken samt redogör ingående för vår
faktiska kunskap om såväl sjukdomars och defekters som begåvningens ärftlighet. Likaledes har
Lenz ansvaret för hela arbetets andra del med rubriken »Urval och rashygien», karakteriserad
av en rikedom på synpunkter men också av ett starkt hävdande av personliga uppfattningar.
Förf. framlägger tillika ett genomtänkt praktiskt-rashygieniskt reformprogram, där åtskilliga
brännbara ämnen ventileras. Otvivelaktigt är detta i många punkter ägnat att väcka kritik och
föranleda diskussion. — Arbetet har med föredömlig omtänksamhet försetts med anvisningar på
lämplig litteratur å området. <tab><i>W. B.</i>

<b>Berg, Bengt.</b> Tavlor av svenska fåglar. Nst. 1925. F:o. 60 pl. <i>Ugg.</i> <tab><b>25:—,</b> inb. <b>33:—.</b>

Tavlor utan text, men utomordentligt vackra och uttrycksfulla, återgivande karakteristiska
bilder av olika svenska fåglar, mestadels familjeidyller. Bortemot hälften torde återfinnas i
förf:s tidigare arbeten, men reproduktionen har i detta verk kunnat ske på ett tekniskt än mera
fulländat sätt, varigenom dessa tavlor tillika utgöra ett storartat vittnesbörd om den svenska
bokkonstens höga nivå. <tab><i>W. B.</i>

<b>Bergstrand, Östen.</b> Astronomi. A. B. 1925. 752 s. Ill. <i>Ua.</i> <tab><b>37:50.</b>

Alltsedan Nordenmarks bearbetning av Flammarions astronomi utkom, ha vi på vårt språk
i detta ämne saknat en populär framställning, som med avseende på fullständighet motsvarar
nyss nämnda på sin tid mycket förtjänstfulla arbete. Denna brist har på ett tillfredsställande
sätt blivit avhjälpt genom prof. Bergstrands bok.

När det gäller att popularisera ett forskningsområde, som befinner sig i ett skede av så
stark utveckling som stellarastronomien, så blir framställningen gärna färgad av förf:s egen
personliga uppfattning och kanske i så måtto ensidig, vilket också skulle kunna sägas om enstaka
kapitel i föreliggande arbete. Boken måste emellertid hälsas med glädje av alla vänner till
astronomien och borde ej få lov att saknas i folkbiblioteken. <tab><i>Br. F.</i>

<b>Bolin, Iwan.</b> Den organiska kemien och vad den lär oss i det praktiska livet.
N. o. k. 1925. 227 s. Ill., litt. (Natur och kultur 44.) <tab><i>Uceb.</i> <tab><b>2:25,</b> Inb. <b>3:—.</b>

För att med behållning läsa denna bok bör man ha någon kunskap i kemiens grunder,
inhämtad genom studium av exempelvis samme författares oorganiska kemi, utgiven såsom n:o
4 i serien Natur och Kultur. På grund av sin enkla, flytande stil, stora vederhäftighet och
utsökt klara framställning, måste arbetet räknas som ett av de främsta inom den

populärvetenskapliga litteraturen. Förutom en inblick i den organiska kemiens problem lämnas en
redogörelse för en mängd kemiska industrier, som ha en utomordentlig betydelse i det praktiska
livet. Bland de talrika, med de enklaste hjälpmedel utförbara försöken innehålla ett flertal
anvisningar om hur man själv kan framställa en del i vardagslivet begagnade kemiska produkter
— en hel receptsamling. Av oskattbart värde är det, att här ha fått ett urval av annars
mycket svåråtkomliga uppgifter beträffande en hel del kemiskt-tekniska produkter, som de sista
åren fått vidsträckt användning. I detta sammanhang bör det utförliga, alfabetiska registret
omnämnas. Den fysiologiska kemien samt färgämnenas och läkemedlens kemi beröras endast
i förbigående. Förf. har för avsikt att åt dessa områden ägna en tredje del, »Det levande
livets kemi». <tab><i>E. H—n.</i>

<b>Brehm, Alfred.</b> Djurens liv. I sv. Övs. [fr. ty.] och bearb. utg. av Alarik
Behm. Bd 1—7. A. B. Familjeboken 1920—25. Ill. <i>Ug.</i> <tab>Inb. à <b>35:—.</b>

Planen att med vår litteratur införliva Brehms klassiska verk måste hälsas med den största
tillfredsställelse. Den svenska upplagan framträder i en efter våra förhållanden av skilda
fackmän gjord självständig bearbetning. Till texten har fogats ett utsökt illustrationsmaterial, i ej
ringa utsträckning efter original för den svenska editionen. Och om utstyrseln i övrigt gäller,
att den torde överträffa den senaste tyska upplagans. Hittills hava sju band utkommit, de fem
första avhandlande däggdjuren, de två övriga fåglarna. Inalles beräknas verket komma att
omfatta 15 band. Med särskilt intresse lägger man märke till en av den svenska utgivaren,
intendenten Behm, utarbetad framställning av människans skadegörelse inom däggdjursvärlden,
betitlad »Däggdjurens öde.»

I den mån kostnadsfrågan låter sig övervinna, är det uppenbart att våra offentliga boksamlingar
icke böra försumma att tillhandahålla detta förtjänstfulla uppslagsverk, vilket icke
minst för den unga generationen är ägnat att utgöra en utomordentligt värdefull
kunskapskälla. <tab><i>W. B.</i>

<b>Caldenius, Carl C:zon,</b> o. <b>Sandegren, Ragnar.</b> Vårt land under och
efter istiden. N. o. K. 1925. 159 s. Ill., kart., litt. (Natur o. kultur 43.)
<i>Udc.</i> <tab><b>2:25,</b> inb. <b>3:—.</b>

En lättfattlig och medryckande skildring av vårt lands underbara öden. så som de te sig
efter de senaste årtiondenas forskningar inom kvartärgeologiens olika områden. Inledningsvis
skildras de geologiska krafter, som varit verksamma vid landets daning och resultaten av deras
verksamhet. Därefter behandlas landisens utbredning och avsmältningsförlopp, härunder
uppkomna jordarter och landskapsformer samt den på uppmätning av lervarven grundade
tideräkningen; vidare de stora dragen av nivåförändringarna. Ett särskilt kapitel är ägnat åt
torvmarkerna och deras märkliga vittnesbörd om gångna tiders klimat och vegetation.

Illustrationsmaterialet är genomgående väl valt. Boken kan livligt rekommenderas åt
envar och bör ej saknas i något folkbibliotek. <tab><i>K. E. S—m.</i>

<b>Cleve-Euler, Astrid.</b> Det underbare grundämnet selen. Lb. 1925. 90 s.
Ill., portr. (Vad vi veta 5.) <i>Ucd.</i> <tab><b>2:—.</b>

Förf. berättar i denna bok på ett verkligt medryckande och intresseväckande sätt om det
hittills så gott som obemärkta grundämnet selen, som tyckes komma att få en så märklig
betydelse. Orsaken härtill är selens egenskap att ändra sin elektriska ledningsförmåga vid
belysning. En hel mängd egendomliga men därför ej mindre betydelsefulla apparater äro redan
konstruerade med dess hjälp, såsom t. ex. apparater för bildtelegrafering, ljudkinematografen,
optofonen eller apparaten med vars tillhjälp blinda kunna läsa m. m. I ett par mycket klart
och lättfattligt skrivna kapitel redogör förf. för de fysikaliska lagarna för elektricitet och ljus.
Boken kan utan tvekan räknas som ett av våra originellaste och trevligaste
populärvetenskapliga arbeten. <tab><i>I. B.</i>

<b>Fries, Carl.</b> Färder och fåglar. Lb. 1925. 163 s. Ill. <i>Ue.</i> <tab><b>6:50,</b> inb. <b>9:50.</b>

Inom svensk naturskildring intar boken ett framskjutet rum. Förf. har behandlat mycket
växlande motiv från skånska bokskogar upp till lappländska fjällhedar och nordnorska
fjordar, och med en fint skuren penna tecknat stämningsbilder av natur och liv, vilka
genomgående stå på en mycket hög nivå. I kamerajaktens konst har förf. genom talrika fotografier

av växter och fåglar dokumenterat en skicklighet, som för tankarna till det bästa som i denna
väg bjudits i vårt land. <tab><i>W. B.</i>

<b>Goodwin, Ida B[uergel].</b> Troll och Tott och deras vänner. Med fyrtio
kamerabilder av Henry B. Goodwin. A. B. 1924. 90 s. Ill. <i>Ugf.</i> <tab><b>6:—.</b>

En förtjusande bok om airedaleterriern Troll, hans barn och vänner, försedd med eleganta
kamerabilder av förf:s make, dr H. Goodwin. Speciellt alla hundvänner böra finna glädje
i att läsa boken, och de skola säkerligen konstatera, att alla de trevliga egenskaper, som
förf. uppdagat hos sina hundar, även finnas hos deras. <tab><i>J. F.</i>

<b>Haas, Arthur.</b> Naturen enligt den moderna fysiken. [Övs. fr. ty.] Nst.
1925. 157 s. Ill., litt. <i>Uc.</i> <tab><b>3:25.</b>

Den snabba utvecklingen å atomforskningens och stellarastronomiens områden under de
senaste åren har ganska mycket förändrat vår uppfattning av naturen. Då därtill kommer, att
relativitetsprincipen vänt upp och ned på flera fundamentala begrepp inom fysiken, torde det
för mången intresserad icke fackman vara svårt att finna sig tillrätta bland de moderna teorierna.
Den, som vill ta del av vår tids forskningsresultat utan att djupare intränga i detaljproblemen,
torde genom denna bok kunna få en värdefull orientering. <tab><i>Br. F.</i>

<b>Heims, O[tto].</b> Fåglar i våra trädgårdar. Övs. fr. da. o. bearb. av Carl
Fries. Lb. 1925. 4:o. 132 s. Ill. <i>Ugg.</i> <tab><b>8:—,</b> inb. <b>11:—.</b>

En populärt hållen skildring av över ett femtiotal fågelarter, som mera regelbundet uppträda
i människans sällskap. Arbetet innehåller dessutom en del värdefulla praktiska anvisningar
rörande olika fågelskyddsanordningar. De behandlade arternas identifiering underlättas
väsentligen genom naturtrogna avbildningar i färg. <tab><i>W. B.</i>

<b>Herlin, Ernst.</b> Fysiken i vardagslivet. 1. N. o. k. 1925. 173 s. Ill., litt.
(Natur o. kultur 49.) <i>Ucc.</i> <tab><b>2:25,</b> inb. <b>3:—.</b>

1. Vila och rörelse.

Var och en, som hitintills utan gedignare skolkunskaper i fysik velat sätta sig in i detta
ämne och dess praktiska tillämpningar, har alltid stött på den stora svårigheten att finna
någon därtill lämplig litteratur. Ernst Herlins nu utkommande arbete »Fysiken i vardagslivet»,
varav 1:sta delen, handlande om vila och rörelse, nu föreligger, vill söka avhjälpa den bristen. Att
döma av den föreliggande delen tyckes han också på ett utmärkt sätt ha lyckats härmed. Han
har förstått att med pedagogisk skicklighet tillrättalägga det många gånger ej så lätta stoffet,
och han har även förstått att så väva in det nyttiga med det intressanta och nöjsamma, att
läsaren, utan att han själv vet av det, förutom allt intressant även fått i sig en hel mängd
s. k. torra, tråkiga fakta. Torra fakta är dock ett ord, som ej borde nämnas i samband med
denna bok. Författaren har lyckats att ur dem alla alltid få något av levande intresse.

Den första delen omfattar statiken och dynamiken. Den skiljer sig dock betydligt från
de gängse läroböckerna på detta område. Förf. har nämligen i denna del även tagit med
termometrien och en del av värmeläran. Detta är ett värdefullt uppslag, ty därvid kan han på
ett mycket fylligare och överskådligare sätt behandla en hel del statiska frågor, t. ex. specifika
vikten och dess beroende av temperatur m. m. Å andra sidan vinnes i koncentration. På detta
sätt blir det ej behövligt att både i statiken och värmeläran behandla samma saker. För dem,
som på egen hand vilja utföra fysikaliska försök, kommer boken att vara till värdefull hjälp.
Den första delen innehåller ensamt ej mindre än 101 anvisningar till lätt utförbara sådana.
Mycket arbete synes ha nedlagts för att få med så många och allsidiga praktiska tillämpningar
som möjligt. Både ballonger, luftskepp, aeroplan och segelfartyg såväl som det moderna
rotorfartyget äro beskrivna. Även de för den moderna maskintekniken så viktiga kullagren och
precisionsmåtten äro medtagna. <tab><i>I. B.</i>

<b>Holm, R[agnar],</b> o. <b>Friman, E.</b> Elektricitet och magnetism enligt modern
åskådning. N. o. k. 1923. 144 s. Ill. (Natur o. kultur 26.) <i>Uccd.</i> <tab><b>2:25,</b> inb. <b>3:—.</b>

Författarna ha sökt i denna bok att med tillhjälp av den moderna elektronteorien på ett
populärt men dock fullt logiskt och sakligt sätt bygga upp läran om elektricitet och magnetism.


De ha enligt anmälarens åsikt även lyckats i denna sin strävan. En del teorier och lagar bli,
tagna på detta sätt, både lättfattligare och enklare. Matematiska härledningar, annat än av
enklaste slag, förekomma ej. Några svårare, som emellertid äro av väsentligt värde, hava dock
medtagits men uti avdelningar med fin stil. I de sista kapitlen av boken behandlas den
trådlösa telefonen och telegrafien på ett ingående sätt. <tab><i>I. B.</i>

<b>Högdahl, Thor.</b> Naturskydd i Sverige. Handbok för skola och hem. Utarb.
på uppdrag av Svenska naturskyddsföreningen. Med förord av Karl Starbäck
Nst. 1925. 277 s. Ill., portr., kart., litt. <i>U.</i> <tab><b>5:—.</b>

Föreliggande handbok, vilken Svenska naturskyddsföreningens sekreterare utarbetat på
föreningens uppdrag och med stöd av fackmän på skilda områden, lämnar en förträfflig populär
orientering rörande naturskyddets utveckling och uppgifter inom vårt land. Arbetet redogör
sålunda för våra nationalparkers tillkomst, för geologiskt och botaniskt naturskydd samt för
önskemål och åtgärder beträffande det högre djurlivets skyddande. Självfallet har också gällande
lagstiftning erhållit särskild behandling. Därjämte avhandlar förf. ett flertal olika frågor, som
sammanhänga med naturskyddstankens fortsatta främjande i stad och på land, t. ex. naturskydd
och hembygdsvård, naturskydd i städer, naturskyddet och skolan.

Såväl för den enskilde naturvännen som framför allt för lärare i olika ställning kommer
arbetet otvivelaktigt att bliva av stor betydelse, då det gäller att vinna förståelse för det program,
som naturskyddsrörelsen innebär. Ur denna synpunkt måste man önska arbetet en vidsträckt
spridning. <tab><i>W. B.</i>

<b>Munthe, Henr[ik], Hede, J. Ernhold,</b> o. <b>Post, Lennart von.</b> Gotlands
geologi. En översikt. [L. H.] 1925. 130 s. Ill., kart., litt. (Sv. geol.
unders. C: 331. Årsbok 18: 3.)   <i>Udc.</i> <tab><b>3:—.</b>

I anslutning till de geologiska kartbladen över Gotland, av vilka de tvenne sydliga, Burgsvik
och Ronehamn, utkommit och ytterligare några äro att förvänta inom närmaste tiden, har
ovanstående populärt hållna översikt av öns geologi utarbetats, avsedd att vara en inledning
till studiet av de geologiska kartbladen samt att ge den intresserade allmänheten en inblick i
öns intressanta geologiska företeelser och utvecklingshistoria.

H. Munthe lämnar en allmän översikt av öns geologiska byggnad och geomorfologiska
huvuddrag samt en utförlig redogörelse för de av landisen och av havet bildade jordarterna och
företeelserna, landfaunans inkl. människans invandring m. m. J. E. Hede beskriver berggrunden
och dess lagringsförhållanden samt fossilinnehåll. L. von Post skildrar slutligen de märkliga,
numera i allmänhet utdikade gotländska myrarna, deras hydrografi, sedimentation och jordartsbildning
samt på grundvalen av pollenanalys deras utvecklingshistoria genom den postglaciala
tidens olika klimatskeden.

Ett stort antal goda kartor, fossilplanscher och fotografier illustrera framställningen. Boken
har sin givna plats i varje gotländskt skol- och fackbibliotek. <tab><i>K. E. S—m.</i>

<b>Sandstedt, Hj[almar] J:son, Knutsson, K[arl], o. Knutsson, G[unnar] H.</b>
Naturlära för allmänna fortsättningsskolor. Bv. 1924. 121 s. Ill. <tab><i>U.</i> <tab>Inb. <b>1:90.</b>

Boken innehåller en del kortfattade översikter från skilda delar av naturvetenskapen, framför
allt från sådana, som ha praktisk betydelse. Särskilt stort utrymme har ägnats fysiken.
Vad den kemiska delen av arbetet beträffar, kan undertecknad naturligtvis ej annat än anse den
vara bra, då den så gott som helt och hållet är hämtad ur hans egen lilla lärobok i kemi.
Skada blott att det tryckfel, som stod i denna boks andra upplaga, även är medtaget. <tab><i>I. B.</i>

<b>Schönichen, Walther.</b> Urtidens djur. Övs. [fr. ty.] av E. Thall. H. G.
1925. 142 s. Ill. <i>Udbb.</i> <tab><b>3:25.</b>

En väl gjord populär skildring av svunna tidsåldrars djurvärld, bearbetad för svenska
förhållanden av en fackman på området. <tab><i>W. B.</i>

<b>Størmer, Carl.</b> Från världsrymdens djup till atomernas inre. Övs. fr. no.
av P. Valberg. Nst. 1924. 151 s. Ill., litt. <i>U.</i> <tab><b>3:—.</b>

Den norske professorn Carl Stermer har i denna bok lämnat en sällsynt fängslande redogörelse
å ena sidan från de stora dimensionernas värld, jättestjärnornas, solhoparnas och nebulosornas,
å andra sidan från det oändligt lillas värld, atomernas och elektronernas. Han beskriver
på ett verkligt fascinerande sätt, hur människohjärnan sökt utforska och omspänna dessa
stora såväl som små avstånd, från milliontals mil ned till milliondels millimetrar. Vi få i boken
stifta bekantskap med den nya stellarastronomiens senaste rön, hur man lyckats bestämma
fixstjärnornas avstånd, storlek, rörelse, temperatur m. m. Därnäst kommer en redogörelse för norrskenet
och dess orsaker, ett område, som förf. själv på ett värdefullt sätt riktat. Endast den
anmärkningen må riktas mot detta kapitel, att det kanske upptager väl stort utrymme i förhållande
till bokens övriga innehåll. Sist införes läsaren i atomernas värld och får där göra bekantskap
med radiums märkliga egenskaper, Rutherfords epokgörande upptäckter och Bohrs geniala
atommodeller. Boken är skriven på ett ytterst lättfattligt sätt. De stora talen såväl som de små,
som i sig själva äro ofattbara för människans förstånd, belysas med en hel del fyndigt funna
bilder. Boken är utmärkt översatt och rekommenderas till alla, som ej ha tid att tränga djupare
in i hithörande problem, men som ändock önska en modern överblick över desamma. <tab><i>I. B.</i>

<b>Tallqvist, Hj[almar].</b> Energi och entropi. N. o. k. 1923. 160 s. Ill.,
portr., litt. (Natur o. kultur 21.) <i>Uc.</i> <tab><b>2:25,</b> inb. <b>3:—.</b>

Lika urgammal som människornas strävan att utforska naturens hemligheter, lika urgammalt
är hennes första försök att konstruera ett perpetuum mobile, en evighetsmaskin, en maskin som av
intet alstrar arbete. Knappast något annat naturvetenskapligt problem har utövat större
tjusningskraft på forskarna och tusen och åter tusen ha slösat all sin uppfinningsförmåga på lösandet av
detsamma. Tyvärr dock alltid utan resultat: problemet har visat sig vara olösligt. Utan resultat
är dock kanske ej rätt att säga, ty alla de misslyckade försöken ha givit oss den stora och
viktiga lärdomen, att energi ej är något, som kan alstras, att den är evig och oförgänglig. De ha
dessutom skapat det underlag, varförutan förra århundradets stora fysiker, Mayer, Carnot,
Helmholtz, Kelvin m. fl., ej skulle kunnat utföra sina för hela den moderna naturvetenskapen
grundläggande arbeten. Det är framför allt om dessa män och deras verk som Tallqvists verkligt
fängslande bok handlar. Den redogör på ett medryckande och lättförståeligt sätt för deras
bemödanden, tankar och resultat. Men boken ger mer. Den slutar ej förrän den fört sina läsare
fram till nutidens mest epokgörande resultat på detta område, den storslagna Bohrska
atombyggnaden såväl som de Einsteinska åsikterna om energi och materia. <tab><i>I. B.</i>

— — . Fysikens renässans. A. B. 1924. 180 s. Ill., portr. (Bonniers små
handb. i vetensk. ämnen 11.).  <i>Ucc.</i> <tab><b>2:75.</b>

Innehåller åtta trevligt skrivna små uppsatser från olika områden av fysiken. De två första
äro rent historiska, men även i de följande har förf. starkt betonat den utvecklingshistoriska
sidan av ämnet. Bland uppsatserna märkas: Katodstrålarna, Kanalstrålarna, Röntgenstrålarna,
Atomer och elektroner, Radioaktivitet. <tab><i>I. B.</i>

— — . Naturvetenskapliga uppsatser. A. B. 1924. 118 s. Ill., portr., kart.
(Bonniers små handb. i vetensk. ämnen 10.) <i>U.</i> <tab><b>2:—.</b>

Innehållet utgöres av följande uppsatser: i. Världseterns historia, 2. Norrskensteorierna, 3.
Atmosfären, 4. Zodiakalljüset, 5. Ett hundraårsminne (redogörande för Sadi Carnots värmeteoretiska
arbeten), 6. Energi och entropi, 7. Kontinenternas vandring. Som synes av förteckningen
redogör författaren för ett flertal högt aktuella och intressanta problem. Uppsatserna synas dock
något lösligt hopkomna och väl schematiska. <tab><i>I. B.</i>

<b>Trägårdh, Ivar.</b> Biologiska skisser. Nst. 1925. 235 s. Ill. <i>Ue.</i> <tab><b>6:50,</b> inb. <b>7:50.</b>

Den nu föreliggande samlingen uppsatser har i det hela samma karaktär som sina båda
föregångare. Om än bidragen äro av ganska växlande värde, är boken genomgående lättläst och
ganska underhållande. <tab><i>W. B.</i>

<b>Wigforss, Frits.</b> En studieplan i astronomi. Eklund 1924. 59 s. Litt.
(Folkets studiehandb. 14.) <i>Ua.</i> <tab><b>1:75,</b> inb. <b>2:75.</b>

Efter en inledning, där förf. ger värdefulla riktlinjer för arbetet vid en studiecirkel, följa
de astronomiska studieuppgifterna, fördelade på 21 sammankomster. Varje uppgift är försedd



med fullständiga litteraturanvisningar. Förf. har i sin framställning valt att följa ämnets
historiska utvecklingsgång och därvid medtagit ej  så litet kulturhistoria.

Arbeten av detta slag bruka ofta verka mindre tilldragande genom sin schematiska karaktär.
Men denna lilla broschyr utgör härvid ett undantag. Den är skriven på ett sådant sätt, att de
som läsa den måste få en stark lust att bedriva självstudier i astronomi enligt den plan förf.
anvisar. <tab><i>Br. F.</i>

</chapter>
<chapter name="V. Medicin.">
<h3>V. Medicin.</h3>
<b>Alrutz, Sydney.</b> Hypnos och suggestion. H. G. 1925. 390 s. Ill., litt. <i>Vmf.</i> <tab><b>12:50.</b>

Ett förträffligt arbete av den framstående forskaren i de psykiska företeelsernas värld. På
grundval av ett omfattande erfarenhetsmaterial belyser förf. de hypnotiska fenomenen och ägnar
de olika teorierna på detta område en ingående kritik. På grund av sin vetenskapliga karaktär
fordrar boken ett grundligt studium, om läsningen skall giva full valuta. Den är framför allt
lämpad för studerande i ämnet men bör varå i hög grad givande för psykologiskt intresserade
över huvud. <tab><i>G. A.</i>

<b>Bjerre, Poul.</b> Studier i själsläkekonst. Animal magnetism. Hypnos. Suggestion. Psykoanalys.
Psykosyntes. Ny väsentligt tillökad uppl. N. o. k. 1925. 231 s. <i>Vmf.</i> <tab><b>6:—,</b> inb. <b>7:75.</b>

Det är med verklig glädje man återser dessa utmärkta essayer (»Cederschiöld och hans
journal för animal magnetism», »Kant och Feuchtersleben», »Wetterstrand och Nancyskolan»
etc. samt framställningen om de olika psykoanalytiska skolorna), då den gamla upplagan,
utgiven för snart 12 år sedan, redan länge varit utgången ur bokhandeln. Ny är själva »inledningen»,
som handlar om »världskriget och psykologiens genombrott». <tab><i>J. B.</i>

<b>Broman, Ivar.</b> Människokroppens vävnader och organ. D. 1, 2. A. B.
1925. Ill. (Med. folkbibl.) <i>Vb.</i> <tab><b>3:—.</b>

Författaren fortsätter och avslutar sin jämförelsevis brett lagda och rikt illustrerade
framställning av de olika organsystemens byggnad. Den nu föreliggande delen avhandlar nervsystem
och sinnesorgan, matsmältnings-, andnings-, urin- och könsorganen, ävensom körtlar med inre
sekretorisk funktion. <tab><i>W. B.</i>

<b>De Verdier, Sigrid.</b> Handledning vid undervisning om tänderna och deras
vård. 1, 2 + Bil. Bv. 1924. Ill., litt. <i>Vk.</i> <tab>Inb. <b>9:—.</b>

1. Munnen och tänderna. — 2. Munhygien. — Bil. Skolans och samhällets
uppgift i kampen för munhygienens befrämjande.

Ett rationellt ordnande av tandvården i vårt land är ett social-hygieniskt problem av allra
största betydelse. Intresset för denna fråga synes också vara i stark tillväxt. Föreliggande
arbete, sakkunnigt skrivet, rikt illustrerat, kan anbefallas såsom en god vägledare på området och
bör ha en given plats i folkbiblioteken. <tab><i>G. Ndr.</i>

<b>Faber, Erik E.</b> Fetma och avmagring med kokbok för avmagringsdiet. Övs.
fr. da. av Ellen Rydelius. W. &. W. 123 s. <i>Vmb.</i> <tab><b>5:—.</b>

Förf., som är överläkare vid kuranstalten Montebello, har en betydande praktisk erfarenhet
på det viktiga område av näringsfysiologien, som avhandlas. Arbetet synes vetenskapligt
vederhäftigt, är lättläst, delvis underhållande. De teoretiska lärdomarnas tillämpning i
praktiken underlättas genom den bifogade kokboken. <tab><i>G. Ndr.</i>

<b>Josephson, C[arl] D[avid].</b> Havandeskap, förlossning och barnsäng. W. & W.
1925. 151 s. Ill. (W. & W:s handb. 87.) <i>Vg.</i> <tab><b>3:—.</b>

Förf., emeritus professor i förlossningskonst och kvinnosjukdomar, med lång praktisk
läkarerfarenhet och mycken levnadsvisdom, behandlar sitt ämne med sakkunskap och sund
humanitet samt i en synnerligen fängslande form. <tab><i>G. Ndr.</i>

<b>Sundberg, Carl.</b> Lärobok i allmän patologi. Efter föreläsningar och kurser
vid Tandläkarinstitutet. N. bokh. 1925. 361 s. + 5 pl. Ill. <i>Vea.</i> <tab><b>20:—,</b> inb. <b>25:—.</b>

Såsom av titeln framgår vänder sig förf. till en speciell publik, nämligen eleverna vid Tandläkarinstitutet.
Emellertid äro åtskilliga kapitel, särskilt i bokens senare avdelning, av det allmänna
intresse, att de med gott utbyte kunna studeras även utom denna trängre krets. På ett
överskådligt, lättläst och intresseväckande sätt behandlas så aktuella frågor som avitaminoserna
(sjukdomar som bero på vitaminbrist), endokrina sjukdomar. Av allmänt intresse äro också
kapitlen: Medicinens grundåskådningar, ålderssjukdomar och ämnesomsättningssjukdomar. <tab><i>G. Ndr.</i>

<b>Tidens</b> läkarbok. Under medverkan av specialister inom läkarvetenskapens
olika områden utg. av Gunnar Dahlberg. Tiden 1924. 664 s. <i>V.</i> <tab><b>20:—,</b> inb. <b>30:—.</b>

Jämsides med kampen mot sjukdomar har den medicinska vetenskapen en kamp att föra
mot medicinsk vidskepelse och kvacksalveri. I den senare kampen är upplysning det enda
effektiva vapnet. Den medicinska vetenskapens förpliktelser mot allmänheten i detta avseende
synas under senare tider hava alltmer beaktats. Populära läkarböcker voro fordom misstrodda
eller ringaktade; de ansågos huvudsakligen framkalla neurasteniska symptom och inbillade
sjukdomar. Nu torde man vara ense om att denna fara är relativt ringa mot det gagn som en
sund och vederhäftig upplysning kan göra.

Föreliggande läkarbok kan anbefallas såsom en pålitlig och instruktiv rådgivare för menige
man i fråga om sjukdom och hälsa. Den åsyftar ingalunda att göra läkaren och sjukhuset
överflödiga. Den lämnar orienterande upplysningar ej blott om sjukdomssymptom och
behandlingsmetoder utan ock om det förebyggande arbetet mot sjukdomarna, om viktiga delar av den
sociala medicinen, om praktiskt sjukvårdsarbete m. m. Ett perspektiv över det medicinska
forskningsarbetets utveckling lämnas genom en inledande historisk översikt, och en inblick i de
allra modernaste strävandena gives i slutkapitlen om Rashygien och om Pensions- och
olycksfallsförsäkring. <tab><i>G. Ndr.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>C. Religion.</b>

<i>Ahlberg, A.</i> Kyrkans ställning i samtiden. N. o. k. 2:50, inb. 3:25.
<i>Schück, H.</i> Kyrkan och vetenskapen under medeltiden. Nst. (Världskulturen.) 6:75.

<b>D. Filosofi.</b>

<i>Ahlberg, A.</i> Filosofiens historia. D. 2. Den grekiska filosofien från Platon. N. o. k. (Natur o. kultur 51.) 2:25, inb. 3:—.
<i>Lagerberg, R.</i> Kärleksruset. En bok om förälskelse och begärelse. H. G. 5:—.

<b>F. Språkvetenskap.</b>

<i>Wennström, T.</i> Ur svenska språkets hävder. N. o. k. (Natur o. kultur 52.) 2:25, inb. 3:—.

<b>H. Skönlitteratur.</b>

<i>Daudet, A.</i> Kungar i landsflykt. Roman. Å. & Å. Inb. 3:75.
<i>Dostojevskij, F.</i> Idioten. D. 1, 2. A. B. (Världslitteraturen.) à 6:50, inb. 11:—.
<i>Isländska</i> sagor. A. B. (Världslitteraturen.) 6:50, inb. 11:—.
<i>Martin du Gard, R.</i> Släkten Thibault. D. 3. Den väcka årstiden. A. B. 7:50.
<i>Ostensoe, Martha.</i> Vildgäss. A. B. 4:75.
<i>Paris, J.</i> Banzai. Sk. 7:50.

<i>Ring, Barbra.</i> Unga fruar. A. B. 4:75.
<i>Shakespeare, W.</i>  En midsommarnattsdröm, Köpmannen i Venedig, Trettondagsafton, Stormen.
Övs. av Per Hallström. A. B. (Världslitteraturen.) 6:50, inb. 11:—.
<i>Watson, E. L. G.</i> Vildmarken kallar. Nst. 5:75, inb. 7:50.
<tab><tab><tab><tab><tab><tab><tab><tab>————
<i>Gyllander, H.</i> Rytmer. A. B. 2:75.
<i>Hallman, Mila.</i> Hovmålaren och hans hustru. H. G. 4:25.
<i>Lindblad, G.</i> Läsebok i svensk litteratur för kommunala mellanskolor. Nst. Inb. 5:20.
<i>Lundquist, E.</i> Succés och andra historier från norr och söder. A. B. 6:50.
<i>Ugglas, C. R. af.</i> Söndagsbarnet och andra noveller. A. B. 7:50.
<i>Wærn-Bugge, Elisabeth.</i> Herrskap. W. & W. 4:25.

<b>I. Skön konst (med musik och teater).</b>

<i>Norlind, T., o. Trobäck, E.</i> Kungl. hovkapellets historia. 1526—1926. W. & W. 13:50.

<b>K. Historia.</b>

<i>Geijer, E. G.</i> Samlade skrifter. D. 4. Svea rikes hävder. Svenska folkets historia 1. Nst. 10:—, inb. 13:—.
<i>Sveriges</i> historia till våra dagar. 2, 14. Nst. à 12:—, inb. à 15:—.

<b>L. Biografi (med genealogi).</b>

<i>Forssell, N.</i> <sp>Fouché.</sp> H. G. 7:50, inb. 11:50.
Lars <sp>Hiertas</sp> självbiografi. L. H. 4:50.
Jeanson, G. August <sp>Söderman.</sp> A. B. 7:50.
Tallgren, Anna-Maria. Paul <sp>Verlaine,</sp> hans liv och diktning. A. B. 4:75.

<b>M. Antropologi och folkkunskap.</b>

<i>Rydh, Hanna.</i> Grottmänniskornas årtusenden. Nst. 7:—.

<b>N. Geografi.</b>

<i>Amundsen, R.</i> Genom luften till 88° nordlig bredd. A. B. 10:—.
<i>Böök, F.</i> Resa till Jerusalem våren 1925. Nst. 12:—, inb. 14:50.
<i>Cnattingius, Alfhild.</i> I Bergslagen för femtio år sedan. Nst. 8:—.
<i>Darwin, C.</i> Resa kring jorden. N. o. k. (Levande litteratur 3.) 5:—, inb. 6:50.
<i>Hahr, A.</i> Domkyrkan i Västerås. 1, 2. See. 1:—, 2:—.
<i>Hallström, P.</i> Våren till mötes. A. B. 7:50.
<i>Hedin, S.</i> Grand Canyon. A. B. 12:50.
<i>Lewenhaupt, C. A. C.</i> Sicilien, Malta och Stromboli. A. B. 8:50.
[<i>Lindström, M.,</i> pseud.:] <i>Lanka, A.</i> I Ceylons brända dalar. Sk. 7:—.
<i>Linnman, J.</i> Gotland. Läsebok för skola och hem. Lb. 4:50.
<i>Sparre, Birgit Th.</i> Ön av eld och lava. H. G. 6:—.
<i>Stefansson, V.</i> Mitt liv bland eskimåerna. H. G. 7:50, inb. 11:50.
<i>Wrangel, E.</i> Småländska kulturbilder. Gle. 5:75.
<i>Wåhlin, H.</i> Malmö. Nst. (Sv. kulturorter 5.) 2:—.

<b>O. Samhälls- och rättsvetenskap (med nationalekonomi och statistik).</b>

<i>Brisman, S.</i> Nationalekonomiens grunder. Nst. Inb. 3:60.
<i>Eberstein, G.</i> Den svenska författarrätten. H. 2. Nst. 3:75.
<i>Flodmark, H.</i> Våra växel- och checklagar. A. B. (Bonniers handelsbibl. 3.) 3:75.
<i>Granfelt, H.</i> Nationernas förbund. Nst. 3:75.

<i>Hedberg, A.</i> Internationell kooperation. Koop. förb. 2:—.
<i>Ihrfors, C. G.</i> Om författarerätt och äganderätt med särskild hänsyn till svenska lagen den
30 maj 1919 och rätt till litterära och musikaliska verk. Nst. 3:75.
<i>Seth, P. von,</i> [utg.]. Rättskunskap för jordbrukare. Bd 1, 2. A. B. (Sv. jordbrukets bok.) à 25:—.
<i>Social</i> handbok, översikt av offentligt och enskilt samhällsarbete i Sverige, utg. av Centralförb.
för socialt arb. under red. av G. H. von Koch. L. H. 9:50, inb. 12:50.
<i>Stjernstedt, G.</i> Våra avtalslagar i deras praktiska tillämpning. Nst. Inb. 9:—.

<b>P. Teknologi.</b>

<i>Platen, B. v.,</i> o. <i>Munters, C. G.</i> Om alstring av kyla. (Skr. utg. av Sv. teknologfören. 1.) 1:50.

<b>Q. Ekonomi (med industri, handel och kommunikationer).</b>

<i>Fischer, Ruth.</i> Handarbetsbok med kompositioner och detaljritningar. A. B. (B. V. T.s handarbetsböcker 1.) 7:50.
<i>Juhlin-Dannfelt, H.</i> Lantbrukets historia. H. 1—3. Beckm. à 3:25.
<i>Marcus, M.</i> Postverket. Tiden. 1:25.
— — . Telegrafverket. Tiden. 1:75.
<i>Montell, Aina.</i> Vävboken. A. B. 15:—.
<i>Svensson, S.</i> Handledning vid revision. Nst. (Skr. utg. av Föreningen auktoriserade revisorer 2.) 3:50.

<b>S. Krigsväsen.</b>

<i>Jungstedt, H.</i> Flygvapnets uppkomst och utveckling. Militärlitteraturfören. förl. 5:—.
<i>Tingsten. L.</i> Huvuddragen av forntidens krigskonst. Militärlitteraturfören. förl. 3:—.
<i>Zetterström, B. T.</i> Lärobok om undervattensbåtar. Tiden. Inb. 10:—.

<b>U. Naturvetenskap.</b>

<i>Amilon, J. A.</i> Barrmossan och stamtillväxten hos mellansvensk tall. A. B. 3:50.
<i>Bergstrand, Ö.</i> Astronomi. A. B. 37:50.
<i>Broman, I.</i> Människans härstamning. Gle. 1:75.
<i>Haas, A.</i> Naturen enligt den moderna fysiken. Nst. 3:25.
<i>Hanström, B.</i> Våra sinnen och deras utveckling från djuren till människan. N. o. k. (Natur o. kultur 53.) 2:25, inb. 3:—.
<i>Heims, O.</i> Fåglar i våra trädgårdar. Lb. 8:—, inb. 11:—.
<i>Munsterhjelm, L.</i> Järvlyan. Jakter och strider i Lapplands ödemarker. Ch. 2:50.
<i>Sörlin, A.</i> Jorden och livet. L. H. (Hemuniversitetets bibl. 1. — Himmel, hav och jord.) 7:50, inb. 10:—.
<i>Trägårdh, I.</i> Biologiska skisser. Nst. 6:50, inb. 7:50.
<i>Wegener, A.</i> Kontinenternas och oceanernas uppkomst. Lb. 4:50.

<b>V. Medicin.</b>

<i>Broman, I.</i> Människokroppens vävnader och organ. D. 2. A. B. (Medicinskt folkbibl.) 4:75.
<i>Holmgren, G.</i> Om öron-, näs- och halssjukdomar. A. B. (Medicinskt folkbibl.) 3:—.
<i>Josefson, A.</i> Vad betyda insöndringsorganen för vår kropp och själ? H. G. (Nutid o. framtid.) 5:50.
<i>Petrén, K.</i> Om behandlingen av sockersjuka (även med insulin). A. & W. 2:—.
<i>Wigert, V.</i> Psykiska sjukdomstillstånd. D. 2. A. B. (Medicinskt folkbibl.) 3:25.

</chapter>
<chapter name="Skol- och barnbibliotek.">
<h2>SKOL- OCH BARNBIBLIOTEK.</h2>
</chapter>
<chapter name="Engelska ungdomsbibliotek.">
<h3>ENGELSKA UNGDOMSBIBLIOTEK.</h3>
Av fil. mag. <sc>Elisabeth Berggren.</sc>

Då Library Association i en resolution 1917 uttryckligen betonar, att arbetet
bland barnen är grundvalen för det fria offentliga bibliotekets hela verksamhet,
stöder den sig på en sjuttioårig erfarenhet av arbetet bland de vuxna. Barnbiblioteket
är det viktigaste försöket att lösa problemet, hur man skall få den enskilde
att fortsätta den utbildning, som skolan börjat och som så ofta kastas åt sidan, då
arbetet i det praktiska livets tjänst tager vid. Barnen vänjas i tid till biblioteket
och lära sig handskas med dess hjälpmedel, så att de sedan på egen hand äro i
stånd att skaffa sig de kunskaper, som de kunna behöva på olika platser i livet,
icke minst av betydelse inom de praktiska yrkena nu för tiden.

Redan arbetarinstituten (the mechanics institutes) gjorde i slutet på 1700- och
början på 1800-talet försök att taga med böcker lämpliga för barn i sina boksam-
lingar. Stadsbiblioteket i Manchester var det första kommunala bibliotek, som 1861
vidtog särskilda anordningar för barn. Nottingham fick 1882 en donation från
enskild givare för att ordna en ungdomsavdelning i samband med stadsbiblioteket.
I en del andra städer inrättade man läsrum för barn. Men på de flesta håll stodo de
under bevakning av en uniformerad vaktmästare, som förstod sig föga på böcker,
än mindre på barn. Resultatet av denna de ungas konfrontation med världslitteraturens
mästerverk blev också något tvivelaktig under dylik uppsikt; böckerna
befunnos understundom lämpliga som tillhyggen och på ett par ställen måste man
stänga på grund av den uniformerades oförmåga att upprätthålla ordningen. Och
det dröjde till in på nittiotalet, innan frågan om ungdomsavdelningar allmänt
beaktades.

Under tiden blev det Amerika förbehållet att vidare utveckla barnbiblioteket.
Där lade man genast an på att få lämpliga personer att förestå ungdomsavdelningen,
helst sådana som utom sin bibliotekstekniska utbildning genomgått seminarier och
Fröbelinstitut och som verkligen kunde vägleda barnen i deras läsning. Det är i
denna amerikanska form, som ungdomsbiblioteket nu trängt igenom i England.

Resolutionen 1917 uttryckte dock snarare ett önskemål än ett faktum. Sedan
dess ha de engelska biblioteken, icke minst genom de möjligheter den nya
bibliotekslagen av 1919 ger, arbetat på att förverkliga detta mål. Och för närvarande ha
så gott som alla bibliotek av betydelse vidtagit åtminstone några anordningar för
barnen.

Helt naturligt inleddes från början ett nära samarbete med skolorna och detta har
sedan vidare utvecklats. I en del städer förser biblioteket skolorna med böcker och
lärarna sköta sedan om utlåningen. Men detta förutsätter ett mycket stort bokbestånd
i biblioteket, samt ett icke mindre intresse hos lärarna. Det vanligaste
torde vara, att biblioteket håller böcker och lokal. Dit få barnen komma klassvis
och få undervisning i bibliotekets rätta begagnande. Där få de skriva uppsatser

under lärarens överinseende och med direkt användande av bibliotekets uppslagsböcker.
Detta senare har blivit mycket populärt såsom ett av de mer effektiva
sätten att lära barnen komma till rätta med böckerna. Ty alltmer beaktar man,
att det är viktigare att sätta barnen i stånd till att själva kunna skaffa erforderliga
upplysningar än att låta dem inhämta en massa minneskunskap, som de ändå förr
eller senare glömma.

De engelska ungdomsbiblioteken förfoga vanligen över ett stort rum, som samtidigt
tjänstgör som utlåning, referensbibliotek och läsrum. Runt två eller tre av
väggarna stå låga hyllor, en vägg är lämnad tom och vitmenad för skioptikon.
Bord och stolar äro särskilt avpassade för större och mindre barn. Ibland är en
del av rummet avskilt för barn, som vilja läsa sina läxor eller skriva uppsatser
och göra översättningar med hjälp av bibliotekets lexikon. Väggarna äro prydda
med tavlor och teckningar, ofta riktiga konstverk, som kunna tilltala barn. Stora
anslagstavlor med trevliga affischer angående aktuella händelser eller »dagar» söka
på allt sätt tilldraga sig uppmärksamheten.

Barnen få i regel hemlån efter tillåtelse av målsman eller lärare, vanligen en
bok i veckan. Det kan då knappt bli tal om, att barnen läsa för mycket eller
försumma andra uppgifter för böckerna. Genom föreläsningar och demonstrationer
samt framför allt genom sagoaftnar för större och mindre barn söker biblioteket
påverka deras smak för god läsning och väcka deras intresse för fria studier. En
god hjälp att illustrera sagor och föreläsningar, där skioptikon icke räcka till, är
illustrationssamlingar, som barnen själva få göra av utklipp ur kasserade böcker,
tidskrifter och kataloger, varhelst det finns något att använda. Dessa bilder uppklistras
på lika stora pappskivor, katalogiseras och förvaras i skåp. De lånas också
ut till skolundervisningen, när så önskas.

Ytterligare ett sätt att stimulera barnens självverksamhet är att anordna läsecirklar
och föredragsklubbar, antingen helt skötta av barnen själva eller under
någon äldres ledning.

Att ungdomsavdelningen under sådana förhållanden ställer alldeles speciella
fordringar på bibliotekarierna är tydligt. De böra som nämnt känna till arbetet
vid Fröbelinstitut och liknande anstalter och vara hemma i barnpsykologi, ha förmåga
att välja och berätta sagor och rita trevliga affischer, som barnen giva akt
på och uppskatta samt kunna hålla föredrag i skolor och leda de äldre barnens
lektioner i bibliotekets rätta användning,

Croydon, som i så många avseenden är ett föregångsbibliotek, har också en
välorganiserad ungdomsavdelning, som i mycket förverkligat de amerikanska idealen.
Tidigt hade Croydon en avdelning för barnen i utlåningsexpeditionen och skickade
vandringsbibliotek till skolorna med ombyte av böcker en gång om året. 1920
öppnades ett särskilt ungdomsbibliotek »The junior library» i ett stort rum i
huvudbiblioteket. Nu har också vardera filialen sin ungdomsavdelning. Hela bokbeståndet
uppgår till 13,000 band, antalet låntagare under tolv år till 9,000. Antalet rådfrågade
och utlånade böcker uppgick under 1924 till 192,000 eller i medeltal 600 om dagen.

Vid inredningen har man tagit hänsyn särskilt till barn i nioårsåldern med
möbler avpassade för dem. Tavlor och blommor ge det stora, ljusa rummet ett
glatt och hemtrevligt intryck. Det tjänstgör som utlåning och läsrum på en gång
och kan utan svårighet på kvällarna användas till föreläsningar med skioptikon
och för sagoaftnar. Föreläsningar hållas minst en gång i veckan, sagoaftnar betydligt
oftare. Önskemålet är att få en sagoafton varje dag, då man inte vill släppa in
fler än tjugo barn i taget för att bibehålla en så intim stämning som möjligt. För

de större barnen läser man hela sagocyklar såsom de gamla isländska sagorna,
Volsungasagan eller den karolingiska sagokretsen. Till jul håller man en serie
aftnar, vilka uteslutande behandla julfirandet med allt vad därtill hör från julgranen
till Egypten. Under förmiddagarna hålles rummet öppet för skolklasser, som där
skriva uppsatser och få lektioner i bibliotekets rätta begagnande. Från kl. 12—2
samt 4—7 få de inskrivna låntagarna komma. De få antingen låna hem eller
sitta och läsa på stället. Referensbiblioteket, som består av 425 band, omfattar
encyklopedier, lexikon, klassiska författare, naturvetenskapliga och biografiska verk
samt en hel del arbeten rörande gamla och nya London för hembygdsundervisningen.
Illustrerade tidskrifter och tidningar finnas också till läsning på stället,
såväl sådana som äro särskilt skrivna för barn som en del andra, vilka anses vara
lämpliga. På hyllorna ser man de gamla klassiska barnböckerna såsom Robinson
Crusoe, Kristinnas resa, Djungelboken eller Skattkammarön i ett otal exemplar, så
att aldrig någon skall behöva fråga förgäves efter dem.

En särskild tidskrift »The Junior Library News» maskinskrives och dupliceras
i 2,500 exemplar varje månad och utdelas bland barnen. Den innehåller artiklar
om läsning, listor på nya böcker och på böcker rörande någon aktuell händelse,
såsom firandet av någon stor man eller upptäckt eller någon nationell minnesdag,
samt har meddelanden om föreläsningar och sagoaftnar. Varje nyinskriven låntagare
får en liten »Booklet for boys and girls in Croydon», innehållande en enkel
beskrivning över biblioteket och dess låneregler, samt en förteckning över tidningar
och tidskrifter. Föräldrar, lärare och andra intresserade äro ständigt välkomna till
biblioteket. Ibland anordnas föräldramöten för att upprätthålla en så nära kontakt
som möjligt med barnens målsmän.

Arbetet i Croydon ger en föreställning om hur de större engelska stadsbiblioteken
ordnat det för barnen. Förutom dessa kommunala bibliotek finnas åtskilliga
grundade genom enskilda donationer. Ett intressant litet bibliotek om än i mindre
skala är David Copperfieldbiblioteket vid Johnson street i Euston, ett av de
enklare kvarteren i London. Biblioteket är inrett i det hus, där Dickens bodde
som ung och som han beskrivit i David Copperfield. En amerikansk biblioteksman
kom 1920 på den idén att upprätta huset ur dess förfall och i stället låta
det bli en glädjekälla för barnen i trakten. Han lyckades intressera författare och
konstnärer såsom Galsworthy och Kipling liksom Lady Astor och en rad andra.
Pengar insamlades. Böcker och konstverk skänktes från amerikanska förläggare
och från franskt håll genom franska ambassadören. Resultatet blev ett mycket
tilltalande barnbibliotek helt i amerikansk stil, där en massa småttingar få komma
och läsa efter vederbörlig avtvagning, när så behövs, och med överdrag på sig
själva såväl som på böckerna. Nu är biblioteket ställt under överinseende av S.
Pancras stadsbibliotek.

Utvecklingen av ungdomsbiblioteken har tagit ett jättesteg framåt det sista
årtiondet, framför allt efter det ordnade förhållanden åter inträtt efter kriget. Men
man kan i England inte nog poängtera, att detta i främsta rummet är beroende
av, att man följt det amerikanska exemplet och tagit utbildade krafter till hjälp.
Med hänsyn till tidigare erfarenheter varnas ständigt för att låta ungdomsavdelningen
bli en utbildningsanstalt för de yngsta assistenterna, som sedan tänka övergå till
andra avdelningar. Barnbiblioteket ställer sina alldeles speciella fordringar på de
där tjänstgörande, varför endast erfarna och skolade krafter borde få komma i
fråga, om icke det hela skall förfuskas.


</chapter>
<chapter name="Böcker för barn och ungdom.">
<h3>Böcker för barn och ungdom.</h3>
<b>Bergman, Sten.</b> På hundsläde genom Kamtschatka. A. B. 1924. 246 s.
Ill., kart. <i>uNod.</i> <tab>Inb. <b>4:50.</b>

Genom denna något förkortade upplaga har denna utmärkta äventyrsbok ur verklighetens
värld blivit mera lättillgänglig för ungdomen. Det bör observeras att fru Bergman deltog i
expeditionens skidfärd från Ust-Kamtschatsk till Petropavlovsk och i den fyra månader långa
färden med hundsläde runt halvön. Boken har således ett stort intresse även för kvinnlig
ungdom. <tab><i>G. L.</i>

<b>Bergwall, Adèle,</b> o. <b>Lindell, Ivar,</b> [utg.]. Kulturhistoriska och geografiska
bilder. Bv. 1925. 206 s. Ill. (Läsebok för fortsättningsskolan och folkskolans
högre klasser 3.) <i>uKc.</i> <tab>Inb. <b>3:—.</b>

En samling utdrag ur kända och välkända bygdeskildringar och memoarer, sådana som
Samuel Ödmanns Hågkomster, Jonas Stolts Minnen, N. och E. Selanders Stockholmsskildringar
o. s. v. Urvalet är trevligt, även om inte allt står på lika högt plan, och det mesta kan läsas
med glädje av både barn och vuxna, som inte ha tillgång till originalarbetena. <tab><i>P. H.</i>

<b>Efvergren, Carl.</b> Svenska tondiktare. Kortfattade levnadsteckningar. Fsk.
barntidn. 1925. 128 s. Ill., port., litt. (Läsebok f. fortsättningsskolor 2.)
<i>uIjc.</i> <tab>Inb. <b>2:50.</b>

Sakligt och vederhäftigt och därtill skrivet i en lätt flytande stil bör arbetet ha utsikt att
finna vägen till den ungdomliga publik, för vilken det närmast är avsett. Ehuru huvudvikten
lagts på den biografiska framställningen lämnas likväl kortfattade karakteristiker av de behandlade
tonsättarnas konstnärliga produktion och för den vetgirige, som önskar tränga djupare i
ämnet, meddelar en förträfflig bibliografi i slutet alla nödiga upplysningar. Boken hör hemma
i alla folkbibliotek, som ha en ungdomlig läsekrets. <tab><i>E. S—m.</i>

<b>Grip, Elias.</b> I människokärlekens tjänst. Kortfattade livsbilder. Fsk. barntidn.
1924. 142 s. Portr. (Läsebok för fortsättningsskolor 1.) <i>uL(s).</i> <tab><b>2:50.</b>

De sju livsbilder av kända personligheter ur kärleksverksamhetens värld, som denna »läsebok
för fortsättningsskolor» innehåller, ha av lektor Grip fått en levande och fängslande
utgestaltning. Framställningen skiljer sig helt naturligt från den ofta något banala och sentimentala
söndagsskolestilen. Urvalet är gott. En kommande del bör emellertid upptaga även några
representanter för de moderna humanitetssträvandena. Den lilla läseboken är en fostrande,
förädlande och allmänbildande bok. <tab><i>G. A. Bdt.</i>

<b>Jäderin-Hagfors, Maja.</b> Dockskåpet och dess möblering. W. & W. 1925.
46 s. Ill. <i>uRc.</i> <tab><b>2:—.</b>

För den som är händig och road av att syssla med verktyg och limpanna, bör denna bok
bli av stor nytta. Förf. har en förmåga att trevligt beskriva arbetets gång, både när det gäller
att själv åstadkomma ett dockskåp av tomlådor och att sedan måla, tapetsera och tillverka alla
inventarierna. Resultatet blir alltsammans saker, som äro vackrare och billigare än köpta, oftast
utländska dockskåpsmöbler och som också hålla att leka med.

Alla beskrivna arbeten äro av så pass svårighetsgrad, att de ej kunna utföras av mindre
barn. Förf. har tänkt sig, att mamma eller pappa skulle stå för verket och barnen hjälpa till. <tab><i>H. S—r.</i>

[<b>Kraemer-Lindblad, Vera von,</b> pseud.:] <i>Jane Eyre.</i> Dockans kläder. Illustrerade
anvisningar. W. & W. 1925. 46 s. Ill. <i>uRc.</i> <tab><b>2:—.</b>

Innehåller en rikhaltig samling av dockkläder i enkla praktiska modeller, som en liten tös
med någon hjälp själv skall kunna sy. Alla plagg äro lika rejäla i snittet, som småflickornas
egna kläder nu för tiden äro. Illustrationerna, d. v. s. mönsteröversikter förekomma ej
samtidigt med resp. modells beskrivning utan ha sammanförts på de sista 15 sidorna. Detta är
en avgjord nackdel, som ökas än mer genom en del mönsters oklarhet och av frånvaron av
namn på vad de skola föreställa. <tab><i>H. S—r.</i>


<b>Loon, Hendrik van.</b> Mänsklighetens historia. De ungas världshistoria. Övs.
[fr. eng.] av Lilian Kjellberg. Bearb. av E. Ingers. N. o. k. 1924. 507 s.
Ill., kart, litt. <i>uK.</i> <tab><b>10:—,</b> inb. <b>13:—.</b>

Denna utmärkta historia är en enkelt framställd berättelse av mänsklighetens levnadslopp,
lyckligt fri från onödigt tyngande vetenskaplighet på samma gång som historiskt korrekt.
Berättarstilen är frisk och ursprunglig, och de av förf. gjorda illustrationerna i hög grad originella
samt ägnade att verka upplivande på den ungdomliga fantasin. Förf. vill söka med boken
klargöra sammanhanget i människans historiska liv, och kritiken världen runt är enig i att han
häri lyckats synnerligen väl.

I folk- och skolbibliotek är detta arbete i världshistoria oumbärligt, och man överdriver
knappast, om man säger, att det är ett av de allra bästa man kan sätta i händerna på det
uppväxande och läslystna släktet. <tab><i>J. F.</i>

<b>Roberts, Charles G[eorge] D[ouglas].</b> Vildmarkens barn. Tolv berättelser
om djur. Övs. fr. eng. Ev. fost. 1925. 180 s. Ill. <i>uUg.</i> <tab><b>5:—.</b>

Till svenska ha tidigare överförts två mycket förtjänstfulla arbeten om djur av denne förf.
Här skänkes läsaren en stundom något romantisk men dock mycket verklig bild ur åtskilliga
djurs levnadsvanor, och det sker i form av ett samtal mellan en erfaren jägare och djurkännare
samt en vetgirig gosse. För ungdom med något sinne för naturens liv är boken både värdefull
och rolig, och man rekommenderar den med nöje åt ungdoms- och folkbiblioteken. <tab><i>J. F.</i>

<b>Svensson, Helge.</b> Om radio och hembyggda radiomottagare. Sv. folkskollärarinneförb.
1924. 89 s. Ill. (Sv. bibl. Fri läsning 8.) <i>uPcd.</i> <tab><b>1:—.</b>

Att sinsemellan värdesätta de radioböcker, som numera utkomma, är omöjligt. Därtill äro
de varandra allt för lika. Om ovanstående kan dock säkert sägas, att den knappast fyller någon
brist, vilket den borde göra enligt de riktlinjer, som anges i programmet för den bokserie,
vartill det hör. Annars är det bara gott att säga om boken. Den är lättfattlig och överskådligt
skriven och lämnar goda såväl teoretiska som praktiska upplysningar över de enklaste
typerna av radiomottagare. <tab><i>I. B.</i>

<b>Thorburn, Uno.</b> Med Fidra på världsomsegling. Med förord av Sune
Tamm. 4 uppl. A. B. 1924. 280 s. Ill. <i>uN.</i> <tab>Inb. <b>4:75.</b>

Få böcker ha väl så erövrat svenska pojkhjärtan som berättelsen om denna av forntida
svenskt vikingalynne och bragdhug burna nutida fredliga erövrarfärd. Den nu utkomna
förkortade upplagan, till billigare pris, är särskilt lämplig för folk- och skolbibliotek. <tab><i>G. L.</i>

<b>Vetenskap</b> för pojkar och flickor. 1—3. A. B. 1923—4. Ill. <i>uU.</i>

1. Gibson, Charles R. Stora uppfinningar och huru de gjorts. Intressanta
beskrivningar över underbara maskiner, deras användning och huru de arbeta.
Övs. [fr. eng.] av Carl Skånberg. <tab>Inb. <b>3:50.</b>

2. — Vår trogne slav elektriciteten. En intresseväckande skildring av elektriciteten
och de många sätt, varpå den tas i anspråk. Övs. fr. eng. <tab>Inb. <b>3:50.</b>

Engelsmannen Gibson är i sitt hemland känd som en framstående populärvetenskaplig
författare. I ovanstående två böcker har han försökt att även för barn popularisera en del
naturvetenskapliga och tekniska företeelser. I det stora hela har han lyckats väl med sin
uppgift. Särskilt den först nämnda boken är förträfflig. Förf. har i densamma, åtminstone enligt
anmälarens åsikt, på ett lyckat sätt förstått att lösa den ej så lätta uppgiften att skriva ytterst
populärt men dock ej barnsligt. Den andra boken förefaller däremot litet mera konstlad.

I <i>Stora uppfinningar</i> få vi bl. a. läsa om hur ångmaskinen, lokomotivet, ångbåten,
automobilen och flygmaskinen uppfunnos. Även för en del elektriska uppfinningar redogöres, t. ex.
för dynamomaskinen, telegrafen och telefonen både med och utan tråd. Texten är roande och
lärorik och illustreras med  en hel del riktigt trevliga illustrationer.

I <i>Vår trogne slav elektriciteten</i> redogöres för så gott som allt av det viktigaste inom den
praktiska elektricitetsläran.

Båda delarna äro i stort sett bra översatta. Vid försvenskningen borde dock någon hänsyn
tagits till svenska förhållanden och att det är barn i Sverige, som skola läsa böckerna. <tab><i>I. B.</i>

3. — Stjärnorna och deras hemligheter. Övs. fr. eng. A. B. 1924. 180 s.
Ill. (Vetensk. f. pojkar o. flickor.) <tab>Inb. <b>3:50.</b>

Förf. vänder sig till barn mellan 9 och 14 år, och låter dem medfölja på en inbillad färd
ut i rymden. Under tiden diskuteras de fenomen man där möter, varvid förf. låter barnens
egna funderingar och uppslag till förklaring av företeelserna komma till synes. Dessa barnens
egna diskussionsinlägg förefalla psykologiskt riktiga. I vissa kapitel anställas experiment för
att klarlägga fenomenens natur. Kapitlet om ebb och flod är tämligen misslyckat och kunde
utan olägenhet ha uteslutits i den svenska upplagan. För övrigt är att beklaga, att inte boken
blivit ordentligt bearbetad för svenska förhållanden. De engelska måttsenheterna hopblandade
med de svenska åstadkomma en beklaglig förvirring. Översättningen är dålig och felaktigheter
ha ej blivit rättade. Man undrar huruvida översättaren (ej namngiven) äger någon kunskap i
astronomi. I sitt nuvarande skick kan boken icke rekommenderas. <tab><i>Br. F.</i>

<b>Wällstedt, Elin.</b> I Wilhelm Tells bygder. En färd på Sankt Gotthardsbanan.
Sv. folkskollärarinneförb. 1923. 37 s. Ill., kart. (Sv. bibl. Fri läsning 5.) <i>uNa.</i> <tab><b>1:—.</b>

Innehållet framgår av rubriken; man behöver blott tillägga, att färden börjar i Luzern vid
Reuss' utlopp ur (ej i) Vierwaldstättersjön och slutar i Milano med dess domkyrka och Lionardos
Nattvardstavla. En prisbillig bok med gott innehåll som detta lilla häfte, vilket därtill
har många, ganska väl valda illustrationer, passar ju väl för biblioteken, inte minst skolornas.
Däremot vill jag låta vara osagt om häftet fyller de höga anspråk, som folkskollärarmneförb.
uppställer för sin sene. Det förefaller mig vara för litet medryckande och alltför stillsamt för
att kunna anses både »välskrivet, lättläst och intresseväckande». <tab><i>S. S.</i>


<table b>
<td><b>FJÄRDE BANDET av
NORDISK FAMILJEBOKS
nya upplaga är nu utkommet!</b>

Detta band innehåller <b>4,824</b> uppslagsord med bl. a. signerade artiklar av <b>264</b> olika
medarbetare, <b>796</b> porträtt och andra bilder i texten, <b>85</b> sidor svartplanscher med
inalles <b>302</b> bilder, <b>29</b> kartor, varav <b>7</b> i färgtryck, <b>l6</b> helsidesporträtt i djuptryck
samt <b>4</b> helsidesplanscher i flerfärgstryck.

Nordisk Familjeboks nya, omarbetade, moderniserade och koncentrerade upplaga kommer
att i sin helhet omfatta <b>20</b> band, inberäknat supplementband. Nytillträdande abonnenter
erhålla omedelbart de fyra nu utkomna banden. Verket tillhandahålles i tre
olika bindningar till pris av <b>20, 23</b> à <b>25</b> kr. pr band. Förmånliga betalningsvillkor.
Prospekt och tryckprover erhållas gratis från och subskription kan ske i närmaste
bokhandel eller direkt hos förlaget.

<b>A.-B. FAMILJEBOKEN,
Vasagat. 7, Stockholm.</b>
</table>

</chapter>
<chapter name="Sveriges allmänna biblioteksförening
kallas härmed till sitt
tolfte årsmöte den 30 juli i Lund.">
<h3>SVERIGES  ALLMÄNNA BIBLIOTEKSFÖRENING</h3>
kallas härmed till sitt
<h3>TOLFTE  ÅRSMÖTE</h3>
<b>den 30 juli i Lund.</b>

Mötet öppnas kl.  2 e. m. å Akademiska föreningen.

Vid årsmötet kommer bl. a. bibliotekarien <i>Bert Möller</i> att hålla föredrag om
»Privattryck».

Dagen efter årsmötet öppnas det nordiska biblioteksmötet på Hindsgavl i
Danmark, som hålles den 31 juli till den 5 augusti (se nedan). Anmälan för
deltagande i det nordiska biblioteksmötet göres före den 5 juli hos Overlærer
<i>J. Høirup, Nyborg</i> (priset för deltagande i det nordiska mötet 40 à 50 kr.).

Stockholm den 25 maj 1926.
<tab><tab><tab><tab><tab><tab><tab><b>Anders Grape</b>
<tab><tab><tab><tab><tab><tab><tab>ordförande.
<tab><tab><tab><tab><tab><tab><tab><tab><tab><tab><tab><tab><tab><i>Fredrik Hjelmqvist</i>
<tab><tab><tab><tab><tab><tab><tab><tab><tab><tab><tab><tab><tab>sekreterare.



</chapter>
<chapter name="Nordisk biblioteksstævne paa Hindsgavl.">
<h2>NORDISK BIBLIOTEKSSTÆVNE PAA HINDSGAVL.</h2>
Danmarks Biblioteksforen in g indbyder nordiske Bibliotekarer, Assistenter og
biblioteksintresserede til et Stævne paa Föreningen "Norden"s Herregaard Hindsgavl
ved Middelfart paa Fyn i Dagene fra 31. Juli til 5. August d. A.

Der er Plads til 80 Deltagere. Indmeldelser modtages, forsaavidt der er Plads,
indtil d. 5. Juli af Overlærer <i>J. Høirup.</i> Nyborg. — Prisen bliver 40 Kr. pr.
Deltager paa Fællesværelse og 50 Kr. paa Eneværelse.

<sp>PROGRAM</sp>

Lørdag d. 31. Juli: Ankomst i Løbet af Eftermiddagen. Kaffe Kl. 3. Aften
Kl. 6. — Kl. 8. Stævnet aabnes. — Professor <i>A. S. Steenberg,</i> Köbenhavn:
De nordiske folkelige Bibliotekers Udvikling.

Søndag d. 1. August: Kl. 8 1/2 Biblioteksdirektør <i>Th. Døssing,</i> København:
Samarbejde mellem forskellige Bibliotekstyper. — Kl. 10 1/2 Bibliotekskonsulent
<i>Karl Fischer,</i> Oslo: Biblioteksforhold paa Landet i Norge. — Kl. 8. Sang
og Musik.

Mandag d. 2. August: Kl. 8 1/2. Bibliotekskonsulent <i>K. Tynell.</i> Stockholm: Den
föreslagna nyordningen av svenskt folkbiblioteksväsen. Kl. 10 1/2. Bibliotekar
<i>I. Gudme,</i> Slagelse: Engelsk Skönlitteratur efter 1900 med Henblik
paa nordiske Biblioteker. — Kl. 4. Stadsbibliotekar <i>J. A. Kemiläinen,</i>
Tammerfors: Mindre och medelstora biblioteksbyggnader.

Tirsdag d. 3. August: Kl. 8 1/2. Bibliotekar Frk. <i>Rikka Bjølgerud,</i> Oslo:
Børnebiblioteker. — Kl 9 1/2. Bibliotekar Frk. <i>Anne-Marie Jacobsen,</i> København:
Skolebiblioteker. — Kl. 1. Sejltur till Skamlingsbanken.

Onsdag d. 4. August: Kl. 8 1/2. Stadtbibliotekar <i>E. Ackerknecht,</i> Stettin:
Vorlesestunden als Hilfseinrichtung der Bücherei. — Kl. 10 1/2. Biblioteksinspektør
<i>Robert L. Hansen,</i> København: Fransk Skönlitteratur efter 1900 med Henblik
paa nordiske Biblioteker. — Kl. 4. Biblioteksdirektør Frk. <i>Helle
Cannelin</i> og Bibliotekskonsulent <i>C. R. Gardberg,</i> Helsingfors: Finsk
Skönlitteratur efter 1900 med Henblik paa nordiske Biblioteker. — Kl. 8.
Selskabeligt Samvær.

Torsdag d. 5. August: Kl. 8 1/2. Stadtbibliotekar Ackerknecht: Tysk Skønlitteratur
efter 1900 med Henblik osv. — Kl. 9 1/2. Bibliotekar <i>Gudme:</i> Amerikansk
Skönlitteratur efter 1900 med Henblik osv.

Stævnet sluttes.

Der vil blive knyttet en Udstilling til Stævnet. Bibliotekerne, der ønsker at
deltage i denne, bedes derför sende: Tryksager (Reglementer, Blanketter, Kataloger,
specielle Boglister, Bogmærker o. lign.), Opslags- og Reklameplakater,
Billeder af Biblioteksbygninger og -inventar til Bibliotekar Frk. <i>Haralda Poulsen,</i>
Roskilde, der ordner Udstillingen.

Nyborg i Maj  1926.
<tab><tab><tab><tab><tab><tab><tab><tab><tab><tab><tab><tab><tab>P. S. V.
<tab><tab><tab><tab><tab><tab><tab><tab><tab><tab><tab><tab><tab><i>J. Høirup.</i>

</chapter>
<chapter name="En praktisk lånedisk.">
<h2>EN PRAKTISK LÅNEDISK.</h2>
Av amanuensen vid Stockholms stads arkiv och bibliotek <sc>Torsten Kolmodin.</sc>

Lånedisken i det mönstergillt organiserade Centralbiblioteket i Odense har
utarbetats av dess bibliotekarie H. Hvenegaard Lassen efter amerikanska förebilder.
I Bogsamlingsbladet 1917 har han själv beskrivit den liknande disken i Vejle
Centralbibliotek, som han dock på grund av de lokala förhållandena där måst inreda på
speciellt sätt, varför den här avbildade har mera allmänt intresse. Problemet är
naturligtvis detsamma som det arkitekten har att lösa vid praktiska köksinredningar,
nämligen att allting skall placeras så att man behöver röra sig så litet som möjligt för
att komma åt det, alltså stå i en viss serie alltefter arbetets gång. — Allmänheten
kommer in vid <i>C,</i> dirigeras åt vänster, där också ingången till läsesalen befinner
sig, och lämnar igen sina boklån vid <i>B.</i> Böckerna ägnas en flyktig granskning
och uppställas tills vidare på hyllorna <i>f</i> och <i>g,</i> fördelade i skönlitteratur <i>(f)</i> och
facklitteratur <i>(g).</i> När expeditionsarbetet ger tillfälle därtill, uppsökes bokkortet
(lånesystemet är som vanligt i Danmark det Newarkska), som förvaras i

<img 1></img>


avdelningen <i>A;</i> den är som synes <i>(a)</i> nedsänkt i disken och täckes över natten av
ett lock. Den är indelad i 14 rader för korten, fördelade efter klassifikationssystemet
(00—30 vid <i>A 1,</i> 40—50 vid <i>A 2</i> o. s. v., så skönlitteratur, A—C
vid <i>A 3,</i> D—F vid <i>A 4</i> o. s. v.), och i varje rad stå korten systematiskt
ordnade bakom datumkort i form av ledkort tillverkade av mörkröd dermatoid med
datumsiffran i guldtryck. Om boken under sin bortovaro reserverats för annan
låntagare, är en reserveringslapp fäst vid bokkortet; i så fall placeras boken vid
<i>h,</i> vid tillfälle utskrives meddelande till reservanten, varpå den flyttas till <i>u.</i> I
vanliga fall ställes boken med bokkortet vid <i>b</i> och <i>d,</i> facklitteratur <i>(b)</i> och
skönlittteratur <i>(d),</i> grovordnade i grupper, och uppställes snarast möjligt på sin plats
i hyllan. Vid <i>c</i> stå återkomna böcker som befunnits mogna för kassering eller
reparation; vid <i>e</i> stå bd 2 av böcker i två band, varav det första är utlånat,
detta som en spontan reservering för den, som har bd 1. — I mittpartiets lådor
förvaras kortregister över låntagarna, dels en nummerförteckning i kronologisk

<img 1>
<i>Lånedisken i Odense Centralbibliotek.</i>
</img>

följd efter anmälningen (<i>k,</i> blanka numrerade kort i <i>i</i>), dels en alfabetisk
förteckning <i>(l),</i> vartill användes anmälningskortet med namnet vederbörligen
renskrivet, och dels en adressförteckning ordnad efter gatunummer <i>(p)</i> för att ge en
överblick över låntagarnas fördelning stadsdelsvis, detta med tanke på eventuella
filialer. För övrigt upptagas dessa lådor av ett kortregister över tidskrifter <i>(j),</i>
som accessioneras häftesvis, av nymottagna anmälningar, brevpapper, skrivmaterial
och diverse småtryck (kataloger, utlåningsregler, bokmärken med uppmaningar
att väl vårda boklånen m. m.). n är en liten penninglåda för inflytande kontanter
(böter, avgiften för låntagarkortet, skadeersättningar o. d.). — Lådorna <i>t</i>
innehålla blanketter till bibliotekets olika kort och lappar, varibland främmande
biblioteks lånekvitton, <i>s</i> upptager bokkorten för dagens utlån; den är delad i
tre fack för skönlitteratur, facklitteratur och de s. k. lantlånarna, som äro bosatta
utanför Odense; de tre facken motsvaras av urtagna hål i disken <i>(r),</i> där bokkorten
släppas ner allteftersom böckerna lånas ut; till denna sida kommer nämligen
publiken med den litteratur den utvalt på hyllorna och får här sina kort stämplade.
I hyllan <i>v</i> står sådan referenslitteratur, som anses icke böra vara allmänt
tillgänglig i läsesalen, i <i>w</i> inlånade och av låntagaren ännu ej avhämtade böcker

från främmande bibliotek och i <i>y</i> inlån från Odense Stiftsbibliotek, med vilket
Centralbiblioteket står i intim förbindelse, <i>x</i> innehåller avgående postpaket. —
Vid <i>D</i> äro platser för utförande av skrivarbete, varför man även har ett par
höga taburetter och uttagningar för de sittandes ben (<i>m</i> och <i>q</i>). Eljes kan allt
arbete bekvämt utföras stående, disken är nämligen 112 cm. hög. Den övre
skivan är 50 cm. bred, 6 cm. bredare än själva disken, som återigen är något
bredare än fotstycket, vilket man eljes snart nog skulle sparka sönder. Avståndet
mellan diskarmarna är 230 cm., vilket ger gott utrymme för åtminstone tre
personer samtidigt.

</chapter>
<chapter name="Bibliotekskursen våren 1926.">
<h2>BIBLIOTEKSKURSEN VÅREN 1926.</h2>
Den bibliotekskurs för utbildning av bibliotekspersonal vid stadsbibliotek och
andra större folkbibliotek, som vårterminen 1926 anordnats av Kungl.
Skolöverstyrelsen, avslutades d. 15 maj 1926. Deltagare i kursen voro: Astri Woods
Beckman, Elisabet Berggren, Svea Bredal, Sigrid Broström, Madeleine Carleson,
Bror Gösta Cederström, Gunvor Ditzinger, Georg Edlund, Kerstin Ericsson-Ärje,
Cecilia Fried, Birgit Guston, Karin Hammar, Anna Hamnström, Torsten Hamrin,
Brita Hede, Brita Hedlund, Karin. Hellmer, Ellen Leijonhufvud, Britta Lindbom,
Vera Lindmark, Maj Lundgren, Åke Luthander, Gudrun Lychou, Karin Nilsson,
Elsa Nordin, Valentin Norlind, Karin Olsson, Eva Ringenson, Lisa Rolf, Tönnes
Schultz, Sigrid Setterwall, Signe Sjöberg, Sigrid Spens, Märta Urseli och Maja
Weman.

I ett följande häfte kommer en redogörelse för arbetets planläggning vid kursen
att lämnas.

</chapter>
<chapter name="Litteratur">
<h2>LITTERATUR</h2>
</chapter>
<chapter name="C. Religion.">
<h3>C. Religion.</h3>
<b>Berggrav, Eivind.</b> Ekumeniska mötet i Stockholm 1925. En kontur. Övs.
[fr. no.]. Sv. k. st. 1925. 78 s. Ill. <i>Cjac.</i> <tab><b>2:—.</b>

En ohögst spirituell och på samma gång det väsentliga markerande vy över Stockholmsmötet.
Åt den som vill skaffa sig en tillförlitlig orientering, men ej har håg att fördjupa sig i
de vidlyftiga mötesförhandlingarna, kan den lilla, väl illustrerade skriften varmt anbefallas. Den
har förut stått införd som artikel i den norska tidskriften »Kirke og Kultur», vilken sedan
många år tillbaka redigeras av förf. <tab><i>E. E—m.</i>

<b>Fogelklou, Emilia.</b> Befriaren i högtidssägner och bilder. Med helsidesbilder
efter Fra Angelico. A. B. 1925. 4:o. 100 s. Ill. <i>Ci.</i> <tab><b>8:75.</b>

Boken är synnerligen förnämligt utstyrd, en verklig fägnad för ögat. Själva framställningen
är hämtad ur författarinnans serie »Små handböcker». I sin nya vackra utstyrsel är arbetet
avsett att tjäna som bilderbok åt hemmens yngsta medlemmar. Innehållet utgöres av bibelord och
kortare nytestamentliga berättelser, ofta inramade i små, delvis i legendstil hållna betraktelser
av författarinnan. Det är ett kort »Jesu liv», som bjudes, samlat i huvudavdelningarna: advent,
jul, vardag, påsk och pingst. >Befriaren» är ett annat återgivande av namnet »Frälsaren». —
Uppgiften är synnerligen vansklig. Anmälaren måste vidgå att han ur olika synpunkter finner
den här föreliggande lösningen mindre lyckad. Redan rent pedagogiskt ställer jag mig mycket
tveksam. Betecknande är valet av illustrationer. De ljuvligt innerliga Fra Angelico-bilderna från
S. Marco i Florens äro, enligt min mening, ingalunda de omedelbarast tillgängliga för
nutidsbarn. <tab><i>E. E—m.</i>

<b>Franciscus.</b> Den helige Francisci skrifter. I sv. tolkning [fr. lat. o. ital.]
av Lisa Lundh. Lb. 1925. 195 s. Litt. <i>Cdb.</i> <tab><b>4:50.</b>

Översättarinnan, som sistlidet år skänkte oss en förtjänstfull tolkning av de med allt skäl
så älskade »Fioretti», har nu klätt de till vår tid bevarade skrifterna av Franciscus själv i svensk
dräkt. Även denna gång har översättarinnan valt en antikiserande stilart såsom den mot ämnet
bäst svarande. Till läsarens tjänst har hon i slutet bifogat en del upplysningar. Förordet är
hämtat från Paul Sabatier. De svenska Franciscus-vännerna skola för visso med glädje taga del
av mästarens skriftliga kvarlåtenskap, även om denna ej verkar särskilt imponerande, i varje fall
kvantitativt. Vad som är bevarat utgöres av en del ordensstatuter och förmaningsord, några
brev, lovsånger (däribland den berömda Solsången) och böner, samt ett passionsofncium.
Därtill komma en del kortare stycken, vilkas äkthet är betvivlad. Det, som framför allt slagit
anmälaren, äT dels den heliges synnerliga förtrogenhet med bibeln, framför allt med N. T. i dess
helhet, ej blott evangelierna, dels hans starkt markerade värdesättning av nattvardsmysteriet. <tab><i>E. E—m.</i>

<b>Illustrerad</b> religionshistoria av B. Karlgren [m. fl.]. Utg. av Edv. Lehmann.
A. B. 1924. 4:o. Ill., kart., litt. <i>Cm.</i> <tab><b>21:—.</b>

Ett nordiskt standardverk i allmän religionshistoria, åstadkommet genom samarbete av
nutida forskare, vilka samtliga äga ett stadgat vetenskapligt anseende, var och en på sitt särskilda
område. Deras namn lämna fullgod borgen för vederhäftigheten av de olika bidragen. Arbetet
kan läsas och tillgodogöras av den bildade allmänheten. Litteraturhänvisningar äro införda vid
slutet av varje avdelning, till tjänst för den som vill tränga vidare. I slutet finnes ett utförligt
register till bruk för uppslag. Åskådningsintresset är tillgodosett genom omsorgsfullt valda,

tecknande illustrationer. — Innehållet utgöres av ett par inledande kapitel om det religiösa
livet och primitiv religion (Edv. Lehmann), därefter framställningar av de stora icke-judiska och
icke-kristna religionsformerna, den egyptiska (H. O. Lange), den babylonisk-assyriska (K.
Tallqvist), den islamitiska (J. Pedersen), de indiska (S. Konow), de parsistiska (Edv. Lehmann), den
grekisk-romerska (M. P. Nilsson), den nordiska (V. Granbech) och de kinesiskt-japanska (B.
Karlgren). <tab><i>E. E—m.</i>

</chapter>
<chapter name="D. Filosofi.">
<h3>D. Filosofi.</h3>
<b>[Begbie, Harold.]</b> Sju tidsåldrar. En kort och enkel berättelse om människoandens
pilgrimsfärd med särskild hänsyn till huru den berört den engelska
världen av en herre med dammvippa. Övs. fr. eng. av Martin Martelius. Sk.
1925, 324 s. <i>D.</i> <tab><b>3:75.</b>

Förf. till föreliggande arbete, den kände engelske journalisten Harold Begbie, söker
här i sju essayer, knutna till ledande kulturpersonligheter (Sokrates, Aristoteles, Jesus, Augustinus,
Erasmus, Cromwell och Wesley), framställa huvudpunkterna av den europeiska idéutvecklingens
historia. Hans tankegång är originell och intresseväckande om än här och var tämligen
anfäktbar. Tyvärr är emellertid översättningen mycket otillfredsställande. Orimliga uttryck som
t. ex. s. 17 »på spjuthuvudet av en plötslig fullträff» förekomma ofta, likaså även rena missförstånd
(då det t. ex. s. 83 talas om >kloster» i Jerusalems tempel menas naturligtvis ital.
chiastro, av gångar omgiven gård; s. 118 står »spirituell världsförklaring», då det bör vara
spiritualistisk. »Denne katolske konung» (s. 125) alluderar på Ferdinands hederstitel rex catholicus.
Hertigen av Alba upprättade (s. 173) intet »blodigt hov» utan en blodsdomstol i Nederländerna
o. s. v.). <tab><i>O. W—n.</i>

<b>McDougall, W[illiam].</b> Gruppens själsliv. (The group mind.) Utkast till en
kollektiv psykologi med särskild hänsyn till nationernas själsliv. Inl. och till sv.
[fr. eng.] av Alf Ahlberg. N. o. k. 1925. 328 s. <i>De.</i> <tab><b>8:—,</b> inb. <b>10:—.</b>

McDougall tillhör de främsta moderna forskarna på socialpsykologins område. Hans
arbete förenar på ett lyckligt sätt vetenskaplig grundlighet med en livfull och allmänfattlig
framställningskonst. Det kan livligt rekommenderas åt var och en, som har intresse av sociala
problem och vill se dem i den psykologiska vetenskapens belysning. <tab><i>G. A.</i>

<b>Schweitzer, Albert.</b> Kalturens degeneration och regeneration. Kulturfilosofi.
Övs. fr. ty. av Oscar Krook. Olaus Petriföreläsningar vid Uppsala universitet.
D. 1. Diak. 1925. 69 s. <i>D.</i> <tab><b>2:—.</b>

Den berömde teologen, orgelmusikern och läkaremissionären från Elsass har här framlagt
sina tankar om kulturens väsen, dess nuvarande dekadans och möjligheterna för dess förnyelse.
På den nu föreliggande delen skola ytterligare tvenne följa: »Livsvördnadens världsåskådning»
samt »Kultur och etik». — Schweitzers kulturfilosofi utgör ett mäktigt väckelserop, en manlig
maning till självbesinning. Vår kultur har blivit ett ihåligt skal utan kärna, därför att man
tappat bort kulturens själ, det etiska. Utan etik gives ingen verklig kultur. En kultur utan
världsåskådning blir en blott skenkultur, oåterkalleligen dömd till undergång. Med stor klarhet
och frimodig öppenhet påvisar förf. haltlösheten i en del samtiden genomgående modetankar.
Varken vårt beprisade »verklighetssinne» eller vårt historiska betraktelsesätt eller organisationsivern
eller de yttre samfundsförhållandenas omgestaltning kan bringa det behövliga botemedlet.
Utan den goda viljans renässans är allt fåfängt. <tab><i>E. E—m.</i>

</chapter>
<chapter name="E. Uppfostran och undervisning.">
<h3>E. Uppfostran och undervisning.</h3>
<b>Fredriksson, Nils.</b> I det praktiska livets tjänst. Föredrag och uppsatser angående
yrkesundervisning och därmed sammanhängande sociala och nationalekomiska
frågor. Nst. 1925. 253 s. <i>E.</i> <tab><b>5:75.</b>

Denna bok innehåller, liksom »Våra praktiska ungdomsskolor», en samling föredrag och
uppsatser, här ordnade i tre grupper. I den första behandlas främst frågan om teoretisk eller
praktisk utbildning under rubriken »Inför valet av levnadsbana». I den följande sysslar förf.

mest med den viktiga frågan om lärlingslag och lärlingsutbildning inom olika områden. Alla
dessa artiklar äro från åren 1920—24. Den tredje gruppen, till större delen från tiden 1908—09,
behandlar industriell arbetsekonomi samt förhållandet mellan arbetsgivare och arbetare. En
klar framställning och en stor rikedom på värdefulla tankar. <tab><i>A. H—r.</i>

— Praktisk yrkesutbildning. Vilka möjligheter härför erbjuder vårt nuvarande
system av anstalter för yrkesundervisning? Nst. 1925. 40 s. <i>Ece.</i> <tab><b>0:75.</b>

En översikt över de åtgärder som nu vidtagits för den praktiska yrkesutbildningen, slutande
med en vädjan till yrkesutövarna att intressera sig för och aktivt medverka vid dessa frågors
lösning. Framställningen av vad som gjorts är särskilt värdefull, därför att förf. i all korthet
framför konkreta exempel på skolor och klarlägger deras anordning genom utdrag ur
reglementen o. dyl. <tab><i>A. H—r.</i>

<b>Nylund, Sven.</b> Folkskolans ställning och uppgift i samhällslivet. Nst 1925.
47 s. <i>Ecba.</i> <tab><b>0:75.</b>

Två föredrag som snarast åsyfta att något fullständiga den framställning förf. förut givit i
sitt häfte »Vår folkskolan» (Bibl.-bl. 1924 s. 189.) <tab><i>A. H—r.</i>

<b>Plutarchos.</b> Om barnens uppfostran. Övs. [fr. grek.] av Wilhelm Nordlind.
Gle. 1925. 53 s. <i>E.</i> <tab><b>1:75.</b>

Denna gamla s. k. pseudoplutarkska pedologi betraktas ju såsom en av de värdefullare bevarade
pedagogiska skrifterna av de gamla grekerna. Dess värde kan dock ej på något sätt
jämställas med t. ex. Platons och Aristoteles' arbeten på området. För vår tids människor i
allmänhet har boken egentligen ej något intresse. <tab><i>A. H—r.</i>

</chapter>
<chapter name="F. Språkvetenskap.">
<h3>F. Språkvetenskap.</h3>
<b>Tegnér, Esaias.</b> Ur språkens värld. [2.] Fyra uppsatser. A. B. 1925.
464 s. <i>E.</i> <tab><b>15:—.</b>

Boken innehåller tre förut tryckta men här något ändrade och utvidgade arbeten om genus
i svenskan, poesiens språk och »hemmets ord». Dessa ha länge varit utgångna ur bokhandeln
och ha hört till de ivrigast eftersökta arbetena inom vår populärvetenskapliga litteratur. Till
dem har fogats en nyskriven uppsats om den gamla 1500-talskomedien Doktor Simon. Alltsammans
hör till det bästa som någonsin har skrivits i vårt land av populära språkvetenskapliga
utredningar, både i fråga om geniala uppslag och mästerlig framställningskonst. <tab><i>P. H.</i>

<b>Wennström, Torsten.</b> Ur svenska språkets hävder. Huvuddragen av vårt modersmåls
historia. N. o. k. 1926. 158 s. Ill., litt. (Natur o. kultur 52.) <i>Ec.</i> <tab><b>2:25,</b> inb. <b>3:—.</b>

Ett välbehövligt och välkommet arbete. Boken innehåller överraskande mycket. Enkel
och klar, lättfattlig och kortfattad — ibland kanske en smula väl kortfattad — ingen onödig
lärdom, men ungefär vad som behövs, för att man skall få reda på huvuddragen av vårt
modersmåls historia. <tab><i>P. H.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Lehmann, Edv[ard].</b> Myter och sagor på väg genom världen. N. o. k.
1925. 219 s. (Myter o. sagor.) <i>Gy.</i> <tab><b>7:50,</b> inb. <b>9:50.</b>

Under redaktion av docent E. Briem har börjat utkomma en stort anlagd samling Myter
och sagor, och som första led häri och en introduktion till hela verket har utkommit en
översikt över mytforskningens historia och resultat av prof. Edv. Lehmann. Förf. är icke endast en
sällsynt framstående kännare av hela detta vidsträckta forskningsfält, hans stil med dess


stillsamma ironi lämpar sig särskilt för ett område, där misstagen varit så många, och där det ännu
knappast kan påstås, att resultaten i allmänhet äro bestående. Den fängslande framställningen
behandlar myterna i litteraturen, olika tolkningsförsök, det primitiva tänkande, som skapat myterna,
och de olika slag vari dessa kunna indelas, allt med ett rikt och överlägset behärskat
exempelmaterial. Senare delen av boken, som ger en motsvarande översikt för sagornas
vidkommande, är en något bearbetad översättning av de huvudsakliga kapitlen i förf:s år 1910
utkomna Almueliv og Eventyr. <tab><i>B. M.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Barrie, J. M.</b> Den lille prästen. Övs. fr. eng. av Signe Lyth. Lb. 1924.
319 s. <i>Hcee.</i> <tab><b>5:25,</b> inb. <b>6:75.</b>

Det är ganska sällan vår ungdomslitteratur riktas med något så pass originellt och intagande
som boken om den lille prästen och hans Babbie, zigenerskan. Det är en kärlekshistoria
och samtidigt historien om en själs utveckling, och det är en fläkt av sanning så stark, att
det är mer än både berättelse och roman. Mest anmärkningsvärd är kanske en verkligt god,
fast och klar komposition.

Allt som allt, en bok som jag med glädje skulle sätta i händerna på vår tids ungdom. <tab><i>O. Wbg.</i>

<b>Curwood, J[ames] O[liver].</b> Det förlovade landet — och kvinnan. Fr. eng.
av E. Grafström. B. W. 1925. 191 s. <i>Hcee.</i> <tab><b>2:—.</b>

Curwood, känd som en god vildmarksförfattare, med livet i Kanadas urskogar som sin speciella
domän, kommer i detta arb. för nära gränsen till den rena nlmsensationen. Även här
är händelsen förlagd till civilisationens utmarker i Nordamerika, men av natur- eller
djurskildringar får man nästan ingenting alls. I stället hugnas man med en ganska otrolig och rafflande
berättelse om hur en dotter för att rädda föräldrarnas lycka låtsar sig vara mor till ett barn,
som i själva verket är hennes egen mors med en annan man än fadern. Vilda slagsmål i skogarna,
ylande varghundar och yttre spänning får man övernog av, men därvid stannar det. <tab><i>G—a L.</i>

<b>Daudet, Alfonse.</b> Kungar i landsflykt. (Les rois en exil.) Roman. Övs.
fr. fra. av Erik Norling. Å. & Å. 1926. 321 s. (Bundna böcker.) <i>Hceja.</i> Inb. <b>3:75.</b>

Kungar i landsflykt har kallats Daudets bästa verk. Läsaren får här en överväldigande
föreställning om vad denne språklige trollkarl förmår ge av fin och utsökt människoskildring.
Berättelsen är en ömsom bländande kvick och satirisk, ömsom varm och levande mänsklig
framställning av en drottnings hjältemodiga kamp för att under landsflykten i Paris åt sig och
sin familj bevara såväl det kungliga skenet som drömmen om dynastiens återuppsättande på den
nödtvunget lämnade tronen. Det är en mångdubbel strid denna stackars kvinna har att föra:
mot sina antirojalistiska exundersåtar, mot den henne förhatliga, kalla och snikna storstaden,
mot sin lättsinnige och hållningslöse gemål, mot tronföljarens vacklande hälsa och — mot sitt
eget hjärta. En alltigenom förnäm och förbluffande aktuell bok, här föreliggande i en
originalet värdig tolkning. <tab><i>S. L.</i>

<b>Duun, Olav.</b> I blindo. (I blinda.) Övs. fr. norskt landsmål av Thorsten
W. Törngren. Nst. 1924. 240 s. <i>Hcedae.</i> <tab><b>5:75,</b> inb. <b>7:25.</b>

I denna del av trilogin om Juviksfolket är det Persson, Anders, som är huvudpersonen,
han som i »Juviksfolket» som liten pys så behjärtat räddade lappkäringen från den rasande
tjuren. Anders liv och öden är en enda mäktig flod av manliga dater och modigt slagsmål med
verkligheten — fast inga »äventyr> i simpel mening. Stor och stark är han och klok också,
och lyckan har han med sig. Han känner det liksom släktens andar gillande och uppmuntrande
skådade ned på honom och hela socknen viskade: »Allas ögon lita till dig». Och allt
som skall göras gör han i naiv tro på egen styrka och förträfflighet och att »makterna» gilla
honom. Och oftast gör han det rätta och karlaktiga. — Men så kommer ändå olyckan till
sist över honom: hans bror blir ett skarn, som glädes att vålla honom ont och förtret, en
dotter blir vansinnig, en annan går miste om sin livslycka, hans bäste son dör och själv blir

han blind. Boken slutar med monologer, som den blinde, knäckte kämpen sitter där och håller
med Gud eller »dem», eller samtal med prästen, gripande som Jobs, när »vännerna» kommo
för att trösta honom och förebrå honom hans »otro».

Boken är ett mästerverk av folklivskarakteristik. Situationer, mänskotyper, själsskildringar,
landskap äro gripande åskådliga i konstnärlig knapphet och etsa sig fast i läsarens minne.
Liksom i allt vad Duun skriver äro här must och märg. Han hör till de benådade själs- och
folklivsskildrarna, och hans böcker är litteratur för intelligent folk med konstnärliga krav. All
tantaktig förljugenhet eller utsmyckning av livets realiteter är honom främmande. <tab><i>G. F—d.</i>

<b>Elster, Kristian,</b> d. y. Ungdom. Övs. fr. no. av Jenny Jusélius. L. H.
1925. 409 s. <i>Hceda.</i> <tab><b>5:75.</b>

Kristian Elster har blivit en även utanför Norge alltmera läst och uppskattad författare.
Han är en synnerligen god berättare, säker psykolog och i besittning av en elegant och
medryckande stil.

Föreliggande roman sysslar med ungdomens alltid lika brännande problem, miljön är förkrigsårens
Kristiania. Förf. dröjer vid kontrasten mellan de ungas utopiska ideal och den brutala verkligheten.

Boken anbefalles på det livligaste. <tab><i>H. K.</i>

<b>Nielsen, Zakarias.</b> Den stora makten. Ett avsnitt av en ung mans liv.
Övs. fr. da. av Lilly Lindwall. Lb. 1925. 260 s. <i>Hceda.</i> <tab><b>4:75,</b> inb. <b>6:—.</b>

Ett allvarligt och välgjort arbete av en författare, som är mindre känd hos oss än han förtjänar.
Skildrar från kristlig utgångspunkt samvetsstriden och -segern hos en ung man, som
måst överge sin älskade och gifta sig rikt för att rädda sin slarvige far från straffarbete. N.
äger både människokännedom  och humor och är en mycket god berättare. <tab><i>Rg.</i>

<b>Ossendowski, Ferdinand.</b> På de stora vidderna. Sibiriska och japanska
noveller. Övs. fr. po. av J. Palmén. <i>Hcemc.</i> <tab><b>6:75.</b>

Liksom en tidigare, av mig anmäld Ossendowski-bok (Bibl.-bl. 1925, s. 77) har »de stora
vidderna» intet av intresse för en geograf och bör endast bedömas ur synpunkten av sitt litterära
värde. Som äventyrsberättare har ju förf. en viss talang, vilken även framträder i denna
bok, i vilken han dock hämtat en hel del motiv från sina »noveller» även från Japan, som framställes
i ett ganska rosigt, kanske alltför rosigt skimmer; måhända avser förf. att få en kontrast
mot det mörka Sibirien. Med verkligheten torde väl berättelserna ha lika mycket eller lika
litet att göra som »noveller» över huvud taget, och för folkbibliotek synas de mig icke passa. <tab><i>S. S.</i>

<b>Papini, Giovanni.</b> En färdig man. (Un uomo finito.) Övs. fr. ital. av
Erik Kihlman. Med förord av Anders Österling. A. B. 1924. 283 s. <i>Hcei.</i> <tab><b>4:75.</b>

»En färdig man» är en självbiografi. Det är en våldsam och hänsynslös bikt av en ung
himlastormare, som ville bli gud. Man kommer att tänka på den unge Thorild och möjligen
även på Strindbergs Sturm- und Drangtid. Genom sin intensitet och lidelse gör boken ett
starkt intryck — hänsynslösare kanske än många av världslitteraturens biktböcker. Österlings
förord insätter Papini på hans plats i den toskanska litteraturen och analyserar honom — kritiskt,
men med sympati. Det är en bok, som sätter tankarna i rörelse och tvingar till reflexion.
Med sin sydländska glöd, sin sjudande hetta räknas Papini som en av det samtida Italiens
främsta författare. <tab><i>Hj. L—n.</i>

<b>Platen-Hallermund, August von.</b> Dikter. I sv. bearb. [fr. ty.] av Carl von
Platen. See. [1925]. 56 s. Portr. <i>Hcef.</i> <tab><b>3:—.</b>

En mot originalet jämförelsevis trogen tolkning av några bland den tyske romantikern Aug.
v. Platens dikter i en balladstil med rätt torra reflexioner, näppeligen ägnad att djupare gripa
vår tids människor. <tab><i>M. F.</i>

<b>Reymont, W[ladyslaw] S.</b> Bönderna. Öv. fr. po. av E. We[st]er. [2—4.]
A. B. 1924. (Moderna romaner 58—60.) <i>Hcemc.</i> <tab>(2) <b>6:75,</b> (3) <b>7:75,</b> (4) <b>6:75.</b>
2. Vintern. — 3. Våren. — 4. Sommaren.

Reymonts stora prosaepos om bönderna i den polska byn Lipce tyckes vara en allsidig och
uttömmande monumentalmålning av folkliv, typer och natur. Det är, som synes, på ett lyckligt
naturligt sätt indelat efter årstiderna i fyra delar, vilka avrunda sig till ett helt. »Hösten»,
vars översättning utkom redan 1920, är förut nämnd i Biblioteksbladet.

I »Vintern» har den gamle dryge storbonden Boryna gift sig med byns skönhet Jagna, som
emellertid älskar hans son, den bortjagade Antek. Katastrofen, då deras brottsliga kärlek upptäckes,
är den ena medelpunkten i »vinter»-boken; den andra, hur Lipces bönder mangrant
gå ut att värja sin skog, som godsherrn sålt till judarna och som dessa låta fälla. För övrigt
är boken full av vintertidens mörker, nöd och lidanden för de fattiga, av passionens lycka och
kval, av katolsk innerlighet och legendpoesi vid sidan av hård verklighet.

»Våren» skildrar de bedrövliga följderna av böndernas tilltag att värja sin skog: de fängslas
och bortföras för en lång tid och lämna de stackars kvinnorna och barnen åt deras nöd.
Men den innehåller också jublet, när de komma åter ur fångenskapen. Människoskildringen
når högt i teckningen av Jagnas ohjälpligt polygama väsen. Med lyrisk kraft målas vårlandskapets
skönhet i alla dagens stunder, och slutscenen, då den myndige Boryna dör ute på sina
marker, med vilka hans väsen hör intimt samman, är ett poem.

»Sommaren», cykelns sista del, avrundar skildringen med skördetidens jubel och rikedom
efter vårens fattigdom. Naturlyriken når stundom högt och människorna möta i nya situationer;
böndernas mer eller mindre passiva motstånd mot överhetens skattläggningsförsök tecknas,
idealisten Roch, en äkta slavisk typ, efterhålles av myndigheterna, Jagna dömes för sin vidlyftigt
erotiska natur av hela byn — och trots allt verkar hon ej osympatisk. Hennes hårda öde
mitt under skördetidens jubel ger slutintrycket, en effektfull kontrastverkan.

Reymonts »Bönderna» lider av en omständlighet, som emellanåt gör den trögläst och tung.
Detta sammanhänger med författarens utomordentliga kännedom om sitt ämnes alla detaljer, de
polska böndernas hela liv. Människoskildringen är ytterst pålitlig och vederhäftig, och stundom
får diktaren in dramatisk spänning i det eljest tröga förloppet. Ett epos är det av mått, som
åtminstone göra Nobelpriset begripligt. <tab><i>F. V.</i>

<b>Ring, Barbra.</b> En man. Övs. fr. no. av Runar Schildt. A. B. 1924. 266 s. <i>Heeda.</i> <tab><b>4:50.</b>

»En man» är historien om en ensam och fattig pojkes vandring per aspera ad astra, om
lians jobbartur under krigsåren, hans s. k. kamp (den man för övrigt ganska sällan skönjer)
mot de dåliga sidor i sin natur, som han omväxlande skyller på moder och fader, och slutligen
hans föga övertygande »seger», när han slungar sina sista slantar i gapet på sin f. d. älskades
far, sin egen gamla fiende, för att rädda denne undan en ekonomisk krasch. Ämne och komposition
ha sina likheter med Johan Bojers »Den store Hunger», fast betydligt både svagare
och krassare behandlat. <tab><i>O. Wbg.</i>

<b>Service, Robert W.</b> Bluffmakaren. Övs. [fr. engj av Ture Nerman. Tiden
1925. 316 s. <tab><i>Hcee.</i> <tab><b>3:—,</b> inb. <b>4:25.</b>

Hjälten är en i sig själv förmögen framgångsrik amerikansk författare av »short stories» i
den populära genren, som i äckel över sin lättköpta ställning flyr över till Europa för att fattig och
okänd börja på nytt och försöka slå igenom med något värdefullare. Givetvis blir hans nya
produktion den gamla lik och samma publiksuccés blir småningom åter hans lott. En med
talangfull nonchalans hopkommen förströelsebok utan annat värde än stundens. <tab><i>L. R.</i>

<b>Suolahti, Olli.</b> Don Ossians baskiska resa. En historia från spanska Biskayakusten.
[Övs. fr. fi.] Å. & Å. 1924. 249 s. Ill. <i>Hceua.</i> <tab><b>7:50.</b>

Förf., som hittills nöjt sig med att lägga vår världsdel — och dryga delar av andra —
för sina fötter, där han dragit fram såsom tolkare av finländsk vislyrik och mästare på
den gamle Wäinömöinens instrument, kantelen, har genom föreliggande litterära förstlingsarbete
velat samla en ny lager till de redan vunna. Som konstverk lider hans skildring av en viss
tyngd, eller rättare brist på smidighet i komposition och utförande. Bokens hjälte är en kulturtrött
författare, som hamnar nere i en liten stad i Baskiska provinserna, där han snart växer
in i ett herde- och fiskareliv, som leves betydligt närmare den oförfalskade naturens eget
hjärta, än vad fallet är med tillvaron ute på de stora kulturstråken. Hjälten är emellertid
skäligen kontur- och intresselös. Bokens värde ligger däri, att den riktar vårt vetande om det
intressanta baskiska folket, vars vilda bergland och egenartade språk tycks i rätt hög grad ha
avskräckt litterära motivsökare. Vi veta tillräckligt litet om detta land och folk för att med glädje


hälsa herr Suolahtis tillskott till vårt vetande. Vid skildringen av vissa våldsamma katastrofer
i natur och människosinnen får berättelsen stundom det upplevdas övertygande patos och själva
framställningen flykt och fart.

Boken är illustrerad av en baskisk konstnär. <tab><i>S. L.</i>

<b>Hcb. Skönlitteratur: nysvensk (med finsk-svensk).</b>

<b>Norlind, E[rnst].</b> Bland tiggare och tänkare. Noveller. A. B. 1923. 280 s. <tab><b>5:75.</b>

I denna bok har författaren sammanfört nio noveller, som alla på något sätt höra samman
med världskriget. Motiven och typerna äro hämtade från de främlingsskaror som år 1920 sökte
sig till London för att genom Röda korsets bemedling få hjälp och uppehälle. Det är alltså
på något sätt vinddrivna och förolyckade existenser boken skildrar. De små berättelserna äro
artistiskt avrundade, ibland bara små korta, tämligen tunna skisser, ibland litet mera utarbetade.
Människokännedom, medkänsla och en konstnärlig blick för den karakteristiska pointen
utmärka de flesta. <tab><i>Hj. L—n.</i>

<b>Nyblom, Gunnel.</b> Det sjungande hjärtat. Tiden 1925. 175 s. <tab><b>3:50.</b>

En berättelse om en man och en kvinna, förut bestämda för varandra på ett själsligt plan,
så att de känna igen varandra, så fort de mötas i verkligheten. Just när deras lycka skall
fullbordas, dör mannen plötsligt och meningslöst, och hon är ånyo ensam. Bokens stil är
gravallvarligt kvinnligt patetisk; förf. har grubblat över kärleken och livet. <tab><i>F. V.</i>

<b>Nycander, Fredrik.</b> Svenska skuggor. Historiska dikter. Wessman 1925. 119 s. <tab><b>3:—.</b>

Ett aktningsvärt försök att skapa ett nytt galleri av »Svenska bilder» men resultatet föga
njutbart ur poetisk synpunkt. Det blir ej annat än skuggor i alla fall, de historiska gestalter
förf. sökt skänka diktens liv. <tab><i>M. F.</i>

<b>Ossiannilsson, K[arl] G[ustaf].</b> Sång. Nya dikter. A. B. 1925. 103 s. <tab><b>3.—.</b>

Ossiannilsson är som bekant i första rummet lyriker, och då han nu efter en lång paus
ånyo uppträder med en diktsamling, är det stillsammare men i grunden manligare sinnesstämning
i den än i ungdomsböckernas retoriska bravurstycken. Sin slagfärdiga virtuositet kan han
dock fortfarande utveckla, som i den dråpliga »En ny visa» med sin humor, och den åder av
finare, känsligare lyrik, som ej heller varit främmande för honom, får flera vackra uttryck i olika
tonfall (»Snön», »Svaret», den smärtofulla »Strängaina»). <tab><i>F. V.</i>

<b>Stjernstedt, Marika.</b> Von Sneckenströms. Roman. 2 uppl. A. B. 1924. 382 s. <tab><b>7:50.</b>

Man kan kalla denna bok en religiös roman. Ty det är de religiösa känslorna och föreställningarna,
som äro de dominerande, och förf. har velat visa dessas betydelse och inflytande.
Både miljön — den gamla svenska herrgården Vargskär — och människorna äro tecknade med
Marika Stjernstedts säkra formgivning och gestaltande förmåga. Många scener äro mycket
suggestivt gjorda. — I ett förord förklarar förf., att hon ej velat driva katolsk propaganda.
Någon sådan drives väl ej heller direkt, ehuru författarinnans katolska intressen, hennes insikt
i och sympati för katolicismen över huvud taget och för dess rituella former och bruk äro
omisskänneliga. <tab><i>Hj. L—n.</i>

<b>Vallner, Richard.</b> Dikter. A. B. 1925. 133 s. <tab><b>3:75.</b>

Ej oävet handlag men slitna bilder och föga originellt innehåll. En och annan dikt t. ex.
»Arvskifte» fäster sig i minnet men knappast mer. <tab><i>M. F.</i>

<b>Wägner, Harald.</b> Tåg n:r 278. De sista novellerna. A. B. 1925. 187 s. <tab><b>4:25.</b>

Denna posthuma bok innehåller ett knippe noveller, som kanske icke i och för sig äro så
märkliga, men som äro berättade på ett utomordentligt bestickande sätt. De påminna om
klara, linjeskarpa etsningar, mycket mera än om fotografier, som förf. själv av en fotnot att
döma tycks förlikna dem vid. De små berättelserna bära rätt mycket karaktären av en bister
slutuppgörelse med livet och genom dem blåser mångenstädes en kall pust från Stygens svarta
vatten. Men i all sin bitterhet och tröstlösa ironi bäras de dock av en stoisk livsvisdom och
deras adelsmärke av sann konst är omisskännelig. Några dikter avsluta boken, den sista,
bittert sköna, Spelar min lind? ger, synes det rec., i sin knapphet och vidd förf:s hela livsfilosofi. <tab><i>S. G.</i>

[<b>Zetterström, Hasse,</b> pseud.:] <i>Hasse Z.</i> Stor sand. Historier från en ö
och annat. 2 uppl. A. B. 1925. 206 s. <tab><b>4:75.</b>

Hasse Z. har ofta förefallit rec. ha drag av både Strindberg och Hjalmar Söderberg. Han
har Strindbergs friskhet och skärpa i uppfattningen, Söderbergs finslipade sarkasm och
stillsamma ton i förtäljandet. Men han har dessutom mer hjärta än någon av dem och måhända
är det riktigast att helt enkelt låta Hasse Z. vara sig själv. I Stor sands ypperliga
människoskildringar — allt är dock icke lika lödigt — erbjuder han den angenäma upplevelsen av en
s. k. humorist, som säger allvarliga saker på ett behagfullt och slående sätt. Hasse Z:s humor
påminner rec. om en gammal Skolmagisters definition av detta begrepp: . . . en klar källa, som
framrinner över allvarets mörka botten. De Schwabska teckningarna komma i finess och
uttrycksfullhet långt efter texten. <tab><i>S. G.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Lindblom, Andreas.</b> Stockholms slott genom seklerna. A. & W. 1925.
142 s. Ill., portr., kart. <i>Icc.</i> <tab><b>4:75.</b>

Med denna bok har den svenska allmänheten fått den yppersta vägledare vid studiebesök
på Stockholms slott. Men den ger också något mer: en orientering i smakens, arkitekturens
och rumskonstens utveckling under sju århundraden. Detta i kort men angenäm form och med
utmärkta bilder. Forskningen om slottets byggnadshistoria har under det senaste årtfondet givit en
mängd nya och märkliga resultat; det gäller både Vasaslottet och Tessinernas skapelse och
innebär i senare fall en klarare blick både på fasadkaraktärens påverkan av romersk och fransk
arkitektur och interiörernas märkliga detaljutbildning. Ett par anmärkningar skulle gälla
anhopningen av ett antal namn på främmande arbetare och den litet snäva behandlingen av
Louis Masreliez' insats — vilken senare har förutsättning att särskilt fängsla moderna människor
med sitt blygsamma behag.

Bokens yttre form är väl funnen, praktisk och behaglig. <tab><i>A. B—s.</i>

<b>Tomaeus, G[ustave].</b> Huru skall jag göra mitt hem vackert? Gle. 1924.
79 s. Ill. <i>Ihd.</i> <tab><b>1:—.</b>

På c:a 75 sidor har förf. utrett de flesta byggnads- och inredningsfrågor för ett litet hem
på ett klart och personligt sätt med ett fåtal belysande bilder. Det är en nyttig och väckande
bok. Och den anda av vard om natur och hembygd som gör sig särskilt gällande är värd all
uppmärksamhet. Men förf. går ett stycke för långt i romantiskt sinne för gammal byggnadskultur
och avvisandet av nyheter. En del råd äro också väsentligen tillämpliga på Skåne och
Syd-Sverige. Rädslan för färg är ett skånskt drag, men färg (och visst icke bara rött!) är ett
huvudvillkor i Upp-Sverige. Slingrande vägar, som rekommenderas, få också tagas med
eftertanke o. s. v. <tab><i>A. B—s.</i>

</chapter>
<chapter name="K. Historia.">
<h3>K. Historia.</h3>
<b>Sveriges</b> historia till våra dagar. Under medverkan av O. Montelius, S. Tunberg,
G. Carlsson [m. fl.], utg. av Emil Hildebrand och Ludvig Stavenow. D. 1,
4, 5, 8—14. Nst. 1919—26. Ill., portr. kart. <i>Kc.</i> <tab>à <b>12:—,</b> inb. <b>15:—.</b>
1. Montelius, Oscar, Forntiden. — 4. Hildebrand, Emil, Gustav Vasa. —
5. Hildebrand, Emil, Gustav Vasas söner. — 8. Fåhræus, Rudolf, Karl XI och


Karl XII. — 9. Stavenow, Ludvig, Frihetstiden. — 10. Stavenow, Ludvig,
Gustavianska tiden. — 11. Clason, Sam., Karl XIII och Karl XIV Johan. —
12. Hallendorff, Carl, Oskar I och Karl XV. — 13. Boethius, S. J., Oscar II.
— 14. Hildebrand, K., Gustav V.

Föreliggande arbete är att anse som en ny väsentligt omarbetad uppl. av det åren 1903—10
i 10 delar + registerband utgivna standardverket Sveriges historia intill tjugonde seklet. I sin
nya form skall arb. omfatta 15 delar. Hittills ha utkommit 10 delar, därav de sju (1, 4, 5,
8—11) av samma förff. som i tidigare uppl., mer eller mindre omarbetade. Helt nyskrivna
och av nya förff. äro hittills del 12 »Oskar I och Karl XV» av prof. C. Hallendorff, del. 13
»Oskar II» av prof. S. J. Boethius jämte »Litteratur och konst 1850—1908» av proff. F. Böök
och A. Romdahl samt del 14 »Gustav V» av Karl Hildebrand.

Om dessa tre delar gäller det, att de till ej oväsentlig del vila på för arbetet särskilt gjorda
specialforskningar. För Hallendorffs vidkommande kan i detta avseende hänvisas till hans under
förarbetet utgivna »Illusioner och verklighet» (H. G. 1914, 3:—), »Oskar I, Napoleon och
Nikolaus» (Nst. 1918, 20:—) samt »Från Karl XV:s dagar» (Nst. 1924, 9:—, inb. 11:—),
vilka kunna sägas i viss mån komplettera förevarande arb. Också Boethius hänvisar på vissa
punkter till hittills obearbetat aktmaterial (Posses papper i Lunds univ.-bibl.) eller
personligen erhållna upplysningar. Hildebrands framställning av Sveriges historia under Gustav V
har av naturliga skäl måst få en något annan läggning än de övriga; i st. f. att ge personligt
färgade karakteristiker av personer och politiska åskådningar har förf. valt att låta dem
komma själva till tals genom relativt rikhaltiga citat. Ett ganska brett utrymme har vid sidan
av framställningen av den politiska historien lämnats åt en redogörelse för det ekonomiska
livet och över huvud finner den samtidshistoriskt intresserade i denna del ett betydande och
eljest ofta svårtillgängligt material sammanfört. — De ännu ej utkomna fem delarna bli
alla helt nyskrivna av nya medarbetare. Varje större bibl. bör om möjligt anskaffa denna nya
upplaga av den främsta sammanfattande framställningen av vårt lands historia, även om det har
den tidigare upplagan. <tab><i>K. T.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Mill, John Stuart.</sc> Mitt liv. (Autobiography.) Inledning av Eli F. Heckscher.
Övs. [fr. eng.] av Alf Ahlberg. N. o. k. 1925. 236 s. Portr. (Levande
litteratur 5.) <i>Lb.</i> <tab><b>5:—,</b> inb. <b>6:50.</b>

Den berömde engelske filosofens självbiografi har all rätt till en plats i den »levande litteraturen».
Den ger intressanta vyer över det samtida läget i engelskt tänkande och samhällsliv,
och framför allt låter den läsaren stifta bekantskap med en av den moderna filosofiens
noblaste representanter. <tab><i>G. A.</i>

<sc>Raisuli.</sc> <b>Forbes, Rosita.</b> Raisuli. Bergens sultan. Till sv. [fr. ty. bearb.] av Bertil
Åkerman. N. o. k. 1925. 237 s. Ill., portr., kart. <i>Lb.</i> <tab><b>6:50,</b> inb. <b>8:25.</b>

Hedin har i ett entusiastiskt förord uttalat sina sympatier för den beryktade marockanske
rövarhövdingen Raisuli i hans kamp för oberoende. R. var en betydande personlighet med
flera sympatiska drag, men nog har man ibland svårt att instämma i förfrs oreserverade
beundran. Rövarliv och råa grymheter tyckas ingå i marockanens dagliga och naturliga gärning,
men bli därför icke mindre gräsliga. Fördenskull behöver man ju inte ta parti för inkräktaren.
Miss Forbes inger genom sin företagsamhet och oräddhet respekt, men hennes överseende med
alla skurkstreck, blott de begås av R. och hans anhängare, gör henne icke tilldragande, och det
fanatiska religionshat, som är en mäktig drivfjäder i kampen — vilket icke hindrar det
lömskaste förräderi, när det passar — bör knappt förhärligas. Oberoende av ställning till den
marockanska frågan har läsaren stor behållning av människoskildringen, ehuru framställningen genom
det envisa fasthållandet vid praesens historicum är tröttande. Tyvärr får man icke följa Raisulis
saga till slutet, vilket är en brist. <tab><i>C. S—g.</i>


<sc>Törneros, Adolf.</sc> Brev. Ny reviderad, utökad o. illustrerad uppl. Utg.
samt försedd med inledning o. kommentar av John Landquist, 1, 2. A. B.
1925. Ill., portr. (Memoarer o. sedehistoria 3.) <i>Le.</i> <tab>à <b>14:—.</b>
1. 1823—1826, 2. 1827—1838.

Adolf Törneros, latinprofessorn i Uppsala och humanisten, var en av det romantiska skedets
älskvärdaste andar. Kontemplativ, fint känslig och själfull, i allt detta typisk för romantisk
sinnesart men på sitt egendomliga sätt. Hans skänk till eftervärlden är de brev och aforismer,
som utgåvos efter hans död av hans vän S. A. Schröder och nära 50 år senare i ny,
ändrad upplaga av R. Bergström. Ingen av dessa upplagor har dock varit tillfredsställande,
varför den fullständiga och kritiska edition, som nu föreligger, var välbehövlig. Den är också
vackert tryckt, försedd med bilder från Törneros' tid och med en förstående och vackert formad
karakteristik av utgivaren.

Törneros' brev äro kanske näst Tegnérs de förnämsta vi ha men av en annan, långt blidare
och harmlösare spiritualitet. De äro bl. a. fulla av älskvärda landskaps- och situationsbilder
från förf:s sommarresor, där noggrann iakttagelse blandas med lekande, nyckfull fantastik,
betecknande för Törneros. Mellersta Sveriges landskapliga skönheter ha sällan skildrats som i
dessa brev av en kvick men alltigenom vänlig och lätt hand. Det var Törneros' sätt att göra
romantisk poesi, fastän hans form är prosans. <tab><i>F. V.</i>

<sc>Vesterlund, Otto.</sc> Tjugu år i Norrbotten. Lb 1925. 243 s. <i>Lc.</i> <tab><b>4:—.</b>

En samling självbiografiska anteckningar från förf:s verksamhet som jägmästare i Jockmocks
revir under 1880- och 90-talen, med intressanta och vederhäftiga skildringar av folklivet
och naturen i dessa trakter och av förhållandena under bolagsväldets gyllene tid före
norrlandslagens tillkomst. Framställningen av det äventyrliga livet i obygderna är livlig och
underhållande och dess invånare skildras med humor och sympati. <tab><i>T. K.</i>

</chapter>
<chapter name="N. Geografi.">
<h3>N. Geografi.</h3>
<b>Lindholm, Valdemar.</b> Vildmarkens besegrare. En bok om ett obekant
folk i ett obekant land. Sv. andelsf. 1925. 159 s. Ill. <i>Nco.</i> <tab><b>5:—.</b>

Ett sällsynt okunnigt och ovederhäftigt arbete om befolkningen i Tärna i Västerbotten.
Det är förvånande att dylikt mischmasch kunnat befordras till trycket. <tab><i>T. K.</i>

<b>Pallin, Stig.</b> En stockholmsgrabb på luffen i U. S. A. Beckman 1926.
212 s. Ill. <i>Nqa.</i> <tab><b>3:—,</b> inb. <b>3:75.</b>

Något större behov av nya »På luffen-»böcker finnes säkert icke, och detta sista bidrag
skiljer sig till handlingen icke allt för mycket från andra, där tjuvåkning på amerikanska
järnvägar spelar den dominerande rollen. Den får sitt intresse främst genom förf:s ungdom: han
var endast 17 år, varför hans förmåga att nästan utan penningmedel slå sig fram tvärs över
kontinenten väcker en viss respekt, samtidigt som vi få en god illustration till den gamla
satsen, att Gud är de dårars förmyndare. Villigt erkännes också, att förf. är genomgående både
sund och sympatisk. Den ganska lediga stilen vanställes av slanguttryck i massa, ditkomna
för att ge något slags »grabbfärg» åt det hela. Halvvuxna pojkar, och det är ju till dem han
vänder sig, skola säkert finna boken spännande och rolig. <tab><i>C. S—g.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Arbetarens</b> politiska grundkunskaper. Riktlinjer för de kommunistiska ungdomsförbundens
politiska elementarundervisning. Under red. av Bernhard Ziegler,
utg. av Kommunistiska ungdomsinternationalens exekutivkommitté. Övs. [fr. ty.] av
P. Freudenthal. Fram 1925. 161 s. <i>Oac.</i> <tab><b>1:75.</b>

Ett slags kompendium i kommunistisk samhällslära, på sitt sätt belysande för den politiska
elementarbildning man inom den ifrågavarande ungdomsröreteen söker bibringa sina medlemmar,
men skäligen värdelös för ett förutsättningslöst kunskapssökande. <tab><i>J—i.</i>

<b>Beer, Max.</b> Socialismens historia. Övs. [fr. ty.] av Ture Nerman. Bd 1.
Fram 1925. 463 s. <i>Oac.</i> <tab><b>6:25.</b>
1. Forntiden. Medeltiden. Renässansen.

Arbetets titel täcker knappast hela dess innehåll. Förf. har nämligen icke begränsat sig
till att ge en skildring av sådana idériktningar och samhällsrörelser i äldre och nyare tid, som
kunna anses ha ett inslag av socialistisk åskådning, utan synes ha strävat efter att få med alla
mera betydelsefulla revolutionära och demokratiska strömningar med ekonomisk, social, religiös
eller filosofisk bakgrund. Förf:s oreflekterade sympati för alla slags oppositions- och
frihetsrörelser förleder honom nog stundom till ett något ensidigt partitagande för företeelser, som
i själva verket haft ett starkt reaktionärt inslag, men hans teckning av de olika kulturepokerna
är i allmänhet full av liv och bjuder en ej alltför okritisk läsare åtskilligt av intresse. <tab><i>J—i.</i>

<b>Granfelt, Helge,</b> Nationernas förbund. Vad det är och vad det uträttat.
Nst. 1925. 152 s. Kart., litt. <i>Obd.</i> <tab><b>3:75.</b>

En omsorgsfullt gjord redogörelse för folkförbundets organisation och verksamhet. Dessa
två sidor av ämnet hava sammanarbetats. Härigenom blir utvecklingen av organisationen mera
konkret men förlorar i överskådlighet. De utan tvivel betydande svårigheterna att i en
framställning, som skall omspänna det vidsträckta ämnet i dess helhet, redogöra för detaljerna
korrekt och utan motsägelser, synas i allmänhet hava övervunnits. Objektivt hållen; de kritiska
reflexioner, som här och där förekomma, äro måttfulla och väl avvägda. Bokens användbarhet
ökas av en litteraturöversikt. <tab><i>R. B.</i>

<b>Hedberg, Anders.</b> Internationell kooperation. Synpunkter och förslag. Koop.
förb. 1925. 183 s. <i>Ohe.</i> <tab><b>2:—.</b>

Förf., Anders Ornes efterträdare i kooperativa förbundet, diskuterar med ledning av utländska
erfarenheter de problem, som uppstått genom att den inhemska kooperativa organisationen
börjat direkt importera och exportera varor. Tillika framlägger förf. ett utförligt förslag
till en internationell kooperativ agentur med kontor i London, ev. även i Hamburg. Ett delvis
polemiskt, men sakrikt försvar för kooperativ verksamhet gentemot de internationella trusterna. <tab><i>C. R-b.</i>

<b>Lundborg, Ragnar.</b> Staterna i vår tid. Staten och statssystemet samt redogörelse
för de enskilda staternas politiska byggnad. D. 1, 2. Gle. 1923, 25. <i>Oc.</i> <tab>à <b>5:75.</b>

En handbok avsedd att utkomma i tre delar. Efter bl. a. en summarisk översikt över
»statsbegreppet», staternas indelning och förbindelser mellan stater samt ett »statsvetenskapligt
konversationslexikon» behandlar d. 1 de skandinaviska staterna och Finland, baltiska staterna och
Centraleuropas stater, d. 2 Imperium, Brittiska riket med dess kolonistater, Frankrike, Europas
minsta stater, Belgien, Tjeckoslovakiet, Ungern och Polen. Arb. behandlar vederbörande län-
ders »statskunskap», ordet taget i ungefär samma äldre betydelse som i Svedelius kända arbeten,
så att till en kort summarisk redogörelse för författning och förvaltning fogas statistiska
uppgifter om ytinnehåll och folkmängd, kyrka och undervisning, armé och flotta, penningväsen
och finanser, näringsliv och kommunikationer. Torde knappast ge biblioteken särskilt mycket
av intresse utöver t. ex. Aldéns lilla Allmän statskunskap (Medborgarens bok 6, pris 3:75). <tab><i>K. T.</i>

<b>Munch, P[eter].</b> Statslivets utveckling under det nittonde århundradet. Övs.
fr. da. av Axel Nihlén. Nst. 1925. 197 s. Portr. (Det nittonde århundradet.) <i>Kacc.</i> <tab><b>6:50.</b>

Ett översiktsarbete över statslivets utveckling fr. o. m. 1814, som trots vissa svagheter är
mycket välkommet för den politiskt intresserade, så mycket mer som vi ej äga någon egentlig
motsvarighet på svenskt språk. Dispositionen är något ojämn. Utförligast behandlas England,
Frankrike och  Tyskland, under det att utvecklingen i de övriga europeiska länderna mera

summariskt antydes och de utomeuropeiska (även Förenta staterna) helt lämnas å sido. Valrättsutvidgningarna
och det politiska partiväsendets utveckling har fått relativt brett utrymme, under
det att t. ex. det centrala men givetvis betydligt svårare problemet om den faktiska maktförskjutningen
mellan parlament och ministär ganska flyktigt berörts. <tab><i>K. T.</i>

<b>Tauvon, Gerhard.</b> Om aktiebolag och deras förvaltning. Juridisk handbok
jämte formulär och lagtexter. L. H. 1925. 250 s. Litt. <i>Oecb.</i> <tab><b>5:75,</b> inb. <b>6:75.</b>

Arbetet, som har ett rent praktiskt syfte, är avsett för affärsmän och andra, vilka vid ledningen
av företag i bolagsform måste ägna uppmärksamhet åt de rättsliga angelägenheter, som
föranledas av denna form. Ger väsentligen ett tillförlitligt återgivande av det omedelbara
innehållet av 1910 års aktiebolagslag. Därutöver beaktas även åtskilliga för aktiebolagen säregna
beskattningsförhållanden. En mycket överskådlig uppställning underlättar bokens användning som
uppslagsbok. Den lättfattliga framställningen belyses av en ganska rikhaltig
formulärsamling. <tab><i>R. B.</i>

<b>Trygger, Ernst.</b> Några ord om Genéveprotokollet 1924 angående avgörande
på fredlig väg av internationella tvister. Föredrag. Nst. 1924. 47 s. <i>Obd.</i> <tab><b>1:—.</b>

Anförandet återger vältaligt förf:s kända synpunkter på ifrågavarande, nu redan passerade
stadium av folkförbundets fredsarbete. Dettas utsikter bedömas alltså f. n. ganska
pessimistiskt. <tab><i>R. B.</i>

<b>Westman, C[laes] G[ustaf].</b> Kring Genéveprotokollet 1924. Med efterskrift
av Eric Trolle. Nst. 1924. 83 s. <i>Obd.</i> <tab><b>1:75.</b>

Envoyén Westmans skrift är väsentligen ett inlägg i den vintern 1924—25 förda diskussionen
angående Sveriges eventuella anslutning till Genéveprotokollets försök att utbygga folkförbundets
mekanism till förebyggande av krig. Förf:s starkt kritiska redogörelse stödjes emellertid
på en belysning av folkförbundets rättsliga och politiska förhållanden, vilken alltjämt
äger sitt värde, jämväl efter protokollets avförande från dagordningen. Såsom bilaga finnes,
utom protokollet, även akten för nationernas förbund i fullständig översättning. <tab><i>R. B.</i>

<b>Wicksell, Anna Bugge.</b> Nationernas förbund. 1—2. A. B. 1925. Ill.,
portr., kart. (Verd. småskr. 292, 293) <i>Obd.</i> <tab><b>1:—.</b>
1. Uppkomst och organisation. — 2. Verksamhet.

En ganska utförlig behandling av ämnet, hållen i bestämt »folkförbundsvänlig» anda, men
utan agitatoriska överdrifter. Förf:s personliga arbete inom förbundet sätter i boken spår genom
en mycket åskådlig, stundom livlig framställning, och genom ett självständigt ställningstagande
till en del spörsmål om förbundsaktens tolkning, på någon punkt med avvikelse från den i
vårt land vanliga uppfattningen. Bokens värde förhöjes ej nämnvärt genom ett antal delvis
illa reproducerade bilder av byggnader och persongrupper. <tab><i>R. B.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Kalender</b> för Sveriges husmödrar. En bok för hemmen. Årg. 1. Wessman
1925. 87 s. Ill., portr. <i>Qc.</i> <tab><b>1:50.</b>

Enligt företal skall hädanefter varje år utkomma en dylik kalender för husmödrar, hädanefter
under samarbete med Sveriges husmodersföreningars riksförbund. Denna första årgång
är utgiven av förlaget ensamt. Häftet innehåller ett tjugutal mycket olika, mest helt korta
artiklar av intresse för husmor och hem. En del äro översättningar. Främst bör nämnas fru
Ingelmans, fröken Torstensons och fröken van Rijswicks artiklar. Övrigt innehåll läsvärt, om
än bokens många uppsatser göra ett splittrat intryck. <tab><i>H S—r.</i>

<b>Lind, Gustaf,</b> o. <b>Green, John.</b> Trädskoleskötsel. Handledning vid
uppdragning av fruktträd och bärbuskar samt träartade prydnadsväxter. 2 uppl.
W. & W. 1926. 128 s. Ill. <i>Qe.</i> <tab><b>2:75,</b> inb. <b>4:—.</b>

Enligt förordet ha i denna nya upplaga sådana ändringar och tillägg gjorts, som trädskoleskötselns
utveckling nödvändiggjort, vilket är rekommendation nog i fackmannakretsar, dit boken
ju mest vänder sig. Men även för amatörer, som själv vill öka ut sin trädgårds växtbestånd
finnes mycket av intresse och nytta, varför den bör kunna påräkna ganska vid spridning. <tab><i>E. N.</i>

<b>Swenborg, Marta.</b> Hur jag syr mina kläder själv. Utförlig handledning
i konsten att sy själv till husbehov jämte materialbeskrivningar och råd vid
inköpen. Bearb. o. övs. [fr. ty.]. Å. & Å. 1924. 51 s. Ill. (Husmoderns
handböcker i husflit.) <i>Qcb.</i> <tab>Inb. <b>3:25.</b>

Ovanstående bok ingår i serien »Husmoderns handböcker» och är en översättning från
tyska Ullsteinförlaget. Den avser att vara en helt populär vägledning för den som på egen
hand vill sy kläder till husbehov. En händig och tilltagsen person bör helt säkert kunna
inhämta flera goda lärdomar här, för den alldeles okunniga kan ingen bok vara tillfyllest.
Arbetet upptar, som alltid är fallet med handarbets- och sömnadsböcker av tyskt ursprung, en stor
mängd bra illustrationer. De sista 8 sidorna lämna korta beskrivningar om olika tygers
ursprung och kvalitet. <tab><i>H. S—r.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Hedenström, C[arl] H[enrik].</b> Akvariet. En handledning. Förf. 1926. 92 s. Ill. <i>Ue.</i> <tab><b>3:25.</b>

Helt visst hälsas det på många håll med tillfredsställelse att på vårt språk finnes tillgänglig
en mera utförlig handledning i sötvattenakvariers anläggning och skötsel. Förf. lämnar, i
väsentlig mån på grundvalen av egen erfarenhet, praktiska anvisningar rörande akvariets
växtoch djurbesättning, därvid uppmärksamhet också ägnas ett antal lämpliga exotiska fiskarter.
Boken bör kunna bliva till nytta såväl för enskilda naturvänner som vid anordnande av
skolakvarier. <tab><i>W. B.</i>

<b>Strindberg, Henrik.</b> Zoologi för folkskoleserninarier. 1. Nst. 1926. Ill.,
litt. <i>Ug.</i> <tab>Inb. <b>5:90.</b>

Ehuru närmast avsedd såsom lärobok vid folkskoleseminarierna är lektor Strindbergs
framställning väl ägnad att anlitas vid självstudier i biologi. Stoffet har valts med stor urskillning
och tillrättalagts ur genomgående mycket värdefulla synpunkter. Framställningen har i
betydande utsträckning tillgodogjort sig forskningens senaste resultat och avviker även i övrigt
fördelaktigt från tidigare elementära läroböcker i djurrikets systematik och biologi. Med särskild
tillfredsställelse hälsar man de inledningsvis meddelade litteraturanvisningarna för självstudier. <tab><i>W. B.</i>

<b>Wallén, Axel.</b> Klimatet och människan. Ur hävd och forskning. Nst.
1925. 217 s. Ill., kart. <i>Uba.</i> <tab><b>5:50,</b> inb. <b>6:50.</b>

Boken behandlar klimatet under historisk tid och redogör för en del intressanta undersökningar
rörande klimatets inverkan på människans utbredning, hälsotillstånd och arbetsintensitet.
Enär ungefär fjärdedelen av sidoantalet ägnas åt svenska förhållanden, särskilt olika trakters
sommarklimat, torde denna bok komma att intressera en större allmänhet. <tab><i>Br. F.</i>

</chapter>
<chapter name="V. Medicin.">
<h3>V. Medicin.</h3>
<b>Wigert, Viktor.</b> Psykiska sjukdomstillstånd. En allmänfattlig framställning.
2. A. B. 1925. 200 s. Ill. (Med. folkbibl.) <i>Veg.</i> <tab><b>3:25.</b>

Andra delen, som nu utkommit, skildrar »den manisk-depressiva sjukdomen», melankolien,
dementia præcox, »sinnessjukdomar av överansträngning», feberyrsel etc. samt sinnessjukdomar
på grund av ålderförändringar i hjärnan. Välskriven liksom förra delen, har dock denna del,
på grund av de däri skildrade sjukdomarnas stora vanlighet och utbredning samt även eljest
praktiska och sociala betydelse, ett ändå större allmänt intresse och rekommenderas till
biblioteken. <tab><i>J. B.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>C. Religion.</b>

<i>Holmquist, H.</i> Kyrkohistoria. 3. Nst. 9:—, inb. 10:75.
— Den ryska kyrkan under bolsjevikväldet. Sv. k. st. (Religionsvetenskapliga skr. 11.) 1:25.
<i>Kierkegaard, S.</i> Till självprövning samtiden anbefalld. Diak. (Religiösa klassiker.) 2:25, inb. 3:—.
<i>Nygren, A.</i> Religiositet och kristendom. Lb. (Tro o. forskning.) 3:—.
<i>Renström, C.</i> I hamnar och storstäder. Diak. 5:50, inb. 6:50.

<b>D. Filosofi.</b>

<i>Hildinger, A.</i> Logikens grunder. Nst. 1:25.
<i>Shaftesbury [A. A. Cooper, lord].</i> Moralisterna. B. & B. (Berömda filosofer 21.) 4:—.

<b>E. Uppfostran och undervisning.</b>

<i>Beckman, N.</i> Vår skolas historia. D. 1. Elander. 12:—.
<i>Bergqvist, B. J:son.</i> Svenskt och främmande i svenskt skolväsen. Nst. 3:75.
<i>Olsson, O.</i> Demokratiens skolväsen. Nst. 8:50.

<b>G. Litteraturvetenskap.</b>

<i>Böök, F.</i> Från åttiotalet. Nst. 7:50, inb. 9:50.
<i>Noreen, E.</i> Den norsk-isländska poesien. Nst. 6:—.
<i>Rasmussen, K.</i> Grönländska myter och sagor. N. o. k. (Myter o. sagor.) 7:50, inb. 9:50.

<b>H. Skönlitteratur.</b>

<i>Arlen, M.</i> [pseud. f. <i>Dikran Kouynmijian</i>]. Modernt folk. H. G. 6:—.
<i>Blomberg, E.,</i> [övs.]. Tolkningar av engelsk och tysk lyrik. A. B. 4:75.
<i>Duun, O.</i> Ungdomsåren. Nst. 6:50, inb. 8:25.
<i>Estaunié, E.</i> Alla människors väg. Tiden. 5:—.
<i>Fleuron, S.</i> Männen i skogen. A. B. 3:75.
<i>Gibbs, P.</i> Flemings. Sk. 6:50.
<i>Goethe, J. W. v.</i> Dikter. Faust. Hermann och Dorothea. A. B. (Världslitteraturen.) 6:50, inb. 11:—.
<i>Lewis, S.</i> Martin Arrowsmith. D. 1, 2. Nst. à 5:50, inb. 12:75.
<i>Maurois, A.</i> Mejpe eller Flykten från verkligheten. H. G. 5:—.
<i>Schiller, F. v.</i> Dikter. Don Carlos. Wilhelm Tell. A. B. (Världslitteraturen.) 6:50, inb. 11:—.
<i>Scott, W.</i> Midlothians hjärta. A. B. (Världslitteraturen.) 6:50, inb. 11:—.
<i>Shakespeare, W.</i> Julius Cæsar, Hamlet, Othello. Övs. av Per Hallström. A. B. (Dramatiska arb.) 6:—.
<i>Swift, J.</i> Gullivers resor. A. B. (Världslitteraturen.) 6:50, inb. 11:—.
<i>Walpole, H.</i> Förtrollade av livet. H. G. 4:75.
<i>Wells, H. G.</i> Drömmen. A. B. 5:75.

<i>Elgström, Anna Lenah.</i> Revolutionsnoveller. A. B. 4:75.
<i>Holmström, R.</i> Jonas Ödmarks historia. Nst. 3:75, inb. 5:50.
<i>Lagerkvist, P.</i> Hjärtats sånger. A. B. 4:25.
<i>Nordström, L.</i> Historier. A. B. 6:75.
[<i>Serner, G.,</i> pseud.:] <i>Heller, F.</i> Ballader till bröderna. A. B. 5:75.
<i>Vetterlund, F.</i> Miniatyrer på prosa. A. B. 2:75.
<i>Väfning, Astrid.</i> Frosten. Nst. 6:75, inb. 8: 50.
<i>Värnlund, R.</i> Vandrare till intet. A. B. 5:75.

<b>I. Skön konst (med musik och teater).</b>

<i>Hahr, A.</i> Arkitekturen genom tiderna. D. 1, 2. N. o. k. (Natur o. kultur 54, 55.) à 2:25, inb. 3:—.
<i>Poulsen, F.</i> Gamla Orientens konst. Sk. 3:75.
<i>Romdahl, A. L.</i> Det moderna måleriet och dess förutsättningar. N. o. k. (Natur o. kultur 56.) 2:25, inb. 3:—.

<b>K. Historia.</b>

<i>Danielson-Kalmari, J. R.</i> Finland under gustavianska tiden. D. 1, 2. Nst. à 9:—.
<i>Essén, R.</i> Europa och världen. A. B. 8:50.

<b>L. Biografi (med genealogi).</b>

<i>Nordenskiöld, E.</i> Francis <sp>Bacon.</sp> N. o. k. (Natur o. kultur 57.) 2:25, inb. 3:—.
<i>Curtius, E. R.</i> Maurice <sp>Barrès</sp> och den franska nationalismens andliga grundvalar. Gle. 5:75.
<i>Charpentier, J.</i> <sp>Buddha.</sp> A-B. (Bonniers små handb. i vetenskapl. ämnen.) 2:50.
<sp>Davies,</sp> W. H. En luffares självbiografi. Nst. 4:75, inb. 6:50.
<i>Chesterton, G. K.</i> Den helige <sp>Franciscus</sp> från Assisi. Wessman. 4:—.
<i>Gray, R. M.,</i> o. <i>Parek, M. C.</i> Mahatma <sp>Gandhi.</sp> Lb. 2:50.
<i>Malmeström, E.</i> Carl von <sp>Linnés</sp> religiösa åskådning. Diak. 6:25.
<i>Vennerström, I.</i> F. V. <sp>Thorsson.</sp> Tiden. 3:75, inb. 5:—.

<b>N. Geografi.</b>

<i>Selling, G.</i> Kungsholmen. N. mus. (Samfundet S:t Erik.) 3:75.

<b>O. Samhälls- och rättsvetenskap (med nationalekonomi och statistik).</b>

<i>Beer, M.</i> Socialismens historia. Bd 1, 2. Fram. 6:25, 5:25.
<i>Fehr, M.</i> Juridiken och det dagliga livet. H. G. 2:25.
<i>Heckscher, E. F.</i> Om ekonomiska studier. Nst. 3:60.
<i>Karleby, N.</i> Socialismen inför verkligheten. Tiden. 5:75.

<b>P. Teknologi.</b>

<i>Miethe, A.</i> Från kamera till bild. N. bokh. 3:—.
<i>Nerén, J.</i> Motorencyklopedi. H. 1—4. Nst. à 3:—.
<i>Nerén, J.,</i> o. <i>Welin, P.</i> Körkortsprovet. Nst. 3:25.

<b>Q. Ekonomi (med industri, handel och kommunikationer).</b>

<i>Bolin, P.</i> Åkerogräsen och deras bekämpande. Å. & Å. Inb. 6:75.
<i>Carlgren, W.</i> De norrländska skogsindustrierna intill 1800-talets mitt. A. & W. (Norrländskt handbibl. 11.) 6:—.

<i>Mohr, A.</i>    Kampen om oljan.    A. B.    4:—.
<i>Svenska</i> industrien vid kvartsekelskiftet  1925.    N. bokh.    Inb.  10:—.
<i>Wolontis, J.</i>    Sädesslagen i världens hushållning.    Tiden.    3:75.

<b>R.   Gymnastik, sport, lek och spel.</b>

<i>Frostell,</i> G. Folkets hälsa. Å. & Å. 4:50.
<i>Lenglen, Suzanne.</i> Lawntennis. Nst. 2:75.
<i>Silfverstrand,  C,</i> o. <i>Rasmussen, M.</i> Illustrerad lärobok i allmän idrott. Lb. 3:75, 5:—.

<b>S.  Krigsväsen.</b>

<i>Petri, G.</i>    Kungl. första livgrenadjärregementets  historia.    D.  1.    Nst.    9:—, inb.  12:50.

<b>U.   Naturvetenskap.</b>

<i>Asklöf, S.</i>    Solsystemet och vintergatan.    D.  1.    Lb.    (Vad vi veta 9.)    2:25.
<i>Grenander,  M.</i>    Från element till elektron.     W.  & W.     3:50.
<i>Hart, I. B.,</i>  o. <i>Littmarck, K.</i>   Vetenskapens banbrytare.    D.  1—3.   Lb.   (Vad vi veta  12—14.)    à  1:75.
<i>Hedenström,  C. H.</i>    Akvariet.    Förf., Sthm.    3:25.
<i>Hudson,  W. H.</i>   I fåglarnas rike.    W. & W.    4:75.
<i>Lilius, A.</i>    Ryggradsdjurens själsliv.    Lb.     (Vad vi  veta  19.)    2:50.
<i>Lundmark, K.</i>    Världsrymdens liv.    Lb.    (Vad vi veta  15,  16.)    4:75.
<i>Meldola, R.</i>    Kemi.    Tiden.    (Modernt vetande 21.)    2:—, inb. 3:—.
<i>Upmark, A.</i>    Elektroteknikens grunder.    Lst.    Inb. 3:35.

<b>V.   Medicin.</b>

<i>Broman, I.</i>    Människohjärnan.     Gle.    8:25, inb.  9:75.
<i>Pettersson, A.</i>    Om bakterier och av dem framkallade sjukdomar.    A. B.   (Medicinskt folkbibl.)    3:25.
<i>Ramberg, L.</i>    Materiens betvingande.    A. B.    (Verd. småskr   299.)    0:75.
<i>Wallerström, C.</i>    Syfilis.    Lb.    (Vad vi veta  18.)    2:50.

</chapter>
<chapter name="Skol- och barnbibliotek.">
<h2>SKOL- OCH BARNBIBLIOTEK.</h2>
</chapter>
<chapter name="Sagor och berättelser för barn.">
<h3>SAGOR OCH BERÄTTELSER FÖR BARN.</h3>
Till julen 1925 utkom en beklämmande mängd sagosamlingar. Om de flesta
av dessa kan sägas att de äro fullständigt obehövliga, blottade som de äro på
skapande fantasi och äkta sagostämning. »I stället för den vackra, i bästa mening
enkla och folkliga <i>Sagan</i> kommer till barnen en riktig tossa, utstyrd i skrikande
färger och behängd med en massa bjäfs och trams och marknadsgrannlåt», eller
också drypande av sentimentalitet och en symbolik så djupsinnig att den går
barnen alldeles förbi. Överproduktionen på detta område har nog främst sin
grund i alla jultidningar, kalendrar, häften och småtryck, som välla in över
juldisken och för vilkas räkning beställas sagor i mängd av mer och mindre kända
leverantörer. Det dröjer ju inte länge innan dessa ha publicerat så många nummer
att det räcker till en bok. Och de äro ej få som tro sig kallade att berätta för
barn. »Nur der Dichter darf zu den Kindern reden» har en vis man sagt. Men
nu anser sig hart när vem som helst äga det privilegiet — utom diktarna.
Kännetecknande för de moderna sagorna är bl. a. deras korta livslängd. Barnen
själva minnas dem knappt från morgon till middag, och nästa jul frågar ingen
efter de sagor som trycktes i fjor. Även detta mot sagans idé, ty den är att
sagan skall vara en central punkt i barnets liv och i dess fantasi och sedan som
minne följa upp genom åren. Mot den gängse överproduktionen torde knappast
något effektivt kunna göras. Så mycket bör dock iakttagas vid biblioteken att den
gamla goda sagodiktningen främst skall vara representerad, t. ex. bröderna Grimms,
Hyltén-Cavallius', Asbjörnsen & Moes och Andersens sagor, urval av sagorna i
Tusen och en natt samt olika länders folksagor. Först därefter böra moderna
sagor komma i fråga och då främst av våra erkänt bästa sagodiktare, t. ex.
Helena Nyblom, Anna Wahlenberg, Jeanna Oterdahl, Hjalmar Bergman, Elsa
Beskow. Men till och med för dessa lurar överproduktionens fara.

I mängden av till julen utkomna sagor finnas emellertid en del att ta vara på.
Men som helhetsomdöme gäller att det knappast är någon skada skedd om ingen av
de moderna samlingarna kommer till biblioteken, och att flertalet ej bör komma dit.

<tab><tab><tab><tab><tab><tab><tab><tab><tab><tab><tab><tab><tab><tab><i>Gurli Linder.</i>

</chapter>
<chapter name="Böcker för barn och ungdom.">
<h3>Böcker för barn och ungdom.</h3>
Samtliga i detta häfte införda recensioner äro skrivna av fru Gurli Linder.
Signaturen <i>uH,</i> då ej annan signatur angivits.

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Sagor och barnberättelser.</b>

<b>Alm, Auda.</b> Prinsessan Förlängesen. Diak. 1925. 135 s. Ill. <tab><b>2:25,</b>  inb. <b>3:25.</b>

Bäst i denna samling äro ett par humoristiska sagor, berättade med fart och gott humör;
resten är tämligen sam taget gods. Författarinnans inskärpande av sens moralen i varje saga
är olämpligt, och den ofta upprepade inadverterade ordföljden tröttar.

<b>Andersen, H[ans] C[hristian].</b>     Sagor och berättelser i urval.   Med teckningar
av Louis Moe.    [Övs. fr. da.]    Nst.  1925.     572 s.         <tab><b>10:—,</b> inb. <b>12:25.</b>

I en volym har här sammanförts de mest kända och populära Andersen-sagorna. Det är
förunderligt med den ovanskliga friskheten över dessa sagor, och hur väl man än må känna
dem, avslöja de ny tjusande skönhet för var gång man läser dem. Griper man sig, efter att
ha tittat i Andersens samling, omedelbart an med de moderna, framstår deras torftighet och
obehövlighet än klarare. Att Louis Moe — han är dock nu en gammal konstnär — lämnat
så med innehållet kongeniala bilder är lika glädjande som överraskande. De äldres hjärtan kan
han förstås ej vinna så som Pedersen och Frölich en gång för alla gjort det.   Men nutida barn
—  som   känna Louis Moe från många bilderböcker —  skola glädjas att återse honom i denna
kombination.

<b>Bergqvist,   Magda.</b>    Sagokungar och  bergatroll.    Diak.  1925.    143 s.    Ill. <tab><b>2:25,</b> inb. <b>3:25.</b>

Denna   författarinnas   svaghet är hennes översvallande, känslosamma ordrikedom.    En saga
—  om   den   inte är av Andersen! — på t. ex. 28 sidor är dessutom alldeles för lång för barn
i   den   egentliga   sagoåldern.    Kompositionen blir gärna lös och grumlig, och det är ofta brist
på   koncentration   och   klarhet   i   Magda   Bergquists   sagor.     Hon   skulle   dock   kunna   bli   en
god   sagoberätterska,   om   hon   ville   göra   sig besvär att arbeta bort sina svagheter.    Bäst lyckas
hon  alltid i återgivande av sägner och legender  — det finns ett par även i denna samling
—  och   hennes  bästa bok är den i fjor utkomna Sju sagor, som just innehåller en dylik samling.
Sagokungar och bergatroll har fått en så förnämlig illustratör som Ottilia Adelborg.

<b>Beskow-Heerberger, Helge.</b> Bergadrottningens pärlhalsband. L. H. 1925.
179 s.    Ill.                                                                               <tab><b>2:75,</b> inb. <b>3:50.</b>

Förf. bär på bördan av ett framstående namn på barndiktningens område, och han har
ännu ej lyckats växa i det. Det är svårt att säga om han i en framtid skall göra det.
Liksom så många andras äro hans sagor för långa och omständliga och ligga både i innehåll
och form — hos Beskow blir den senare ofta patetisk — allför högt för sagoåldern. Som
lärospån ha dessa sagor visst sitt berättigande; få födas mästare, allra minst i sagodiktning. Men
man skall iakttaga stor försiktighet med att trycka lärospånen.

<b>France, Anatole,</b> [pseud. f. <i>J. A. Thibault</i>]. Våra barn. Tavlor från stad
och land. Till sv. [fr. fra.] av Hugo Hultenberg. Wessman 1925. Tv. 4:o.
60 s. Ill.                                                                  <tab>Inb. <b>4:50.</b>

Det är som titeln angiver »tavlor», bilder — och egentligen ej berättelser — gjorda av en
stor diktare, graciösa, luftiga, poetiska och av en betagande charm. Kanske de vuxna ha än
mera glädje av dem än småttingarna. Bäst torde vara att läsa dem högt för barnen — dessa
bilder av dem själva och deras kära, av blommor och fåglar och av naturens härlighet. Illustrationerna
ha hög konstnärlig kvalitet och äro lättillgängliga även för de små. Översättningen
utmärkt.    Dock   vill   man   opponera   mot   försvenskningen   av   de franska barnnamnen.    Först




passa de ej riktigt i denna miljö, och så kunna våra småttingar genom namnen på ett helt
naturligt sätt göras uppmärksamma på att denna bok är av en av Frankrikes största diktare och
till och med få lära hans namn. Ty minnet av dessa barn följer genom livet dem som göras
väl förtrogna med boken i sin egen barndom.

<b>Grimm, [Jakob Ludvig Karl</b> o. <b>Wilhelm Karl].</b> Bröderna Grimras sagor
i urval. Övs. fr. ty. av Elisabeth Björklund. Ill. av Paul Hey. Å. & Å. 1925.
192 s.                                                                                                 <tab>Inb. <b>3:75.</b>

Till de många samlingar av dessa klassiska sagor, vilka redan föreligga, har nu kommit
ännu en, ett urval på 29 sagor, med över 30 illustrationer av Paul Hey. Av dessa äro nio
kolorerade; dylika bilder roa barnen mera och de förstå dem bättre än de svart och vita.
Förläggaren har upplyst om att i kommande upplagor alla bilder skola placeras i den saga dit de
höra,   vilket   nu ej är fallet.    Denna nya Grimmsamling är gedigen, hållbar, vacker och billig.

<b>Gustafsson, Richard.</b> Sagor. Ill. av Carl Larsson och Vicke Andrén. Nst.
1925.    308 s.                                                                            <tab><b>5:75,</b> inb. <b>6:75.</b>

När dessa sagor första gången utkommo, för femtio år sedan, fanns det, lyckligt nog för
de barn som då levde, ej en sådan uppsjö som nu av sagoböcker. Gustafssons sagor hörde då
till dem som, vid sidan av Andersens, Grimms, Segerstedts, Topelius' och sagorna ur Tusen
och en natt, lästes om och om igen. För många av oss äldre äro de kära barndomsminnen.
Förf. hade en rik sagofantasi, och han förstod barn. Även om givetvis en och annan saga
verkar föråldrad, så har samlingen på det hela taget visat sig mycket väl tåla en omtryckning.
Detsamma är förhållandet med Carl Larssons  och Victor Andréns bilder.

<b>Hamsun, Marie,</b> [f. Andersen]. Barnen på fäbodvallen. (Bygdebørn.) Övs.
fr. no. av Greta Svenborg-Thiis.    Lb.   1925.     194 s.    (Blå böckerna 3.) <tab><b>3:50,</b> inb. <b>5:—.</b>

En litterärt högt stående bok, strålande av gott humör. Det är en förträfflig skildring av
både folk, stora och små, och fä och vallen, där de alla uppleva en norsk fjällsommars ljuvlighet.
Passar för alla åldrar, men är väl närmast avsedd för 8—10-åringar. Översättningen utmärkt.

<b>Holmgren, Ann Margret,</b> [f. Tersmeden]. Den lilla åsnan. Berättelser.
Wessman 1925.    46 s.    Ill.                                                                 <tab>Inb. <b>2:75.</b>

Den lilla åsnan hör hemma uti Italien, och lokalfärgen är mycket väl träffad. Både åsnan
och den lilla Bettina, som sköter om henne, vinna genast läsarens hjärta. Små, för barnen tillgängliga
djurberättelser, finns det ej något överflöd på. Så denna lilla samling är välkommen.
Men 2:75 för tre berättelser på tillsammans bara 46 små sidor är för dyrt.

<b>[Hultin-Pettersson, Lisa.]</b> Tant Lisas sagor. Upptecknade av Sago-Greta
[Greta Holmgren], med förord av Ellen Key.    Wessman  1925.     76 s.    Ill. <tab>Inb. <b>3:25.</b>

I förordet upplyser Ellen Key, att hennes barndomsvän Lisa Hultin hört dessa sagor berättas
av en gammal mor Karin, som satt och spann om vinterkvällarna i det Hultinska hemmet,
Kallernäs, närmaste granngård till det Keyska hemmet, Sundsholm. Ellen Key framställer
den gissningen att mor Karin fått höra sagorna av någon soldat, som varit med i vårt sista
krig och fört dem med sig hem. Hur som helst är det gammal god sagokonst i dem, och
samlingen är värd att ihågkommas.

<b>Lewenhaupt, C[laes] A[dam] C[arl.]</b> Prinsen med guldkorna och andra sagor
från Frankrike och Väst-Europa. Teckningar av Ingeborg Udden. Sv. l. t. 1925.
216 s.    (Saga  103.)                                                                            <tab>Inb. <b>2:—.</b>

Denna del av Saga innehåller ett mycket gott urval gamla folksagor från Bretagne, Normandie,
Champagne, S:t Michel, Spanien, Mallorca, Korsika m. fl. Blandningen av fotografiska
och originalbilder är  olämplig, men bör ej hindra dess spridning.

<b>Lilliehöök, Birgitta.</b> Bulles dagbok. Berättelser och bilder för barn. Wessman
1925.    79 s.    Ill.                                                                       <tab>Inb. <b>4:75.</b>

Djurlitteraturen för barn har fått ett gott tillskott genom dessa enkla och trovärdiga reflexioner
av den sympatiske hunden Bulle över en hunds öden.

<b>Lundström, Gösta.</b> Pojken och vindarna och andra sagor. Fri. 1925.
92 s.    Ill.                                                                                          <tab>Inb. <b>3:50.</b>

En samling sannsagor, d. v. s. beskrivningar i sagoform av åtskilliga naturföreteelser. Genren
är känd genom Carl Ewalds många samlingar. Gösta Lundström äger icke dennes frodiga
fantasi och humoristiska framställning, men han berättar okonstlat och klart fast kanske en
smula torrt, och förmedlar kunskap på ett för småbarnen tillgängligt sätt. Bra bilder — av
Inga von Werdenhoff — och gedigen utstyrsel.

<b>Möller, Axel Tagesson.</b> Sagor om djur, växter och människor. L. H. 1925.
102  s.    Ill.                                                                                           <tab>Inb. <b>2:75.</b>

När undertecknad i julas i dagspressen recenserade denna samling, begick jag det misstaget
att förväxla far och son och angav den senare som dess författare. Denne tillhör emellertid en
högre åldersklass; det är en far som berättar för sina barn. Och han gör det finkänsligt och
vackert och ej utan humor, med vaken iakttagelse och fantasi samt i ett vårdat språk. Huvudparten
är sannsagor om djur och. växter; så återges några legender, bl. a. om den vandrande
juden. Svagare äro nog sagorna om Adam och Eva och om parhästarna Förnuftet och Fantasien.
I synnerhet det senare ämnet är så pass ömtåligt, att det borde sparas åt sagodiktarna av guds
nåde. Bilderna sluta sig väl till sagorna och äro både innehållsrika och lättillgängliga för barn.
Doktor Möllers samling förtjänar att räddas undan den glömska som både med rätt — mest
detta — och orätt — mera sällan — drabbar den moderna sagoproduktionen.

<b>Ozaki, Yei Theodora.</b> Japanska sagor berättade för västerlandet. Med originalillustrationer
av Kakuzo Fuijyama. Övs. [fr. eng.j av H. Flygare. Fah. 1925.    128 s.    Ill.                                                                              <tab>Inb. <b>3:75.</b>

Denna samling utkom redan för tjugu år sedan i två delar. Det är den första av dessa
som nu utgivits i ny upplaga. Det är verkliga japanska folksagor, med en sällsam charm över
sig. Alla de egenskaper som anses ligga till grund för japanernas styrka och storhet ställas
deras barn inför redan i sagorna. Den japanska fabeln och de japanska uttrycken ha troget
bevarats, säger i ett företal författarinnan till denna för västerlandets barn avsedda samling.

<b>Paris, Gaston.</b> Huon de Bordeaux och den lille älvkonungen Oberon. En
riddarsaga om underbara äventyr. Övs. [fr. fra.] av Louise Zegolson. Ill. av
Aina Masolle.    Fsk. barntidn.  1925.     160 s.                                       <tab>Inb. <b>2:50.</b>

En kanske väl starkt förkortad, men i övrigt mycket väl gjord bearbetning efter Gaston
Paris' översättning av den gamla fornfranska, för all ungdom tjusande riddarsagan.

<b>Reinheimer, Sophie.</b> Om sol och regn och himmelens vindar. Övs. fr.
ty. av Karin Allardt.    Sb.  1925.     165 s.    Ill.                           <tab><b>2:50,</b> inb. <b>3:25.</b>

Dessa lustiga och lärorika natursagor äro mycket populära i Tyskland. De äro av samma
typ som Carl Ewalds, men kunna ej för nordiska barn ersätta dessa. Men som genren är mera
sällsynt, kan ju översättningen av denna samling anses lämplig.

<b>Topelius, Margaretha.</b> Trollsaxen. Sagor för småbarn. Lb. 1925. 73 s.
Ill.                                                                                            <tab><b>2:—,</b> inb. <b>2:75.</b>

Samlingen är avsedd för de minsta sagobarnen. Sagornas förtjänster äro lagom längd, ett
för barnen gripbart innehåll, enkelt och naturligt språk och frihet från sentimentalitet. Men
på det hela taget höra sagorna nog till den sort som äro roliga egentligen för de barn vilkas
mamma hittar på dem för deras räkning, och några äro alltför obetydliga för offentligheten.
För ovanlighetens skull höja bilderna — av Annie Bergman — i hög grad den lilla samlingens
värde.

<b>Österberg, Laura.</b> Visman och de tre fålarna. Tio sagor för barn. L. H.
1925.     144 s.    Ill.                                                                    <tab><b>2:—,</b> inb. <b>2:75.</b>

Liksom i författarinnans tidigare produktion utmärkas sagorna i denna samling för originella,
fantasirika uppslag, som få god gestaltning i ett lämpligt språk. De tio sagorna — bra
illustrerade av Maj Jerndahl — tåla att läsas om igen, så som sagor alltid skola göra det, och
de ge barnen både glädje och behållning.

<b>Pojkböcker.</b>

<b>Bergdahl, Victor.</b> Till antipoden som beckbyxa. Sjölivsskildring på verklighetsgrund.
A. B.  1925.    179 s.                                                     <tab>Inb. <b>3:75.</b>

Det är en av de bästa sjölivsskildringar för ungdom som nu utgivits i sin andra upplaga.
Den är ej på något sätt tillkrånglad eller hopkonstruerad. För den som likt förf. har blick
för allt vad verkligheten kan bjuda erbjuder denna tillräckligt av både roligt och allvarligt
spännande stoff.

<b>Bolinder, Gustav.</b> På äventyrliga stigar. Berättelse för ungdom. B. W.
1925.    156 s.    (B. W:s ungdomsböcker 80.)                                       <tab>Inb.  <b>1:50.</b>

En synnerligen väl komponerad och berättad indianhistoria från förra hälften av 1500-talet.
Förf:s namn borgar för vederhäftighet i skildringen av både naturen och striderna från
dessa första kolonisationstider, och hans berättelse fängslar intresset från början till slut. En
bra bok för pojkar i äventyrsåldern.

<b>Byström, Dan.</b>    Alis äventyr.    W. & W.  1925.    131 s.    Ill.              <tab><b>4:—.</b>

Ali är en mycket sympatisk liten arabbyting, som lever sitt sorglösa lazzaronliv i basarerna
i Kairo, äter när det faller sig, sover var det faller sig och tar dagen som den kommer. Han
har en enda vän på jorden, åsnan Mirr. Så kommer kriget och därmed en alldeles ny tillvaro
för de båda. Det är en psykologiskt fin studie förf. ägnat den lille, och miljön är förträffligt
återgiven. Han har dessutom visat att en pojkbok kan vara riktigt rolig och spännande
utan ett slangspäckat språk.

<b>Crompton, Richmal.</b> Bill alltjämt i farten. Ungdomsbok. Övs. fr. eng. av
Signe von Vegesack. Kulturförl. 1925. 310 s. Ill. (Kulturförlagets
ungdomsbibl.)                                                                                          <tab><b>2:75,</b> inb. <b>3:75.</b>

Man känner sig ju en smula tveksam inför en tredje Bill-bok. Något har han väl förgrovats
under uppväxten och förlorat en del av den omedvetna omedelbarheten, men han är alltjämt
bestickande humoristisk. Jämförelsen med Tom Sawyer inställer sig siälvmant, och de
som anse den förstnämnde för en alltför stor rackarunge för att få umgås med deras söner
kanske ej skola reflektera på att införa Bill i deras krets. Man måste ha sinne för humor för
att förstå och förlåta honom.

<b>Farkas, Julius von.</b> Hur Imre blev scout. En ungersk skolpojkes upplevelser
under krigs- och revolutionsåren. Till sv. [fr. ung.] av Axel Härberger.
Fri.     1925      138 s.    (Fri. scoutbibl.  23.)                                 <tab><b>2:25,</b> inb. <b>2:90.</b>

Genom denna berättelse får läsaren en god föreställning om hur först kriget och sedan den
röda revolutionen inverkade på det uppväxande manliga släktet ur de övre kulturlagren. Det
är en beklämmande skildring av den kroppsliga och andliga nöd som följde efter den korta
tid då kriget var en stimulerande hjältedikt; i stället kommo de oändligt långa dagarna
då det »tryckte själarna likt tusen blyvikter». Svenska lärare förvåna sig åt det stora utrymme
förf. ger åt scoutrörelsen och de noggranna skildringarna av dess upplivande inverkan på
pojkarna. Men förståelsen blir större sedan man nyligen fått läsa, att rörelsen förbjudits i Ungern.
En allvarlig och intressant bok.

<b>Mayer, Charles.</b> Vilddjursfångst i Östern. Övs. fr. eng. av Bertel Gripenberg.
A. B.  1925.    200 s.                                                                <tab>Inb. <b>4:50.</b>


Förf. har tillbragt aderton år som djurfångare på Malajiska halvön och levererat de levande
vilda djuren till all världens zoologiska trädgårdar, till furstar och cirkusdirektörer. Hans
utmärkta berättartalang, hans sällsamma äventyr i jaktmarkerna och hans intima kännedom
om vilddjurens liv och leverne göra hans bok till en i hög grad intressant och roande lektyr.

<b>Nylund, Bengt.</b> Bland Söderhavsvildar. Olles, Paos och Tuas äventyr på kannibalön.
Diak. 1925. 109 s. Ill. (Ur äventyrens värld. Pojkboken 1925.) <tab><b>1:—,</b> inb. <b>1:75.</b>

Bengt Nylund tillhör den bättre delen av våra äventyrsförfattare. Han har livlig fantasi,
han är beläst, varom hans natur- och människoskildringar bära gott vittnesbörd; språket är
vårdat, och hans pojkhjältar ha hjärtat på rätta stället. Men det är inte utan att man skulle
önska att hans talang finge ett vidgat område att göra sig gällande på. Den mekaniserande
schablonfaran lurar ju alltid på dem, som mångfaldiga utläggningen av ett enda ämne, och
kanske mest på dem som syssla med indianboksgenren.

<b>Pallin, Erik.</b> Klasropojkärnas jullov. Berättelse för ungdom. Å. & Å.
1925. 189 s.                                                                                     <tab>Inb. <b>4:50.</b>

Förf. har av allt att döma pojkarnas öra. Det är alltjämt Klasropojkarnas dagliga liv
och bedrifter som skildras, denna gång under ett jullov på landet. Erik Pallin berättar bra
och med stor lätthet, men man skulle snart vilja se honom vidga sitt område, ge nya perspektiv
och fördjupa karaktärsteckningen. Den redan i föregående bok skildrade fränt klassbetonade
antagonismen mellan sågverks- och herrskapspojkarna kommer till uttryck även i denna.
Den inger ej  sympati för någondera parten — minst för den senare.

<b>Regis, Jul[ius].</b> Isens fångar och andra äventyrsberättelser för ungdom.
Å. & Å.  1925.    173 s.                                                                       <tab>Inb. <b>4:25.</b>

Denna posthuma samling utmärkes av samma egenskaper som alltid kommo till synes i
Regis författarskap: fantastiska uppslag men logisk utveckling av händelseförloppet samt en viss
charm och kultur i framställning och stil, egenskaper som höjde honom över flertalet av hans
yrkeskamrater. Den föreliggande samlingen innehåller elva berättelser om rådiga och modiga
svenska scouter.

<b>Stevenson, Robert Louis,</b> o. <b>Osbourne, Lloyd.</b> Vrakets hemlighet. Övs.
[fr.  eng.] av Bertel  Gripenberg.    A.    B.     1925.    345  s.                    <tab>Inb. <b>5:75.</b>

Stevenson har i sitt författarskap just de egenskaper som tilltala äventyrslystna pojkar; fantastiska
uppslag, ett händelseförlopp i livligaste tempo, säregna karaktärer, och romantiska öden,
en ledig och målande stil. Allt detta utmärker också Vrakets hemlighet. Men under det att
de övriga av Stevensons översatta romaner, t. ex. Svarta Pilen, Skattkammarön, Catriona, intressera
både manlig och kvinnlig ungdom träffar nog Vrakets hemlighet företrädesvis den förras smak.

<b>Wray, J. Jackson.</b> En hederspojke från topp till tå eller skildringar från
Frank Fullertons skoldagar. Övs. [fr. eng.] av C. Cederström. 3 uppl. Fri.
1925.     117  s.    Pl.                                                                              <tab>Inb. <b>2:25.</b>

Den lille hederspojken har varit en kär kamrat för ett par generationers pojkar, och han
kommer säkerligen att erövra sina nutida jämnåriga, på tio år. Författarens egna belärande
reflexioner verka nog en smula gammalmodiga; men det är en hurtig och livlig skildring han
ger av engelskt skolliv i ett typiskt internat, och pojkarnas karaktärer äro trovärdigt återgivna.

<b>Wyss, J[ohann] R[udolf].</b> Den schweiziske Robinson. Bearb. [o. Övs. fr.
ty.] av Vera von Kræmer.    W. & W.   1925.     153  s.   Ill.                   <tab>Inb. <b>3:75.</b>

Denna anses för en av de bästa bland de mångtaliga robinsonaderna. Förf. var professor
i filosofi och överbibliotekarie i Bern. Första schweiziska upplagan utkom 1813 och
den första svenska  1855.    Den nu föreliggande är förkortad.


<b>Flickböcker.

Ahrenlöf, Edit.</b>    Sommarön.   En barnbok.   A. B.  1925.    192 s.   <tab>Inb. <b>3:75.</b>

En glad och livlig skildring av typiskt svenskt sommarnöjesliv. Platsen är en värmländsk
herrgård, belägen på »Sommarön». Lyckliga och muntra människor bo där. Det är den av
alla högt uppskattade »Tant Henny» som skriver dagskrönikan, älskvärt och humoristiskt, men
icke utan en viss översvallande »snakkesalighed»; språket är dock lyckligtvis gott och vårdat.
Boken passar väl bäst för flickor i  10—12-års åldern.

<b>Cronhielm, Aline.</b> Stora flickan. Pullans nya äventyr och bedrifter. Diak.
1925.     160 s.    Ill.                                                                    <tab><b>2:75,</b> inb. <b>3:75.</b>

Pullan har blivit äldre som ju rimligt är, och hon har blivit mindre omedelbar; äventyren
och bedrifterna förefalla ibland en smula arrangerade. Där förekommer t. ex. ett ganska
schablonartat drunkningstillbud, som författarinnan dock haft smaken att ej utnyttja för en moralisk
tillämpning. På det hela taget är Pullan samma redliga, karaktärsfasta och lustiga flickebarn
som i den första boken.

<b>Holst, Bertha.</b> Trollet. Berättelse för unga flickor. Övs. fr. da. av Jenny
Jusélius.    A. B.  1925.    261  s.                                                                    <tab><b>3:75.</b>

Spirrevipps förf. skildrar här ett flickebarn, som verkar hårt och trotsigt ända tills hennes
fostermor, som tagit henne från ett barnhem, finner nyckeln till hennes varma och ömhetslängtande
lilla barnasjäl. Det är företrädesvis barn som av en eller annan anledning äro
missförstådda och misskända av sin närmaste omgivning och som därför bli antingen försagda
eller trotsiga vilka Bertha Holst berättar om. Hon är en god psykolog och hennes blick för
de storas inverkan liksom för olika själsutvecklingar hos barnen är säker och skarp, men
också moderligt öm.    Det är levande människor i hennes böcker.

<b>Moore, Dorothea.</b> Prinsessan av Thermodocien. Berättelse för unga flickor.
Övs. fr. eng. av Elisabeth Lilljebjörn. Fri. 1925. 216 s. Ill. (Nytt bibl. f. barn
o. ungdom 75.)                                                                                   <tab>Inb. <b>3:50.</b>

Denna synnerligen livligt berättade historia om en förväxling, som bereder en fjortonårig
engelska tillfälle att bli tagen för kronprinsessa i en liten balkanstat, framträder ej med andra
krav än att roa för stunden. Men det gör den grundligt, och som sådan har den också sitt
berättigande.    Passar för flickor i tonåren.

<b>Nyberg, Ven.</b> Prästgårdsbarnen på Båkön. En historia för pojkar och flickor.
L. H.   1925.     123  s.    Ill.                                                          <tab><b>2:—,</b> inb. <b>2:75.</b>

Båkön är det gamla svenska Runo. Och i boken upprullas en del interiörer, som ge en
god föreställning om folk, seder och bruk. Där berättas om säljakt, spinngillen, dopkalas,
likvaka och andra sysselsättningar och förlustelser, samt om prästgårdsfolkets centrala ställning
på ön. Man har emellertid det intrycket att förf. kunnat utnyttja det intressanta ämnet i högre
grad än vad som skett.    En anmärkningsvärt dålig språkbehandling.

<b>Rankin, C. W.</b> Stugan bland maskrosorna. (Dandelion cottage.) Övs. [fr.
eng.] av Karin Jensen, f. Lidforss.   W. & W. 1925.    247 s.   (De ungas bibl.    6.) <tab>Inb. <b>5:25.</b>

Det är utmärkande för anglosachsiska flickböcker att de vuxna ej bilda ett schablonartat
staffage utan äro med i handlingen som levande människor, även de. Så är också förhållandet
i denna originella, trevliga och humoristiska berättelse om fyra små flickors dagliga liv under
en sommar i en gammal förfallen stuga, som det lyckats dem att få disponera. Både stora
och små äro pregnant karakteriserade, och boken har även litterärt värde. Passar närmast för
12—13-åringar.

<b>Rosencrantz, Märtha.</b> Familjen Rönnow och deras ungdomar. Å. & Å. 1925.    228 s. <tab><b>5:50.</b>

En bachfischbok av vanligt slag visserligen, men den är skriven med intelligens och humor,
och den skånska familjen är en synnerligen behaglig bekantskap. Det är en bok med fin kultur,
något som ofta saknas i flickböcker av denna typ.

<b>Spyri, Johanna.</b> Heidi visar vad hon duger till. En berättelse för barn
och barnavänner. [Övs. fr. ty.] A. B. 1925. 151 s. (Bonniers ungdomsböcker 44.)                                                                                                            <tab><b>1:75.</b>

Den lilla schweizerflickan Heidi är ett levande bokbarn, som varje nytt släkte småttingar
omfattar med samma glada tillgivenhet. Denna del är fortsättning på den i fjol jul i ny upplaga
utkomna Heidi eller den lilla schweizerflickan.    En utmärkt berättelse för 8—10-åringarna.

<b>Svedenborg, Hedvig.</b> Kamraterna. (Forts. på Blomkullakusinerna.) Berättelser
för unga flickor.    Å. & Å.   1925.     193  s.                              <tab>Inb. <b>4:25.</b>

Det är en av Blomkullakusinerna, som nu ger sig ut på egen hand i livet. Och läsarinnorna
ha den turen att hon råkar ut för ganska ovanliga människor och händelser. Någon
fördjupad karaktärsteckning ger sig förf. ej in på; det är ingen av personerna, ej ens hjältinnan,
som avvinner läsaren något mer varaktigt intresse än för stunden, men historien är
piggt och livligt berättad. Den lilla ambradoftande persiska frun, som plågas av svenskarnas
»på klockslag», som anser att sova och vila ger evig ungdom och vilkens fina silkesstrumpor
äro mest hål, men som tar alla med sin charm och sin välmenande godhet, är en lustig och
träffsäker liten studie. Förf. har en viss svaghet för barn med mystiska föräldrar, som de
återfinna under de mest oväntade omständigheter, sådana som det verkliga livet nog aldrig
lyckas åstadkomma. I den här boken är det en ung flicka som i en fotograf på en marknad
återfinner sin far. Men sådan där gammaldags romantik ta nog ej heller vår tids backfischer
illa upp.    Något utöver ren förströelselitteratur är boken ej.

<b>Wiborg, Julli.</b> Ragna. Berättelse för unga flickor. Övs. fr. no. A. V. C.
1925.    216 s.                                                                                             <tab><b>2:75.</b>

Denna bok har i sitt hemland utgått i fyra upplagor, vilket ju visar att den väckt ett livligt
intresse hos den läsekrets den närmast vänder sig till: flickor i 15—16-års åldern. Intresset
hedrar dem, ty Ragna är ingen vanlig snömosbok. Den tar, i berättelsens form, upp
åtskilliga av de problem som möta nutidens just uppvuxna ungdom och dess syn på dem och
strävar att lösa dem. Den ger en god karakteristik av den äldre generationens far- och
mortyper och en på kornet tagen bild av den förenings- och föredragsbitna. husmodern och modern
— den senare en typ som i den nedanför nämnda Det blonda idealet beskrives sålunda:
»Hela världen har mamma; lottorna ha mamma och marthorna ha mamma och Mannerheims
barnskyddsförbund och syföreningarna och kafferepen och de gamlas hem». — Mig förefaller
det som om förf. riktar sig även till de ungas mödrar och hon sätter upp för dem en spegel
som kan uppenbara åtskilligt värt att begrundas av dem. Ragna verkar därför ingalunda
tråkig tendensbok; den är frisk och hurtig och litterärt god. Översättarinnan har gjort ett på
det hela gott arbete, fastän hon ju fastnat i några av de vanliga fällorna, t. ex. gå en tur,
fotogenen brann — det var god fyr m. fl. d. Och vad skall det tjäna till att med en översättning
fördärva den strof som citeras ur Björnsons Over de höje Fjelde?

<b>Wiggin, Kate Douglas.</b> Rebecka. Berättelse för ungdom. Övs. [fr. eng.]
av   Hedvig   Indebetou.     A.   B.   1925.     189  s.    (Bonniers  ungdomsböcker 45.) <tab><b>1:75.</b>

Rebecka-böckerna tillhöra den klassiska facklitteraturen. De böra således alltid finnas.
Men nog var den första upplagans gul- och röda pärm både hållbarare och vackrare än den
nya upplagans utstyrsel.

<b>Åkerman-Tudeer, Maija.</b>    Det blonda idealet.   A. B.  1925.    206 s.   <tab><b>3:50.</b>

En i dagboksform hållen flickbok, som höjer sig betydligt över flertalet av den sorten.
Den finländska författarinnan har säkerligen träffat den rätta tonen både med avseende på
formen och innehållet. Hon får mycket bra fram allt det trevande och sökande som utmärker
det vaknande själslivet under de betydelsefulla år, då barnskorna äro uttrampade och backfischen
mognar till den unga kvinnan, för vilken det verkliga livets mångskiftande äventyr börja skymta.
Dagboken börjar med det sista skolåret. Stina går i samskola, och hon ger en på kornet
tagen bild av lärare och kamrater och alla dessa upplevelser, med skolan som medelpunkt,
vilkas minnen, glada och vemodiga, kunna följa livet igenom. Ömt och finkänsligt behandlas
den första, nästan omedvetna förälskelsen, som växer ut till en stark och medveten kärlek
mellan henne och skolkamraten Kurt. Hur bandet brytes genom döden, och hur det blonda idealet,
som hon i fantasien gjorde upp för sig under skoltiden, kommer in i historien, berättas vackert
och känslofullt utan all sentimentalitet. Det är god ungflickspsykologi och litterär stil i denna dagbok.



<b>Böcker för både pojkar och flickor.</b>

<b>Bergh, John.</b> Katten Mussos äventyr nedskrivna av honom själv. Berättelse
för bara och ungdom.    Fah.     1925.     196 s.    Ill.                     <tab><b>3:25,</b> inb. <b>3:75.</b>

Musso är en sympatisk och häpnadsväckande intelligent katt, som den familj han tillhör
egentligen har att tacka för både hälsa och välstånd. Hans levnadssaga och familjens är
mycket händelserik, ibland rent otroligt. Men därigenom blir Mussos insats mycket spännande,
vilket bör roa särskilt kattvänner.

<b>Fitinghoff, Rosa.</b>    I tattarhänder.    Sv. andelsf.    1925.    140 s.    Ill.    <tab><b>3:75.</b>

Förf. visar sig i denna ungdomsbok äga en stor del av de egenskaper — om ock ej
samma skapande fantasi — som gjort Laura Fitinghoff till vår främsta berätterska för barn och
ungdom. Hon har med skarp psykologisk blick och medkännande ömhet tecknat den lille
tattargossen och hans ende trofaste väns, pudeln Murres, öden. Öden som ha en säker verklighetsgrund
från de tider, då tattarna voro en mera betydande faktor i vissa bygder än nu.
Rosa Fitinghoff känner Norrland — både natur och människor —, och hennes skildringar av dem
äro vederhäftigt realistiska och ej av den tvålfagra beskaffenhet som de gärna få hos utsocknes
författare och Pelle Molinimitatörer. I tattarhänder är en riktigt svensk bok. Närmast vänder
den sig väl till Gimmis jämnåriga, pojkar och flickor på 12—14 år, men som de verkligt
litterära barnböckerna kan den glädja även en vuxen läsekrets.

<b>Götzsche, Ellen.</b> Bland bufflar och bambusnår. Barnberättelser. Övs. fr.
da. av Märta Norström.    Lb.     1925.     126 s.                            <tab><b>2:25,</b> inb. <b>3:—.</b>

Det är på missionsfältet förf. kommit i beröring med hinduerna. Berättelserna ha ju
sin givna tendens och handla om det kristna omvändelsearbetet. Men Ellen Götzsche för
en ledig och kultiverad penna och skildrar med god psykologisk blick de hinduer hon under
missionsarbetet kommer i beröring med, och hennes berättelser ge en god inblick i hinduernas
psyke och religiösa föreställningsliv.

<b>Hjelmqvist, Elisabeth.</b> Prästens Göran. Lb. 1925. 140 s. Ill. (Blå
böckerna 4.)                                                                              <tab><b>2:75,</b> inb. <b>4:25.</b>

Förf. har förut vunnit ett gott namn som skildrare av svenskt hemliv i en föregående
generation samt genom några präktiga folklivsberättelser från Skåne. I denna sista bok har
hon ej nått sitt förra mått. Det är visserligen en både tänkvärd och älskvärd bok, men det
hela är för händelselöst och stillastående, särskilt sett ur pojkars synpunkt.

<b>Johnsson, Karin.</b> Från faraonernas land. Skildringar från det gamla Egypten.
Teckningar av H. Artelius.    Sv. l. t.    1925.   237 s.   (Ungdomens bibl. 1.) <tab><b>2:75.</b>

Historiska böcker — om de notabene äro väl och fängslande skrivna — äga i hög grad
ungdomens intresse. Men det händer ofta att de brista åtskilligt i fråga om innehållets
vederhäftighet och den historiska kostymens tillförlitlighet. I föreliggande bok ges i sågo- eller
berättelseform intresseväckande bilder från det gamla Egypten, vilkas tidstrohet i ett förord
konstateras av licentiaten C. M. la Cour. Från faraonernas land ägnar sig utmärkt som bredvidläsning,
när eleverna i skolan läsa det gamla Egyptens historia.

<b>Kuylenstierna-Wenster, Elisabeth.</b> Olov den unges saga. Gle. 1925.
152 s.    (Gle. ungdomsböcker 60.)                                                      <tab>Inb. <b>2:50.</b>

Olov, den veke kung Håkans och den kraftiga Margaretas son, är ett lämpligt val för en
historisk berättelse för ungdom. Det är en vacker, sympatisk och trovärdig bild förf. ger av
den lekfulle och muntre lille pilten och av den tafatte, vekhjärtade, av moderns despotiska
kärlek och ärelystna järnvilja nedbrutne ynglingen — en mor som han dock älskade lidelsefullt.
Väl karakteriserade äro fadern, kung Håkan, och farfadern, Magnus Smek; den senare har ju
av den moderna historiska forskningen blivit åtskilligt rehabiliterad. Den lille Olov slaktas
mest på dessa två — han är öm och god och trofast — och hans förhållande till dem är
älskligt och rörande framställt. Förf. inleder varje kapitel med ett citat ur den historiska
källa som hon använt för kapitlets innehåll. Visserligen ej fullt, men dock i anmärkningsvärd
grad har hon lyckats bemästra sin sentimentala och patetiska stil. Man njuter dock ingalunda
av följande krystade symbolik: »Ett ord kan helt plötsligt falla, torrt som ett visset löv, och
åter skrattas bort i en poriande bäck av munterhet. Det enda ordet har dock ömmat i hans
trofasta sinne,   och  på det sättet har hans glädje fått en lägerstad  av torra, prasslande blad, av


ömmande   tankar.»     Emellertid   är   Olov   den   unges   saga  ett gott tillskott till den historiska
ungdomslitteraturen.

<b>Lamb, Charles</b> o. <b>Mary.</b> Shakespeares sagor. I sv. tolkning [fr. eng.] av
Carl Ernolv.    Lb.    [1925.]    328 s.    Ill.   (Blå böckerna.)           <tab><b>5:—,</b> inb. <b>6:50.</b>

Förlaget har gjort ett mycket gott val genom att låta syskonen Lambs klassiska framställning
av den odödliges verk inleda sin nystartade serie Blå böckerna. Som inledning till ungdomens
Shakespearestudium är den av väsentlig betydelse och har därför sin självskrivna plats
i stads-, folk- och skolbibliotek. Men just ur denna synpunkt saknar man en biografisk
inledning om författarna. Kunskap om deras tragiska och rörande livsöden kan även den anses
tillhöra allmänbildningen. En avis till förlaget: vid översättningar skall bokens titel på
originalspråket meddelas, helst alltid, men i synnerhet i serier som den ifrågavarande.

<b>Marryat, [Frederick].</b> Barnen i Nya skogen. Övs. fr. eng. av Ernst Lundquist.
Lb.     1925.    308 s.    (Blå böckerna 2.)                          <tab><b>4:75,</b> inb. <b>6:25.</b>

Berättelsen om den kloke och ridderlige ynglingen Edward Beverley, som levde i Karl I:s
oroliga .tider och kom med i kampen mellan kavaljerer och rundhuvuden, är en av Marryats
bästa böcker. Det är på samma gång en historiskt undervisande och romantisk berättelse.
Passar lika bra för flickor som för pojkar från ungefär 14-års åldern.

<b>Ossiannilsson, K[arl] G[ustaf].</b> Törneriis till Tistelhult. Historisk roman från
drottning Kristinas dagar. A. B. 1924. 254 s. (Hist. romaner o. berättelser.) <tab>Inb. <b>4:50.</b>

Det är alltid en hastig rytm i denne författares böcker; så ock i denna. Det är ett våldsamt
liv och leverne med högst dramatiska förvecklingar och varandra jagande händelser samt
ett myller av personer, det hela raskt och käckt, men också delvis osannolikt och fantastiskt.
Härmed vare dock ej sagt att förf. ej besitter gedigen kunskap om den tid han berättar om,
och tidstonen synes väl träffad. Berättelsen förlöper under drottning Kristinas tid, och
drottningen själv spelar en huvudroll. Teckningen av henne är dock ganska schablonartad. En
huvudanmärkning mot denna roman — särskilt om man siktar på den ungdomliga läsekretsen
— kan med fog göras, den nämligen att ingen av alla dess personer är en helgjuten karaktär,
en man som i ord och handling utlöser ungdomens beundran, respekt och tillgivenhet, en hjälte
att värmas av och minnas. En sådan behöver visst ej därför vara en uppkonstruerad, schematisk
tendensfigur. Ställer man däremot fordringarna endast på en spännande äventyrsbok kan Törneriis
till Tistelhult anses fylla måtten.

<b>Perkins, Lucy Fitch.</b> De holländska tvillingarna. Övs. [fr. eng.] av Lilly
Lindvall.    Nst.    1925.     131 s.    Ill.                                          <tab><b>3:50,</b> inb. <b>4:75.</b>

Denna ingår i en serie berättelser om barn i alla länder. Men. få av dem torde vara så
tagna på kornet som dessa små holländare, en gosse och en flicka. Det är en bedårande och
synnerligen åskådlig skildring av holländskt folkligt lantliv. Men avsikten märks aldrig. Det
är för barn helt enkelt en »så'n där riktigt rolig bok». Teckningarna, av författarinnan själv,
äro förträffliga.

<b>Porter, Eleanor H.</b> »Bara David». Övs. fr. eng. [Ny uppl.] A. B. 1925.
165  s.    (Bonniers ungdomsböcker 43.)                                                        <tab><b>1:75.</b>

Förf. är förut känd främst genom Pollyannaböckerna. Dessa ha på senare tid i Amerika och
även i Norge blivit ett slags appellativ för pjollrig snömoslitteratur. Jag kan ej dela detta
hårda omdöme. Visst är Pollyanna något för amerikansk för oss, men hon har i alla fall varit
till stor glädje för hundratals barn. — Bara David är visserligen i uppslaget ganska otrolig: en
framstående musiker — han avslöjas till slut som världens störste violinist — har efter sin
hustrus död med sin lille fyraårige son dragit sig bort från världen och lever som eremit i en
bergstrakt. Han vill nämligen att gossen innan han fyller tolv år ej skall komma i beröring
med världens ondska. När han känner döden nalkas, bryter han upp för att föra gossen till
släktingar. Han dör emellertid under vägen, och gossen står där ensam med bara sin älskade
fiol och ett avskedsbrev från fadern i en värld, som han ej har en aning om. Det är alla de
prövande öden han får genomgå på väg till mästerskapet, som berättas, finkänsligt och gripande.

<b>Stefansson, Vilhjalmur,</b> o. <b>Irwin, Violet.</b> Kak. Övs. [fr. eng.] av Axel
Palmgren.    H. G.   1925.    220 s.    (Gebers ungdomsböcker.)      <tab><b>3:50,</b> inb. <b>4:50.</b>


Det är roligt och nyttigt för barn att läsa om jämnåriga, som föra en tillvaro vilken himmelsvitt
skiljer sig från deras egen. Kak är en eskimåpojke, en glad och präktig liten pys.
När man följt hans dagliga liv i hembygden och på färder till släkt och vänner, tycker
man, sig ha varit med om en liten nordpolsexpedition. Förf. blir ibland alltför grundlig
och en smula omständlig, väl beroende på att källmaterialet varit så digert och så vetenskapligt.
Men på det hela taget är Kak en rolig bok både för pojkar och flickor. Ämnet för
i mitt minne en för flera år sedan på Norstedts förlag utkommen bok, Arnaluk. Den handlar
om två danska gossar, som få tillbringa en vinter på en av de mest avlägsna koloniplatserna
hos en gammal koloniföreståndare och hans lilla fosterdotter, Arnaluk. Det är en betagande
liten berättelse och på samma gång en förträfflig skildring av grönländskt vinterliv. Just ur
denna senare synpunkt bör den, liksom Kak, ihågkommas. Båda äro ägnade att fånga intresset
hos både små och stora barn.

</chapter>
<chapter name="uN. Geografi.">
<h3>uN. Geografi.</h3>
<b>Bolinder, Gustaf.</b> Hövdingar, rövare och medicinmän. Äventyr och resor
bland sydamerikanska indianer, berättade för ungdom.    A. B.   1925.     127 s.   Ill.
<i>uNq.</i>                                                                                                          <tab><b>3:75.</b>

Förf. och hans hustru röra sig som hemma hos sig bland mer och mindre »vilda» sydamerikanska
indianer. De uppleva själva en hel del ofta livsfarliga äventyr på sina strapasanta
färder genom urskogar och fjälltrakter. Genom sin kloka och sympatiska framfärd bland
indianerna lyckas de besegra dessas misstro och vinna, deras vänskap, vilket åter ger dem
tillfälle till ett grundligt utforskande av vederbörandes levnadssätt och kunskap om deras myter
och sägner. Förf:s medkänsla och sympati för dessa röda stammar kommer starkt till uttryck.
Så t. ex. skriver han om de sista chimilaindianerna, vid Sierra Nevadas fot. »Vem eller
vad har utrotat dem? Det är bara ett svar, det vanliga: Civilisationen. Civilisationen, som de
alltid undflytt, med sjukdomar hemskare än malaria och dysenteri, med brännvin, som dödar
flere än ormar och skorpioner, och med järnvägar och plantager, som beröva dem jaktmarkerna
och den bästa, odlingsbara jorden. Längre och längre ha de dragit sig tillbaka undan
de vita — till ensamheten.» Bolinders bok är att anbefalla även som motvikt mot de indianberättelser,
mer och mindre hopkonstruerade och schablonartade, i vilka Amerikas urinnevånare
alltid framställas som röda djävlar. Bolinders bok bör kunna livligt intressera även flickor,
bl. a. därför att fru Bolinder och en liten baby följde maken och fadern på den mödofyllda
färden.

<b>Hedin, Sven.</b> Genom Asiens öknar. Forskningsresor och äventyr 1893—
1897.     2  uppl.    A. B.   1925.    351  s.    Ill., portr., kart.    <i>uNo.</i>           <tab>Inb. <b>5:75.</b>

Boken utgör ett sammandrag av förf:s stora reseskildring »En färd genom Asien». Det
är bra gjort, med bibehållande av Sven Hedins livliga och målande stil. En utmärkt äventyrsbok.

</chapter>
<chapter name="uR. Gymnastik, sport, lek och spel.">
<h3>uR. Gymnastik, sport, lek och spel.</h3>
<b>All</b> ungdoms bok. Red. av Ernst J. Lundqvist. Saml. 1. See. 1925. 128 s.
<i>uR.</i>                                                                                                     <tab>Inb. <b>3:75.</b>

I modern form kommer här tillbaka den gamla populära Ungdomens bok. Denna hade
på sin tid sin stora betydelse som »sysselsättning och tidsfördriv», särskilt lördags- och
söndagskvällar, då det nämligen i regel idkades familjeliv i hemmet. Denna förutsättning finns ju inte
nu, men det är ju möjligt att den nya boken trots detta kommer att vinna gehör, och att barnen
kunna uppdriva de »lediga stunder» förf. säger sig vilja fylla med nytta och nöje, i form av
gåtor av alla de slag, charader, rebusar, lustiga ritövningar, pappersklippning, lekar, synvillor,
skuggbilder, konster och fingerfärdigheter, visor och sagor och mycket mera.    Puh!


</chapter>
<chapter name="Berättelse över Sveriges allmänna biblioteksförenings tolfte årsmöte.">
<h2>BERÄTTELSE ÖVER SVERIGES ALLMÄNNA BIBLIOTEKSFÖRENINGS
TOLFTE ÅRSMÖTE.</h2>
<sc>Lund den 30 juli 1926.</sc>

Avgiven av mötets sekreterare.

Ett fyrtiotal deltagare hade hörsammat kallelsen till Sveriges allmänna biblioteksförenings
årsmöte, för vilket Lunds akademiska förening välvilligt ställt lokal
till förfogande.

Mötet öppnades av föreningens ordförande förste bibliotekarien A. Grape som
hälsade de närvarande välkomna. En särskild hälsning riktades härvid till
överbibliotekarien E. Ljunggren, som avbrutit sin semestervistelse å annan ort och
hedrade mötet med sin närvaro.

Härefter uttalade ordf. bl. a. följande:

»Det är i dag icke första gången som Sveriges allmänna biblioteksförening gästar denna
stad. Här i Lund samlades vår förening redan anno 1915 till möte — det första årsmöte, som
föreningen överhuvud avhöll efter sin tillblivelse. Det förefinnes, synes mig, ett särskilt skäl
att nu erinra härom, det nämligen att chargen som mötesordförande vid detta tillfälle uppbars
av överbibliotekarien Carl af Petersens. Detta förhållande i förening med det faktum, att årsdagen
av hans bortgång infaller just i dessa dagar, ger oss anledning att nu, när vi åter mötas
i hans stad, några ögonblick dröja inför hans minne.

Ingen, som det förunnats att träda i närmare personlig beröring med Carl af Petersens,
torde ha kunnat undgå att ta intryck och fängslas av hans älskvärda väsen och hans förnämliga
personlighet, däri godhet, välvilja, rättrådighet och ridderlighet utgjorde de kanske mest
konstitutiva dragen. Hans betydande insats i svenskt biblioteksväsen är som bekant främst
och företrädesvis knuten till den institution vilken han under mer än fyra decennier — därav
under 18 år som chef — ägnade sina sällsport gedigna fackmannainsikter och en arbetsförmåga
av stora mått — Lunds universitets bibliotek. Välbekant torde det särskilt vara vilket
utomordentligt samvetsgrant och sakkunnigt arbete han nedlade på skapandet och inredandet av
bibliotekets nuvarande hem, ett arbete, som gjorde detta biblioteksbygge till ett av de grundligast
förberedda och omsorgsfullast genomförda, som väl överhuvud taget kommit till stånd.

Men, som hans efterträdare och minnestecknare framhållit, är detta hans stora insats för
universitetsbibliotekets utveckling, så är det dock för visso ingalunda den enda. Det är emellertid
icke min mening att här göra något försök ens att teckna vad han i övrigt varit och verkat
för den institution, som han med en så varm hängivenhet, en så uppoffrande nitälskan gav sina
bästa krafter — och som antytt har ju också hans minnesruna redan ristats av sakkunnigaste
hand. Men Sveriges allmänna biblioteksförening har särskild anledning att med tacksamhet
erinra sig den välvilja och det intresse, varmed Carl af Petersens omfattade dess strävanden.
Han tänkte högt om vår förenings uppgift, och i det anförande, varmed han avslöt det första
årsmötets förhandlingar, uttalade han en av ädel känsla buren välönskan för föreningens
framtid, härvid också med starka och varma ord erinrande om den höga uppgift, som är gemensam
för   alla   bibliotek   och   alla   biblioteksarbetare   —   hur skiftande  deras arbetsförhållanden och

villkor  för övrigt må vara — den nämligen att deltaga i förvaltandet av vårt rika svenska
kulturarv och att arbete på dess förkovrande.

I tacksamhet, vördnad och saknad böja vi våra huvuden inför det vackra minnet av Carl
af Petersens nobla personlighet och betydelsefulla livsgärning.»

Sedan ordf. därefter meddelat att styrelsen till mötets sekreterare utsett stadsbibliotekarien
F. Hjelmqvist, företogs val av ordförande för mötet, vartill utsågs
föreningens ordförande, och av protokollsjusterare, vartill utsågs ordföranden och
bibliotekarien F. Ålander.

Sekreteraren uppläste därefter följande

<i>Berättelse
avgiven   av   styrelsen  för   Sveriges   allmänna  biblioteksförening vid föreningens tolfte årsmöte i
Lund den 30 juli 1926.</i>

Styrelsen, som vid sammanträde den 24 november 1925 återvalde till vice ordförande fröken
Lundberg, till kassaförvaltare herr Tynell och till sekreterare herr Hjelmqvist, har därefter haft
sammanträde den 25 maj  och den 30 juli  1926.

Under året har ett gammalt önskemål inom svenska bibliotekskretsar förverkligats därigenom
att skolöverstyrelsen anordnat en längre bibliotekskurs i Stockholm under tiden den 18
januari till den 15 maj 1926. Kursen, som leddes av t. f. förste bibliotekskonsulenten K. Tynell,
besöktes av 35 deltagare.

Till grund för den vid kursen lämnade undervisningen i katalogisering ha lagts de av
kommittén för utarbetande av anvisningar för katalogisering och författarnummerlista uppgjorda
förslagen. De därvid vunna erfaienheterna ha gjort att det synts önskvärt att kommittén ännu
en gång överarbetar sina förslag och dessa kunna därför ej som styrelsen hade hoppats föreligga
i tryck vid detta årsmöte. Vid nästa årsmöte hoppas styrelsen kunna framlägga dem
i tryck.

Under året har vidare det första steget tagits till förverkligande av den plan rörande landsbibliotek
som framlagts av bibliotekssakkunniga, i det att Linköpings stiftsbibliotek erhållit
uppdraget att jämväl fungera som landsbibliotek. Till chef för detta landsbibliotek har utsetts
hittillsvarande stiftsbibliotekarien d:r Nils Gobom. Anslagen från statens sida ha väsentligen
höjts. Dock har bibliotekschefens löneställning beklagligtvis ej blivit den som påyrkades från
flera håll, bl. a. av biblioteksföreningen.

Lund den 30 juli  1926.
<tab><tab><tab><tab><tab><tab><tab><tab><i>Anders Grape.</i>
<tab><tab><tab><tab><tab><tab><tab><tab><tab><tab><tab><tab><tab><tab><i>Fredrik Hjelmqvist.</i>

Därefter föredrogs följande revisionsberättelse rörande granskningen av
föreningens räkenskaper:

<b>Sveriges   allmänna  biblioteksförenings   ekonomiska   ställning   den 1 januari 1925.</b>

<table><td c><i>Tillgångar:</i><td r><td r>
<td>Innestående å sparkasseräkning:<td r><td r>
<td><tab>i Skandinaviska kreditaktiebolaget . . . <td r>6,961:02<td r>
<td>Innestående å kapitalräkning:<td r><td r>
<td><tab>i Svenska handelsbanken . . . <td r>1,746:78<td r>
<td>Innestående å depositionsbevis:<td r><td r>
<td><tab>i Sydsvenska banken . . . <td r>3,638:60  <td r>12,346:40
<td 2r>————
</table>


<table>
<td>Lager av   trycksaker,    värde   (Biblioteksbladet   50: —,   handböcker   och   broschyrer 215:—) . . .<td r><td r>265:—
<td>Fordringar (statsanslag  1,500:—, övriga fordringar 58:—) . . . <td r><td r>1,558:—
<td 3r>———————————
<td r>Summa <td>kronor   <td r>14,169:40

<td c><i>Skulder:</i><td r><td r>
<td>För   Biblioteksbladet   (för tryckning m. m. 4,526: 65,   övriga  skulder samt reserverat<td r><td r>
<td><tab>för inköp av adresseringsmaskin 723:—) . . . <td r><td r>5,249:65
<td>För broschyrer:<td r><td r>
<td><tab>För inlösen av handböcker och broschyrer . . . <td r>3,429:16<td r>
<td><tab>Reserverat för »Katalogregler» . . . <td r>3,826:34<td r>
<td><tab>Reserverat för inlösen av  »Svenska bibliotek» . . . <td r>575:—     <td r>7,830:50
<td 2r>————
<td>Övriga skulder:<td r><td r>
<td><tab>Skuld till kassaförvaltare . . . <td r><td r>102:64
<td><tab>Ständiga  medlemmars fond . . . <td r><td r>400:—
<td>Behållning:<td r><td r>
<td><tab>Kapitaltillgångar utöver skulder . . . <td r>321:61<td r>
<td><tab>Lager av trycksaker, värde . . . <td r>265:—         <td r>586:61
<td 3r>———————————
<td r>Summa <td>kronor   <td r>14,169:40

<td c><b>Kassasammandrag för 1925.</b><td r><td r>

<td c><i>Inkomster:</i><td r><td r>
<td>För Biblioteksbladet:<td r><td r>
<td><tab>Statsanslag 1/7  1924—30/6  1925 . . . <td r>3,000:—<td r>
<td><tab>Försålda äldre årgångar . . . <td r>131:50     <td r>3,131:50
<td 2r>————
<td>För handböcker och broschyrer:<td r><td r>
<td><tab>Försålda handböcker och broschyrer . . . <td r>874:50<td r>
<td><tab>Ränta å reserverade medel . . . <td r>134:76      <td r>1,009:26
<td 2r>————
<td>Övriga inkomster:<td r><td r>
<td><tab>345 årsavgifter à 5:— . . . <td r>1,725:—<td r>
<td><tab>1,041  årsavgifter à 4:— . . . <td r>4,164:—<td r>
<td><tab>Räntemedel . . . <td r>210:01     <td r>6,099:01
<td 2r>————
<td>Uttaget ur postgiro . . . <td r><td r>3,689:95
<td>Uttaget ur bank . . . <td r><td r>11,533:60
<td>Skuld till kassaförvaltaren 31  december  1925 . . . <td r><td r>55:83
<td 3r>———————————
<td r>Summa <td>kronor   <td r>25,519:15

<td c><i>Utgifter:</i><td r><td r>
<td>Skuld till kassaförvaltaren den  1 januari  1925 . . . <td r><td r>102:64
<td>För Biblioteksbladet:<td r><td r>
<td><tab>Tryckning och inlösen . . . <td r>5m,565:40<td r>
<td>Redaktionens utgifter . . . <td r>2,036:50<td r>
<td>Expeditionens utgifter . . . <td r>1,465:93     <td r>9,067:87
<td 2r>————
<td>För handböcker  och broschyrer:<td r><td r>
<td><tab>Inlösen . . . <td r>3,429:16<td r>
<td><tab>Redaktionsutgifter för »Katalogregler» . . . <td r>252:75     <td r>3,681:01
<td 2r>————
</table>
<table>
<td>Övriga utgifter:<td r><td r>
<td><tab>Årsmöte . . . <td r>159:60<td r>
<td><tab>Reseersättningar . . . <td r>101:70<td r>
<td><tab>Diverse utgifter . . . <td r>300:71        <td r>562:01
<td 2r>————
<td>Insatt å postgiro . . . <td r><td r>3,762:19
<td><tab>Insatt å bank . . . <td r><td r>8,342:57
<td 3r>——————————
<td r>Summa <td>kronor   <td r>25,519:15

<td c><b>Sveriges allmänna biblioteksförenings ekonomiska ställning den 31 december 1925.</b><td r><td r>

<td c><i>Tillgångar:</i><td r><td r>
<td>Innestående å sparkasseräkning:<td r><td r>
<td><tab>i Skandinaviska kreditaktiebolaget . . . <td r>2,002:88<td r>
<td><tab>i Svenska handelsbanken . . . <td r>1,338:18<td r>
<td><tab>i Sydsvenska banken . . . <td r>134:76<td r>
<td>Innestående å kapitalräkning:<td r><td r>
<td><tab>i Svenska handelsbanken . . . <td r>1,814:71<td r>
<td>Innestående å depositionsbevis:<td r><td r>
<td><tab>i Skandinaviska kreditaktiebolaget . . . <td r>3,500:—<td r>
<td>Innestående å giroräkning:<td r><td r>
<td><tab>i Skandinaviska kreditaktiebolaget . . . <td r>53:11<td r>
<td>Innestående i Postsparbanken . . . <td r>311:73<td r>
<td>Innestående å postgiro . . . <td r>72:24     <td r>9,227:61
<td 2r>————
<td>Lager av trycksaker, inventarier och skioptikonbilder, värde (Biblioteksbladet 10:—.<td r><td r>
<td><tab>handböcker och broschyrer  120:—, inventarier och skioptikonbilder  10:—) . . . <td r><td r>140:—
<td>Fordringar (statsanslag  1,500:—) . . . <td r><td r>1,500:—
<td 3r>——————————
<td r>Summa <td>kronor   <td r>10,867:61

<td c><i>Skulder:</i><td r><td r>
<td>För Biblioteksbladet:<td r><td r>
<td><tab>För tryckning och inlösen . . . <td r>3,934:37<td r>
<td><tab>Övriga skulder . . . <td r>510:—     <td r>4,444:37
<td 2r>————
<td>För handböcker och broschyrer:<td r><td r>
<td><tab>För inlösen av handböcker och broschyrer . . . <td r>606:25<td r>
<td><tab>Reserverat för »Katologregler» . . . <td r>3,708:35<td r>
<td>Reserverat för inlösen av »Svenska bibliotek» . . . <td r>431:25<td r>
<td>Reserverat för planerade broschyrer . . . <td r>750:—     <td r>5,495:85
<td 2r>————
<td>Ständiga medlemmars fond . . . <td r><td r>400:—
<td>Skuld till kassaförvaltaren . . . <td r><td r>55:83
<td>Behållning:<td r><td r>
<td><tab>Kapitaltillgångar utöver skulder . . . <td r>331:56
<td><tab>Lager av trycksaker,  inventarier och skioptikonbilder, värde . . . <td r>140:—         <td r>471:56
<td 3r>——————————
<td r>Summa <td>kronor   <td r>10,867:61
</table>
Stockholm den 31  december 1925.
<tab><tab><tab><tab><tab><tab><tab><tab><i>Knut Tynell.</i>

Räkenskaperna för år 1925 för Sveriges Allmänna Biblioteksförening äro denna dag granskade
och befunna riktiga, varför vi tillstyrka full och tacksam ansvarsfrihet för räkenskapsföraren.

Stockholm den 22 februari  1926.

<tab><tab><i>C. Efvergen.</i> <tab><tab><tab><tab><tab><tab><tab><tab><i>C. Löfgren.</i>


Föreningen beslöt bifalla revisorernas yrkande om full och tacksam ansvarsfrihet
för kassaförvaltaren.

Därefter företogs val av styrelseledamöter efter dem som voro i tur att avgå
(t. f. förste bibliotekskonsulenten K. Tynell, andre bibliotekarierna G. Wetterberg,
S. Hallberg och A. Holmberg, rektor Y. Hugo och folkskolläraren G. A. Ljungberg).
Samtliga omvaldes. Till styrelseledamöter utsågos likaledes de hittillsvarande
(seminarielektor K. Ågren, lektor S. Schartau och bibliotekarien Hilda
Lindstedt). Till revisorer utsågos andre bibliotekarien C. Efvergren och kassören
C. G. Löfgren och till deras suppleanter bibliotekarien F. Åhlander och amanuensen
T. Kolmodin, alla fyra omvalda.

Från styrelsen förelåg ett förslag om utfärdande av inbjudan till ett allmänt
nordiskt biblioteksmöte i Stockholm vid tiden omkring den första september nästa
år, vilket möte i viss mån skulle hållas i samband med invigningen av Stockholms
stadsbibliotek.    Mötet beslöt i enlighet med detta förslag.

Sedan föreningsärendena slutbehandlats, höll förste bibliotekarien Bert Möller
föredrag om »privattryck» och demonstrerade i samband härmed en del exempel
på dylikt tryck från olika tider. Andre bibliotekarien Gunnar Wetterberg redogjorde
därefter för det av kommitterade uppgjorda, förslaget till ny bibliotekslokal
för Lunds stadsbibliotek. Inledningsvis gav han därvid en översikt över
bibliotekets äldre historia.

Efter föredragen begåvo sig mötesdeltagarna till universitetsbiblioteket, som
besågs under ledning av tjänstemän vid biblioteket. Särskild uppmärksamhet
ägnades därvid direktör C. M. Collins vackra och värdefulla boksamling som
nyligen skänkts till universitetsbiblioteket.

Sedan programmet sålunda var genomgånget intogo ett tjugotal av mötesdeltagarna
gemensam middag på studenternas konvictorium.

*
</chapter>

<chapter name="Centralbiblioteket i äldre boksamlingar i Odense.">
<h2>CENTRALBIBLIOTEKET OCH ÄLDRE BOKSAMLINGAR I ODENSE.</h2>
Av amanuensen vid Stockholms stads arkiv och bibliotek <sc>Torsten Kolmodin.</sc>

Odense Centralbibliotek, där jag nyligen tillbragte en lika instruktiv som angenäm
månad som »Volontör», torde vara ett gott exempel på den danska biblioteksorganisationens
förmåga att smidigt anpassa sig efter de växlande lokala förhållandena.
När det år 1924 nyanlades i detta urgamla centrum för den andliga odlingen,
försett med ett flertal kulturella institutioner av betydande ålder och — 
vilket i Danmark liksom hos oss börjar bli en sällsynthet — med högermajoritet
i kommunalrepresentationen, mottogs det nog på sina håll som en onödig
nyhet, och det gällde att vid dess lancerande gå fram med mycken försiktighet.
Att börja så smått för att över huvud komma i gång och först småningom växa
sig allt starkare är ju också en taktik som tilltalar det försiktiga danska lynnet
och som här synes ha genomförts med stor framgång. Man installerade sig i 
bottenvåningen av det nyrestaurerade, eller rättare på de medeltida ruinresterna 
nyuppförda, S:t Knuds Kloster, en långt ifrån idealisk bibliotekslokal, och började
här i all stillhet en utlåningsverksamhet, som förvånande hastigt vuxit till ett 
betydande omfång och som under sin skickliga ledning blivit en mönsterillustration
till hur Biblioteksloven och Tilsynets Lærebog i Biblioteksteknik ta sig ut i prakriken.
De danska biblioteksförhållandena äro emellertid genom ett flertal skildringar
välbekanta för denna tidskrifts läsare, som kanske därför kunna ha mera
nöje av en kort redogörelse för den sida av Centralbibliotekets verksamhet, som
just nu har aktualitet för svenska kolleger, nämligen dess förhållande till de på
platsen tidigare existerande boksamlingarna. Den danska lösningen av frågan om
omhändertagande och utnyttjande av de gamla stifts- och skolbiblioteken har ju
på grund av skiljaktiga förutsättningar blivit en helt annan än den som föreslagits
och inaugurerats här i landet, men såsom laborerande med i viss mån parallella
problem har den en hel del intresse även för oss, och utvecklingen i Odense
synes vara särdeles typisk för den danska versionen. Jag vill samtidigt ge en
hastig översikt av dessa biblioteks historia.

Vägg i vägg med Centralbiblioteket intill S:t Knuds Kirke ligger en dekorativ
gammal byggnad, där både stifts- och skolbiblioteken vid olika tillfällen och stundom
samtidigt haft sitt tillhåll. Den uppfördes av Christian IV i hans vackra holländska
renässans och skänktes 1621 till det då nygrundade gymnasiet, som var
avsett att vara ett — uppenbarligen alldeles överflödigt — övergångsstadium från
katedralskolan till universitetet och som där förde en tynande tillvaro, tills det
omkring 1800 alldeles utdog — föga förvånande, då elevernas antal vid denna tidpunkt
sjunkit till en, som aldrig avlade någon examen, och professorernas likaledes
till en. Samma tvinsjuka tycks ha vilat över själva byggnaden; den hade
ett låglänt och fuktigt läge, väggarna möglade och luften var unken, 1755 var
den helt förfallen och ombyggdes till det skick den ännu har. Först i samband
härmed inrättades det bibliotek, som man tycker att gymnasiet tidigare kunde haft
behov av för sin verksamhet; det installerades i några smårum i övre våningen,
som dittills använts till bostadsrum för underlärarna samt till arrestrum, »Hullet»,
för försumliga elever. Samlingen bestod övervägande av humaniora och var redan
från början avsedd att vara offentlig och komma även andra än gymnasiets lärare
och elever till godo. Men trots en god start med livligt intresse från öns prästerskap
och oaktat den offentliga utlåningen rönte det i fortsättningen föga uppmunttran
från det allmännas sida, och vid gymnasiets definitiva avsomnande sammanslogs
det med biblioteket vid katedralskolan.

Denna ärevördiga läroanstalt, den gamla S:t Albani skola med anor från medeltiden,
hade likaledes först med upplysningstiden ansett behövligt att lägga sig
till med ett bibliotek, som så smått börjat hopbringas under 1700-talets sista decennier
och 1802, vid sammanslagningen med gymnasiebiblioteket, kommit upp
till ungefär samma numerär som detta, bortåt 800 band. Detta år erhöll skolan
i samband med en genomgående reformering en donation från skoldirektionen på
1,000 band, och hela det sammanslagna biblioteket, således inalles omkring 2,600
band, uppställdes i de dåmera lediga f. d. föreläsningslokalerna i gymnasiets bottenvåning.
Under 1800-talet utökades samlingen sakta och säkert, särskilt under
historikern Caspar Paludan Müllers bibliotekariat; vid hans avgång 1853 hade den
vuxit till 13,000 band. År 1846 flyttade biblioteket till det nya skolhuset vid
Lille Graabrødrestræde, det nuvarande posthuset, och följde 1894 med katedralskolan
till dess nu innehavande byggnad, där det förfogar över goda och ändamålsenliga
lokaler. Det nuvarande beståndet uppgår till 40,000 band, mestadels
niologi, historia och skönlitteratur, varibland en hel del sällsyntheter från 1500-
och 1600-talen. Ehuru icke egentligen avsett att vara offentligt, har biblioteket
dock alltid stått till förfogande för låntagare även utom skolan; och i enlighet
med denna tradition gav på sin tid dess ledning genast sin anslutning till det av
professor Steenberg framkastade förslaget att göra skolbiblioteken tillgängliga för
en större allmänhet, som också alltsedan 1900 tre gånger i veckan häft fritt
tillträde till biblioteket. Denna utlåningsrörelse utom skolan har dock aldrig
tagit större fart, de sista åren har den försiggått genom Centralbiblioteket,
som även mellan de ordinarie utlåningstiderna genom sitt bud avhämtat önskad
litteratur, mest av historisk art, och tillhandahållit rekvirenten den på samma villkor
som sina egna böcker. Nu är det emellertid meningen, i anslutning till det
ministeriella cirkuläret av den 15 mars 1922, att till Centralbiblioteket överflytta
den litteratur, som har betydelse för dettas allmänbildande syfte eller för fackstudier
i vidsträcktare mening, särskilt inom facken topografi och historia, och som
ej är nödvändig för skolan vid den dagliga undervisningen eller för lärare och
elever vid supplerande studier. Böckerna skola uppställas på Centralbibliotekets
öppna hyllor — eller i vissa fall i dess magasin —, katalogiseras med dess
egna böcker och förses med dess bokkort och fickor, med andra ord fullständigt
ingå i dess bestånd, dock tills vidare endast som deposition.

Mot samma slutmål, Centralbibliotekets livligt omsatta bokhyllor, tenderar även
det andra stora offentliga biblioteket av äldre datum, åtminstone vad beträffar dess
ännu användbara delar. Fyns Stiftsbibliotek har, liksom alla de danska stiftsbiblioteken,
en betydligt kortare historia än motsvarande institutioner i Sverige, som
leda sina vördnadsbjudande anor upp till de medeltida boksamlingarna vid domkyrkorna,
utidero det intet danskt stiftsbibliotek går längre tillbaka än till slutet
av 1700-talet. År 1813 utsände biskop Plum i Odense, sedan han försäkrat sig
om betydande penningbidrag och bokdonationer från tvenne av öns ledande

adliga godsägare — lyckligare tider än nu, då många av de gamla adelsbiblioteken
börja upplösas och gå under klubban för att skaffa medel till de nya jordräntor,
som pålagts herrgårdarna —, ett upprop till Fyns prästerskap och andra »Stiftets
ædeltænkende Beboere, som erkiende Videnskabeligheds Værd og have Evne og
Villie til at befordre den» med uppmaning att insända bidrag till grundandet av
ett stiftsbibliotek. Planen vann livlig tillslutning och påföljande år startade biblioteket
med en grundplåt på 3,000 rdr och ett bokbestånd på lika många band.
Det inhystes i översta våningen av gymnasiebyggnaden, där som nämnts skolbiblioteket
redan upptog bottenvåningen. Det nya biblioteket stod under biskopligt
överinseende och var fritt tillgängligt för alla, till en början dock blott under
sommarmånaderna, enär byggnaden saknade eldstad — en bedrövlig defekt hos en
bibliotekslokal. Emellertid kom det att övervägande verka som vetenskapligt hjälpmedel
för stiftets präster, vadan också den teologiska litteraturen tog allt mera
överhand. 1821 flyttade det till eget hus i gården 250 i Vestergade, som det
erhållit i donation av den ene av de båda ovannämnda adlige »Hædersmænd», och
råkade härmed in i en depressionsperiod, som allvarligt hotade dess existens.
Lokalerna tyckas ha varit ännu olämpligare än de föregående, ytterligt fuktiga och
på allt sätt obekväma, så att biblioteket hastigt råkade i vanrykte hos publiken,
varjämte dess ekonomi undergrävdes genom dyrbara reparationer och böckerna
löpte fara att fullständigt förstöras av fukten. 1835 fördes biblioteket tillbaka till
gymnasiebyggnaden, som 1847 efter skolbibliotekets avflyttning i sin helhet ställdes
till dess förfogande och där det ännu befinner sig. Med de förbättrade förhållandena
återkom allmänhetens intresse, 1839 träffades en överenskommelse med Fyns
Stifts litterære Selskab om årliga bidrag, de följande åren medförde åtskilliga
enskilda donationer, och 1850 erhöll institutionen i gåva »Prinsebiblioteket», det
kungliga handbibliotek som dittills förvarats på Odense slott och tillhört de kungliga
prinsar, som tidvis residerat där som guvernörer över Fyn.

Stiftsbibliotekets bestånd uppgår nu till c:a 40,000 band och utgöres till övervägande
del av teologi och historia men innehåller både vetenskaplig och populär
litteratur även i andra fack, dock mestadels av äldre datum. På sina huvudgebit
innehar det en hel del mycket värdefulla äldre böcker, åtskilliga rariteter och ett
och annat unicum samt en berömd inkunabel; därjämte har det en del handskrifter,
varav dock flera överlämnats till Fyns Landsarkiv. Biblioteket förvaras alltjämt
i den gamla gymnasiebyggningen, som ända tills nu varit betydligt förfallen
och alldeles olämplig till förvaringsplats för böcker. Samlingen är också fuktskadad
och över huvud taget i dåligt skick och har under de senaste årtiondena blivit
alltmera bortglömd: gåvor och bidrag ha torkat in och utlåningen har sjunkit till
en obetydlighet, år 1924 uppgick den till 580 band. Det är därför bara i naturens
ordning att denna stagnerade samling omhändertages och tillgodogöres av det
unga livskraftiga Centralbiblioteket, som också numera fullständigt övertagit dess
skötsel och till att börja med grundligt restaurerat byggnaden. De mest gångbara
av dess böcker äro deponerade i Centralbiblioteket, dock ej på de öppna
hyllorna utan i bokmagasinen. De katalogiseras tillsammans med Centralbibliotekets
böcker och ingå i dess utlåningsstatistik, där de dock dagligen räknas
för sig, så man både vid årets och månadens utgång kan se hur starkt Stiftsbibliotekets
bestånd använts. De äldre delarna av beståndet, som tillhöra den numera
»döda» litteraturen, komma sedan statsbiblioteken uttagit vad de önska för
att komplettera sina samlingar sannolikt att förvaras i någon för ändamålet lämpligare
lokal än den nuvarande, och väl också, när tiden så kommer att medgiva,
att omkatalogiseras efter moderna principer.    När en gång Centralbiblioteket

avancerat till landsbibliotek för Fyn — en utveckling vartill det synes så gott som
predestinerat genom sitt läge i öns kulturella, administrativa och merkantila centrum
och genom sin högt kvalificerade ledning — torde dessa äldre bokbestånd komma
att spela en större roll för bibliotekets verksamhet än nu.

Denna pågående koncentration av Odenses offentliga bibliotek är egentligen
en gammal idé. Redan H. Chr. Kalkar, som på 1830-talet var katedralskolans
bibliotekarie, pläderade<footnote>I Fortaleen till hans Efterretninger om Odense Byes Bibliotheks. Odense 1836.</footnote> för ett samarbete mellan stadens olika bibliotek i den
formen, att deras respektive ledningar skulle överenskomma att verkställa bokinköpen
efter en gemensam plan för att undvika duplettinköp och i stället åstadkomma
större fullständighet i samlingarna — med den toleranta grundsatsen att då biblioteken
»ere alle lige villige til at udlaane, kan det omtrent være ligegyldigt, hvilket
Bibliothek netop eier dette eller hunt Værk». En ännu modernare syn på
saken hade Geheimearkivar C. Fr. Wegener, som föreslog<footnote>Om et eneste stort offentligt Bibliothek i Staden Odense, i: Bidrag til Tidshistorien. Et
Ugeblad. Bd 4: No.12, s. 46.Odense 1838.</footnote> att sammanföra alla
de existerande boksamlingarna — utom stifts- och skolbiblioteken militärbiblioteket
med krigsvetenskaplig litteratur för garnisonens officerare, vidare Karen Brahes
berömda boksamling, år 1716 donerad till det av henne upprättade »adelige
Jomfrue-Kloster» och nu förvarad på Fyns Landsarkiv,<footnote>Se härom: Madsen, V., Karen Brahes Bibliotek i Odense, i Nordisk tidskrift för bok-
och biblioteksväsen, årg. 6 (1919) s. 171 ff.</footnote> och slutligen Læseforeningens
bibliotek, vartill jag återkommer nedan — i en gemensam byggnad med läsesal
och föreläsningslokaler, helst i förening med en börslokal: »jo mere det reent
videnskabelige Liv kan forbinde sig med det practiske, desto bedre». Det är denna
framtidstanke som nu håller på att förverkligas, och genom de moderna folkbildnings-
och folkbiblioteksorganisationernas mellankomst på en vidare och långt mera
demokratisk basis än dessa gamla herrar någonsin tänkte sig.

Sålunda inkorporerade i Centralbiblioteket få de gamla boksamlingarna ett nytt
liv och komma i direkt och otvungen kontakt med de läsare som ha behov av
deras skatter. Att detta folkligt anlagda bibliotek också motsvarat ett verkligt
folkligt behov synes bäst av dess förhållande till den nämnda Læseforeningen, som
före dess tillkomst så gott som ensam — och förhållandevis mycket bra —
sörjde för tillfredsställandet av invånarnas läslust. Stiftad 1838 av den ovannämnde
Chr. Kalkar har den sett sitt medlemsantal ständigt tillväxa, tills den nu nått den
respektabla siffran av 2,800 medlemmar och ett bibliotek på c:a 50,000 band,
det största och bästa föreningsbiblioteket utanför Köpenhamn. Den nya biblioteksinstitutionen
betraktades nog vid sitt uppträdande i viss man som en opåkallad
rival om publikens ynnest, men efter någon tids erfarenhet visade sig att
den åtminstone tills vidare lämnade Læseforeningens medlemsantal så tämligen
oberört, i det den vände sig till helt nya delar av befolkningen, sådana som dittills
antingen inte haft något egentligt studiebehov eller också inte sett sig någon verklig
möjlighet att få detta behov tillfredsställt, således just dem som det gäller att nå
med denna form av upplysningsverksamhet — en annan sak är att i framtiden
en sammanslutning av de bägge boksamlingarna väl förmodligen kommer att falla
sig helt naturlig. Och med dessa nya låntagare kom Centralbiblioteket, utan
någon som helst reklam, endast genom att omtalas man och man emellan som
ett ställe där man lätt och villigt erhöll de böcker man behövde, hastigt upp till
en sådan lånefrekvens, att man från dess sida t. o. m. helst sett ett något lugnare
tempo i tillströmningen, som hotade att äventyra hela företaget helt enkelt genom

att tömma hyllorna. Man måste också för att inte riskera denna fatalitet vända
sig till stadens styrelse med anhållan om ett extraanslag för bokinköp på 20,000
kr., som räddade situationen. Efter ännu icke fullt två års verksamhet har biblioteket
för det sista året haft en utlåningssiffra på 113,000 band, varav 41,6 %
facklitteratur, och fått 15 % av den vuxna befolkningen till låntagare, och detta
ur alla samhällsklasser. Liknande siffror ha alla välskötta folkbibliotek i Danmark,
och de visa bättre är alla resonemang vilka oerhört ökade möjligheter de
gamla stifts- och skolbiblioteken genom den nya ordningen fått att — i den mån
deras sammansättning så medgiver — ännu en gång göra sin insats i landets
odlingshistoria.

</chapter>
<chapter name="Krigs-biblioteket och museet i Vinvennes — ett upplysningscentrum
för kunskapen onvärldskriget 1914—1918">
<h2>KRIGS-BIBLIOTEKET OCH MUSEET I VINCENNES — ETT UPPLYSNINGSCENTRUM
FÖR KUNSKAPEN OM VÄRLDSKRIGET 1914—1918.</h2>
Av Fru <sc>Elsa Nordin</sc>.

Samlare av krigssouvenirer ha i alla länder funnits i sådan mängd, att minnen
från kriget t. o. m. börjat fabriceras likt tvivelaktiga antikviteter för att
tillmötesgå turistströmmens begär att kunna hemföra en trofé från ett tystnat slagfält.

Men få, om inga, ha så systematiskt och så ifrån krigets begynnelse sökt
och skaffat föremål av alla slag, framalstrade av kriget, som industriidkaren och
fru Henri Leblanc i Paris. Från tidningskioskerna hemburo de alla dagliga tidningar,
alla veckorevyer och extrablad. På boulevarderna sökte de kvarterens
sista nidvisor och nyaste soldatsånger. Från leksaksbasarerna, där allt gick i krigets
tecken, hämtade de hem dockor, alltifrån röda-kors-systrar och kvinnliga
spårvagnsförare till soldatgossarna i röda byxor, kakiuniformer och blå-horisont-kavaj.
Affischklistrarna fingo sig en extra slant för att ge dem ett exemplar av
alla kungörelser om kriget, alltifrån den oförgätliga mobiliseringsordern 1914 till
vapenstilleståndets affisch 1918.

Makarna Leblancs hem blev mer och mer fullastat av krigsföremål — men
ett stort bankinstitut kom dem först till hjälp och ställde två våningar vid Avenue
Malakoff till krigssamlingens förfogande och sedermera 1918 skänkte dem franska
staten sitt bistånd. Genom ett gåvobrev, daterat den 4:de augusti 1917, hade
herr och fru Leblanc överlämnat sin samling med allt vad den innehöll av franskt
och internationellt — ty medhjälpare i utlandet hade skickat dem försändelser
därifrån — till franska staten med villkor, att staten skulle förkovra och underhålla
såväl deras krigsbibliotek som museum. Omfånget av den Leblancska samlingen
kan något så när beräknas, när man vet, att den upptecknats i 14 kataloger
i 8:o vardera på 400 sidor.

Det var också enhälligt som franska parlamentet beslöt, år 1918, att antaga
donationen med dess villkor att anslå en budget till fortsättande av det verk, som
M. och M:me Leblanc börjat.

Från och med innevarande års ingång återfinnes den Leblancska samlingen
såsom grundstomme för franska statens krigsbibliotek och krigsmuseum i slottet
Vincennes, beläget vid Paris östra stadsport. Denna stats-institution har i
Vincennes slottsalar sammanfört en enastående rik samling dokument och föremål
från världskriget, vilken är i ständig tillväxt. För närvarande räknar man över 100,000
volymer, 8,000 tidskrifter, 6,000 illustrerade affischer, 4,000 originalteckningar,
skulpturer, tavlor, 1,000 medaljer, 12,000 gravyrer, porslin, beklädnadsartiklar,
röda-kors-apparater, leksaker m. m. i oändlig myckenhet från alla krigförande land
1914—1918.

Materialet i biblioteket och museet är uppdelat i språksektioner, med 
underavdelningar i landsektioner. Undantag från denna uppdelning utgöra kungörelser,
tidningar och kartor, vilka bilda egna sektioner, oberoende av språk och land.
Boksamlingen upptager icke blott politiska och rent krigsvetenskapliga skrifter utan
all slags litteratur-, industri, handel, teologi, sociala frågor m. m. som står i något
samband med kriget — utkommen under krigsåren 1914—1918. Bibliotekspersonalen
är utvald bland Frankrikes mest skolade biblioteksmän, på det att institutionen
fortast möjligt skall kunna fylla sitt ändamål att underlätta arbetet för
dem, som studera kriget och världshistorien i dess helhet eller delar under perioden 
1914—1918.

Författarkatalogen, den systematiska katalogen och ämneskatalogen föreligga
redan färdiga och äro tillgängliga för allmänheten. Tidningar och tidskrifter hålla
på att genomläsas och klassificeras, så att även dess litteratur skall kunna med
snaraste införas i katalogerna. I läsesalen, ordnad i biblioteket, erhålla besökare
snabba bibliografiska uppgifter jämte de verk, som de önska begagna. En del
av bibliotekets tjänstemän äro uteslutande upptagna med att besvara förfrågningar
från in- och utlandet rörande krigslitteratur. Denna avdelning kallas: Office de
documentation internationale contemporaine, och har organiserats av Frankrikes
krigshistoriska sällskap. I hundratal uppgå redan de bibliografiska uppgifter på
krigslitteratur, som därifrån sändas till forskare världen runt.

Krigsmuseet befinner sig i samma flygel av slottet Vincennes som krigsbiblioteket.
Det står under ständig utvidgning och har ännu så länge icke lyckats
att placera mer än en bråkdel av sina rika samlingar i de salar, som äro öppna
för publiken sedan knappt ett år tillbaka. Dess ena halva innehåller franska
föremål, dess andra hälft upptages  av utländska, mest tyska krigssouvenierer.

Krigsbibliotek och krigsmuseer finnas i Frankrike, förutom i Vincennes, i
Lyon och Toulouse.

</chapter>
<chapter name="Danska stifts- och läroverksbibliotek">
<h2>DANSKA STIFTS- OCH LÄROVERKSBIBLIOTEK.</h2>
Ett par år efter det den svenska utredningen angående stifts- och läroverksbiblioteken framlades,
offentliggjordes i Danmark en värdefull och intressant undersökning rörande de danska
stifts- och skolbiblioteken utarbetad av bibliotekarien vid det Konglige bibliotek <i>Lauritz Nielsen</i>,
och utgiven under titeln Danske Stifts- og Skolebiblioteker; deres historiske Udvikling og deres
nuværende og fremtidige Stilling, Khvn 1925 (Statens Bibliotekstilsyns Publikationer 9).

Det ligger i sakens natur att de slag av bibliotek, som varit föremål för dessa båda utredningar
skola visa i mycket överensstämmande utvecklingslinjer i två så närstående länder som
Danmark och  Sverige. Av ännu större intresse äro emellertid de olikheter som träda oss till mötes
beträffande såväl dessa biblioteks föregående öden som de planer som uppgjorts angående deras
framtida förhållanden.

Under det att de äldre svenska läroverksbiblioteken kunna i sitt bestånd visa en jämförelsevis
obruten linje från 1600-talet med de stora donationerna av krigsbytesböcker, som då kommo
de förnämsta av dem till del, och i ett och annat fall t. o. m. knyta an till domkyrkobibliotek
från medeltiden, stamma de flesta danska skolbiblioteken från 1700-talets senare hälft, upplysningstiden.
Av de boksamlingar som tidigare funnits vid skolorna har så gott som allt försvunnit.

Till upplysningstiden kan man också föra tillbaka uppkomsten av de danska stiftsbiblioteken.
I Danmark liksom i Sverige möter man i slutet av 1700-talet och början av 1800-talet
strävanden att skapa bibliotek som kunde underlätta åtkomsten av böcker för litterärt intresserade
kretsar i landsorten. Men under det att dessa strävanden i Sverige anslöto sig till de
gamla gymnasiebiblioteken — i slutet av 1700-talet ändras dessas namn flerstädes till stifts- och
gymnasiebibliotek —, sökte man i Danmark tillgodose en större allmänhets behov genom s. k.
stiftsbibliotek, som från början voro helt fristående i förhållande till skolan och vilka med ett
par undantag också så förblivit. De flesta av dem upprättades på initiativ av det lokala präs-
terskapet och upprätthöllos liksom stifts- och gymnasiebiblioteken i Sverige till stor del genom,
bidrag från prästerna. I övrigt ha de danska stiftsbiblioteken förökats genom gåvor från enskilda
— i böcker eller penningar — och i ett och annat fall genom anslag från staten. Den
nära förbindelse, vari de flesta av dem stodo till vederbörande stifts prästerskap, har gjort att
de satt som en huvuduppgift — vid sidan av sin folkupplysande verksamhet — att tjäna
prästerna som studiebibliotek särskilt i teologiska ämnen. Vissa tider ha de haft en nog så
livlig användning, men ha i allmänhet nu sedan flera år tillbaka helt stagnerat. Utom i fråga
om Själlands stiftsbibliotek i Roskilde ha bidragen från prästerskapet, fullständigt försvunnit,
Aalborgs stiftsbibliotek har sammanslagits med skolans bibliotek. Aarhus stiftsbibliotek har
överflyttats till Aarhus statsbibliotek. Maribo stiftsbibliotek har levt upp som ett statsunderstött
folkbibliotek. I övrigt spela stiftsbiblioteken en mycket obetydlig roll, trots att de innehålla
en del bokrariteter av stort värde och även en del ännu användbara samlingar i synnerhet,
i dansk historia och skönlitteratur. De äro utan inkomster, och samlingarna äro genomgående i
dåligt tillstånd och förvarade i olämpliga lokaler.

Av skolbiblioteken har Nielsen endast tagit med — utom Herlufsholms och Sorö akademis
bibliotek — dem som äro knutna till sådana statens högre allmänna läroverk som ursprungligen
varit »lärda» skolor (alltså vad vi skulle kalla latinläroverk). Liksom i stiftsbiblioteken är
bokbeståndet huvudsakligen av humanistisk karaktär, här dock med huvudvikten lagd på de
filologiska vetenskaperna.

De värdefullaste av de behandlade biblioteken äro Herlufsholms och Sorö akademis. Det
förra tillhör en privat stiftelse som upprättades på 1500-talet av Herluf Trolle, vars efterlevande
maka grundade biblioteket genom att till den nyupprättade skolan överlämna sina och sin mans
böcker. Biblioteket som äger kvar ett 50-tal av denna första uppsättning, är synnerligen väl
vårdat och uppställt. Det är tillgängligt för allmänheten, men utlåningen, som delvis sker
genom Næstveds centralbibliotek motsvarar ingalunda bokbeståndets värde. Sorö akademis
ursprungliga bibliotek som bl. a. innehöll Holbergs boksamling, gick under genom en stor
eldsvåda i början av 1800-talet. Endast 136 band räddades, som vid tillfället voro utlånade.
Genom stora gåvor från enskilda och genom anslag från staten grundades ett bibliotek på nytt,
vilket bl. a. innehåller den näst bästa Holbergssamlingen i Danmark.

Vad skolbiblioteken i övrigt angår voro dessa i början endast avsedda för skolans lärare
och lärjungar, men efter hand har på senare tid det ena efter det andra gjorts offentligt
tillgängligt. Påskyndande på utvecklingen verkade framförallt en anmaning, som regeringen
utfärdade 1898 med anledning av en artikel av dåvarande adjunkten och bibliotekarien vid Horsens
skola   Andreas   Sch.   Steenberg,   som   starkt förordade att skolornas bibliotek skulle göras helt


offentliga. Bibliotekens användning steg också de närmaste åren efter 1898 avsevärt för att
emellertid starkt avtaga, sedan folkbibliotekens uppgångstid begynt. Numer spela skolbiblioteken
ej längre någon roll som offentliga bibliotek. De inkunabler som funnos där men saknades
i det Konglige bibliotek skulle enligt en ministerskrivelse av år 1906 överlämnas till detta
Ännu starkare ingrepp i skolornas bibliotek skedde år 1922, då en ministeriell cirkulärskrivelse
ålade alla skolbibliotek att till folkbiblioteken överlämna alla sådana böcker, som ha betydelse
för dessa senares allmänt utbildande ändamål eller tjäna speciella fackstudier i vidare mening
särskilt topografi och historia, för så vitt de ej voro nödvändiga för undervisningen eller som
supplerande läsning för lärare och lärjungar. Sedan detta överlämnande skett, skola skolbiblioteken
administreras helt med avseende fäst på skolans behov.

Då det i Sverige gällde att göra upp planer för folkbiblioteksväsendets utveckling, ha två
olika sidolöpande linjer förordats: den ena att bygga på stifts- och läroverksbiblioteken, den
andra att bygga på de större egentliga folkbiblioteken. I Danmark har man utan tvekan
bestämt sig helt för den senare linjen. Och t. o. m. en så stark bokhistoriskt inriktad biblioteksman
som förf. till föreliggande utredning förkastar alla tankar på att söka bringa nytt liv i
de gamla stiftsbiblioteken. De tillhöra en förgången tid. Deras allmänbildande uppgift ha
folkbiblioteken mycket större möjlighet att fylla, och det är därför, menar han, fullt i sin
ordning att dessa också övertaga de för denna uppgift lämpade samlingarna i stiftsbiblioteken.
Det vore emellertid inte mer än rimligt, anser han, att de stora centralbiblioteken, som äro
närmast till att övertaga de ännu kuranta samlingarna inom såväl stifts- som läroverksbiblioteken,
även toge hand om sådana delar av de äldre biblioteken, som visserligen ej ha någon praktisk
betydelse för den folkliga biblioteksverksamheten, men äro av bokhistoriskt värde.

Förklaringen till de olika ståndpunkter som i denna fråga sålunda gjorts gällande i Danmark
och Sverige, är delvis utan tvivel att söka i en viss folkpsykologisk olikhet. Det finnes
hos svensken en känsla för romantiska värden, som här yttrar sig i en benägenhet för att
pietetsfullt bevara gamla institutioner. Dansken åter med sin mera rationella läggning tar framför
allt sikte på vad som har direkt praktisk betydelse. Naturligvis spela också geografiska förhållanden
in. I ett land så tätt befolkat som Danmark och där avstånden äro så korta har koncentrationen
haft lättare att göra sig gällande än i Sverige, där partikularismen har betydligt
säkrare fäste. Men först och sist ligger nog förklaringen till att man i Sverige allmänt ställt
sig gynsammare till planen att lägga stiftsbiblioteken åtminstone delvis till grund för centralbiblioteksorganisationen
däri, att man här hade ett sådant stiftsbibliotek som Linköpings.
Detta biblioteks stora och värdefulla bokbestånd, den betydelse det sedan länge haft för forskare,
dess jämförelsevis fasta organisation och inte minst det förhållande att man för detta
biblioteks ledning sedan flera år tillbaka haft förmånen av bibliotektekniskt väl utbildade
personer, som haft skötseln av detta bibliotek som sin huvuduppgift, allt detta gjorde att man
aldrig skulle kunnat gå förbi detsamma, när det skulle gälla uppbyggande av centrabiblioteksorganisationen.
Hade ej Linköpings stiftbibliotek funnits, är det väl knappast troligt att vad
man skulle kunna kalla stiftsbibliotekslinjen kunnat så enigt skjutas fram jämsides med den
rena folkbibliotekslinjen. Däremot torde det ej vara något tvivel att det som lovar mest effektivitet
med hänsyn till det allmänna bildningsarbetet är här som i Danmark att i största möjliga
utsträckning knyta centralbiblioteken samman med de rena folkbiblioteken.
<tab><tab><tab><tab><tab><tab><tab><tab><tab><tab><tab><tab><tab><tab><tab><tab><tab><i>F. H.</i>



</chapter>
<chapter name="Mölndals stadsbibliotek.">
<h2>MÖLNDALS STADSBIBLIOTEK.</h2>
Det första förslaget för skapandet av ett folkbibliotek för Mölndal väcktes å
en sockenstämma redan 1863. Pengar till bokinköp beslöt man taga av redan
införda hundskattemedel, och stämmans ordförande erhöll bemyndigande att »upphandla
lämpliga böcker och skrifter», såsom det heter i stämmobeslutet. Någon
egentlig biblioteksstyrelse blev vid ifrågavarande tillfälle icke utsedd, kanske ansåg
man det även överflödigt, enär de 100 riksdaler riksmynt, stämman första gången
anslog, icke kunde räcka till inköp av någon så synnerligen stor boksamling, även
om penningvärdet då var ett annat än nu. Sockenstämman en månad senare,
eller i mars 1863, upptog biblioteksfrågan på nytt, föranledd av inkommet förslag
om upphävande av förut fattat beslut, enär vederbörande motionär ansåg
det i högsta grad obetänksamt »att använda en så avsevärd penningsumma till
ett så onyttigt ändamål» som ett bibliotek ansågs vara. Biblioteksvännerna voro
emellertid i majoritet och tillbakavisade förslaget. De lyckades vid en sockenstämma
1864 få beloppet till biblioteket höjt till 131 riksdaler rmt. Nu ansåg
man, att verksamheten så växt ut, att den krävde en styrelse. I denna insattes tre
för folkbildningen varmt nitälskande mölndalsbor, nämligen doktor R. Sjöström,
disponenten D. A. Franke och postmästaren och skolläraren J. A. Öman, den
förstnämnde jämväl den förste och ende donator, biblioteket haft förmånen äga.
— Sockenstämman den 25 juni 1866 förnyade mandatet för ovannämnda herrar,
vilka nu erhöllo en förnämlig titel, nämligen »Direktionen för sockenbiblioteket».
Denna erhöll nu i uppdrag att anställa bibliotekarie och utarbeta ordningsregler
för bibliotekets utlåningsverksamhet.

Biblioteket, som allt ifrån början var inhyst å Götiska skolans östra gavelrum
med en golvyta av 15 kvm., framlevde sitt liv i all stillhet och utan någon braskande
reklam. Tyvärr finns intet kvar av protokoller och anteckningar från denna tid,
varför det är omöjligt att t. ex. avläsa utlåningsfrekvensen och bokbeståndet. Det
enda man vet om biblioteket är stämmoprotokollens årligen växlande anslagsbelopp.
Så t. ex. erhöll biblioteket 1888 200 kronor i anslag årligen fram till år
1894, då beloppet ökades till 300 kronor. Detta år är ett motgångens år för
biblioteket. Den första april det året antändes en närliggande fabrik, och den
intilliggande Götiska skolans vindsvåning, vari biblioteket förvarades, avbrändes.
Bibliotekets bokbestånd uppbrändes eller förstördes till allra största delen, och så
måste utlåningsverksamheten nedläggas en tid. Då brandstodsbeloppet, kronor
2,071 utbekoms, ansåg man det lämpligt att å kommunalstämman väcka förslag
om summans användning för inköp av en brandspruta för gamla Mölndals Kvarnby,
ett förslag som emellertid tillbakavisades såsom varande ett bra underligt sätt
att använda ett kulturändamåls kvarlåtenskap. Man enades i stället om att anslå
beloppet till en premiefond åt begåvade skolbarn samt överföra beloppet från den
borgerliga kommunens till skolans kassa. Ifrågavarande fond har nu växt till 3,522
kronor 99 öre, och det kan ifrågasättas, huruvida icke biblioteket kan göra rättmätiga
anspråk på denna penningsumma.

<img 1>
Utlåningssalen.
</img>

År 1900 beslöts på nytt anslå 400 kronor till återupprättande av det hittills
nedlagda biblioteket, och nu kom detta snart in i sina gamla gängor igen. Någon
hastig utveckling kunde biblioteket icke genomgå på grund av de begränsade anslagen.
År 1906 utgavs den första tryckta katalogen, vilken årligen utökades med ett
tryckt supplement. Det följande året eller år 1907 synes biblioteket fått mottaga
sitt första statsanslag å kronor 75:— ett belopp, som nu har stigit till kronor
400:—. En blick på staten för åren 1910—1917 visar att den i allmänhet höll
sig vid kronor 500:— åren 1918—1920 steg den till 600:—, 1921 till 1,000:—,
1923 till  1,700: — och innevarande år till 3,020:— kronor.

Oktoberstämman 1910 fastställde nytt reglemente, vilket gällde till år 1923,
då stadsfullmäktige godkände nytt förslag, betingat av den nya utveckling biblioteket
genomgått under de gångna åren.

År 1921 beslöt styrelsen på undertecknads förslag att biblioteket borde anordnas
som centralbibliotek med filialer i två andra stadsdelar nämligen Krokslätt och
Toltorp. Förslaget vann styrelsens bifall och nu föreligger ett ytterligare förslag
till utveckling med uppställande av ett filialbibliotek i stadsdelen Solängen.

Bokbeståndet har emellertid knappast tillåtit en så stark splittring — vi ha
ännu knappt 3,500 band —, varför framställning kommer att göras till stadsfullmäktige
om återfående av ovannämnda premiefond, vilken borde få användas
för utökning av bokbeståndet.

Den 7 april innevarande år var en märkesdag åter inne för biblioteket. Den
gamla Götiska skolan hade lämnat två präktiga skolsalar med tambur sedan den
inflyttat i andra lokaler. Biblioteksstyrelsen kunde ovannämnda dag hälsa
representanter för samhällets anslagsgivande myndigheter med flera välkomna till

<img 1>
Läsesalen.
</img>

invigningsfest i de festligt smyckade och nyrenoverade gamla skolsalarna i Götiska skolan.
Den ena salen med 90 kvm:s golvyta och 72 hyllmeters bokutrymme upptager
utlåningssalen, under det den lika stora salen bredvid är anordnad som lässal med
början till ett referensbibliotek. Stadsfullmäktiges anslag för lokalernas iordningsställande
uppgår till c:a 3,500 kronor. Inredningen såväl som möblerna har erhållit
en synnerligen smakfull utstyrsel i mahogny-lacerad och fernissad fur. Under
den gångna sommarferien har bibliotekets bokbestånd upplagts efter det Newarkskasystemet.
Å en gårdsbyggnad tillhörande samma fastighet har inretts ett litet smakfullt
rum, varest A. B. F:s bibliotek är inrymt och detta rum är även avsett att
bliva studiecirklarnas hemvist.

Av denna lilla kortfattade redogörelse hoppas jag ha framhållt att ett starkt
växande folkbildningsintresse även i den unga staden Mölndal lyckats erhålla ett
hem med goda utvecklingsmöjligheter även för kommande biblioteksbehov.

<tab><tab><tab><tab><tab><tab><tab><tab><tab><tab><tab><tab><tab><i>Ernst Lindstrand.</i>

</chapter>
<chapter name="Litteratur.">
<h2>LITTERATUR.</h2>
</chapter>
<chapter name="A. Bok- och biblioteksväsen.">
<h3>A. Bok- och biblioteksväsen.</h3>
<b>Nohrström, Holger.</b> Boktryckarmärken i Finland. Frenckell, Hfors 1925.
84 s.    Ill.    <i>Aeadd.</i>                                                                          <tab>Fmk. <b>75:—.</b>

Bibliotekarien Norström, som förut skaffat sig ett gott namn genom sina värdefulla bidrag
till Finlands bibliotekshistoria, har nu med vanlig grundlighet och vederhäftighet tagit upp till
behandling en detalj i landets boktryckerihistoria. Hans nya arbete är fördelat på tre kapitel:
en översiktlig Historisk orientering över boktryckarmärkenas former och förekomst i allmänhet,
en redogörelse för Boktryckarmärken i för Finland utom landet tryckta arbeten och slutligen
Boktryckarmärken hos finländska tryckare. Förf. tar med i sin omsorgsfulla undersökning icke
endast de vunliga boktryckarmärkena utan också med boktryckarens initialer signerade vinjetter,
slutstycken o. s. v. Ehuru ur konstnärlig synpunkt mindre betydande vittna dessa märken
dock om sina ägares aktning för och kärlek till sitt yrke. De återges alla i mycket goda
reproduktioner, liksom bokens typografiska utstyrsel över huvud är mycket vacker. Den kanske
dock snarare är en bok för bibliotekarierna än för biblioteken, åtminstone de mindre bland
dem, som ej  kunna ge utrymme för mera speciella intressen.    <tab><i>B. M.</i>

</chapter>
<chapter name="B. Skrifter av allmänt och blandat innehåll.">
<h3>B. Skrifter av allmänt och blandat innehåll.</h3>
<b>Oljelund, Ivan.</b>    Nya svenska brev.    Tiden  1925.     199 s.    <i>Bb.</i>          <tab><b>4:75.</b>

Dessa kritiska brev, som med en verklig idealists skärpa nagelfara allehanda mäss- och modeideal
(t. ex. »det allmänna välståndets» materialistiska samhällsideal), äro skrivna av en författare
med ovanligt frisk livskänsla och ovanligt självständiga tankevanor. Stilen är också frisk
och medryckande. Oljelund har tillhört arbetarrörelsen och representerar i utmärkt grad dess
självbesinning och självkritik.    <tab><i>F.   V.</i>

</chapter>
<chapter name="C. Religion.">
<h3>C. Religion.</h3>
<b>Hodgkin, L[ucy] W[iolet].</b> Helgon. Berättelser ur kväkarnas historia. Övs.
fr.  eng.  av Augustinus Keijer.     Sv. miss. 1925.   375  s.   <i>Cic.</i>      <tab><b>4:75,</b> inb. <b>6:50.</b>

I denna egentligen för ungdom skrivna bok skildras vackert och värdigt en rad av kväkare
eller »vänner», som de själva kalla sig, från grundaren av »Vännernas samfund», George
Fox, den enkle mannen av folket, ett religiöst geni och en boren ledare, »fast som ett träd
och ren som en lilja» såsom några av hans fångvaktare sade om honom, och fram till den
franske adelsmannen Etienne de Grellet, som blev kväkaren Stephen Grellet. Det är bilder av
ståtliga människor, trosvarma, starka, lugna och goda. För den som vill lära känna något om
»Vännernas samfund», sådant det tedde sig under de första tiderna, bör boken vara välkommen.
Det måste sägas, att översättningen på många ställen misshandlar vårt svenska språk.    <tab><i>E—n.</i>

<b>Holmquist,   Hjalmar.</b>    Kyrkohistoria.    3.   Nst.  1926.     246 s.      <i>Cj.</i>    <tab><b>9:—,</b> inb.   <b>10:75.</b>

3.    Nyaste tiden jämte nutiden.

Av den kände lundensiske kyrkohistorikerns »studiebok i kyrkohistoria» har band 3 nu
utkommit (band I, avhandlande gamla tiden och medeltiden utkom 1922; band 2, som skall
skildra   nya   tiden, beräknas färdig   under innevarande år).    Nyaste tiden låter förf. omfatta

tiden från franska revolutionen t. o. m. det stora världskriget. I enlighet med arbetets plan
utelämnas här Nordens kyrkohistoria, vilken reserveras för en särskild framställning. Stoffet
behandlas i trenne parallella huvudavdelningar: den evangeliska världen, de grekisk-ortodoxa
kyrkorna och den romersk-katolska kyrkan. Den förstnämnda avdelningen blir förklarligt nog den
avgjort utförligaste. Förf. uppdelar det ifrågavarande tidsskedet i tre stora perioder: det
allmänna nyvaknandets tid, omkr. 1800—1830, liberalism, väckelse och kyrkoortodoxi, omkr.
1830—1870, materialism, radikal sekularisering och religiös-kyrklig förnyelse, omkr.
1870—1917/19. Denna indelning, som ju närmast fastställts med hänsyn till den evangeliska
världen, har omed nödig modifikation sin tillämplighet jämväl på den romerska och den ortodoxa
kyrkan. At nutiden, tiden efter världskriget, ger förf. den allmänna signaturen: de fria
folkkyrkornas  och enhetssträvandenas tid.    <tab><i>E.   E—m.</i>

<b>Holmquist, Hjalmar.</b> Den ryska kyrkan under bolsjevikväldet. Sv. k. st.
1926.   63 s.   (Religionsvetensk.   skr.   11.)     <i>Cjma.</i>                                        <tab><b>1:25.</b>

En liten, men synnerligen både innehållsrik och aktuell skrift. Ämnet har sina stora
vanskligheter, dels i allmänhet på grund av avståndet mellan österländsk och västerländsk
livskänsla och tankegång, dels på grund av närheten i tid. Språket medför också sina betydande
svårigheter; förbindelserna med det stora landet i öster äro ju jämväl synnerligen otillfredsställande.
Så mycket större tack är man förf. skyldig för att han givit oss denna översikt över vad som
just nu försiggår i den ryska kyrkan. Dennas historia är i själva verket en martyrhistoria av
kanske hittills osedda mått. Huru den stora kraftmätningen skall sluta? »Historikern är ingen
profet. Han har att följa det gångnas utvecklingslinjer och så söka klargöra nuets frågor. Svaret
på frågorna ger historiens Herre»  (sid.  63).    <tab><i>E. E—m.</i>

<b>Julboken</b> 1925. Red. av H. E. Hallberg. Diak. 1925. 222 s. Ill., portr. <i>Ca.</i>                                                                                                              <tab><b>2:75,</b> inb. <b>3:75.</b>

En ny julpublikation, icke avsedd att uttränga de nu ganska väl inarbetade julböckerna för
de olika stiften, utan att komplettera dessa från så att säga rikskyrklig synpunkt. Den här
föreliggande första årgången synes båda gott för framtiden. — Två kyrkomän från senare tid,
bägge lundensare, få sina märkesbilder tecknade: biskop Gottfrid Billing och domprost Pehr
Eklund. Om fädernas tid påminnas vi genom livfulla biografier över Hans Hederström,
författaren av Näsby sockens beskrivning, Göteborgsprästen Cornelius Rahmn, hovrättspresidenten
Henrik Hammarberg, »Stenbocks kurir», och väckelsepredikanten Pehr Tollesson. Därtill
ytterligare sju bidrag, de flesta belysande nutida kyrkligt arbete.    <tab><i>E. E—m.</i>

<b>Nielsen, Ditlef.</b> Den historiske Jesus. Till sv. [fr. da.] av Algot Ruhe.
A. B. 1925. 231 s. Ill., portr., kart. (Bonniers Små handb. i vetensk.
ämnen 6.)     <i>Ccda.</i>                                                                                           <tab><b>4:75.</b>

Ditlef Nielsens bok är en stridsskrift från radikalt teologiskt håll. Den uppbäres alltigenom
av ett starkt och brinnande patos, vars personliga äkthet näppeligen kan betvivlas av någon
som strävar efter att döma lugnt och fördomsfritt. Förf. värmes av en stark entusiasm för sin
skildrings huvudperson. Lika lågande är hans antipati mot den kristna kyrkan, sådan denna
framträtt i historien. »Den kyrkliga Jesusbilden är en förfalskning. Likasom kyrkan ger en
falsk bild av Jesu lära, av hans födelse, levnad och död, är också bilden av hans karaktär
förvanskad» (sid. 223). Denna uppfattning göres gällande hela boken igenom med en rätt en-
formig och tröttande häftighet. Uttryckssättet präglas av en ganska ovanlig åskådlighet, fart
och gestaltningskonst. Framställningen spänner över mycket vida fält. Påfallande utförliga äro
återblickarna ej blott rörande den s. k. bibelkritiken utan också beträffande de gamla förromerska,
världsväldena (»Ljuset från öster», sid. 46—80). Just denna stora orientering och allmänt
kulturella betraktelse torde emellertid vara ägnad att giva boken en särskild tjusning för mången
läsare. Därtill kommer att arbetet försetts med en rikedom av alldeles förträffliga och belysande
illustrationer, vilka återspegla mångsidigheten i synpunkterna. Viktigare än att erinra om att
förf. här och var gör sig skyldig till förbiseenden i detaljer är att påpeka att hans skrift
ingalunda har rätt att betraktas som ett fastslående av den nutida »vetenskapens resultat» i fråga
om  »den historiske Jesus».    <tab><i>E. E—m.</i>

<b>Pleijel, Hilding.</b> Herrnhutismen i Sydsverige. Diak. 1925. 302 s. Ill.,
portr., litt.     <i>Ckd.</i>                                                                                                  <tab><b>6:75.</b>

En intressant och på förstahandsforskningar vilande undersökning av herrnhutismens stora
betydelse   för   Sydsverige   under   ett   århundrade,   räknat   från Zinzendorfs Skånebesök år  1735

Med Sydsverige förstår förf. vad som ligger söder om en linje som tankes dragen mellan Halmstad
och Kalmar. Herrnhutismen anknyter här icke vid pietistiska fromhetsriktningar, utan vid
det karolinska tidevarvets kyrkofromhet. Sin blomstring får den herrnhutiska rörelsen i början
av 1770-talet. Förf. har varit lycklig nog att i Herrnhuts arkiv påträffa handlingar med direkta
personuppgifter, bl. a. en »förteckning över de väckta i Skåne 1771», vilka arkivalia av honom
omsorgsfullt utnyttjats. Allmännast bekant ur den sydsvenska hcrrnhutismens historia torde
Henric Schartaus  energiska utbrytning vara.    <tab><i>E.   E—m.</i>

<b>Schuré, Edouard.</b> Tre stora siare. (Orfeus, Platon, Jesus.) Övs. [fr. fra.]
av Thorborg Claesson.    A.  & W.   1924.    252  s.     <i>Cmk.</i>                                 <tab><b>5:50.</b>

Schurés på 1890-talet utkomna arbete <i>Les grands initiés,</i> varav den nu föreliggande svenska
översättningen utgör en del, har på det franska originalspråket utgått i ej mindre än ett fem-
tiotal upplagor och blivit översatt till de stora kulturspråken. Framställningen är i hög grad
romantisk och fantasifull. Förf. som genomgående anlägger en teosofisk synpunkt, kan ej fritagas
från beskyllningen för flyktighet och kritiklöshet. För att blott anföra ett enda exempel
må påpekas att förf. framställer det som en avgjord sak att Jesus utgått från esséerna, ett gammalt,
men för länge sedan övergivet hugskott. »Det är tydligt att Jesus, vid sidan av sin offentliga
och rent sedliga lära, också gav sina lärjungar en inre, en parallell lära . . . som påvisade
dess inre mening och trängde ända till djupet av de andliga sanningar som han hade
fått från esséerna och ur egen erfarenhet. Som denna lära fr. o. m. det andra århundradet
blivit av kyrkan med våld undertryckt, känner flertalet teologer icke längre den verkliga räckvidden
av Kristi ord med deras ofta dubbla och tredubbla betydelse och fattar endast den första och
bokstavliga meningen»   (sid.   181).    <tab><i>E. E—m.</i>

<b>Swedenborg, Emanuel.</b> Religiösa skrifter i urval. Övs. fr. lat. av Hugo
Bergstedt.    Inl. av Martin Lamm.   H.  G.   1925.   238 s.   <i>Cki.</i>   <tab><b>9:50,</b> inb.  <b>13:50.</b>

Tio år efter prof. Martin Lamms uppmärksammade bok om Swedenborg och hans utveckling
till mystiker och andeskådare har nu utgivits ett urval av Swedenborgs religiösa skrifter
i svensk översättning. Tolkningen från det latinska originalet är utförd av en för ett dylikt
värv synnerligen högt kvalificerad man. Översättningsarbetet måste hava berett betydande svårigheter.
Martin Lamm har förutskickat en längre instruktiv inledning över Swedenborgs religiösa
utveckling. Urvalet omfattar partier ur tre av den kände svenske mystikerns mest bekanta
teosofiska verk: »Änglarnas visdom om den gudomliga kärleken och den gudomliga visheten»,
»Om himmelen och dess under samt om avgrunden», »Vishetens ljuvligheter om äkta makars
kärlek» etc. Därtill komma de vackraste styckena ur Swedenborgs före det egentliga teosofiska
stadiet fallande, poesimättade skapelseskildring »Om Guds dyrkan och kärleken till Gud».
Slutligen ingå i urvalet några prov ur den berömda Diarium spirituah, Den andliga dagboken. —
Den värld, som läsaren här införes i, verkar på en nutidsmänniska högst främmande och
fantastisk, ja bisarr. Egendomligt verkar också motsättningen mellan den poetiska flykten och
andliga skaparkraften å ena sidan, och den tröttande entonigheten och det pedantiska,
ordningsälskande registrerandet å den andra.    <tab><i>E. E—m.</i>

<b>Ussing, Henry,</b> o. <b>Anshelm, Carl.</b> Den evangeliska missionen i vår tid.
Gle.   1925.     259 s.    Ill., portr.     <i>Cl.</i>                                                           <tab><b>6:75.</b>

Innehåll: Värdsmissionen i våra dagar. En översikt av Henry Ussing. Övs.
[fr.  da.] av Pontus Sjöbeck.     Svensk mission av Carl Anshelm.

Ussings framställning, som utgör den sista delen av den tredje upplagan av hans bekanta
missionshistoria, är en livlig och medryckande teckning av missionens utveckling under de sista
årtiondena och dess läge i nutiden. En klarare disposition av stoffet skulle ha varit önskvärd
liksom även större kritisk skärpa. Anshelms andel i boken utgöres av en överblick över de
svenska missionernas historia och arbetsområden. Som sådan kan den sägas vara den första i
sitt slag. Den är grundlig och vederhäftig med stor noggranhet i detalj uppgifterna och måste
anses som  ett värdefullt bidrag till modern svensk kyrkohistoria.     <tab><i>G. Lbrg.</i>

</chapter>
<chapter name="D. Filosofi.">
<h3>D. Filosofi.</h3>
<b>Ahlberg, Alf.</b> Filosofiens historia. 2. N. o. k. 1926. 168 s. III. (Natur
o. kultur 51.)    <i>Db.</i>                                                                   <tab><b>2:25,</b> inb. <b>3:—.</b>

2.    Den grekiska filosofien från Platon.

I denna del av sitt filosofihistoriska arbete för dr Ahlberg utvecklingen fram till den antika
världsåskådningens solnedgångstid. Platon, Aristoreles och de senaste filosofskolorna tecknas
här på författarens vanliga, klara och överskådliga sätt. En populärvetenskaplig bok av
högt värde.     <tab><i>G. A.</i>

— Tidsreflexer.    Filosofiska uppsatser.    H. G.   1926.     136 s.    <i>D.</i>        <tab><b>3:25.</b>

En samling kulturkritiska studier med åtskilliga intressanta poänger men också med ett
visst drag av dagsjournalistik. Den kan icke mäta sig med förf:s föregående produktion, icke
heller med hans sista bok »Odödlighetsproblemet».    <tab><i>G. A.</i>

<b>Christensen, Severin.</b> Ett kungarike för en livsåskådning. Till belysning
av det kategoriska imperativet. [Övs. fr. da.] Inledn. av Alf Ahlberg. N. o. k.
1926.    153 s.    <i>D.</i>                                                                    <tab><b>3:50,</b> inb. <b>4:25.</b>

Den danske moralfilosofens studie kan läsas med behållning av alla, som hysa intresse för
etiska problem, vare sig de instämma i författarens tankegång eller ej. På ett fint och själfullt
sätt behandlar han de centrala livsfrågorna; grundtonen hos honom är en stark förtröstan på
tillvarons livsfrämjande makter.    En populärfilosofisk bok i ordets goda mening.     <tab><i>G. A.</i>

<b>James, William.</b> Psykologi. Övs. [fr. eng.] av Birgit Lange. A. & W.
1925.    496 s.    <i>De.</i>                                                                                  <tab><b>15:—.</b>

Den berömde amerikanska filosofens arbete är den bästa vägledning för dem, som önska
tränga djupare in i den moderna psykologiens värld. James är icke blott en vetenskapsman av
första rang utan även en mästare i konsten att framställa sin vetenskap på ett elegant och
fängslande sätt.    För folkbiblioteken är hans bok av största värde.     <tab><i>G. A.</i>

<b>Keyserling, Hermann.</b> Österland och Västerland. En filosofs resedagbok.
Övs. [fr. ty.] av August Carr.     13.   1,2.    H.  G.   1922.    <i>D.</i>                      <tab>à <b>8:50.</b>

Keyserlings reseskildring tillhör den moderna tyska litteraturens främsta konstverk. Han
har en sällsynt förmåga att tränga in i främmande kulturvärldars innersta liv och att teckna det
med diktarens gestaltningsförmåga. Ett mindre tilltalande drag är den självbespegling, den
poserande övermänniskohållning, som ofta kommer fram i denna bok liksom i den baltiske
greven-vishetslärarens föregående produktion.    <tab><i>G. A.</i>

<b>Nietzsche, Friedrich.</b> Schopenhauer såsom uppfostrare. Otidsenliga betraktelser
3. Övs. fr. ty. jämte inl. av Richard Hejll. A. B. 1925. 156 s. (Moderna
tänkare  21.)    <i>Dbe.</i>                                                                            <tab><b>4:50.</b>

I sina första skrifter är Nietzsche vida mera lättillgänglig och mänsklig än i de senare. Till
det bästa, som flutit ur hans penna, måste hänföras de fyra »otidsenliga betraktelserna», av vilka
den tredje tack vare Richard Hejlls förtjänstfulla översättning nu införlivats med vår litteratur.
Den uppmärksamme läsaren och lyssnaren finner här toner, som förebåda det stora huvudverket
Zarathustra. Redan vid den tid då denna bok skrevs, hade Nietzsche börjat ställa sig kritisk
till Schopenhauers filosofi, men han fann likväl i den store ensamme tänkaren drag av framtidens
övermänniska. Att Nietzsche senare frångick denna åsikt och avsvor allt vad Schopenhauer
tillhörde, allt vad han så lidelsefullt beundrat och älskat, vittnar om den djupa tragiken
i hans liv. — Detta blir aldrig en bok för de många. Den vänder sig till dem som i vår
jäktade tid älska den tystnad och ensamhet, där de stora siarnas röster höras, väckande, straffande,
hugsvalande.    <tab><i>H. R—r.</i>

<b>Schmitz, Oscar A. H.</b> Psykoanalys och yoga. Till sv. [fr. ty.] av Efraim
Sköld.    N. o. k.  1925.     167 s.    <i>De.</i>                                         <tab><b>4:50,</b> inb. <b>6:25.</b>

Förf. söker förena den moderna psykoanalysen med det indiska system för själens fullkomning,
som kallas yogaläran. Boken ger emellertid föga reellt utbyte, och dess metafysiska jargong
erinrar ofta om Tegnérs bekanta ord: »Det dunkelt sagda är det dunkelt tänkta».    <tab><i>G. A.</i>

<b>Schopenhauer, Arthur.</b> De båda grundproblemen i etiken. 1. Om den
mänskliga viljans frihet. 2. Moralens fundament. Övs. [fr. ty.] av J. Gabrielsson.
A. & W.  1925.    382  s.    <i>Dg.</i>                                                            <tab><b>9:—.</b>

Schopenhauers filosofi bär prägeln av ett lidelsefullt temperament och en allvarlig kamp
med livsproblemen. Hans pessimism, inför vilken livet tvingats att kasta masken, är välgörande
i sin illusionsfria ärlighet. De viktigaste av hans skrifter ha glädjande nog införlivats med vår
litteratur och till dessa ansluter sig nu föreliggande arbete innehållande de prisskrifter S.
insände till vetenskapsakademierna i Trondhjem och Köpenhamn. De frågor som ventileras
höra till dem som alltid äro aktuella; ingen kan undgå dem. S. är alltid klar på samma gång
som djup. Väl ställer han inga små krav på läsaren, men det är ju heller ingen glädje med
att få allt till skänks. Därför är detta arbete icke någon mera populär foikbok, men folkbibliotekens
läsekrets rymmer förvisso ej så få som hysa intresse och tålamod för de verkligt stora
och värdefulla arbetena.    <tab><i>H. R—r.</i>

</chapter>
<chapter name="E. Uppfostran och undervisning.">
<h3>E. Uppfostran och undervisning.</h3>
<b>Bergqvist, B[engt] J:son.</b> Svenskt och främmande i svenskt skolväsen.
En orientering med folkpsykologisk bakgrund.    Nst.   1926.    119 s.    <i>Ec.</i>      <tab><b>3:75.</b>

Mot bakgrunden av en del folkpsykologiska iakttagelser över svenskarna — isynnerhet sådana
de framförts av Gustav Sundbärg — upptager förf. våra skolor och deras arbete till
granskning. Särskilt bör bokens senare hälft, de två kapitlen »Arbetet i våra skolor» och »Ändan
i våra skolor», giva hela vår skolvärld anledning till ingående självrannsakan. En rik och
värdefull tankevärld i en vacker form. Boken ger god behållning även åt icke-pedagoger. <tab><i>A. H—r.</i>

<b>Framåt.</b> Tidskrift för tidens ungdom. 24 h. pr år. Baltzarsg. 24, Malmö.
<i>E(p).</i>                                                 <tab>Prenumerationspris <b>4:—,</b> lösnummer <b>0:20.</b>

En tidskrift som vill och att döma efter de hittills utgivna båda årgångarna, även lyckats
giva ungdomen något verkligt värdefullt. Innehållet utgöres till stor del av anmärkningar och
reflexioner i anslutning till aktuella händelser och spörsmål, diskussioner över yrkesvalsfrågor
o. dyl., värdefulla biografier, rese- och vandringsbeskrivningar m. m. Formen frisk och personlig,
så att texten verkligen bör intressera de unga.    <tab><i>A. H—r.</i>

<b>Fredriksson, Nils.</b> Våra praktiska ungdomsskolor. Föredrag och uppsatser
angående yrkesundervisning och därmed sammanhängande sociala och nationalekonomiska
frågor.    Nst.  1925.    280 s.    <i>Ece.</i>                                            <tab><b>5:75.</b>

En samling föredrag och uppsatser angående yrkesundervisning och därmed sammanhängande
sociala och nationalekonomiska frågor. Större delen av artiklarna äro från åren 1918—1925
och behandla det år 1918 av riksdagen beslutade systemet av praktiska ungdomsskolor.
Några tidigare skrivna artiklar i slutet av boken behandla utbildningen av arbetsledare. Man
måste nog beklaga, att förf. ej haft tillfälle att sammanarbeta det hela till en mera samman-
hängande och systematiskt ordnad framställning; nu har det endast delvis varit möjligt att
genom uteslutningar och hänvisningar undvika onödiga upprepningar. Men trots denna brist
måste vi vara tacksamma och glada att ha fått en så bred och klar framställning av de viktiga
problemen, en framställning, som ej endast vittnar om förf:s utomordentliga sakkunskap och
intresse utan även visar oss hans mångsidiga och levande mänsklighet.    <tab><i>A. H—r.</i>

<b>Hawkins, Norval A.</b> En säker framgång i livet. Övs. [fr. eng.] av Tarras
Sällfors.    A. B.  1925.    346 s.    <i>Ex.</i>                                                            <tab><b>7:50.</b>

Angivna arbete är en systerbok till den av samme förf. för några år sen utgivna boken
»Konsten   att   sälja».    Förf.   säger   själv att de båda böckerna bilda ett helt, båda syssla

nämligen med försäljningens psykologi och utbildning av försäljare. Den tidigare boken vänder sig
mera direkt till säljarna ex professo, medan den senare, såsom titeln antyder, vill nå en vidare
läsekrets. »En säker framgång i livet» är ju en ganska anspråksfull bokrubrik, som t. o. m.
torde kunna avskräcka en kritiskt anlagd läsare. Emellertid börjar ju detta författarenamn bli
känt även här i landet, och man vet att mannen därbakom har något av värde att säga. Man
kan kalla Hawkins bok en uppfostringslära i bästa mening. Han ställer sig målet före att
fostra, steg för steg, en kunskapsrik och duglig människa, väl skickad att gå ut i livet och möta
dess krav. Ehuru förf. lägger stor vikt vid en tilltalande yttre habitus, blir dock huvudsaken
viljans och karaktärens utdaning i rätt riktning: gedigna inre egenskaper bilda den solida
grunden till en verklig framgång. Men det är ej nog med att jag fostrar mig till en god och
duglig människa, jag måste även kunna »sälja» en riktig uppfattning om mig åt andra, kunna
övertyga min arbetsgivare in spe att han behöver just mina tjänster. Denna »försäljning», detta
tillfälle att gripa en god anställning, får dock ej passivt avvaktas, man måste själv skapa det.
Måhända stötes en svensk läsare i förstone av denna boken genomgående »försäljningssyn»
på allt. Här i landet säljer man varor, i Amerika »säljer» man sina egenskaper, tjänster, idéer
etc. Vad sägs om kapitelrubriker som dessa: »Den människa, som ni har till salu» och »Skicklighet
i att sälja edert bästa jag». Även har man litet svårt att förlika sig med den »penningfilosofi»,
som synes vara säregen för Förenta staterna, där en persons årsinkomst användes som
ett direkt mått på hans duglighet. Han har en »tiotusendollars» eller »femsiffrig» plats, säger
man, och har därmed fastslagit graden av hans förmåga. Följaktligen utgör kriteriet på den
framgångsrike och duglige en stor inkomst eller en förmögenhet. Emellertid avslutar Hawkins
sin mycket lärorika bok med att framhålla, att den verkliga framgången i livet består ej i att
samla pengar, bli rik, utan däruti, att man själv blir så nyttig som möjligt för andra, alltmer
fulländas i konsten att tjäna andra. »Han log hela tiden glada välkomstleenden åt alla sådana
tillfällen till att få göra nytta, som yppade sig för honom, och räckte alltid ut sina tjänstvilliga
händer för att gripa tag i dem», såsom förf. skriver om en framstående amerikan. En sådan
filosofi kan nog vem som helst godkänna. Det är en glädje att få rekommendera en bok som
denna, och man kan tryggt instämma i översättarens uttalande i sitt förord, att varje svensk kan
ha stor nytta av att läsa den; i Förenta staterna lär den ganska allmänt anses som den bästa
bok, som skrivits på detta område.    <tab><i>K. R—dt.</i>

<b>Hildinger, Alf.</b> Moralisk fostran. En bok för föräldrar och andra ungdomens
fostrare.    N.   o.   k.    1925.     174   s.    Litt.   (Natur   o. kultur 48.)      <i>Ea.</i> <tab><b>2:25,</b> inb. <b>3:—.</b>

Lektor Hildinger har i föreliggande arbete samlat många kloka och goda råd och rön rörande
uppfostringskonsten. Någon fullständig kasuistik innehåller boken givetvis icke. Verklighetens
mångskiftande och komplicerade problem låta sig icke intvingas i schablon, och uppfostrarens
sunda förnuft måste alltid varå på sin vakt. Men det är av stort värde att något av det bästa
som sagts och skrivits i denna viktiga fråga framlagts i tillgänglig form. Alla uppfostrare ha
något att inhämta i denna välskriva och intressanta bok.    <tab><i>H. R—r.</i>

<b>Olsson, Oscar.</b> Demokratiens skolväsen. Iakttagelser i amerikanska skolor.
Nst.  1926.    293 s.    Litt.    <i>Ega.</i>                                                                 <tab><b>8:50.</b>

En bred och rolig beskrivning av vår tids reformarbete i amerikanska skolor både på folkskole-,
mellanskole- och gymnasialstadiet — för att använda närmast motsvarande svenska benämningar.
Ibland tycker man visserligen att förf. kommer med onödigt skarpa omdömen om
våra skolförhållanden — ofta nog utan några bevis för riktigheten — och ibland skulle man
vilja önska litet mera kritisk inställning beträffande företeelser i de amerikanska skolorna.
Bokens värde ligger därför knappast i den kritiska granskningen utan i den rika och värdefulla
inblick den ger i amerikanska reformskolor.    <tab><i>A. H—r.</i>

<b>Utredning</b> angående det svenska skolväsendets organisation, verkställd av
inom kungl. ecklesiastikdepartementet tillkallade sakkunniga [N. bokh.] 1926.
462  s. + bil.  (Statens offentl. utredn.   1926:  5.    Ecklesiastikdep.) <i>Ec.</i>           <tab><b>9:50.</b>

Denna utredning ger en kort sammanfattning av den hittills förda diskussionen i skolfrågan,
och med denna som utgångspunkt framföra och motivera de sakkunniga sin ståndpunkt
i fråga efter fråga. Resultatet blir ej ett enda förslag, utan i överensstämmelee med sin
instruktion försöka de sakkunniga klarlägga alla möjliga olika organisationsformer under
framhållande av fördelar och olägenheter. Framställningen är klar och bör studeras av en var som
verkligen vill intränga i dessa frågor, även om det är klart, att många detaljer äro av ringa
intresse för andra än lärare.    <tab><i>A. H—r.</i>

</chapter>
<chapter name="F. Språkvetenskap.">
<h3>F. Språkvetenskap.</h3>
<b>Hänninger, Nils.</b> Diskussionsövningar. En handledning. Nst. 1925. 54 s.
Litt.    <i>Få.</i>                                                                                                   <tab><b>1:40.</b>

En kort och klar framställning av fordringarna på en god diskussion. Boken bör kunna
giva verkligt goda uppslag till praktiska diskussionsövningar. Den är alldeles särskilt lämplig
för vårt fria folkbildningsarbete i studiecirklar och föreningar av olika slag.    <tab><i>A. H—r.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Charpentier, Jarl.</b> Indiska myter och sagor. N. o. k. 1925. 259 s. Ill.
(Myter o. sagor.)  <i>Gp.</i>                                                                       <tab><b>7:50,</b> inb. <b>9:50.</b>

Den indiska myt- och sagovärlden är så skrämmande rik, att man känner sig som i en
djungel, då man kommer den inpå livet. Insiktsfullare ledare i dess »snår» än doc. Charpentier
kan man väl knappast få. Hans återgivande av huvudinnehållet i den väldiga gamla episka
dikten Mahäppärata är kanske väl torrt, men livfullare refereras somliga episoder (en av dessa,
Sävitri, finnes f. ö. översatt på vers av den framstående indologen Bergstedt), och man får
säkerligen det bästa greppet på den typiskt indiska blandningen av skarpsinnig tanke och
oerhörd, fast formlös fantastik genom utdragen ur själva verken. Den första avdelningen är icke
lika givande från allmän synpunkt men säkert av stort intresse för den jämförande
mytforskningen.    <tab><i>H. Sg.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Almquist Lorents, Maj.</b> Erins stora fackla. Ur de iriska bardernas sånger
och sägner.    H.  G.     1925.     141  s.    Litt.    <i>Hcen.</i>                                      <tab><b>5:—.</b>

En samling berättelser ur Irlands mytiska historia alltifrån de tidigaste stamsagorna fram till
öns kristnande genom S:t Patrick, »Erins stora fackla». Framställningen bygger på gamla
keltiska sagor, men dessa äro ganska fritt behandlade i fråga om stil och även innehåll. En
utförligare inledning eller någon kommentar hade också varit önskvärd för att en läsare, som
ej känner till den irländska sagovärlden på förhand, skall kunna följa med i denna främmande
värld och ej villas bort bland dess många konstiga namn.    <tab><i>B. M.</i>

<b>Arlen, Michael,</b> [pseud. för <i>Dikran Kouynmijian</i>]. Modernt folk. En
romantisk nutidskrönika. Övs. fr. eng. av Siri Thorngren-Olin. H. G. 1926. 364 s.
<i>Hcee.</i>                                                                                                          <tab><b>6:—.</b>

Av A. har översatts ett arbete av tidigare datum än Den gröna hatten, närmast att betrakta
som en mindre väl komponerad förövning till denna, med i huvudsak, delvis även i detalj
samma ingredienser (sjukrumsinteriörer, operationer etc. tycks vara en älskad specialité). Som
hjältinna få vi en variant av den egendomliga kvinnotyp, som Den gröna hattens ägarinna
representerade och som tycks ha fascinerat förf. över alla gränser. Hans typer tillhöra f. ö. alla
en underligt dekadent människoart, som väl knappast påträffas annat än i de stora världsstäderna,
en hybrid mellan bördens och penningens societet och en fullkomligt oansvarig bohéme.
Jag vill icke ingå på frågan om den eventuella rättvisan i den beundran, som A:s starkt
parfymerade anrättningar förmått väcka även hos litterärt skolade personer, endast konstatera,
att det hela är alltför exklusivt för att rättfärdiga inköp annat än möjligen i de största
folkbiblioteken.    <tab><i>G—a L.</i>

<b>Ayres, Ruby M[ildred].</b> Lögnen som blev verklighet. (The lover who lied.)
Roman. Övs. [fr. eng.] av Elsa Kajsa Larsson. Å. & Å. 1926. 249 s. (Bundna
böcker.)    <i>Hcee.</i>                                                                                   <tab>Inb. <b>2:75.</b>

En engelsk dussinroman utan litterärt värde och föga underhållande.    <tab><i>E. Sqt.</i>

<b>Benson, Stella.</b> Ipsies resa. (Pipers and a dancer.) Ett fragment av ett
kvinnoöde. Övs. [fr. eng.] av Karin Jensen, f. Lidforss. W. & W. 1925. 160 s.
<i>Hcee.</i>                                                                                                                    <tab><b>3:75.</b>

En obetydlig bok om en otroligt egocentrisk flickunge och hennes äventyr i Kina. <tab><i>O.  Wbg.</i>

<b>Benzon, P. E.</b> Levande och döda. Noveller. Övs. [fr. eng.] av Josef
Wolontis.    Sv. k. st.  1925.     217  s.    <i>Hcee.</i>                                                      <tab><b>3:75.</b>

Ett halvt dussin noveller, behandlande huvudsakligen religiösa — i ett par fall bibliska —
motiv. Väl skrivna och på ett förtjänstfullt sätt översatta äro dessa små noveller i hög grad
läsvärda och utgöra ett gott och lovande prov på det unga förlagets litterära intentioner. <tab><i>S. L.</i>

<b>Bibesco,</b> Princesse. Den gröna papegojan. (Le perroquet vert.) Övs. fr.
fra. av Fulvia Stiernstedt.    Å. & P.   1926.    230 s.    (Bundna böcker.)    <i>Hcej.</i> <tab>Inb. <b>2:75.</b>

En romantisk historia från ett samhällsskikt, som genom sin rotlösa internationalitet, i
grunden världsfrämmande och tragisk, aldrig upphör att fånga intresset hos en viss publik. En
landsflyktig rysk familj upplever i Frankrike uppfyllelsen av en släktförbannelse, som dömer
dem att förintas i alltför het syskonkärlek. Huru mycket som är symbolik och hur mycket
som är vidskepelse i skildringen tillåter sig anm. icke att bedöma. Skildringen späckas av flacka
salongsestetiska reflexioner. Stilprov: »Min likhet med [min syster Marié] förtog dem [hennes
förra beundrare] obehaget att vara otrogna, som är gemensamt för alla anglosachser»!   <tab><i>R. W. R.</i>

<b>Blomberg, Erik,</b> [övs.]. Tolkningar av engelsk och tysk lyrik. A. B. 1926.
76 s.    <i>Hce(s).</i>                                                                                            <tab><b>4:75.</b>

De stora namn, vilkas dikter B. givit sig i kast med, göra det nästan för smickrande att
tala om en kongenial tolkning. Det mesta av vad förf. överflyttat till vårt språk är emellertid
mästerligt omdiktat och hör till det bästa vi i den vägen äga. Det är uteslutande engelsmän
(från Shakespeare till J. E. Flecker) och tyskar (från Goethe till Th. Storm) tolkningen omfattar.
För de bibliotek, som anse sig böra lägga sig till med främmande lyrik i översättning, kan
samlingen i hög grad rekommenderas.    <tab><i>M. F.</i>

<b>Bloom, Ursula.</b> När skörden mognar. (Vagabond harvest.) Roman. Övs.
[fr.  eng.] av Ellen Markstedt Hjorth.    Beckm.   1925.    320 s.    <i>Hcee.</i>          <tab><b>4:75.</b>

Att döma av den mängd översättningar, som årligen utkomma av denna sorts litteratur,
måtte det finnas stor publik hos oss för dessa romaner, som, omsatta i svensk miljö, skulle
väcka enbart löje. Men i en översättning från engelskan finner man det tydligen helt naturligt,
att en miljonär och statsminister gifter sig med en zigenerska, som äter med fingrarna och kastar
fisk och majonäs i ansiktet på mannen. Denne är en verklig filmbov, vilket icke hindrar
honom att göra en lysande karriär. I motsats till svensk litteratur av samma klass är boken
skriven med fart och spänning, men i våra bibliotek har den ingen uppgift att fylla.   <tab><i>E. Sqt.</i>

<b>Bojer, Johan.</b> Vår egen stam. Roman. Övs. [fr. no.] av Ragnar Jändel.
Tiden  1925.    388 s.    <i>Hceda.</i>                                                                     <tab><b>5:75.</b>

Från gården Dyrendal utgår även denna berättelse med Bojers vanliga typer av torpare,
fiskare, drängar och skollärare. Men denna gång för han dem över till Amerika, där de i en
lång karavan av oxvagnar färdas över prärien för att ta ny jord i besittning. Det är en både
spännande och gripande historia om deras hårda, sega kamp därute, deras hemlängtan och nöd.
Man har det intrycket, att så har de nordiska emigranternas liv aldrig förr skildrats. Få böcker
passa som denna på ett folkbibliotek. Dock må tilläggas, att översättning och interpunktering
förete stora brister.    <tab><i>E. Sqt.</i>

<b>Bourget, Paul.</b> Lärjungen. Övs. fr. fra. av Arvid Wachtmeister. Sk. 1925.
254 s.    <i>Hcej.</i>                                                                                             <tab><b>5:50.</b>

I denna roman låter Bourget en helt ung man framlägga en den skarpaste och nyktraste
självanalys   angående   de   förutsättningar   i   anlag, uppfostran  och andra inflytanden, som drivit

honom in i den ytterst prekära situation boken skildrar. Däri ligger en mer eller mindre
latent men just därför överlägsen och elegant krigsförklaring mot den naturalistiska och deterministiska
själsuppfattning, som behärskade så mycket franskt tankeliv, när boken skrevs på
1880-talet. Många sidor äro rent resonemang på Bourgets typiska sätt, men boken är dikt tillika
och värd att införlivas med svenska boksamlingar. Översättningen har några språkfel (skriver
»vare sig»  där det bör heta »varken») men är eljest god.    <tab><i>F.   V.</i>

<b>Burroughs, Edgar Rice.</b> Tarzan, apornas son. Äventyrsroman ur vildmarkslivet.
Övs. fr. eng.    L. H.  1924.    320 s.    <i>Hcee.</i>                                       <tab><b>4:75.</b>

Vid tjänstgöring för två år sedan i ett stort svenskt stadsbibliotek gjorde jag den nedslående
erfarenheten, att jag av de två där mest efterfrågade skönlitterära verken visserligen kände
väl till det ena, som var Kristin Lavransdotter, men däremot aldrig läst en rad av det andra.
Detta senare, lika hejdlöst efterfrågat av vuxna som barn, var Burroughs' Tarzan-serie (f. n. 9
arb. på svenska). Man borde ju ha blivit nyfiken på kuppen, och jag gjorde också ett försök
till läsning av den första delen, men blott för att finna den fullkomligt onjutbar, en sjunde
klassens Djungelbok med reminiscenser från Mowglis uppväxt bland vargarna; dessutom innehållande
en nypa dålig Robinson, en dito Varg-Larsen och en dito Treasure Island. Och då
har jag ändå genom stickprov i de följande delarna trott mig kunna konstatera, att den första
är den bästa. Sedan blir det visst ingenting annat än eviga bataljer i urskogarna, där det just
aldrig går av för mindre än en avflådd huvudsvål. Och det hela blottat på minsta droppe av
ens den enklaste idealitet. Visst tror jag, att pojkar några år i sträck kunna läsa om ingenting
annat än slagsmål utan att ta någon skada, men som allmän folkläsning är det betänkligt. —
I en jämsides med Tarzan-serien utkommande Mars-serie är ruljansen flyttad till Mars, men det
förbättrar inte saken — allting går precis likadant till, utom att förfts tyskhat, som i Tarzan-serien
tar sig ganska otillständiga uttryck, inte låtit omplantera sig där. En ytterligare serie om
Starka Billy slutade efter två nummer, men den börjar väl snart röra på sig igen. Att förf.
skulle sluta skriva före sin död, vore verkligen alldeles för mycket begärt. Ty äro flere folkslag
en lika tacksam och okritisk publik som det svenska, när det gäller allt som stöter på äventyr
och naturromantik — och vissa tecken tyder på, att kritiklösheten i detta fall är internationell
—  så är Tarzan-serien lika inbringande som ett oljefält.    <tab><i>G—a L.</i>

<b>Busson, Paul.</b> Melchior Drontes pånyttfödelse. Romanen om en själavandring.
Övs.   [fr.   ty.]  av  E. Benedicks o. E. West.    A. B.   1925.    338 s. <i>Hcef.</i> <tab><b>6:50.</b>

Med denna roman introduceras i Sverige en bekant österrikisk författare, som anslutit sig
till den spiritistiskt-psykoanalytiska skola, som har så många anhängare av skilda slag i Tyskland
och vars främsta representanter äro Meyrink och H. H. Ewers.

I föreliggande arb., som har formen till hälften av en historisk roman, till hälften av en
fantastisk spökdröm, komma förf:s bästa egenskaper fram: hans livliga, suggestiva berättarkonst,
hans psykologiskt säkra människoskildring och en mindre vanlig förmåga att teckna förgångna
tiders liv.    Men bokens händelser äro förfärliga och förutsätta starka nerver hos läsaren. <tab><i>H. K.</i>

<b>Courts-Mahler, H[edda].</b> Det ödesdigra brevet. Roman. Övs. [fr. ty.]
Ch.  1924.     207  s.    (Chelius romanserie  151.)    <i>Hcef.</i>               <tab><b>2:50,</b> inb. <b>4:—.</b>

Som resultat av en enquéte, verkställd genom Modersmålslärarnas förening bland över 500
skolflickor i åldern 14—19 år angående deras läsning, framgår vid en hopsummering som etta
den tyska författarinnan C.-M.; det är endast med seminaristernas hjälp som Selma Lagerlöf
lyckas slå hennes rekord. Om man då å sitt yrkes vägnar knogar igenom ett par av hennes
arbeten   (det   finns ett rikhaltigt urval på svenska — sista femårskatalogen ståtar med 41 titlar
—   ty   hon   är   populär   långt   ovanför  skolflicksgränsen), blir man mycket upprörd över deras
smak?    Ja   och   nej.    För   att   börja   med det lilla beröm man skulle kunna kosta på sig, kan
det   först   sägas,   att   det   åtminstone   är   »justa»  böcker.    Där finns ingenting av t.  ex.  Elinor
Glyns kvalmiga erotik och anfrätthet utan det går sedesamt till alltihop som väl  kanske också
i verkligheten i stora kretsar av det gamla kejsar-Tysklands aristokrati.    Men debetsidan väger
i alla   fall tyngre.    Det är en själlös, träaktig torka, som  är hopplös, över alla dessa enahanda
böcker   med   sina   stereotypa människor, fullproppade   med fördomar, som för varje dag te sig
alltmer   antikverade,   åtminstone här i Sverige, och det är inte utan att man börjar tveka, om
inte   salig   Marlitt,   med   sin   känslosamhet   och låt vara mycket enkla inslag av idealitet, vore
lämpligare, när det gäller massutfodring av kvinnlig ungdom.     <tab><i>G—a L.</i>

<b>Epinay, Louise d'.</b> Fru de Montbrillants ungdom. Interiör från fransk
aristokrati och storfinans 1726—1746. Övs. [fr. fra.] o. inledn. av David Sprengel.
A. B.   1925.     460 s.    Ill., portr.    (Ryktbara sedeskildringar.     1.)   <i>Hcej.</i>    <tab><b>12:50.</b>

Tillhör de »ryktbara sedeskildringar» som onekligen livligt ställa för ögonen en epok och
ett samhälle, här det franska 1700-talets adel och rikemän. Fru d'Epinays förtroliga brev äro
i själva verket en förstucken självbiografi, en nyckelroman, där det mesta torde vara omdiktad
verklighet. Volymen är elegant översatt och elegant utstyrd; de många bilderna höra ej precis
till  texten men vilja ge en lämplig färg av 1700-tal.    <tab><i>F.   V.</i>

<b>Ernst, Paul.</b> Den smala vägen till lyckan. (Der schmale Weg zum Glück.)
Roman.    Övs. [fr. ty.] av Hugo Hultenberg.    Nst.   1925.    335  s.    <i>Hcef.</i> <tab><b>6:25,</b> inb. <b>8:—.</b>

Denna utvecklingsroman utkom 1903 och betecknar Ernsts avståndstagande från naturalismen,
som han i sin ungdom hyllat. Åttiotalets frihetsrörelser tecknas objektivt och ställvis
med fin ironi. Den psykologiska skildringen är trovärdig, ett helt galleri levande människor
draga förbi oss — tyvärr allt för många, ty fabeln blir stundom lidande på den mängd av
»Kleinkunst», som är inströdd överallt.

Så högt som i sina noveller (Valda noveller, Bibl.-bl. 1923 s. 88) når Ernst icke här, men
romanen hör likafullt till dem, som böra läsas.    <tab><i>H. K.</i>

<b>Ferber, Edna.</b> Hennes sons framgång. (So big.) Övs. fr. eng. av Birgit
Möller.    H. G.  1925.    333 s.   <i>Hcee.</i>                                                         <tab><b>6:—.</b>

Författarinnan rör sig med samma klarögda upptäckarglädje och samma en smula journalistiska
träffsäkerhet bland de holländska grönsaksfarmerna på Illinois' prärier och i börsaristokratiens
privatvillor på Chicagos nordsida. Sin hjältinna har hon gjort till ett under av anpassningsförmåga
och initiativkraft, vilkas sanning en europé ej har rätt att betvivla, men hon har på samma
gång utrustat henne med en oförbränneligt ung och ofördärvad syn på världen och människorna,
som verkar uppfriskande med sin oförvillade sympati för det som har halt och klang. Allt som
allt en god bok och en rolig bok.    <tab><i>L. R.</i>

<b>Fielding, Henry.</b> Historien om Tom Jones, ett hittebarn. [Övs. fr. eng.]
av Richard Hejll.     1, 2.    A. B.     1925.    <i>Hcee.</i>                                           <tab>à <b>7:50.</b>

Tom Jones anses vara det grundläggande verket för den moderna realistiska romanen. Trots
sin höga ålder och sin för en nutida läsare vidlyftiga bredd i skildringen lever den ännu och
kan läsas med oförminskat nöje tack vare sitt omväxlande galleri av väl träffade engelska karaktärer,
sin rika humor och förf:s fria mänskliga syn. Översättningen kan dock ej få något högre
betyg.     Den inledande biografiska teckningen över Fielding har även  utkommit separat.    <tab><i>B. M.</i>

<b>Flaubert, Gustave.</b> Salambö. Historisk roman. Med en inledning av Kjell
Strömberg. Övs. [fr. fra.] av M. A. Goldschmidt. 2 uppl. Reviderad av Thorsten
W. Törngren.    H.  G.     1925.    349 s.     <i>Hcej.</i>                                             <tab><b>5:—.</b>

<b>Flaubert, Gustave.</b> Salambo. Övs. fr. fra. av Erik Norling. A. & W.
1925.    397 s.    (Litteraturens mästare.)    <i>Hcej.</i>                                             <tab><b>7:50.</b>

Flauberts stora historisk-arkeologiska paradmålning söker ge en bild av Kartago vid tiden
för Hamilkars levnad och legotruppernas uppror åren 241—238 f. Kr.

Händelseförloppet liksom även personteckningen är dock skjuten i bakgrunden och huvudintresset
koncentrerat på miljöskildringen och en detaljrik framställning av antika och orientaliska
seder och bruk, klädedräkter, smycken och vapen. I skildringen av allt detta firar Flauberts på
grundliga studier, personlig iakttagelse av natur och fornfynd och genial poetisk intuition stödda
konst lysande triumfer.

Den Geberska upplagan av »Salambo» är en revidering av M. A. Goldschmidts fyrtio år
gamla tolkning, under det Almqvist & Wiksells är en helt ny, kanske något fri, men till gengäld
poetisk och lättläst översättning.    <tab><i>B. Å.</i>


<b>Forster, E[dward] M[organ].</b> En färd till Indien. Med företal av Anders
Österling. Övs. [fr. eng.] av Tora Ramm-Ericson. A. B. 1925. 373 s. (Bonniers
gula serie.)    <i>Hcee.</i>                                                                                      <tab><b>6:50.</b>

Indierna i sitt förhållande till engelsmännen och britterna i Indien är det intressanta ämnet
för denna bok. Motsättningarna i ras och religion dryftas med lika stor noggrannhet som
klarhet. Förf. har i sin skildring av indiernas kynne fått de amplaste lovord av sakkunniga för
sin skarpa analys och rättvisa fördelning av ljus och skugga.

Men »En färd till Indien» är samtidigt en ovanligt välgjord roman, som avsevärt höjer sig
över den vanliga nöjeslitteraturen. Den kan därför livligt anbefallas biblioteken och
studiecirklarna. <tab><i>H. K.</i>

De fyras roman. [Av] Paul Bourget, Henri Duvernois, Gérard d'Houville,
Pierre   Benoit.     Övs. fr.  fra.  av Arvid Wachtmeister.    Sk.   1924.    304 s.    <i>Hcej.</i> <tab><b>6:25.</b>

En man som dödat sin otrogna hustru och, naturligtvis fåfängt, söker att för livet skona
deras dotter från vetskapen om detta passionsdrama; sedermera denna älskvärda flickas framväxande
kärleksförhållande till en kusin — se där de väsentliga konturerna i denna brevroman,
författad ej av en utan av fyra franska författare. Den är också ojämn, har överlägsna partier
av själsskildring och karakteristik men även tröttande dylika, är bättre som detaljskildring än
som helt.    Icke särskilt lämplig för skolbibliotek.    <tab><i>F.   V.</i>

<b>Galsworthy, John.</b> Fariseiska öbor. Övs. [fr. eng.] av Nino Runeberg. Sv.
andelsf.   1925.    307 s.    <i>Hcee.</i>                                                                     <tab><b>5:50.</b>

En av de otaliga samhällskritiska skildringar, som vända sig mot den engelska besittande
klassens omedvetet egoistiska inneboende i sina konventionella föreställningar. Här är det en
ung gentleman med egna upproriska anlag, som under inflytande av livserfarenheter och av folk
från »andra sidan», d. v. s. deklasserade individualister, kommer till insikt om denna samhällets
självgodhet; brytningen avspeglas i en bruten trolovning, vartill hjälten föres av sin utveckling
bort från sin konventionella fästmö.

Detta skildras ej utan finhet och romanen har några goda figurer. Men utom det vanliga
felet i den sortens tendensböcker, att författaren saknar blick för de mänskliga värden, som dock
ligga eller en gång legat bakom själva fördomarna, är författaren framme med sin pekpinne
från bokens första sida till dess sista.    I övrigt gör sig hans talang nog gällande.    <tab><i>F.  V.</i>

<b>Gibbs, Philip.</b> Arvtagarna. (Heirs apparent.) Övs. fr. eng. av Wendela
Leffler.     Sk.   1925.    418 s.    Portr.    <i>Hcee.</i>                                                 <tab><b>6:—.</b>

G., som förunderligt nog är bror till den något dubiöse förströelseförfattaren Cosmo
Hamilton, har i några romaner från senare år givit på en gång humoristiska och satiriska
skildringar av efterkrigsårens England. Han är till yrket journalist, en av landets skickligaste för
övrigt, och han framstår även i sina böcker snarare som sådan än som en verkligt skapande
författare. Han har en skarp iakttagelseförmåga och skriver ledigt och intelligent. Och han
tillhör den sympatiska grupp av krigsårens generation, väl talrikast företrädd i England, som
återvunnit balansen och för försonlighetens talan. I Arvtagarna skildrar han den engelska ungdomen
av de senaste årgångarna med alla dess iögonenfallande oarter men också dess orädda och
illusionsfria käckhet i en värld, vars marknad de icke ha alltför mycken anledning att rosa.     <tab><i>G—a L.</i>

<b>Goncourt, Edmond</b> o. <b>Jules de.</b> Renée Mauperin. Den unga bourgeoisien
i Frankrike från Ludvig Filips tronbestigning till omkring 1855. Övs. [fr. fra.]
o. inledning av David Sprengel. A. B. 1925. 222 s. Ill. (Ryktbara sedeskildringar 3.)
<i>Hcej.</i>                                                                                  <tab><b>9:50.</b>

Bröderna Goncourt ha både i sina kulturhistoriska arbeten och sina romaner som knappast
någon annan lyckats fånga stämningen och andan i den tid de skildra. Så ger Renée Mauperin
en intim bild från de högre borgerliga kretsarna i Paris vid mitten av 1800-talet. Men särskilt
den bild förf. tecknar av den unga flickan, Renée, frigjord från de strängt konventionella banden
i sällskapslivet,  med en utvecklad intelligens och på samma gång intagande behag och framför

allt   omutlig   rättrådighet,   är   alltjämt   lika   vinnande.    En väl vald samling reproduktioner av
samtida litografier, teckningar m. m. bildar ett vackert illustrationsmaterial.    <tab><i>B. M.</i>

<b>Grieg, Nordahl.</b> Skeppet går vidare. Roman. Övs. [fr. no.] av Curt Berg.
Med förord av Anders Österling. A. B. 1925. 203 s. (Bonniers gula serie.)
<i>Hceda.</i>                                                                                                       <tab><b>4:25.</b>

En sällsynt betagande bok. — Det är sina erfarenheter och intryck från den sjöresa, Grieg
— då en 18-årig nybakad student — företog 1920—21 som lättmatros runt Afrika till Australien
och genom Suezkanalen hem till Norge, han berättar.

Redan före denna roman hade han debuterat med diktsamlingen »Rundt Kap det Gode
Haab»  och hälsats med osedvanligt enstämmigt och entusiastiskt bifall.

Ett flertal av de motiv och stämningar från sjömanslivet, som denna diktsamling gav i
förtätad lyrisk form, återfinnas i romanen. Allt vad livet ombord har att bjuda av storvulen
kraft och skönhet, farans tjusning och äventyrets lockelse liksom av mördande enformighet,
hemlängtan, släp och slit, brutalitet och råhet ha vi här, men återspeglat i ett ungdomligt
lättrört och poetiskt sinne och berättat med ungdomlig käckhet och charm, med sanningskär realism
och en förbluffande konstnärlig säkerhet.    <tab><i>B. Å.</i>

<b>Gunnarsson, Gunnar.</b> Från barnaåren. Ur Uggi Greipssons anteckningar.
Övs.   fr.   da.   av   Torsten   W.   Törngren.    Nst.    1924.     216  s.    <i>Hceda.</i>    <tab><b>4:50,</b> inb. <b>6:25.</b>

Den berömde isländske författaren skildrar här tydligen sina egna barnaår uppe på sin ö i
nordhavet, som det synes med rent biografisk trovärdighet utan varje omdiktning och
romantisering. Boken är full av sakliga enskildheter och påtagligt levande människor och situationer,
givna med en viss lugn humor men utan den rena diktens spänning och intresse. Har ej minst
betydelse som pålitlig skildring av isländskt liv för några årtionden sedan.    <tab><i>F. V.</i>

<b>Hallonlöf, Axel,</b> [övs.]. Från fredens dagar och ofredens. Skisser och berättelser.
A. & W.  1925.    368 s.    <i>Hce(s).</i>                                               <tab><b>8:50.</b>

Väl översatta noveller av författare från skilda tider och av skilda raser, en brokig samling
av ytterst skiftande litterär halt. Ett par av berättelserna äro utsökta, särskilt är den slaviska
litteraturen rikt och klassiskt representerad. Bokens värde av att ge läsaren en glimt av i
övrigt okända litteraturer förringas emellertid därigenom att inga som helst biografiska notiser
finnas bilagda, ej  ens upplysningar om de olika författarnas nationalitet.    <tab><i>R.   W. R.</i>

<b>Jansen, Werner.</b> Den jordiska odödligheten. Övs. [fr. ty.] av Fanny Alving.
A. & W.  1925.    174 s.    <i>Hcef.</i>                                                       <tab><b>4:—.</b>

En mäktigt gripande skildring från korstågens dagar. En ung normandisk hertig flyr från
sitt lättsinnigt förödda land och sin gemål, som han tror sig ha dödat. Han kommer i munkdräkt
till det heliga landet, där han under ett halvt människoliv kämpar sig genom sällsamma
öden och återvinner sin förlorade sinnesfrid. På ålderdomen återvänder han till hembygden och
försonas med dem, han svikit och kränkt. En synnerligen läsvärd bok i konstnärlig
översättning.    <tab><i>S. L.</i>

<b>Kennedy, Margaret.</b> Cirkus Sånger. (The constant nymph.) Övs. fr. eng.
av Elsa af Trolle.    Sk.   1926.    366 s.    <i>Hcee.</i>                                            <tab><b>6:50.</b>

En underhållningsroman av det bättre slaget, där förf. för oss in i en trovärdigt skildrad
bohémefamilj, som är känd under det betecknande namnet Cirkus Sånger. Huvudintresset knyter
sig till den ena av döttrarna, Tessa, som älskar en annan musikalisk bohémefigur, Lewis Dodd,
och älskas tillbaka av denne, ehuru han begår det misstaget att gifta sig med en borgerligt
korrekt kusin till flickorna Sanger.

Både intrigen och karaktäriseringen av personerna äro välgjorda och intressanta, ehuru
enligt mitt förmenande Dodds hustru Florence förefaller att vara mera en karikatyr än en sann
teckning av en engelsk genomsnittslady.

För ungdomsbibliotek  är boken olämplig.    <tab><i>H. K.</i>



<b>Kollontay, Alexandra.</b> Arbetsbiens kärlek.  Sedeskildringar från revolutionen
Ryssland.   Fram 1925.   349 s.   <i>Hcema.</i>                   <tab><b>5:75.</b>

Detta arbete hör till de tryckalster, som värden utan avsaknad skulle kunna undvara.
Varken törfattarnamnet eller den lovande titeln med dess upplysande underrubrik bör locka någon
till det tröttsamma och mycket litet givande arbetet att läsa igenom volymen. I våra folkbibliotek
har boken ingen som helst uppgift att fylla.    <tab><i>S. L.</i>

<b>Krasnov, P. N.</b> Öknens amason. Roman. Övs. fr. ry. av Margit Lombard.
A. B.  1926.   249 s.   <i>Hcema.</i>                     <tab><b>4:25.</b>

En äventyrsberättelse från ryska Turkestan med lyriska naturbeskrivningar av fjällvärlden kring
Khan Tengris, där Ryssland och Kina mötas. Kärlekshistorien, som icke saknar sina poänger, är
ingalunda nödvändig för att knyta intresset vid miljöskildringarna från kirgisfolkens liv och den
underliga kinesstaden Turfan, som i öknen gömmer sig under jordens yta. Företalet, som börjar
boken, och den gamle mandarinen-guvernörens avskedstal till livet, som borde slutat den,
ha sin tydliga syftning mot l'ancien régimes fiender och ge i sitt äkta patos ett sympatiskt
intryck av den energiske författaren.    <tab><i>R.   W. R.</i>

<b>Martin du Gard, Roger.</b> Släkten Thibault. Övs. fr. fra. av Louise Åkerman.
D. 3.   A. B. 1925.   390 s.   (Bonniers gula serie.)   <i>Hcej.</i>    <tab><b>7:50.</b>

3.  Den vackra årstiden.

3:dje delen av cykeln »Familjen Thibault» har nu utkommit på svenska. Den sysslar företrädesvis
med den äldre broderns första allvarliga kärleksupplevelse, medan den yngres diktarprofil
här och var framträder. Skildringen synes fördjupad och rör sig, litterärt sett, på ett 
synnerligen högt plan.  <tab><i>O. Wbg.</i>

<b>Maurois, André.</b> Mejpe eller Flykten från verkligheten. Övs. [fr. fra.] av
Elsa Thulin.   H. G.  1926.  202 s.   <i>Hcej.</i>                 <tab><b>5:—.</b>

En originell bok skildrande »flykten från verkligheten», d. v. s. hur en diktare — Goethe — skriver
sig fri från verklighetens smärta, hur en skådespelerska genom sin dramatiska framställningskonst
övervinner sorgen över sina döttrars bortgång och slutligen hur en ung akademiker genom
läsning av Balzac »flyr från verkligheten» i en något annan mening. D. v. s. hela hans liv —
som man trott det ligga utstakat — kastas om genom att han i en viss situation handlar så
som han erinrar sig en romanhjälte ha handlat. Vad förf. vill visa är m. a. o. de av diktarna
skapade gestalternas inflytande på människorna och hur dessa diktade typer kunna länka människornas
hela livsföring in på andra banor än de eljest kommit att gå i. Förfrs framställning
härav är   mycket fängslande även om den fordrar vissa förutsättningar för att helt njutas. <tab><i>M. F.</i>

<b>Maxwell, W[illiam] B[abington].</b> Mrs Thompson. Övs. fr. eng. av Sigrid
Gustafsson.   Nst. 1925.   406 s.   <i>Hcee.</i>    <tab><b>7:25,</b> inb. <b>9:—.</b>

Maxwell, som framträdde som författare kort efter Galsworthy, brukar ibland betecknas
som en lärjunge till denne, dock knappast med någon större rätt. Man saknar hos honom
fullständigt Galsworthys poetiska sinne, och hans människoskildring når i finhet ej på långt när
upp mot förebilden. Trots detta är han en läsbar författare med god stil och en icke obetydlig
förmåga att realistiskt teckna miljö och karaktärer. Intrigen i Mrs Thompson, som i förbigående
sagt har vissa beröringspunkter med Chefen fru Ingeborg, rör sig om en ovanligt
duglig modern affärskvinna, som förälskar sig i ett av sina biträden, en mycket yngre man än
hon själv. Det hela blir i alla avseenden en tragedi, både för henne själv personligen och för
hennes förut blomstrande etablissement, som går sin undergång till mötes. Dock åstadkommer
förf. till slut ett filmartat lyckligt slut på det hela i traditionell anglosachsisk optimistisk
anda. — Ett tidigare översatt arb. av Maxwell, <i>Kärleken vinner</i> (Sk. 1923, 4:75), synes mig
stå på ett lägre plan. Det är en lång historia om en sydpolsfarare, som troget älskas av en
kvinna, med vilken han dock ej kan gifta sig, emedan han själv redan är gift. Visserligen är
hans hustru sinnessjuk, men ingenting tycks bita på de engelska skilsmässolagarna. Till slut
efter många år, när han kommer hem från en lysande forskningsfärd, är hustrun död, och boken
slutar med hans nya giftermål.    <tab><i>G—a L.</i>

<b>Nexö, Martin Andersen.</b> Soldagar. Skildringar från Spanien. Övs. [fr.
da.] av Allan Vougt.   Framt. 1925.    302 s.    <i>Hceda.</i>         <tab><b>4:50.</b>

I sina digra sociala romaner har denne författare gjort sig känd som en av den moderna
litteraturens förnämsta människoskildrare, den där förmår att på ett stundom nästan överväldigande´
sätt inför läsaren levandegöra sina böckers människotyper och den miljö, vari de ha sin tillvaro. Det
är på förhand klart, att dessa egenskaper måste göra Andersen Nexö till en fängslande »reseskildrare»,
i vars sällskap man verkligen får se och uppleva någonting. Hans Soldagar i Spanien
ge ett övertygande bevis på vad han förmår. Det är en stor vinst för vår bokmarknad
att detta arbete, som redan rätt länge varit utgivet på originalspråket, äntligen gjorts tillgängligt
för en större svensk publik. I hög grad fängslande och läsvärd, rekommenderas boken på det
livligaste.    <tab><i>S. L.</i>

<b>Raymond, Ernest.</b> Det stora äventyret. Övs. fr. eng, av Ebba Atterbom.
Lb.   1925.    373  s.    <i>Hcee.</i>                                                                          <tab><b>6:50.</b>

I bokens förra hälft skildras ett par pigga och upptågslystna engelska barns skol- och uppväxtår.
I den senare delen möter man dem — flickan, gift med en elakt skildrad societetspräst och
pojken efter strävsamma år som en förmögen uppfinnare. Med sitt kapital startar han en stor
tidning, som icke står i något partis tjänst utan vid alla tillfällen skall föra sanningens talan.
Vid världskrigets utbrott står han ensam som pacifist, med den påföljd att han håller på att
bli lynchad av en  ursinnig folkhop.    Ruinerad måste han  uppge striden och emigrera.

En ganska ovanlig engelsk bok med flera goda uppslag, men tam, alltför ordrik och konturlös.    <tab><i>E. Sqt.</i>

<b>Ring, Barbra.</b> Två. Övs. från no. av Hanna Cederholm. A. B. 1925.
249 s.    <i>Hceda.</i>                                                                                          <tab><b>4:50.</b>

I detta arb. dissekerar förf. problemet en medelålders man mellan sin f. d. hustru (och
framför allt barnen från det första äktenskapet) och sin nya livsledsagerska, en vek, överkänslig,
nästan hysterisk natur. Hela skildringen, om än stundom ganska träffande, förfaller överdriven,
mättad av litet unken drivhusluft.

Tillhör ej  författarinnans bättre.     <tab><i>O.   Wbg.</i>

<b>Rydfors, Aron,</b> [utg.]. Svenska medeltidens rim-krönikor. Fritt återgivna o.
sammanförda.     1,  2.    Bv.  1925.    <i>Hca.</i>                                             <tab>Inb. <b>19:—.</b>

Förf. har sökt göra våra medeltida rimkrönikor tillgängliga för den nutida svenska läsekretsen
genom en versifierad bearbetning, där stil och språk varken är nytt eller gammalt utan
hälften av var sort, och där innehållet är ett godtyckligt urval ur de gamla krönikorna,
uppblandat med översättarens egna tillsatser. En mera genomarbetad prosaöversättning hade
troligen  givit förf. större lön för den säkerligen  icke ringa mödan.    <tab><i>P. H.</i>

<b>Sedgwick, Anne Douglas.</b> En liten fransk flicka. Till sv. [fr. eng.] av M.
Isberg.    H. G.  1926.    428 s.    <i>Hcee.</i>                                                         <tab><b>5:75.</b>

Bland de försök som gjorts att i romanform kontrastera engelskt och franskt psyke mot
varandra får föreliggande räknas till de mera lyckade. Anne Sedgwick berättar stillsamt
behagligt och känsligt utan att förfalla till sentimentalitet. Här och var blir hon en smula
långdragen, men hennes fasta grepp om såväl ämnet som de agerande på båda sidor om kanalen
håller intresset uppe till sista sidan.

Boken tillhör avgjort den bättre förströelseläsningen.    <tab><i>H. K.</i>

<b>Sinclair, Upton.</b> Börsbaronen. En amerikansk mångmillionärs saga. Övs.
fr. eng.    Holmstr.   1924.     118 s.    <i>Hcee.</i>                                   <tab><b>1:75,</b> inb. <b>4:—.</b>

I S:s författarskap är ett socialt, bolsjevikiskt färgat, ganska rödglödgat patos det bärande 
elementet och det som får oss att se bort från de konstnärliga bristerna. I hans bästa verk
åtminstone förefaller detta patos att ha en äkta klang. Men inför ett arbete som det ovanstående
blir man betänksam. Det är en skildring av en börsjobbares affärsmetoder, privatliv och
slutliga bråda död, som i fråga om absurd påmålning av starka färger och förryckning av
perspektivet påminner om de värsta propagandaaffischerna mot kapitalismen från Sovjet-Ryssland. Alla
laster kumuleras på den stackars jobbarens huvud. Icke blott äro hans viner brottsligt många och
brottsligt välsmakande, utan han måste också förföra sin egen dotter, innan förf. släpper
honom. — Jag vet inte, om dessa demagogiska tricks väcker anklang bland Amerikas proletärer;
här hemma förefaller det i alla händelser som om hjärnorna skulle vara för skolade för den våldsamma
förenkling och förvridning av kapitalismens problem, som S. här bjuder på.     <tab><i>G—a L.</i>



<b>Synge, John M[illington].</b>   Helgonakällan. (The well of the Saints.)   Till sv.
[fr. eng.] av T. Hilding Svartengren.   Eklund 1925.   74 s.   <i>Hcee.</i> <tab><b>2:—,</b> inb. <b>4:50.</b>

Synge tillhörde den s. k. »irish literary renaissance», vars egentlige upphovsman och främste
representant är Nobelpristagaren William B. Yeats. Med en viss anknytning till symbolistiska
diktare som Maeterlinck sökte denna rörelse tillgodogöra sig den keltiskt nationella folkskatten
av fesaga, legend och magiskt fantasteri såväl som drastisk bondehumor och färgstarkt allmogespråk.
Pekar Yeats produktion i sin världsfrånvända mystik i främsta rummet hän mot den
mer romantiska sidan av den irländska sago- och folkdiktningen, har Synge i sin tur tagit
intryck av dess kärva realism och groteska humor. Han har efterlämnat några skildringar av
keltiskt allmogeliv, en diktsamling och ett halvt dussin dramer.

»Helgonakällan», som nu föreligger i en till synes god svensk översättning, spelar liksom
Maeterlinks »Les aveugles» i de blindas värld. Men under det Maeterlinck framhåller
blindhetens tragiska hjälplöshet, vill Synge — med nästan burlesk komik — visa, att de blinda just
av sin blindhets oförmåga att uppfatta verkligheten sådan den är drivas till idealskapande och
därför — till lycka.

Stycket tillhör icke Synges starkaste men är väl värt att göra bekantskap med.    <tab><i>B. Å.</i>

<b>Söderman, Sven,</b> [övs.].  Främmande lyrik från skilda länder och tider 
på svensk vers.   Sv. andelsf. 1925.   141 s.   <i>Hce(s).</i>   <tab><b>4:25.</b>

En rad översättningar från skilda tider och kulturer ådagaläggande en mången gång betydande
tolkningsförmåga. Urvalet beror väl mest på vad som tilltalat förf., och någon översiktlig
antologi erbjuder boken alltså ej men väl en vacker liten bukett från lyrikens vida blomsterängar. <tab><i>M. F.</i>

<b>Tarkington, Booth.</b>  En familjeflicka. Övs. [fr. eng.] av Vera von Kraemer.
W. & W.   1925.   256 s.   <i>Hcee.</i>    <tab><b>5:50.</b>

Tarkington är en ganska god skildrare av amerikansk ungdom. Han har öppet sinne för
dess svagheter och släpper inte gärna den ironiska tonen, men ändå skymtar det fram ett drag
av en viss sympatisk käckhet och livsduglighet. »En familjeflicka» handlar om en medelklassfamiljs
förtvivlade försök att leva över den standard dess inkomster anvisa, särskilt då det blir
fråga om att locka friare till den giftasvuxna dottern. Förf. har några mycket målande
detaljskildringar, t. ex. av alla de knep, varmed en ung flicka på en bal rider ut kampen mot
bristande kavaljerer. Det är ganska trivialt det hela, för all del, men med sin frihet från
sentimentalitet är förf. i alla fall ett icke föraktligt inslag bland förströelseförfattarna. <tab><i>G—a L.</i>

<b>Undset, Sigrid.</b>  Olav Audunsson i Hästviken. (Olav Audunssøn i Hestviken.)  
Övs. [fr. no.] av Teresia Eurén.   1, 2.   Nst.  1925.  <i>Hceda.</i> <tab><b>7:50, 6:—,</b> inb. <b>9:25, 7:75.</b>

Handlingen är här liksom i »Kristin Lavransdotter» förlagd till norska medeltiden, ja,
spelar, närmare bestämt, några årtionden före händelserna i denna. Det är samma suveräna
behandling av det oerhört rika stoffet, samma sköna, kärnfulla, tidstrogna stil, samma kärlek och
förtrogenhet med tid, trakt och natur och framför allt samma underbara psykologiska analys i
bägge dessa mästerverk. Undset är nu en gång en människoskildrare av Guds nåde, en pejlare
och tolkare av mänskligt själsliv som få. Det är de starka och djupa, om man så vill —
elementära och primitiva känslorna hon helst skildrar. Kanske därför hon så gärna förlägger
sina stora verk till medeltiden. Kärleken och tron äro de stora, bestämmande faktorerna i hennes
böcker liksom i hennes diktade gestalters liv.

Hennes tvenne medeltidsepos böra icke saknas i något bibliotek.    <tab><i>B. Å.</i>

<b>Watson, E. L. Grant.</b>  Vildmarken kallar. (Daimon.)  Övs. fr. eng. av
Hugo Hultenberg.    Nst.  1926.   359 s.   <i>Hcee.</i>    <tab><b>5:75,</b> inb. <b>7:50.</b>

En verkligt värdefull bok, ej bara en berättelse om hur vildmarkens lockelse ödelägger ett
äktenskap, utan också en allvarlig tänkares blick över människolivet. Kanske litet tung i början
men griper sedan med sällsynt makt.   <tab><i>Rg.</i>

<b>Webster, Henry Kitchell.</b> Joseph Greer och hans dotter. Roman. Övs.
[fr. eng.] av Ella Svanberg.    L. H.  1925.    382 s.    <i>Hcee.</i>                          <tab><b>5:75.</b>

Webster sätter mot varandra två typer i det moderna samhällslivet: uppfinnaren-värdeskaparen
och kapitalisten-värdesamlaren. Båda äro tecknade efter amerikanska mått. Uppfinnaren
är som ett stycke vild natur, vilkens obändiga krafter skapa nya former, men ibland
också bryta ned vad de nyss skapat. Kapitalisten är den kultiverade, konventionelle, orubbligt
lugne, vars känsloliv är mera ytligt, men därför också mindre sårbart. Han kan konsten att
vänta för att i det rätta ögonblicket tillskansa sig frukterna av andras arbete. Ingenting binder
bättre samman honom och hans likar till samarbete i avgörande ögonblick än gemensamma
skamliga intressen. Omkring dessa båda motsatser äro så en del kvinnliga figurer å ömse sidor
grupperade, vilka utfylla bilden av de två olika världarna. Boken är ej illa skriven, man märker
blott alltför väl, hur den är komponerad och har svårt att bli gripen. Förf. har inte haft
tid att av sina typer göra riktigt levande människor.    <tab><i>O.  Wbg.</i>

<b>Vivanti-Chartres, Annie.</b> Mor och dotter. Roman. Övers. fr. ital. av
Ellen Jolin.    L.  H.    1925.    398 s.    <i>Hcei.</i>                                                 <tab><b>7:50.</b>

En kvinna kan inte på en gång vara genial skapande konstnär och mor. Barnet, det nya
vardande geniet, absorberar hennes intresse, så att hon förlorar all ambition för egen del. Så
är bokens brännbara tema. Om konsten att övertyga ligger i förmågan att ljuga konkret
och trovärdigt i detalj, då är Annie Vivanti en farlig advokat. Hon är besatt av en fabuleringsyra,
som med oförtrutet munter pratsamhet virvlar bort alla allvarliga invändningar i en
flod av växlande händelser, miljöer och personager.    <tab><i>L. R.</i>

<b>Voltaire, [François Marie de].</b> Candide eller optimismen. Övs. [fr. fra.]
av David Sprengel. Med akvareller och teckningar av Kurt Jungstedt. A. B.
1925.    4:o.     123 s.    Ill.    <i>Hcej.</i>                                                                <tab><b>9:—.</b>

»Candide» var en av 1700-talets stora satirer, riktad mot optimismens filosofer Leibniz och
Pope. Dess våldsamma karikering och minst sagt makabra skämt har knappast förutsättning
att i större utsträckning uppskattas av vår tids människor. Men boken har i alla händelser sina
odödliga poänger, som äro tillräckliga för att motivera dess fortsatta liv. Jungstedts akvareller
till denna upplaga förefalla åtminstone anm. att synnerligen väl harmoniera med texten och
torde väl därför bidraga till att göra boken mera tilltalande.    <tab><i>H. K.</i>

<b>Yeats, W[illiam] B[utler].</b> Röde Hanrahan. Övs. [fr. eng.] av Margaretha
Frölich.    Nst.   1924.     168 s.    <i>Hcee.</i>                                          <tab><b>4:—,</b> inb. <b>5:50.</b>

Yeats, den irländske Nobelpristagaren i litteratur, har bland annat diktat dessa historier om
byskolmästaren och skalden Hanrahan och hans vandringar bland Irlands folk, samt övriga be-
Tättelser om »Längtans ros» och »Rosa alchemica», som här översatts till svenska. Alltsamman
är typiskt keltiskt i sin okroppsliga och skuggartade fantastik, och det är ej att förmoda att
dess poesi uppskattas synnerligen av svensk publik.    <tab><i>F.   V.</i>

<b>Hcb.    Skönlitteratur: nysvensk (med finsk-svensk).</b>

<b>Almquist, C[arl] J[onas] L[ove].</b> Folklivsberättelser. Med akvareller o.
teckningar av Kurt Jungstedt.    A. B.   1925.     231  s.    Ill.                         <tab><b>10:—.</b>

Att illustrera klassiska diktverk — att följa författarens intentioner och träffa tidstonen —
är ingen lätt sak, det fordrar ett hängivet studium och därtill en viss anspråkslöshet, som är
ovanlig i den moderna subjektiva och originalitetsjäktande konsten. Kurt Jungstedts teckningar
och akvareller till Almqvists folklivsberättelser äro i enstaka fall lyckade, men merendels verka
de löst påklistrade. Boken har inte något värde för de allmänna biblioteken. Däremot skulle
en upplaga som utom de här medtagna novellerna (Kapellet, Skällnora kvarn, Grimstahamns
nybygge och Ladugårdsarrendet) även omfattade Målaren och Det går an — den senare kan
nämligen också betraktas som en folklivsberättelse — säkerligen fylla ett behov. Den borde
vara enklare och prisbilligare och behövde inte vara illustrerad.    <tab><i>A.  W-n.</i>

<b>Asplund, Karl.</b>    Klockbojen.    Dikter.    A. B.  1925.  128 s.                 <tab><b>5:25.</b>

De centrala dikterna i denna samling äro intima och själfulla dikter från ett dödsläger och
om minnet av den döda. Andra dikter handla om hav och böljor. Boken torde stå över det
förf. förut presterat.    <tab><i>F.   V.</i>

<b>Bergholmen, Greta.</b>    Under stjärnorna.    Dikter.   A. B.  1925.  78 s.   <tab><b>2:50.</b>

Mycket ungdomliga åkallanden av det flammande, vidunderliga livet, som smeker och som
slår.    Hör till den lyrik, vilken utan avsaknad kunde förblivit otryckt.    <tab><i>M. F.</i>

<b>Björkman, Anna.</b> Den öppnade porten. En historia från Skåne. A. B.
1925.    147 s.                                                                                             <tab><b>2:75.</b>

Historien om en kvinna, som drabbas av hård olycka och därigenom fryser till och sist
stelnar i gammaldags form, så att hon blir främmande för sin ende son, en ljus, begåvad och
utåtvänd människa.    <tab><i>Rg.</i>

<b>Bohlin, Elin.</b>    Dockan och människan.   Roman.   A. B.  1925.  282 s.   <tab><b>5:50.</b>

Det är beklagligt att denna förf., som så lyckligt debuterade häromåret, redan med sin andra
bok sviker förväntningarna. Men det är icke dess mindre så. Dockan och människan är en
föga övertygande skildring av mesalliansens vanskligheter, dess människor leva icke och därför
intressera ej heller deras öden. Boken är uppriktigt sagt tråkig. Bäst är förf., här som i sin
förra bok, när hon skildrar vardagens och armodets trista meningslöshet.    <tab><i>S. G.</i>

<b>Dardel, Thora.</b>    Adelsbarn.    A. B.  1925.    179 s.                              <tab><b>4:75.</b>

Fabeln i denna ovanligt släta och jolmiga roman är ungefär densamma som i den berömda
visan om fröken Agnes, som uti dystra drömmar går, emedan »torparsonen Gustaf hon ej glömma
kan». Och den är berättad med ungefär samma psykologiska trovärdighet och falskt sentimentala
karaktärsteckning. Men måhända har förf. icke åsyftat någon verklighetsskildring av vare
sig händelser eller människor, man befarar ibland att hon velat försöka sig på detsamma, som
hjältinnan på sid. 133 hängiver sig åt, nämligen »en märkvärdig filosofi över livet». Och den
uppgiften synes hon om möjligt mindre vuxen än att skriva romaner.    <tab><i>S.  G.</i>

<b>Didring, Ernst.</b>    Stormens öar.    Roman.    Å. & Å.    281 s.               <tab><b>7:50.</b>

En skärgårdsskildring från 1860- och 70-talen är Didrings sista roman, gjord med vederhäftig
och åskådlig realism, med vaken och förståelsefull blick för den karga skärgårdsnaturen
och den buttra, fåordiga men arbetsamma och genomsunda skärgårdsbefolkningen. Didrings
bästa sidor: förmågan att skapa trovärdig miljö och levande människor av kött och blod, det
lugna greppet om handlingen och kärleken till livets bestående värden, dådlust, plikttrohet och
rakryggad kraft, ha här fått vackra uttryck.

Ingen konstnärligt lysande bok men en frisk, sund och läsvärd.    <tab><i>B. Å.</i>

<b>Dixelius, Hildur.</b>     Synderskan.    Novell.    Å. & Å.     1925.     217 s.      <tab><b>6:50.</b>

Berättar den unga trädgårdsmästardottern Hildegards levnadshistoria från den kväll, då hon
»dödfull» bärs in i prästen Göran Holms stuga, hur hon under intryck av denna ädla präst
men mest av sin egen trånad efter renhet lägger bort att supa och säga fula ord, hur hon i
rädslan att behöva lämna prästens hem tar livet av hans sjuka hustru, därför att »hon ville
bli en bra människa» — (en minst sagt konstifik motivering!) — hur hon i fängelset blir omvänd,
efter frigivningen omhändertagen av en annan präst, i ett anfall av modlöshet tillgriper
sin sedvanliga utväg ur svårigheter och »går i sjön», räddas och slutligen gifter sig och når
till lugn och lycka. — Sitt värsta straff har hon ju också redan fått i och med denna
biografi.    <tab><i>B. Å.</i>

<b>Edenholm, Svea.</b>    Ord.    Dikter.    A. B.  1926.    70 s.                        <tab><b>2:25.</b>

En liten samling vår- och höstblommor — kanske mest det senare — av en debuterande
lyriker, som har en otvetydig poetisk begåvning, även om hon tydligen inte så litet får brottas
med språket. En stämning av en smula trött resignation, synbarligen äkta, är det utmärkande draget
i   hennes livsfilosofi.    Boken anbefalles.    <tab><i>H. K.</i>


<b>Edfelt, Johannes.</b> Unga dagar. Dikter. A. B.  1925.  75 s.                   <tab><b>2:50.</b>

Ganska vacker personlig kärlekslyrik. Språkbehandlingen dock ställvis tung och oklar.
Åtskilligt tyder på inflytande från engelsk lyrik.    <tab><i>M. F.</i>

<b>Ekeblad, Claës Julius.</b> Bozas resor. Ifrån ett gammalt persiskt manuskript
översatta 1802. Utg. av Nils Erdmann. (Tit.rubr.: En svensk samhällssatir.)
W. & W.     1925.     179 s.                                                                          <tab><b>3:75.</b>

Claës Julius Ekeblad — hov- och ämbetsmannen — har varit föremål för litterär behandling
av bl. a. Oscar Levertin i hans essay »En gustaviansk ädlings ungdomshistoria». Nu har Nils
Erdmann haft den förträffliga idén att framdraga ett av dennes litterära arbeten. Ekeblad sysselsatte
sig mycket i tillbakadragenheten på Stohla och i ensligheten på Jerneväg med vitter produktion
och fyllde på så sätt 14 hela folioband. Av dessa finnas tre bevarade i Riksarkivet —
däribland den här avtryckta Bozas resor. Det är en satir — efter mönstret av Montesquieus
Lettres persanes — över det svenska samhället, hovet, armén, societeten etc. Liksom Ekeblad
själv är eremiten Boza bosatt på landet, i en persisk provins, och gör därifrån sina funderingar.
Det är mycket nöjsamt att i denna utmärkta edition göra bekantskap med en ironisk och
skeptisk njutningsfilosof som så småningom utvecklar sig till »en stadig man», som vämjes vid
livet i stora världen och älskar lantlivets lugn.    <tab><i>Hj. L—n.</i>

<b>Engström, Albert.</b>    Agnarna och vetet.    A. B.    1925.     159 s.   Ill.   <tab><b>6:75.</b>

Albert Engströms författarskap har av en kritiker betecknats som en blandning av vete
och ej så litet agnar. Då förf. upptagit denna karaktäristik i titeln på sin senaste bok, har han
därmed också angivit, att denna inte betecknar något nytt inslag i hans från Strix välkända
produktion. Några naturskildringar från Västergötland och Östersjön foch några runor över
gamla bortgångna skärgårdsbor höra till det sållade vetet.    <tab><i>B. M.</i>

<b>Faustman,   Mollie,</b> [pseud.:] (Vagabonde).    Ur barns och spenabarns mun.
A.  B.  1925.    172 s.    Ill.                                                                           <tab><b>3:25.</b>

Förf. efterlyser i denna sin tredje samling barnkåserier en barnens Bengt Berg. Det
behöver hon inte göra. Hon är det själv. Hennes barnbilder äro tagna, när föremålen minst
ana det och återgiva dem i deras naturliga miljö och oefterhärmliga grace och lustighet. Och
hon är förmer än fågelfotografen, hon saknar alldeles den viktighet och pose, som ofta utmärker
Bengt Berg, när han skriver text till sina bilder. De små reflexioner förf. här anknyter till
de rent beskrivande barnbilderna äro i allmänhet både kloka och lustiga. Mest avlägsen från
dessa goda egenskaper synes förf. vara, när hon söker desavouera och förklena den person, som
är medansvarig för Tuttans och Puttes tillkomst, och det betänkliga kön han tillhör.    <tab><i>S. G.</i>

<b>Geijerstam, Gösta af.</b> Paradisdagar i Storevik. [Noveller.] Nst. 1926.
157 s.                                                                                                        <tab><b>3:75.</b>

Motivvalet ej ovanligt: lantlivets fascinerande dragning på kulturmänniskor och stadsbarn.
Här dock ej rousseauanskt svärmeri i naturens sköte utan arbete och möda — låt vara att det
tages något lätt på detta. Boken även om ej märklig dock mycket trevligt skriven och lämplig
för såväl ungdoms- som andra bibliotek.    <tab><i>M. F.</i>

<b>Gierow, Karl Ragnar.</b>    Solen lyser.    A. B.  1925.    65 s.                   <tab><b>2:—.</b>

Mycket ungdomlig lyrik — men som sådan ej oäven om ock än så länge blott ett vagt
löfte.    <tab><i>M. F.</i>

[<b>Gripenberg, Bertel,</b> pseud.:] <i>Åke Eriksson.</i>    Den hemliga glöden.   2 uppl.
B.  & B.  1925.    117 s.                                                                              <tab><b>3:—.</b>

Boken har ju visat sig vara författad av den bekante finske diktaren Bertel Gripenberg och
avsedd som en satir mot vissa modernistiska diktarskolor i Finland, vilka ovetande om det helas
karaktär av efterhärmning satt den högt. Det är ej anledning här diskutera i vad mån G.
lyckats i sin mystifikation. Första avdelningen av boken, »Staden», ger en kraftig målning av
en storstads (Berlins) Gehenna, något påminnande om V. Ekelunds skildring av samma sak.
Något för våra bibliotek är boken dock näppeligen.   <tab><i>M. F.</i>

<b>Hagberg-Erling, Ester.</b>    På törnestigen.    Gle.   1925.   214 s.              <tab><b>3:75.</b>

Boken innehåller längre och kortare berättelser med religiöst innehåll. Tillhör den genre
av religiös litteratur, som representeras av Runa m. fl.    <tab><i>E. Sqt.</i>

<b>Haugard, Joel.</b>    Porträttet och andra noveller.   A. B.    1925.  144 s.    <tab><b>3:75.</b>

Noveller med utpräglat psykologiserande innehåll och en icke stark men konstnärligt fin
framställningskonst.    <tab><i>B. Å.</i>

<b>Hedlund, Karl.</b>    Psalmodikon.    Dikter. Gle.  1925.    67 s.                    <tab><b>1:75.</b>

Vacker poesi med en stilla ljus underton. Hela genren med det stundom till överdrift
gående beprisandet av allt, som s. a. s. luktar hembygd eller är »gammalt och fornt», onekligen
en smula sliten härvidlag. Psalmodikon hör dock till de diktsamlingar, som gärna kunna
införlivas med hembygdslitteraturen, där man samlar sådan.    <tab><i>M. F.</i>

<b>Hellström, Gustaf.</b>    En man utan humor. 3.    A. B.  1925.    336 s.   <tab><b>7:50.</b>
3.    Sex veckor i Arkadien.

Utgör tredje delen av författarens roman om »En man utan humor» och fortsätter
skildringen av dennes år som student i Lund, då han har ett förhållande till en kvinnlig
student, som är skildringens andra huvudperson. Hon är duktigt tecknad efter tydlig modell, och
»hjältens» intellektuella och sentimentala slitningar verka också trovärdiga. Men själva
händelsen mellan de två tycks romaneskt hopspunnen, och det hela har något instängt och
subjektivt, som ej låter oss se mycket utanför huvudpersonernas trånga värld och ej liknar den
verkliga romanens breda livsskildring. At folkbiblioteken är serien »En man utan humor»
icke särskilt att anbefalla.    <tab><i>F.  V.</i>

<b>Hemberg, Eug[en].</b>    Jermak.    En berättelse från Ryssland under tsar Ivan
den gruvliges tid.    Fri.  1925.    293 s.    Ill.                                                 <tab><b>4:75.</b>

Boken rekommenderas som en frisk ungdomsbok. Centralfiguren är donkosackernas hjälte,
Sibiriens erövrare, Jermak Timofejevitj. Hela framställningen präglas av stor historisk och
etnografisk trovärdighet, och stilen är medryckande.    <tab><i>R.   W. R.</i>

<b>Hemmer, Jarl.</b>    Skärseld.   Dikter och dokument.   A. B. 1925.   1.24 s.    <tab><b>3:75.</b>

Trots titeln en diktbok med övervägande ljus grundton, visserligen med gnistor från självrannsakans
skärseld men mera fylld av den livsbetagenhet som är koncentrerad t. ex. i en rad
som:  »tag mig, låt mig blomma, sol!»    En vacker diktbok, konstnärligt högtstående.    <tab><i>M. F.</i>

<b>Holzhausen, Gunnel.</b>    Skånska noveller.   A. B.  1925.   130 s.            <tab><b>3:25.</b>

Det är något förvånande att dessa berättelser kallats Skånska noveller. Visserligen spela
de alla på Slätten, men denna och dess människor tjäna endast som staffage och den skånska
lokalfärgen förefaller på sina ställen rätt lätt att skrapa av. Noveller äro dessa små berättelser
icke heller. Det är små stämningsstycken, vari egentligen ingenting händer, några bisarra människor,
ibland burleska, ibland sorgsna, några grälla färgklickar och för resten dimgrått. Man
läser boken rätt förstrött och när man slutat den frågar man sig varför detta egentligen skrivits,
eller åtminstone varför det tryckts.    Det är ingen dålig bok, bara så onödig.    <tab><i>S. G.</i>

<b>Horn, Brita von.</b> Den döda gården. Herrgårdsroman. Ny uppl. Å. & Å.
1926.    278 s. (Bundna böcker.) <i>Hcb.</i>                                                        <tab><b>3:75.</b>

Boken har redan förut varit synlig i bokhandeln men föreligger nu i »ny, omarbetad upplaga».
Den innehåller en trots omarbetningen tämligen löst komponerad släktkrönika, där blott
enstaka mera genomarbetade partier, såsom exempelvis skildringen av äldste sonens konstnärsöde,
verka övertygande och förmå i någon högre grad fängsla läsarens intresse.    <tab><i>S. L.</i>

<b>Hortling, Ivar.</b>     Dabels ugglor och andra fågelskildringar. Fah.  1924.   119 s. <tab><b>2:25.</b>

Förf. hör icke till de mera framstående djurlivsskildrarna, men han har en god kännedom
om fåglarnas liv och vanor, och hans fågelkåserier torde speciellt för ungdom vara tilldragande.

Lyckligt vore, om förf. icke läte fåglarnas mänskliga reflexioner gå alltför djupt. När förf. låter
ugglan, som mist sin familj, konstatera, att det skett »alldeles som förr i världen misshagliga
personer plägade försvinna i de mäktiga konungarnas oublietter», så verkar detta i hög grad
konstlat.    <tab><i>J. F.</i>

<b>Hydén, Nils.</b> Stormnatten. Äventyrsroman från Maria Stuarts tid. Boh.
1926.   304 s.   <i>Hcb.</i>                                                                                    <tab><b>4:50.</b>

»Den historiska romanen» är en diktform, som ej alltför flitigt odlas i våra dagar och som
under alla förhållanden jämförelsevis sällan skjuter några nya, livsdugliga skott. Föreliggande
arbete är ett aktningsvärt — och läsvärt — försök i genren. Har en hel del förutsättningar för att
bland våra folkbiblioteks kunder finna uppskattande och tacksamma läsare.    <tab><i>S. L.</i>

<b>Jansson, Ture.</b>    Maskinmänniskan.    A. B.    1924.    165 s.                   <tab><b>4:75.</b>

Novellen Maskinmänniskan handlar om en ung svensk ingenjör i Baku, som hårdnat i den
maskinella kulturens tjänst, och som genom världskriget och de därpå följande revolutionerna
med ens ser sig berövad allt vad han arbetat för. Detta ger honom tid och anledning till eftertanke,
och han upptäcker att det finns värdefullare ting i livet än dem han förut ägnat sig åt
med kropp och själ. Det är en ypperlig novell, utmärkt av en briljant stil och av vackra,
lyriskt betonade skildringar från stäpperna vid Kaspiska havet. Volymen utfylles av tvenne
smärre skisser.    <tab><i>A.   W—n.</i>

— — .    Vänskapsbyn.    A. B.    1925.    272 s.                                        <tab><b>4:75.</b>

I denna roman har Ture Jansson varierat motivet från Maskinmänniskan. Här berättas det
om en finsk officer, som är något för inåtvänd och känslig för sitt yrke, och som, delvis till
följd av ett olyckligt äktenskap, har svårt att finna sig till rätta i den oroliga samtiden. Det
slutar med att han tar avsked från sin tjänst för att ägna sig åt studier och lösa sitt livsproblem.
Romanen är något tyngd av militär fackkunskap och mindre klart och övertygande gestaltad än
den kortare novellen Maskinmänniskan.    <tab><i>A.  W—n.</i>

<b>Jändel, Ragnar.</b>    Heden och havet.    Dikter.    Tiden 1925.    99 s.       <tab><b>3:50.</b>

Lyrik, väl ägnad att befästa den position förf. redan skapat åt sig, buren av en ljus tro på
livets goda makter, vilket ej betyder en lättköpt optimism utan tvärtom en levande och djup
känsla för livets många bittra avigsidor men samtidigt en stark förvissning om det godas segermakt.
Därtill skänker J:s diktning en känsla av ro, avskildhet, uppgående i sorglös glädje över
naturens oberörda skönhet dubbelt välgörande i vår jäktade och överkultiverade tid.    <tab><i>M. F.</i>

<b>Kjellén, Lily.</b>    Offerskålen.    Diktsamling.    A. B.  1925.     113 s.          <tab><b>2:75.</b>

Formellt jämförelsevis oklanderlig poesi, men innehållet oklart och omoget — en kärlekssaga
som många andra.    Romanscykeln »Drottningen och pagen»  det man bäst minnes. <tab><i>M. F.</i>

<b>Kjersén, Sven.</b>    Strofer.    A. B.  1925.    92 s.                                     <tab><b>2:75.</b>

Några av dessa dikter äro stämningslyrik med eller utan sin spets, stundom riktigt nätt sådan.
I andra finnas mer reflexion och själshistoria. Över huvud försvarar den lilla samlingen
sin plats; det finns en människa uti dem, om än åtskilligt tämligen går en förbi.    <tab><i>F.   V.</i>

<b>Lagerkvist, Pär.</b> Hjärtats sånger.    A. B.  1926.   80 s.                        <tab><b>4:25.</b>

En diktbok väl ej för de många men av hög kvalitet med något både av morgondaggens
skimmer och aftonens rofyllda harmoni över sig.    <tab><i>M. F.</i>

<b>Lagerlöf, Selma.</b>    Charlotte Löwensköld.   A. B.   1925.   381 s.             <tab><b>9:50.</b>

I sin nya roman berättar Selma Lagerlöf om den unga fröken Charlotte Löwensköld, en
fattig, men munter och orädd flicka, som vistas i Korskyrka prästgård som sällskap åt prostinnan,
som förlovar sig med den pietistiske adjunkten Adrian Löwensköld, en avlägsen släkting, men
omsider, efter många förvecklingar och äventyr, gifter sig med brukspatronen Schagerström, en
lika rik som god och klok man. Charlotte Löwenskölds gestalt är tecknad med mycken ömhet
och omsorg; det står ikring henne en kylig friskhet, som är förnimbar överallt i boken.   I den

frälste pastorsadjunktens person, som betraktas välvilligt men skeptiskt, tyckes Selma Lagerlöf
ha gjort sig av med allt det som tyngde böcker som Körkarlen och Bannlyst. Ännu i den utmärkta
novellen Löwensköldska ringen fanns det en skymt av detta; författarinnan visade sig
där en smula anfäktad av spiritism. Men nu är det något befriat över hennes konst. Denna
nya skildring från det glada Värmland, kavaljerernas och herrgårdshistoriernas klassiska landskap,
torde ha varit fjolårets mest glädjande vittra händelse.    <tab><i>A.   W—n.</i>

<b>Larsson, Hans,</b> Per Ståstdräng och de andra.    A. B.  1924. 300 s.      <tab><b>7:50.</b>

Hans Larssons senaste skildringar av skånskt bondliv äro som i hans föregående böcker
givna med största saklighet och med intimast förstående inifrån. Det omständligt flegmatiska
i föredraget låter väl ej innehållet komma till riktig verkan utom möjligen för sådana skånska
läsare, som själva tillhört samma omgivningar. Dock finnas enskildheter av utsökt konst även
för vanliga läsare, medan andra partier torde trötta dem. Bokens inre värde gör den i alla
händelser lämplig för biblioteken.    <tab><i>F.   V.</i>

<b>Larsson, Martin.</b> Vedergällningens lag. Drama.   Framt.  1926.  105 s.     <tab><b>3:—.</b>

Historien om, hur ett svek ödelägger en människas liv. Mera ett utkast än en färdig berättelse.
Allvar och ett stänk av poesi gör den rätt tilltalande.    <tab><i>Rg.</i>

<b>Larsson i By, Carl.</b>    Lantliga historier.  K. B.  1925.   178 s.              <tab><b>3:75.</b>

Dessa Lantliga historier äro ganska enkla ting, vilket också anges av den anspråkslösa titeln
Men de äro skrivna med säker kunskap om det folk och det liv som skildras, och de sakna
inte kärna.    <tab><i>A.  W-n.</i>

<b>Lindberg-Dovlette, Elsa.</b> Främling. Boken från Konstantinopel. Historier
om Astrid-Anisa, Condjagull och Jasmine.    A. B.  1924.    257  s.                <tab><i>4:75.</i>

Förf. ger här en på egen erfarenhet grundad skildring av turkiskt hemliv. Vi föras in i ett
palats vid Bosporen, få beskåda dess doftande trädgårdar och »härskarens» diskreta gemak, den
mäktige köksmästarens regioner och kvinnornas skyddade harem, och få vidare en blick in i
den egenartade värld av tankar och föreställningar, som är dessa föga europeiserade turkar egen.

Förf:s språk är i mitt tycke lite väl mättat av blomdofter, även om det villigt medges, att
det i stort sett rätt väl harmonierar med ämnet.    <tab><i>H. K.</i>

[<b>Lindström, M.,</b> pseud.:] <i>Arne Lanka.</i> I Ceylons brända dalar. Liv och
leverne ur verkligheten.    Sk.  1925.    261  s.                                                <tab><b>7:—.</b>

Detta högst anmärkningsvärda arbete är varken reseskildring eller geografisk-etnografisk
beskrivning, utan en bonderoman med motiv från Ceylon. Den ger en så vitt anm. kan döma
äkta och oförfalskad bild av ett tropiskt folk, ej betraktat med en nyfiken resenärs förvånade
ögon, utan presenterat som en samling vardagsmänniskor, sådana som Ceylons jord skapar dem,
med en mentalitet himmelsvitt olik européns. Figurerna äro gjorda med levande fart och alltigenom
gripbara, och handlingen särdeles spännande. Sällskapet i gemen är efter våra begrepp
skäligen bovaktigt, men roligt; kanske synes kontrasten mellan de många skojarna och den
unge hjälte, som efter många vedermödor går segrande ur striden, väl skarp, men ett eller annat
dygdemönster kan måhända uppletas även bland singaleser. I vår skönlitteratur står Länkas
bok nog rätt ensam och har redan genom ämnets art möjlighet ätt göra sig gällande, men
oavsett detta vittnar den om stor skildringskonst och förtjänar verkligen att uppmärksammas av
biblioteken.    <tab><i>C. S—g.</i>

<b>Lundh, Paul.</b>    Det ensamma folket. Berättelser. Tiden.  1926.  144 s.    <tab><b>2:75.</b>

Ett knippe berättelser, både allvarliga och lustiga, från Jämtland. Författaren äger verkliga
gåvor men har ännu åtskilligt att lära; framför allt bör han akta sig för tron, att varje skrattretande
läge räcker som uppslag till en berättelse. Han nyttjar många ord ur folkmålet. Därom
är intet ont att säga; men sådant kräver ovilkorligen, att man i övrigt skriver svenskt och ej
nyttjar överflödiga och löjliga utländska ord.    <tab><i>Rg.</i>

— — .    I tunga nätter.    Tiden  1925.     112 s.                                       <tab><b>3:50.</b>

Vacker, vemodstung poesi med en äkta — ej blott som ofta nutilldags litterär — vildmarksdoft.
Språket   här   liksom   i förf:s förra diktbok erinrande om Runebergs klassiskt enkla

folkvisestil. Åtskilligt i boken minnes man verkligen, och förf. har otvivelaktigt, som det sagts
om honom, gåvan att se skönhet i sorgen.    <tab><i>M. F.</i>

<b>Lundquist, Ernst.</b> Succés och andra historier från norr och söder. A. B.
1926.    286 s.                                                                                             <tab><b>6:50.</b>

Ett knippe friska och fängslande berättelser, vittnande om författarens fina bildning, ädla
kynne och mognade livsvisdom samt verkligt goda berättarkonst.    <tab><i>Rg.</i>

<b>Martins, G[ideon].</b>    Hamnen. Roman.    Å. & Å.  1925.  244 s.            <tab><b>6:50.</b>

En roman från hamn- och handelsstaden Göteborg, som rättvist söker fördela intresset mellan
köpmansaristokratiens och hamnfolkefs dagliga liv. Handlingens tråd är icke överväldigande
stark, ej heller uppslaget vidare originellt, men förf. berättar levande och trovärdigt och tecknar
bäst en del smålustiga situationer ur olika miljöer.

Boken är läsvärd.    <tab><i>H. K.</i>

<b>Mörne, Arvid.</b>    Ett liv.    A. B.   1925.   298 s.                                     <tab><b>6:75.</b>

I Arvid Mörnes roman blickar en fyrtioårig man tillbaka på sin ungdom. Hans utveckling
liknar den Mörne beskrivit från den sociala optimismen i versboken Ny tid till besvikelsen
i Döda år. Han har varit socialist och rysshatare och hoppats att den sociala striden
även skulle kunna göras till fosterländsk, men under den röda revolutionen sker uppdelningen
efter andra linjer än dem han följt såsom röd patriot, och han står där till slut besviken och
ensam. »Ett liv» är sålunda ett stycke finska historia, men på samma gång en med god konst
utförd karaktärsstudie. Det är Mörnes bästa roman hittills. Särskilt fäster man sig vid en
ovanligt   poesifylld   skildring   av   den   unge   studentens   hemkomst till prästgården en julafton. <tab><i>A.  W-n.</i>

<b>Nennes, Ester.</b>    Merit Martenius.    Lb. 1925.    260 s.       <tab><b>4:75,</b> inb. <b>6:25.</b>

Merit Martenius är en liten ljuvögd flicka av icke helt vanlig sort, som svikes i sin första
kärlek och aldrig kommer över det. När hon efter många år nått ett relativt lugn, kommer
hennes ungdoms älskade och river ner hennes omsorgsfullt fogade skyddsmurar, väcker upp allt
det gamla — och lämnar henne igen. Hon oscillerar mellan diverse ytterligheter, flirt och
slumverksamhet, ådrar sig en svår sjukdom och dör, lycklig efter vunnen själsfrid och omsluten av
den älskades ömhet. — Den manliga huvudpersonen är ganska raffinerat väl skildrad i sin
gränslösa vekhet och gränslösa egoism. Merit Martenius själv är flyttad direkt ur livet till
boken. Fullt så väl har Ester Nennes ej lyckats med alla, t. ex. med den vackra — och rika!
— fostersystern, som får den tvivelaktiga lyckan att äkta den eftersträvade; litet löst infogad
är också parallellen med Merits mors historia. Men det kan också vara ganska likgiltigt:
huvudsaken är den fina analysen av kvinnohjärtat, som blöder under törnena.    <tab><i>O.  Wbg.</i>

<b>Norlind, Ernst.</b>    Silvermaljan.   Roman.   A. B.    1924.    238 s.              <tab><b>5:25.</b>

I »Silvermaljan» tecknar Ernst Norlind med klok och sober konst en bonde av gamla
stammen, en karlakarl, vars klara förstånd, praktiska sinne och starka vilja men ock hårda
härsklystnad gjort honom till byns främste. Norlind berättar nu, hur denna man i sin ålders
höst i och med sitt giftermål får lära sig den bittra läxan, att ingen människa kan vinna allt
blott genom klokhet och styrka. All hans sluga människokännedom, all hans mannakraft räcka
icke till att vinna åt honom hans unga hustru, ty han saknar något i sitt väsens djup: kärleken
med dess hänsynsfullhet och uppoffrande finkänslighet. — Boken kan livligt anbefallas. <tab><i>B. Å.</i>

<b>Ossiannilsson, K[arl] G[ustaf].</b> Fädernas arv. Roman. A. B. 1925.
290 s.                                                                                                         <tab><b>6:50.</b>

En mångfald aktuella problem, befolkningsfrågan, lantarbetarefrågan, uppfostringsproblemet,
arrendelagstiftningen m. m., belysas här av den på området väl förfarne författaren, som med
Fädernas arv gett en av de hittills bästa av sina många sociala romaner. Året 1925, varunder
Ossiannilsson riktat sin versproduktion med den värdefulla samlingen »Sång», tycks även för
hans prosakonst vara ett märkesår.    <tab><i>S. L.</i>

<b>Schildt, Runar.</b>    Galgmannen.    En midvintersaga. A. B.   1922.  66 s.   <tab><b>2:25.</b>

En   dramatisk   inklädnad   av   det gamla sagomotivet om den hemlighetsfulla tingest, som

aldrig   kan   skänkas   eller   kastas bort, aldrig förstöras, bara säljas och detta för varje gång till

ett lägre pris än förra gången, som bringar lycka åt sin ägare, men som han måste söka
avhända sig innan han dör, annars går han miste om sin eviga salighet. Schildts lilla enaktare
har dramatisk intensitet, god personteckning, liv, färg och naturlig dialog.    <tab><i>B. A.</i>

<b>Sjöstrand, Martin.</b> Skräproten. Händelser och dagar ur det småländska
allmogelivet.    A. B.  1925.   260 s.                                                              <tab><b>4:50.</b>

»Händelser och dagar ur det småländska allmogelivet» lyder den av förf. givna förklarande
undertiteln. I mängden av folklivsskildringar intar denna en framskjuten plats. Med
intresse följer man bokens huvudperson, en småländsk bondson, som efter en kort men lovande
avstickare till stadens lärdomsskola återvänder till hemsocknen, vid vars stenbundna jord han
känner sig oslitligt bunden. Svårt att avgöra vilka partier i boken, som äro mest fängslande,
utvecklingen av hjältens dubbla kärlek — kärleken till jorden och till den fagra och duktiga
Elin — eller konfrontationen med den dråpliga samling original, Skräproten gömmer.

Förf. har tidigare gjort sig känd som formsaker och mogen verskonstnär. Föreliggande
arbete visar, att det ej endast är versens form, han behärskar. En bok, som säkert kommer
att »gå»  i våra folkbibliotek.    <tab><i>S. L.</i>

<b>Ström, Fredrik.</b>    Folket i Simlångsdalen.    2.   2 uppl.   Tiden 1925.  309 s. <tab><b>5:25,</b> inb. <b>6:75.</b>
2.   Marit Vankelmods öde.

Denna fortsättning av författarens Hallandsskildringar från Simlångsdalen är väl långt ifrån
märklig som helt men är fri från första delens Lagerlöfsimitation och har goda förstahandsdetaljer
(såsom dödsresan i snöstormen). Författarens medkänsla med sin olyckliga hjältinna
Tattar-Marit verkar även sympatisk.    <tab><i>F.  V.</i>

— — , Rebellerna.    En krönika.    1.    Ljungberg 1926. 419 s.               <tab><b>6:75.</b>
1.    Bonden och hans son.

En fortsättning av Folket i Simlångsdalen. Samma miljö, delvis samma människor men
en annan tid, nämligen åttiotalets sociala genombrottsperiod. Den ursprunglighet och
enhetlighet, som utgör styrkan hos Folket i Simlångsdalen, har förf. ej nått i detta arbete. Orsaken
anger han kanske själv, då han i en dedikation kallar boken en samling »berättelser och
hågkomster, typer och gestalter från fem årtionden». Alla dessa element och tidsperioder ha
tydligen ej velat smälta samman till en övertygande enhet. Enstaka partier och då framför allt
de mera burleska folklivsskildringarna äro briljanta.    <tab><i>S. L.</i>

<b>Taube,   Evert.</b>    Bröllopsballader   och   rosenrim.    En   Gyldene   Fredens  bok.
Med melodier o. akvareller av förf.    Nst.  1925.   99 s.   Ill.                        <tab><b>6:25.</b>

Den celebre trubaduren är flitig. I denna som i föregående vissamling är det den Gyldene
Freden, som är ramen kring visornas värld, och förvisso kan den lokalen och vad däruti bjuds
inspirera till många sköna ord och läten. I denna bok har dock somt en väl lätt tillfällighetskaraktär
och somt är alltför präglat av ett privat ordensliv, som florerar under Fredens valv,
för att kunna göra anspråk på samma intresse som förf:s sjömansvisor o. a. Dessa visor äro
skrivna med lika mycken behändighet men ej med samma must, ursprunglighet och konstnärliga
behärskning (bl. a. har förf. icke varit mäktig den lilla behärskningen att låta bli att
rimma distika). Några akvareller lysa upp boken, av vilka åtminstone en, »Vid Liguriens
strand», är ett utsökt konstverk.    <tab><i>S.  G.</i>

Den specifikt svenska konstart, som betecknas av namnen Bellman, Wennerberg, Sjöberg,
har en icke föraktlig idkare även i Taube. Han har en god förmåga att handskas med sina
ej alltför märkliga musikaliska ingivelser, så att de få stil över sig. I detta avseende är väl
detta häfte underlägset hans bästa föregående, men man kan säga, att många av visorna utmärka
sig för en väl träffad ton av stiliserad svensk banalitet, andra ha en omisskänneligen
äkta lyrisk stämning. — De ofta verkligt lustiga föredragsbeteckningarna — »burlesco ma con
bravura>,  »alla svedese»  — förtjäna också att framhållas.     <tab><i>C. I. A.</i>

<b>Ullman, Gustaf.</b>    Collberg junior.   Roman. Å. & Å.   1925.   263 s.   <tab><b>6:50.</b>

Ullman är som författare intimist. Det stilla, försynta tonfallet är hans, de väl avvägda,
litet bleka pastellfärgerna, sympatien för de redbara, trofasta, icke alltför lyckogynnade och
föraktet för det själviska, brutala i livet.

Hans egentliga områden äro lyriken och novellen, idyllen och barndomsskildringen. Som
romanförfattare saknar han kraft och must i berättandet, glans och fart över stilen och
psykologiskt djup i karaktärsteckningen.

Ovannämnda bok — historien om kristidsaffärsmannen och strebern Henrik Collbergs transaktioner,
erotik, vinglerier och slutliga ändalykt — visar detta, men är lättläst, habilt gjord och
ger ingen dålig bild av världskrigets återverkan på Stockholmsförhållandena.    <tab><i>B. Å.</i>

<b>Ullman, Gustaf.</b> Havets gåva. En ungdomshistoria från kusten. A. B. 1925.
243 s.                                                                                                         <tab><b>5:50.</b>

Titelberättelsen, som upptar ungefär halva boken, är en fängslande skildring av en rikt begåvad
ung mans utvecklingshistoria. Ett tiotal småberättelser utfylla volymen, som värdigt sluter
sig till raden av föregångare och säkert kommer att läsas med nöje av vännerna till författarens
vackra och försynta berättarekonst.    <tab><i>S. L.</i>

<b>Wærn-Bugge, Elisabeth.</b>    Herrskap.    W. & W.  1926.  197  s.             <tab><b>4:25.</b>

»Herrskap» är en ganska löst komponerad historia med ett språk, fyllt av jargon. Ett
par väl träffade typer göra boken läsbar, knappast läsvärd.    <tab><i>O.  Wbg.</i>

<b>Vetterlund, Fredrik.</b>    Miniatyrer på prosa.    A. B.  1926.  118 s.         <tab><b>2:75.</b>

En liten samling stämningar med motiv från barndomen och hembygden, givna med den
försynta och mjuka konst, som är denne förf:s särmärke. Åt dem, som lärt sig älska och förstå
Vetterlunds diktning, har denna lilla samling mycket och värdefullt att ge.    <tab><i>S. L.</i>

<b>Värnlund, Rudolf.</b>    Vandrare till intet. Roman. A. B.  1926. 361 s.      <tab><b>5:75.</b>

Författaren har redan en hel rad arbeten bakom sig, vilka alla mottagits välvilligt av både
kritik oeh publik. Hans föregående produktion har, såvitt anmälaren har sig bekant, helt och
hållet varit av novellistisk art, och föreliggande arbete är alltså det första försöket i romanform.
Motivet, som upptagits till behandling i denna roman, är ej okänt i vår yngre litteratur.
Historien om den unge arbetaren, som kämpar för att vinna klarhet i tidens mångskiftande
problem, och som av erfarenhet och eftertanke föres från de överdrifter, dit hans ungdomliga
temperament lett honom, till en mera borgerligt sansad livsåskådning, den historien har många
gånger förut varierats. Det nya i denna roman är författarens sätt att behandla sitt ämne.
Man lägger ifrån sig den lästa boken med en känsla av beundran inför det lidelsefulla allvar
och den levande och intima sakkunskap, som präglar varje rad. Förf. hör tydligen till de utvalda,
som ha något att säga, och han tycks även äga förmågan att skapa sig en självständig
form för vad han vill ha sagt.    <tab><i>S. L.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Erixon, Sigurd,</b> [utg.]. Möbler och heminredning i svenska bygder. (Tit-
rubr.: Nordiska museet.) D.  1. N. mus.  1925. 4:0.  59 + 248 s. Ill. <i>Ihd.</i>   <tab><b>30:—.</b>

Den livaktighet, vilken f. n. utmärker Nordiska museet i dess verksamhet såväl inåt som
utåt, har tagit sig uttryck ej minst i de talrika, rikt illustrerade publikationer, som på de sista
åren sett dagen. Flera av dessa ha samma författare som denna bok, nämligen Skansens intendent,
S. Erixon. Denna gång är det en stort anlagd bildcorpus (i rotogravyr och färgtryck)
över svenska allmogens hem, vilken skapats av den flitige författaren, vars djupa kunskaper på
området skymta fram i den beledsagande texten. Måtte detta arbete bli ett vapen också i
kampen   för   bevarandet   av  kulturminnena ej blott litterärt, utan i verkligheten och å platsen! <tab><i>A. L.</i>

<b>Hahr, August.</b> Arkitekturen genom tiderna. D. 1, 2. N. o. k. 1926. Ill.
(Natur o. kultur 54,  55.)    <i>Icb.</i>                                               <tab>à <b>2:25,</b> inb. <b>3:—.</b>

1. Antikens byggnadskonst. — 2. Fornkristen. byzantinsk, romansk och islamsk
byggnadskonst.

Prof. Hahrs välkända arkitekturhistoria har sedan länge varit utgången i bokhandeln. Så
mycket välkomnare är det att av denne framstående kännare å byggnadskonstens område erhålla

en ny, populär bearbetning av det rika fältet. I föreliggande två volymer — vilka skola efterföljas
av andra, hoppas man! — behandlas antikens byggnadskonst (1) samt fornkristen, byzantinsk,
romansk och islamsk byggnadskonst (2). De senaste årens nya givande forskningsrön äro
här gjorda fruktbärande på ett otroligt prisbilligt sätt.    <tab><i>A. L.</i>

<b>Josephson, Ragnar.</b> Hur Rom byggdes under renässans och barock. N.
o. k.  1926.  162 s.   Ill., litt. <i>Ici.</i>                                                <tab><b>7:50,</b> inb. <b>9:25.</b>

En populär och sakkunnig, rikt illustrerad skildring av den period i Roms byggnadshistoria,
som jämte antiken gett staden dess definitiva prägel — som ett koncentrat av den
västerländska kulturen i gemen. Kompletterar Schücks Rom. Utmärkt, ej minst för alla som
syssla med moderna och historiska stadsbyggnadsproblem av olika slag.    <tab><i>A. L.</i>

<b>Poulsen, Frederik.</b> Gamla Orientens konst. Övs. [fr. da.] av Holger Nyblom.
Sk.     1926.     155  s.    Ill., kart., litt.   <i>Ibaa.</i>                                      <tab><b>3:50.</b>

Föreliggande bok bildar fortsättningen till D:r Poulsens förut (Bibl.-bl. 1926, sid. 48) omnämnda
(numera till samma förlag övergångna) bok »Urtidens och Egyptens konst» och skildrar konsten
i äldre tid i det gamla Babylonien, Assyrien, Persien och det hetitiska riket (i Mindre Asiens inre)
samt slutar med ett kapitel om det judiska folkets konst eller snarare brist på konst. I alla de
nämnda länderna står konsten både kvalitativt och kvantitativt långt under den egyptiska konsten;
det kulturhistoriska inslaget intar därför ett vida större rum i denna bok än i den förra. Konst
och kultur framställas med förf:s kända liv och sakkunskap. Illustrationerna äro talrika men
kunde ha varit bättre. Båda häftena tillsamman bilda en utmärkt orientering i den äldsta
konsten.    <tab><i>M. P. N.</i>

<b>Romdahl, Axel L[udvig].</b>   Göteborgs konstmuseum.   Tvåhundra bilder med
inledande text.    Medéns bokh., Gbg  1925.    319 s.    Ill.    <i>Iic.</i>                   <tab><b>20:—.</b>

Den näst Nationalmuseum rikaste konstsamlingen i Sverige presenterar härmed sina skatter
— från Ehrenstrahl till Otte Sköld i Sverige, från Paris Bordoni till Picasso i utlandet — reproducerade
i vackert autotypitryck. En värdefull volym, som närmast kan räknas som ett
monument över den nu avslutade installeringen av museet i den nya byggnaden vid Götaplatsen,
ett av de många monument som Göteborgs stad och enskilda borgare upprest åt konst och
vetenskap.    <tab><i>A. L.</i>

— — .    Det moderna måleriet och dess förutsättningar.   En orientering.  N. o. k.
1926.     155  s.    Ill.    (Natur o. kultur 56.)    <i>Iebc.</i>                       <tab><b>2:25,</b> inb. <b>3:—.</b>

Spirituellt och lättfattligt skildras här den märkliga utvecklingsprocess i det moderna måleriet
varigenom strävan efter natursanning, som mer eller mindre medvetet behärskade måleriet mot
sekelslutet, omvandlats till ett begär att i expressiv linje och färg tolka motiven, oberoende av
»likheten». Boken, tyvärr lite magert illustrerad, torde kunna tjäna mången till ledning, som
känt sig undrande inför de moderna rörelserna i konsten.    <tab><i>A. L.</i>

<b>Westholm, Sigurd.</b> Bostadsbyggande och hembygdsvård. Gle. bokh. 1926.
49 s. Ill.    (Samfundet för hembygdsvård.)    <i>Ic.</i>                                           <tab><b>2:25.</b>

Stockholms stadsarkitekt lär oss med väckande ord och bilder att känna ansvar inför den
gamla byggnadskulturen och ger därjämte praktiska vinkar om hur vi skola inrätta vackra och
ändamålsenliga en- och tvåfamiljshus.    En liten bok som ej bör saknas i något bibliotek.  <tab><i>A. L.</i>

</chapter>
<chapter name="K. Historia.">
<h3>K. Historia.</h3>
<b>Bonnesen, Sten.</b> Peter den store. Nst. 1925. 410 s. (Urvärldshistorien.)
<i>Kmab.</i>                                                                                       <tab><b>7:75,</b> inb. <b>8:75.</b>

Denna bok, som av den historiska sakkunskapen fått de bästa lovord, innehåller såväl en
framställning av Rysslands historia under Peter, som en särdeles lyckad teckning av tsarens
egendomliga personlighet med dess blandning av hänsynslös kraft och ynklig feghet.    Förf. har

lyckats att på ett fängslande sätt framlägga den nyaste forskningens resultat på den nordiska
liksom på den allmänt europeiska politikens område under det stora nordiska krigets tid, och
boken har ett betydande värde även såsom bidrag till svensk historia.    <tab><i>A. H.</i>

<b>Brusewitz, Per Emil.</b> Världsrevolutionens vapensmedja. 2 uppl., tillökad
med fem kapitel, efter ny studieresa på motorcykel genom Sovjetunionen 1925.
See.     1925.    228 s.    Ill., portr.    <i>Kmac.</i>                                                    <tab><b>3:—.</b>

En med senaste tillgängliga uppgifter kompletterad artikelserie, som förut publicerats i »Det
nya Sverige», juli—december 1924. Förf. söker här ge en bild av de ekonomiska förhållanden,
som inträtt i samband med reaktionen mot »NEP» (den nya ekonomiska politiken), och redogör
även för andra viktiga faktorer, som varit eller väntas kunna bli bestämmande för utvecklingen.
Förf. ådagalägger här samma välvilliga uppfattning som i sina föregående arbeten om det bolsjevikiska
Ryssland (jfr Bibl.-bl. 1921, s. 105, resp. 1924, s. 23) och anser sig kunna konstatera
en fortskridande förbättring. Gent emot den pessimism, som kommit till uttryck i Anton
Karlgrens samtidigt utkomna arbete »Bolsjevikernas Ryssland» (jfr nedan), har Brusewitz invänt,
att de ansvariga sovjetmyndigheterna allvarligt bemöda sig om att råda bot mot de påtalade
missförhållandena. Båda böckerna äro i varje fall såsom intressanta tidsdokument väl värda
att införlivas med folkbiblioteken.    <tab><i>A. H.</i>

<b>Danielsson—Kalmari, J[ohan] R[ichard].</b> Finland under gustavianska
tiden. Övs.  [fr. fi.] av Hugo E. Pipping.     1—2.    Nst.  1925.    <i>Kdda.</i>        <tab><b>18:—.</b>

1.     1771—1786.    2.     1786—1789.

Föreliggande arbete utgör början av ett stort verk av den bekante finske historikern
Danielsson—Kalmari. Verket, varav på finska utkommit 6 band, är avsett att sträcka sig fram
till Alexander II:s tronbestigning. Det är sakrikt och innehåller även utdrag av samtida brev
och dagböcker. Dessa båda första delar behandla till mycket stor del Göran Magnus Sprengtportens
insats i Finlands historia, och denna har författarens sympati i högre grad än vad han
torde förtjäna. Att den finska självständighetssträvan hade några djupare rötter under den avhandlade
tiden, synes mig författaren icke ha visat. För oss svenskar utgöra dessa delar ett
nyttigt komplement till Odhners verk, och det är glädjande att från finskan översatts ett arbete
som detta, vilket möjliggör för oss att taga del av den rent fennomanska uppfattningen av
historien, och det är nog så lärorikt.     <tab><i>S. Sch.</i>

<b>Karlgren, Anton.</b> Bolsjevikernas Ryssland. A. B. 1925. 350 s. Ill.,
portr.    <i>Kmac.</i>                                                                        <tab><b>12:50,</b> inb. <b>15:50.</b>

Förf., framstående sla.visk filolog och kännare av det förrevolutionära Ryssland, framlägger
här några resultat av studier i bolsjevikernas politiska och ekonomiska litteratur samt sina
personliga intryck från en resa i Ryssland sommaren 1924. Han fäller en hård dom över hela
det bolsjevikiska systemet och anför drastiska exempel på den nya byråkratiens oduglighet och
besticklighet, den vanvettiga skolpolitiken, de grymma och meningslösa förföljelserna mot ännu
kvarlevande borgerliga element (däribland många vetenskapsmän). Flera uttalanden stå i skarp
motsättning till de optimistiska omdömen, som fällas i den ungef. samtidigt utkomna boken
»Världsrevolutionens vapensmedja»  av P. E. Brusewitz (jfr ovan).    <tab><i>A. H.</i>

<b>Krapotkin, Peter.</b> Franska revolutionen 1789—1793. Övs. [fr. ry.]. D. 2.
Bokförl. Brand 1926.    365  s. (Saml. skr.)   <i>Kjd.</i>                                        <tab><b>4:—.</b>

2.    Från   septemberdagarna  år  1792 till reaktionen den 9 thermidor (1794).

Denna del av arbetet bär samma prägel som den föregående (jfr. Bibl.-bl. 1926. s. 53).
Som en särskild förtjänst måste man räkna författarens stora intresse för allt, som rör bönderna
och jorden, och häri ligger arbetets största värde.    <tab><i>S. Sch.</i>

<b>Lindskog, Claes.</b>    Grekiska hjältar och ideal.    H.  G.   1925.    285 s. <i>Kaac.</i> <tab><b>10:—,</b> inb. <b>14:—.</b>

Med föreliggande bok lämnar professor L. ett motstycke till sin bekanta bok »Grekiska
kvinnogestalter» (Bibl.-bl. 1923, s. 203); denna gång skildrar han manliga gestalter ur Greklands
mytologi och historia. Skildringarna av de mytiska hjältarna (Prometheus, Herakles, Achilleus och
Odysseus,   Oidipus, Hippolytos) utgöra framför allt en karakteristik, i vilken dessa gestalter bli

uttryck för vissa sidor av grekiskt väsen; läsaren får även följa deras behandling hos de stora
grekiska diktarna och deras starka inverkan på modern litteratur (t. ex. Prometheus hos Viktor
Rydberg). Den avdelning, som behandlar historiska personligheter, upptager utom statsmän
(Solon, Themistokles, Perikles, Kleon, Alkibiades, Dion, Epameinondas, Demosthenes, Alexander,
Agis och Kleomenes) även Sokrates. Dessa namn äro så valda, att läsaren jämte en karakteristik
av den grekiska historiens stormän får göra bekantskap med de viktigaste brytningsperioderna
i Greklands historia från dess början till självständighetstidens slut.    <tab><i>M P. N.</i>

<b>Olrik, Hans.</b> Riddarväsen och korstågskultur. Övs. fr. da. av Axel Nihlén.
Nst.     1925.     160 s.    Ill., litt.    (Kulturhist. bibl.)    <i>Kab.</i>                             <tab><b>4:—.</b>

Den berömde danske historikern Hans Olrik ger i sitt i serieverket Kulturhistoriskt bibliotek
ingående arbete en skildring från medeltidens glanstid. Riddarväsendet behandlas ur olika synpunkter.
Såväl borgarna som livet inom desamma skildras åskådligt liksom tornerspelen och krigföringen
under riddartiden. Förhärligandet av kvinnan i riddardikten belyses. Förf. nöjer sig ej med
blott en teckning av riddarväsendets konturer utan söker även framställa dess grundtanke. Dess
ursprung ser han i germanernas höga uppskattning av krigarna. Kyrkan förmådde särskilt i
korstågen att taga krigarandan i sin tjänst. Korstågskulturen skildras liksom den inverkan på
de   västerländska   samhällena,  som   beröringen med den arabiska kulturen vållade.    <tab><i>E. N—nn.</i>

<b>Richert, Johan.</b>    Barrabas.    En tidsskildring.    A. & W.  1925.   172 s. <i>Kff.</i> <tab><b>4:50.</b>

En samling reflexioner och betraktelser över skilda ämnen, av förf. tämligen lösligt knutna
vid skildringar av situationer och platser i den gamla kejsarstaden Wien—Wien före världskriget.
Några av dessa reflektioner äro onekligen både träffande och välformade. Tyvärr understrykes
bristen på aktualitet genom den olyckliga anknytningen till staden, som ej längre är vad den
då var.    Tidsskildringar äro ömtåligt gods.    <tab><i>S. L.</i>

<b>Sjöberg, Ragnar.</b> Drottning Christina och hennes samtid. L. H. 1925.
336 s.   Ill., portr.    <i>Ked.</i>                                                                             <tab><b>7:50.</b>

I den rika litteraturen om drottning Kristina på olika språk har hittills saknats en populär
svensk biografi av den berömda drottningen. Denna lucka fylles genom R. Sjöbergs bok. För
att förklara Kristinas gåtfulla personlighet framställer författaren henne efter Bildts mönster som
en egocentrisk nervös kvinna. Arbetet lider tyvärr av vissa felaktigheter. Vid själva tronavsägelsen
riktade böndernas talman enligt det engelska sändebudet Whitelockes uppgift en varm
vädjan till drottningen att avstå från sin avsikt. Förf. åter framställer situationen som om från
intet håll någon önskan härom frambars. Över huvud synes förf. ej tillräckligt uppskatta drottningen.
Man får ej någon uppfattning av t. ex. hennes förmåga att bedöma det internationella
maktläget eller av de förutsättningar hon i övrigt ägde för att bli en betydande regent. <tab><i>E. N—nn.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Ackté, Aino.</sc> Minnen och upplevelser. 1. Fah. 1925. 340 s. Ill.,
portr.    <i>Lb.</i>                                                                                                <tab><b>10:—.</b>

I en livfull och medryckande stil skildrar förf. sina konstnärliga strider och segrar ända
från 17-åringens första lilla framgång i Helsingfors universitets solennitetssal till de stora triumferna
på tiljan i världsstäderna Paris och New York. Att huvudpersonen i ett arbete med titel
»Minnen och upplevelser» skall vara förf. själv ligger i sakens natur, och dock skulle det varit
till stor fördel, om förf. varit något mindre egocentrisk i sin skildring. Med tanke på det rika,
pulserande musikliv, som förf. varit med om och den konstnärliga miljö, i vilken hon levat
under sin 26-åriga artistbana, hade man kunnat vänta sig att få veta något mera. Sida upp
och sida ner behandlas med minutiös noggrannhet alla svarta intriger och alla lumpna och
småaktiga angrepp mot konstnärinnan från överordnades, kamraters och recensenters sida.
Hennes uttalanden om forna kolleger präglas av en skärpa, som stundom får en bismak av
jalousie de metier. Vidgade vyer och en öppen blick hos förf. för det väsentliga i tidens
konstnärsliv, och så en liten tillsats av förstående och förlåtande humor skulle förlänat den
vackert utstyrda och rikt illustrerade boken ökat värde.     <tab><i>C. E.</i>


<sc>Beethoven, Ludwig van.</sc> <b>Norlind, Tobias.</b> Beethoven och hans tid. H. G.
1924[-25].    427 s.    Ill. portr., litt.    <i>Lb.</i>                                                   <tab><b>12:—.</b>

En brett anlagd skildring av B: s liv och verksamhet, där dock det anekdotmässiga och
oväsentliga tillmätts alltför stort utrymme. Genom brister i dispositionen har vidare
framställningen, som alltigenom är föga vårdad, kommit att tyngas av onödiga upprepningar.
Arbetet äger, trots de gjorda anmärkningarna, ett visst värde genom mängden av särskilt
biografiska uppgifter. Givetvis når det icke upp till Bekkers skildring av Beethoven, som betingar
samma inköpspris.    <tab><i>E. S—m.</i>

<sc>Davies, W[illiam] H[enry].</sc> En luffares självbiografi. Övs. fr. eng. av Agnes
Hansson.    Nst.  1926.    312 s.    <i>Lb.</i>                                           <tab><b>4:75,</b> inb. <b>6:50.</b>

En skildring av en landstrykares upplevelser i England och Amerika på 1890-talet, som
redan genom de autentiska inblickar den ger i de eviga vandrarnas värld har ett betydande
mänskligt och socialt intresse. Därtill kommer att förf. själv är en egendomlig och fängslande
bekantskap. Han har inte endast en stark naturkänsla, vilket kanske inte är så vanligt men
dock mindre underligt hos en luffare; han har också en brinnande törst efter god litteratur,
som alltid vid tillfälle driver honom till folkbibliotekens läsesalar. Själv författar han — dikter
som han efter många svårigheter lyckas få tryckta och som då de bli kända göra honom
berömd — sin självbiografi skrev han 1907, vid 37 års ålder i en enkelt naturlig stil, som är
ett talande vittnesbörd om förf:s litterära kultur och smak.    <tab><i>B. M.</i>

<sc>De Geer, Louis.</sc> Politiska-hågkomster från åren 1901—1921. Nst. 1926.
115 s.    <i>Lc.</i>                                                                                                <tab><b>3:75.</b>

Landshövding L. de Geer (f. 1854) ger en översikt över de frågor, i vilkas handläggning
han under sin politiska bana deltagit och den ståndpunkt han intagit. Det utmärkande för
honom har varit en allmänt liberal grundsyn kombinerad med en utpräglat konciliant läggning.
Hans avgjorda sympatier för det organiserade fredsarbetet uteslöto ej en starkt försvarsvänlig
ståndpunkt under orostiden före världskrigets utbrott, och hans hållning vid 1914 års politiska
brytningar ledde till hans utträde ur liberala partiet och uteslutande ur riksdagen. Det främsta
värdet i minnena torde ligga i den bekantskap de förmedla med en starkt ansvarsmedveten
politisk personlighet. Uppmärksamheten koncentreras givetvis främst kring de båda tillfällen
då de G. spelade en mera framskjuten roll: i det misslyckade försöket att bilda ministär efter
borggårdstalet 1914 och den korta »statsministeTepisoden» 1920—21; men förf:s diskreta
förbehållsamhet gör att ej heller här minnena ge nämnvärt av nya upplysningar.              <tab><i>K.  T.</i>

<sc>Ekeblad, Claës Julius.</sc> <b>Erdmann, Nils.</b> Hemma och borta på 1700-talet.
Ur greve Claës Julius Ekeblads brevväxling med Gustaf III:s broder, prins Carl,
samt unga diplomater och kammarherrar.   W. & W.   1925.    239 s.    <i>Lc.</i>    <tab><b>4:75.</b>

Nils Erdmann har utom Bozas resor (jfr ovan s. 162) även publicerat en del brev till Claës Julius
Ekeblad. Det är utdrag ur den stora Ekebladska handskriftsamlingen, som i två volymer förvaras
i Kungl. Biblioteket. Breven äro skrivna av prins Carl, Gustaf III:s bror, greve Fredrik
Adolf Löwenhielm, friherre F. U. von Friesendorff, friherre J. F. von Nolcken m. fl. till den i
lantlig tillbakadragenhet levande Ekeblad. De innehålla många lustiga bidrag till skandalkrönikan,
tidens   kultur-   och sedehistoria.    Några personalnotiser i slutet underlätta orienteringen. <tab><i>Hj. L—n.</i>

<sc>Fersen, Axel von.</sc> Axel von Fersens dagbok. Utg. [o. övs. fr. fra.] av
Alma Söderhjelm.    D.  1.    A. B.    1925.    447 s.    Ill., portr.    <i>Lc.</i>            <tab><b>15:—.</b>

På Stafsund förvaras Axel von Fersens vidlyftiga dagbok för perioden 1791—1809 omfattande
tjugotusen sidor. För åren 1791—1793 utges den i översättning och i sammandrag med
inledande kapitel av doktor Alma Söderhjelm. Det franska kungaparets öde från flyktförsöket
1791 och de många planerna på åstadkommande av en revolution mot Frankrike, dess bildande
och misslyckandet under kriget utgör dagbokens väsentliga innehåll. Utgivaren har tidigare
använt dagboken för sin skildring En politisk salong i Bryssel i samlingen Revolutionärer och
emigranter. Av särskilt intresse äro de partier i dagboken, som belysa Fersens förbindelse med
Marie Antoinette. Trots den djupa känsla han otvivelaktigt hyste för henne och det omfattande
arbete,  som han företog för att söka stödja eller rädda henne och hennes gemål, var han



samtidigt upptagen av ett ganska egendomligt förhållande till madame Sullivan och hennes omgivning.
Motsatserna mellan de olika emigrantkotterierna skildras och de ofta fantastiska politiska
drömmerier, som de franska aristokraterna under landsflyktens första år hängåvo sig åt, belysas
klart. Arbetet lämpar sig endast för något större bibliotek. Dess tillägnande förutsätter vissa
kunskaper om franska revolutionens historia.    <tab><i>E. N—nn.</i>

<sc>Gorki[j], Maxim,</sc> [pseud. f. <i>Aleksej Maksimovitj Pjeskjov</i>]. Mina universitet.
Fr.  ry. av Ellen Rydelius.    Sv. andelsf.   1925.  374 s.    <i>Lb.</i>                        <tab><b>7:—.</b>

Boken är den tredje i raden av Maxim Gorkijs berömda självbiografiska verk, i vilka han
nått höjden av sitt författarskap. Här skildrar han sina »universitetsår» som bagarlärling och
järnvägsarbetare, sina första litterära försök och sitt betydelsefulla sammanträffande med Vladimir
Korolenko, av vilken han ger en levande och vacker bild. Med gripande konst och lugn
objektivitet målar han all den mänskliga råhet, han sett omkring sig, på ett sätt, som låter
hjärtanas tragik skymta fram under den grova och brutala ytan. En hemsk bok, men en utom-
ordentlig bok, som är oumbärlig för var och en, som söker förstå det ryska folkets psyke. <tab><i>R.  W. R.</i>

<sc>Hierta, Lars.</sc> Självbiografi. Med talrika bilagor. Utg. av Gustav A. Aldén.
L. H.     1926.     132 s.    Portr.    <i>Lc.</i>                                                            <tab><b>4:50.</b>

De självbiografiska anteckningar, som Lars Hierta (f. 1801, d. 1872) år 1863 nedskrev, ha
tidigare varit publicerade men äro nu längesedan utgångna ur bokhandeln. Huvudparten av
framställningen ägnas åt L. H:s barndoms- och ungdomsminnen från Uppsala (fadern var
akademieräntmästare därstädes) samt hans insats som publicist och riksdagsman. För kännedomen
om förutsättningarna för den liberala oppositionen under 1800-talets förra hälft komma dessa
anteckningar trots sin knapphändighet alltid att bli ett betydelsefullt dokument — störst
intresse har redogörelsen för de närmare omständigheterna vid grundandet av Aftonbladet. —
Som bilagor publiceras delvis förut ej tryckta handlingar belysande L. H:s förhållande till Georg
Adlersparre, Oskar I, biskop Thomander m. fl.    <tab><i>K.  T.</i>

<sc>Ligne, Hélène de.</sc> <b>Percy, Lucien.</b> Furstinnan Hélène de Ligne. En förnäm
dams levnadshistoria från sjuttonhundratalet. Övs. [fr. fra.] av Elin Palmgren,
f. Norrman.    Nst.  1924.    408 s.     <i>Lb.</i>                             <tab><b>7:25,</b> inb. <b>9:—.</b>

Boken har två avdelningar, en som utgör Héléne Maccalskas anteckningar från hennes
nionde och till hennes fjortonde år, d. v. s. den tid då hon uppfostrades i klostret Abbaye-aux-Bois,
en andra som beskriver hennes liv fram till hennes giftermål med greve Potocki år 1792.

Den första delen ger en trogen bild av 1700-talets flickuppfostran inom aristokratien.
Denna skedde alltid i en förnäm klosterpension, ty med sina döttrars utbildning hade aristokratiens
damer aldrig tid. Men inom klosterportarna trängde bullret av stora världen utanför,
och det hör till det icke minst intressanta i boken, att den unga polska furstinnan, som av
omständigheterna placerats i en fransk flickpension, väl förstod att uppfånga och återgiva ekot
av livet därute.

Den senare delen är en rekonstruktion av Hélénes levnadshistoria från den dag hon vid
15 års ålder lämnar klostret för att gifta sig med furst Charles de Ligne och till hennes andra
giftermål med sin landsman greve V. Potocki, vars hustru hon nästan med våld tränger undan
från mannen.

Furstinnan de Ligne hör icke till de mest framstående av tidens förnäma kvinnor, men
hon kom i beröring med en mängd betydande mänskor både hos sin farbror, furstbiskopen av
Vilna, och genom sitt gifte med furst de Ligne, mänskor som framträda i boken och stundom
fylla hela kapitel, så t. ex. den äldre furst de Ligne och hans förbindelser med Katarina II och
Josef II, och därjämte var hennes levnadshistoria i hög grad romantisk. Man kan icke utan
ett starkt intresse läsa boken, och är man förut i någon mån bekant med förhållandena före
franska   revolutionen,   njuter man säkerligen mera av densamma, än man eljest skulle ha gjort. <tab><i>J. F.</i>

<sc>Linné, Carl von.</sc> <b>Malmeström, Elis.</b> Carl von Linnés religiösa åskådning.
Diak.   1926.    255  s.   Litt. <i>Lc.</i>                                                          <tab><b>6:25.</b>

En ingående vetenskaplig undersökning av stort intresse för förståelsen av personlighetssidan
hos   vår   frejdade   landsman.    Förf., som redan genom tidigare skrifter dokumenterat sig

såsom Linné-kännare, ger här en helhetsbild av dennes religiösa åskådning, tecknad mot bakgrunden
av hans samtids teologiskt-religiösa tankegångar. Efter en synnerligen lärorik framställning
av upplysningstidens teodicé-spekulationer, deras utbredning och innebörd, ger förf. en
bild av Linnés personliga utveckling, varvid han låter år 1748 beteckna en avgörande brytning
i dennes inre liv. Det nämnda året innebär för Linné en vändning från optimism till pessimism.
De båda följande huvudavdelningarna behandla Linnés religiösa naturuppfattning —
betonandet av naturens underbara harmoni, den numinösa naturkänslan, vissheten om att vara
korad till naturens tolk — och hans tro på en sedlig världsordning, särskilt framträdande i hans
om en inre kamp vittnande, egenartade tankar om en nemesis diznna. Förf. betonar till slut,
och givetvis med rätta, att »Linnés religiösa åskådning är snävare än hans religiösa tro och ej
gör denna full rättvisa»  (s. 233).    <tab><i>E. E-m.</i>

<sc>Lovén, Nils.</sc> <b>Österling, Anders.</b> Nicolovius och Söderslätt. Kring de
gamla prästgårdarna i Skåne.    A.  B.  1925.     175  s.    Ill., portr.    <i>Lc.</i>    <tab><b>4:75.</b>

Ingår även i Svenska akademiens handlingar från år 1886, d. 35. Ö:s minnesteckning över
kyrkoherde Nils Lovén (1796—1858) karakteriserar L:s person, hans prästerliga gärning och hans
vittra mödor som översättare av Camoëns och Dante samt som författare till det av honom själv
föga aktade mästerverket »Folklifvet i Skytts härad» (jfr Bibl.-bl. 1926, s. 64). Den kongenialt
gjorda teckningen av den älskvärde prästmannen med sin varmt humoristiska syn på livet och
sin på en gång starka och rörande kärlek till den sydskånska hembygden och dess allmoge fyller
samtidigt på ett utomordentligt lyckligt sätt förf:s intention att ge »en bild av det äldre
folklivet i södra Skåne med prästgården som centrum». Bildmaterialet är av betydande
kulturhistoriskt intresse.    <tab><i>K.   T.</i>

<sc>Pellico, Silvio.</sc> I fängelse. Övs. fr. ital. av Florrie Hamilton. A. & W. 1925.
257 s.    (Litteraturens mästare.)    <i>Lb.</i>                                                           <tab><b>4:75.</b>

Det är Silvio Pellicos klassiska bok Le mie prigione, som i flera upplagor översatts till de
flesta språk, vilken nu, i en ny och vårdad tolkning, överflyttats till svenska. Förf. hade dömts
till döden år 1822 på grund av politiska skäl; hans straff ändrades till femton års hårt fängelse.
Hans litterära bana blev härigenom bruten. Men hans namn lever genom denna bok. Det är
anteckningar från hans fängelsetid — hans erfarenheter och iakttagelser. Den blida försonligheten,
den styrka med vilken han bar sitt lidande, den lugna, flärdfria stilen, den själsadel, som
slår en till mötes, förlänar en verklig storhet åt hans verk och med rätta räknas därför hans bok
till de klassiska, som ständigt leva.    <tab><i>Hj. L—n.</i>

<sc>Söderman, August.</sc> <b>Jeanson, Gunnar.</b> August Söderman. En svensk tondiktares
liv och verk.    A. B.     1926.   354 s.    Ill., portr., litt.    <i>Lc.</i>             <tab><b>7:50.</b>

Författarens framställning innefattar både en väl tecknad levnadsbild av den svenske tonsättaren
och en fint avvägd, musikhistoriskt utmärkt motiverad, värdesättning av hans konstnärliga
produktion. Det i hög grad underhållande arbetet lämpar sig förträffligt för de större
och medelstora folkbiblioteken.    <tab><i>E. S-m.</i>

<sc>Thorsson,  Fredrik Vilhelm.</sc>    <b>Vennerström, Ivar.</b>    F. V. Thorsson.    En
minnesskrift.    Tiden.  1926.    333 s.    Ill., portr.    <i>Lc.</i>                                  <tab><b>3:75.</b>

»Svea rikes skattmästare» och »Hela Sveriges farbror Thorsson» äro de betecknande rubrikerna
på ett par av de sista kapitlen i skildringen av F. V. Thorssons livsgärning. Dessa båda
epitet ge ett vältaligt uttryck för den plats Th. under sina sista år intagit i folkmedvetandet.
Svårare torde det för många av den yngre generationen vara att föreställa sig den tid, då den
på sistone av alla respekterade och vördade arbetarledaren var en ung, hänsynslös agitator, vars
förtjänster som karaktär och arbetsförmåga först långsamt vann erkännande utom hans eget parti.
För de många, som personligen endast i minnet ha bilden av den <i>gamle</i> Thorsson, bör det
vara av intresse att begagna det tillfälle som här erbjudes att också stifta närmare bekantskap
med den unge Th. under hans tidigare kamp- och arbetsfyllda år.    <tab><i>J—i.</i>

<sc>Trenck, Fredrik von der.</sc> En äventyrare. Friherre Fredrik von der Trencks
märkvärdiga levnadshistoria. Övs. [fr. ty.] av Carl Ridderstad. A. & W. 1925.
196 s.    <i>Lb.</i>                                                                                                <tab><b>4:50.</b>

Den östpreussiske, sedermera naturaliserade österrikiske friherren von der Trencks levnadshistoria
med   den  inblick den ger i 1700-talets krigarliv och hovliv m. m. finner väl alltid sin


publik, fastän arbetet enligt min mening icke kan vara av intresse för mindre bibliotek. Värdefullast
är skildringen av T:s hårda fångenskap i Magdeburg, som förorsakades av hans förhållande
till Fredrik II:s syster, prinsessan Amalia. Arbetet slutar med hans befrielse ur fångenskapen.
Ett kort tillägg omnämner hans sorgliga slut under franska revolutionen.    <tab><i>S. Sch.</i>

<sc>Wrangel, F[redrik] U[lrik].</sc> Minnen från konstnärskretsarna och författarvärlden.
Nst.  1925.    346 s.    Ill., portr.    <i>Lc.</i>                       <tab><b>13:—,</b> inb.  <b>15:—.</b>

Den sjuttioårige kulturhistorikern framlägger här sina minnen från sammanträffanden med
författare och konstnärer i Stockholm och utlandet, tecknade med minnesgod och välvillig hand.
Efter några studieår i Düsseldorff, där han vid Fagerlins hand själv studerade efterklangsmåleriet
och »brunsåsen», kom han via Venedig och München med dess friskare vindar till Paris, där
den unga svenska konsten just då höll på att arbeta sig fram till den riktning, som senare tog
gestalt i Konstnärsförbundet. Under 90-talet rörde han sig övervägande bland de litterära
kretsarna i Stockholm, för att några år efter sekelskiftet åter befinna sig i Paris, denna gång
bland futurister och kubister. Med världsmannens — och bohemienens — ledighet har han
rört sig i dessa skiftande miljöer och trivts i dem alla — att i sin ålders höst kunna som
likasinnad umgås med Yngve Berg och Bertil Lybeck efter att ha startat som kamrat till Axel
Kulle och August Jernberg torde vara ett ganska sällsynt konststycke. Utan att äga någon
djupare originalitet ge dessa skildringar livfulla och omväxlande bilder från vardagsliv och
fester; tyngdpunkten torde ligga i Stockholmsminnena, med Utile Dulci, förhållandet till Strindberg
och bröllopet på Blå Jungfrun. Framställningen är som alltid hos denne författare ledig
och naturlig.     <tab><i>T. K.</i>

</chapter>
<chapter name="M. Antropologi och folkkunskap.">
<h3>M. Antropologi och folkkunskap.</h3>
<b>Günther, Hans F.</b> Europas raser. Övs. [fr. ty.] av Birgit Lange. A. & W.
1925.    239 s. Ill., kart.    <i>Ma.</i>                                                                   <tab><b>10:—.</b>

Günther är väl f. n. Tysklands mest uppmärksammade företrädare för en viss riktning,
svärmeriet för nordiska rasen. Man håller denna ras — kännetecknad av hög växt, långt huvud
och anlete, ljust hår och blåa ögon — för bärare av utomordentliga andliga egenskaper och så
värdefull, att kulturens framtid i hög grad hänger samman med dess. Denna rörelse har väckt
mycket liv i Tyskland och fått många hänförda vänner men också bittra fiender. Günther är
skarpsinnig och skicklig skriftställare men knappast mogen fackantropolog.

I denna bok ger han en framställning av europeiska rasernas kroppsliga och andliga daning,
kraftigt hävdande sina synpunkter. Vad fackmannen främst har att klandra, är att Günther tar
spörsmålen för enkelt, stundom bygger på lös grund och framför allt uppskattar Europas raser
ensidigt och orättvist.    <tab><i>Rg.</i>

</chapter>
<chapter name="N. Geografi.">
<h3>N. Geografi.</h3>
<b>Bolin, Gunnar, Östman, Nils,</b> o. <b>Hedberg, Tor.</b> Djurgården förr och
nu.    Tisell 1925.    4:o.    340 s.    Ill., portr., kart., litt.    <i>Ncd.</i>                   <tab><b>40:—.</b>

Från Magnus Ladulås' tid till Gustaf V:s följer läsaren i denna bok den fagra Djurgårdens
öden. Tonvikten är lagd på de arkivaliska och historiska områdena, och för forskningens
gedigenhet svara namnen på resp. stads- och rådhusarkivarierna (de två första författarnamnen).
Men boken har vidare betydelse än blott för Stockholmare. Genom sin vederhäftighet,
överskådlighet och lättlästhet är den nämligen förebildlig för det sätt, varpå hembygdsforskningens
resultat  kunna  och   böra läggas fram överhuvudtaget.    Boken är utomordentligt väl illustrerad. <tab><i>A. L.</i>

<b>Bolinder, Gustaf.</b> En färd till moréns land. Wahlström 1925. 234 s.
Ill.    <i>Np.</i>                                                                                                     <tab><b>6:50.</b>

Förf. har företagit en rekognosceringstur till spanska Marocko för att utröna, om etnologiska
undersökningar kunde bedrivas där under nuvarande förhållanden, och boken innehåller, jämte
ett par kapitel om invånarna, hans reseminnen, bland vilka intresset väsentligen fästes vid hans
iakttagelser om Rif-kriget.    För större bibliotek.    <tab><i>S. S.</i>


<b>Böök, Fredrik.</b> Resa till Jerusalem våren 1925. Nst. 1925. 304 s. Ill.,
portr.    <i>Noa.</i>                                                                           <tab><b>12:—,</b> inb.  <b>14:50.</b>

Jag är benägen att sätta Palestina-färden främst bland förf:s resor. Han har besökt de
heliga orterna, studerat judiska åkerbrukskolonier, bevittnat oroligheterna i samband med påskoffret
i Garizim, bevistat det märkligt högtidliga öppnandet av Jerusalems universitet och varit
med om mycket annat, vilket allt skildras med den brio, som man känner från förf:s tidigare
böcker av samma slag. Vad som dock framför allt fängslar uppmärksamheten är hans allsidiga
diskussion av den intressanta och aktuella Palestina-frågan eller zionismen och dess framtidsutsikter
samt judiska och arabiska uppfattningar och ställningstaganden. »Palestinaresan» synes
mig väl förtjäna en plats i större bibliotek. — Illustrationerna bestå av teckningar, utförda av
den i resan deltagande artisten Gunnar Lindwall.    <tab><i>S. S.</i>

<b>Hagenbeck, John.</b> Indien. Upplevelser och äventyr. Till sv. [fr. ty.] av
Birger Mörner.    N. o. k.  1925.     194 s.    Ill., kart.    <i>Nob.</i>         <tab><b>6:—,</b> inb. <b>7:75.</b>

Boken har, som man av författarnamnet kan vänta, ett övervägande biologiskt intresse.
Läsaren får vara med om spännande tiger- och leopardjakter m. m. dylikt. Men Hagenbeck
intresserar sig även för andra saker och har kommit i beröring med människor av det mest
olika slag. Nyhetsvärde torde framför allt hans skildring av Andamanerna ha. I fråga om
Java sympatiserar han med infödingarna, på samma gäng som han beundrar det holländska
styrelsesättet (man får hoppas, att förhållandena väsentligt förbättrats sedan Multatuli skrev
Max Havelaar).    <tab><i>H. Sg.</i>

<b>Lewenhaupt, C[laës] A[dam] C[arl],</b> Sicilien, Malta och Stromboli. A. B.
1925.    224 s.    Ill.    <i>Ni.</i>                                                                             <tab><b>8:50.</b>

Innehållsrik liksom många av förfcs böcker. Han skildrar Palermo, Siracusa, Catania, Taormina,
Messina och andra Siciliens städer med deras minnen, konstskatter, ruiner m. m., han återger
ett stycke siciliansk historia och berättar om Etna, han har besökt Malta och dess huvudstad
och gjort en liten tur till Lipariska öarna.    Lämpar sig väl för större bibliotek.   <tab><i>S. S.</i>

<b>McGovern, William Montgomery.</b> I förklädnad till Lhasa. Redogörelse
för en hemlig resa genom det mystiska Tibet. [Övs. fr. eng.] A. B. 1924.
377 s.    Ill.    <i>No.</i>                                                                                       <tab><b>12:75.</b>

Förf., en högt bildad man, lyckades, klädd som tibetansk tjänare, vandra genom en stor del
av Tibet och tränga in i själva huvudstaden, som endast få européer sett. Kraftigt och segt stod
han mot alla mödor och visade i vanskliga ögonblick stor slughet och själsnärvaro. Sina egentliga
vetenskapliga landvinningar säger han sig spara till en annan bok. I denna ger han främst
färdens upplevelser och äventyr men också rätt utförliga skildringar av land och folk. Särskilt
dröjer han vid Tibets utveckling och framsteg under senare år.

Bilderna äro talrika men ej alltid goda, vartill väl oundvikliga yttre hinder äro skuld.    <tab><i>Rg.</i>

<b>Oljelund, Ivan.</b> Från Sorrento till Akropolis. Några utlandsbilder. Tiden
1925.     153 s.    <i>Na.</i>                                                                                   <tab><b>3:50.</b>

Torde närmast kunna karakteriseras som lättlästa resekåsener och stämningsbilder från
Syd-Italien och Aten.    Några äro obetydliga, flera intressanta, stilen ledig.    <tab><i>S. S.</i>

<b>Rosberg, J[ohan] E[vert].</b> Jordens länder och folk. Geografisk handbok.
D.  i. N. o. k.     1925.    4:o.    400 s.    Ill., kart.    <i>N.</i>            <tab><b>15:—,</b>   inb.  <b>19:50.</b>

Det är egendomligt, att vi i flera år saknat en modern geografisk handbok. Det är under
sådana förhållanden glädjande, att professor Rosberg, som tidigare utgivit en på sin tid
myckeuppskattad och förtjänstfull dylik bok, ägnat sin lediga penna åt en ny sådan, och de förväntt
ningar, man ställer, när på titelbladet finnes en så känd och kunnig förf., svikas icke. Så
vitjag nämligen efter noggrann genomläsning kunnat finna är boken saklig och vederhäftig samt
utmärkt av reda och klarhet, god och åskådlig framställningskonst och andra förtjänstfulla egent
skaper, och kan med fog rekommenderas åt bibliotek, geografilärare och alla geografiskt
intresserade. För min del skulle jag gärna sett ett något bredare utrymme för den ekonomiska
geografien på bekostnad av de naturvetenskapliga avdelningarna, men därom kunna meningarna
vara delade.    <tab><i>S. S.</i>

<b>Rosenius, Paul.</b>    Resan till Tunisien.    Gle.  1925.    144 s.   Ill., portr.   <i>Np.</i> <tab><b>4:75.</b>

En ganska innehållsrik resebeskrivning, som kan försvara en plats i de större biblioteken <tab><i>S. S.</i>

<b>Sernander, Rutger.</b> Stockholms natur. A. & W. 1926. 232 s. Ill.,
kart., litt.    <i>Ncd.</i>                                                                                        <tab><b>12:50.</b>

Med erkänd sakkunskap och känd entusiasm har förf. gått att lämna en förträfflig exposé
av Stockholmstraktens naturminnen. En dryg del av arbetet ägnas åt ett kritiskt program för
framtidens naturskyddspolitik, med särskild hänsyn till huvudstaden. Emellertid vore det att
beklaga, om förf:s sunda synpunkter endast skulle vinna lokalt beaktande. Prof. Sernanders
framställning förtjänar för visso att uppmärksammas av naturskyddsintresserade i hela landet. <tab><i>W. B.</i>

<b>Skogsman, Gösta.</b> Ormar, alligatorer och andra odjur. Jakthistorier och
skildringar från Trinidad och Venezuela.    Wessman 1925.    208 s.    Ill., kart.   <i>Nq.</i> <tab><b>4:50.</b>

Innehåller ganska fängslande berättelser av mindre vanligt slag, särskilt djur- och jakthistorier,
från i litteraturen föga behandlade lokaliteter. I synnerhet borde den vara lämplig såsom
»pojkbok» i ett bibliotek. Det sakligt-zoologiska vågar jag dock icke yttra mig om. Språket
kunde här och där varit något ledigare.    <tab><i>S. S.</i>

<b>Stefansson, Vilhjalmur.</b> Mitt liv med eskimåerna. Övs. [fr. eng.] av Axel
Palmgren.    Företal av Lauge Koch.    H. G.   1925.    244 s.    Ill., kart.    <i>Nsa.</i> <tab><b>7:50,</b> inb.  <b>11:50.</b>

Förf:s böcker höra jämte Rasmussens till de gedignaste, som på länge skrivits om de norra
polartrakterna. Detta arbete behandlar den stora expeditionen i arktiska Kanada 1908—12,
under vilken S. på allvar och med största framgång tillämpade metoden att fullständigt dela
eskimåernas liv. En aldrig svikande energi och obegränsad hängivenhet för uppgiften kom honom
att besegra alla svårigheter och uthärda hårda strapatser. Under resan upptäcktes bl. a. de
»blonda» eskimåerna, som låtit mycket tala om sig. Enligt förf. kan det främmande inslaget
ledas tillbaka till den urgamla vita koloniseringen av Västgrönland via Norge—Island och senare
vandringar västerut. S. äger en ovanlig kunskap om eskimåernas liv och tänkesätt, och hans
omdömen om deras förhållande till vår kultur och kristna religion måste tillmätas stor betydelse.
Översättningen   är   mycket   god,   likaså bilderna, men kartan borde varit fullständigare. <tab><i>C. S-g.</i>

<b>Wachtmeister, Hugo.</b> Min dotters bröllopsresa till Kaukasien. Skildring.
K. L. Svenssons eftrrs bokindustria.brs förl.   1925.     139 s.    Ill., portr.     <i>N.</i>

Det torde vara något enastående i världslitteraturen, att en fader skriver en bok om sin
dotters bröllopsresa. När den bekante reseskildraren, greve H. W., vågar sig på denna uppgift,
så torde anledningen därtill vara dels den, att bröllopsresan i verkligheten var något annat än
två förälskade mänskors färd genom en för dem i själva verket som regel mycket ointressant
värld, av helt annan beskaffenhet än den, vari de dväljas, dels ock den, att denna efter brev
och muntliga berättelser gjorda skildring för förf. själv blivit en resa, så god som om han själv
gjort den. Det nygifta paret kom mitt upp i förspelet till bolsjevismens segertåg genom Kaukasien,
och efter att väl ha räddat sig undan farorna, dock efter ytterst spännande äventyr, att
en tid bo i Konstantinopel, som då var brännpunkten i Europa för en kort tid. Här besökte
förf. de sina, och man tar väl ej fel, om man fastslår, att vad som skildras härifrån, är förf:s
direkta iakttagelser. Boken är full av roande interiörer och skarpa iakttagelser från en mer
än vanligt orosfylld period (1920) i den senaste historien samt därjämte fylld av ett gott humör,
som icke låter sig nedslås av livets vedervärdigheter. Man läser den med mycket nöje och
rekommenderar   skildringen   av   denna   minst   sagt   underliga   bröllopsresa   till folkbiblioteken. <tab><i>J. F.</i>


</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Backlund, Sven.</b> Fackföreningsinternationalen och internationella arbetsbyrån.
Tiden  1922.    32 s. (Landsorganisationens skriftser. 6)    <i>Ohai.</i>                     <tab><b>0:50.</b>

Förf. hävdar nödvändigheten av att arbetarorganisationerna lämna den internationella
arbetsorganisationen och dess arbetsbyrå i Geneve ett kraftigt stöd och ger samtidigt en
instruktiv översikt över denna organisations arbetssätt och arbetsuppgifter. Beträffande en del
uttalanden får dock naturligtvis ihågkommas, att broschyren är skriven redan 1922 och att
sedan dess åtskilliga nya fakta tillkommit, som måhända skulle kunna ge anledning till en
modifikation av vissa uttalade omdömen och gissningar.    <tab><i>J—i.</i>

<b>Beer, Max.</b> Socialismens historia. Övs. [fr. ty.] av Ture Nerman. Bd 2.
Fram  1926.    s. 471—807.     <i>Oac.</i>                                                               <tab><b>5:25.</b>

I den härmed föreliggande senare delen av Socialismens historia behandlas tidsskedet från
den moderna industrialismens genombrott fram till nuvarande tid, närmare bestämt perioden
1750—1920. Då förf. icke givit sin framställning någon naturlig tidsbegränsning — såsom
t. ex. världskriget skulle givit en nära liggande anledning till — utan fortsatt in på de sista
åren, skulle det icke skadat, om översättaren kompletterat åtminstone det kapitel, som berör
Sverige, med några tillägg om den senaste politiska utvecklingen. Det verkar nu en smula
föråldrat att avsluta skildringen av den svenska socialdemokratien med en uppgift, att »oppositionen
konstituerat sig som vänstersocialistiska partiet, som liksom alla vänsterpartier i de
nordiska länderna strävar till kommunismen och är mer eller mindre förbundna (!) med
kommunistiska internationalen». — Hela framställningen av de sociala omvälvningarna efter
världskriget är för övrigt ett mycket ensidigt förhärligande av den ryska kommunismen, som har
ganska litet med verklig historieskildring att göra.    <tab><i>J—i.</i>

<b>Engels, Friedrich.</b> Socialismens utveckling från utopi till vetenskap. Övs.
[fr. ty.] och försedd med företal av Hjalmar Branting. 2 uppl. Tiden 1922.
78 s.    (Lilla bibl. 3.)    <i>Oac.</i>                                                                       <tab><b>0:75.</b>

Engels insats som populariserare av den marxistiska idébyggnaden har på senare tid varit
öremål för en skarp kritik, bl. a. i Nils Karlebys uppmärksammade arbete om »Socialismen
inför verkligheten». Att åtskilliga av hans uttalanden och teorier äro omstridda eller föråldrade
påpekades också av Branting redan i förordet till den första, år 1901 utgivna svenska upplagan
av denna skrift, men detta utesluter icke, att densamma alltjämt förtjänar en plats i en samling
av socialismens klassiska litteratur.    <tab><i>J—i.</i>

<b>Karleby, Nils.</b> Socialismen inför verkligheten. Studier över socialdemokratisk
åskådning och politik.    Tiden  1926.     281  s.    Portr.     <i>Oac.</i>                 <tab><b>5:75.</b>

Karleby hann, under sin av sjukdomen och döden alltför tidigt avbrutna levnadsbana, att
skapa sig ett namn som en forskarbegåvning av mer än vanliga mått, så mycket aktningsvärdare,
som han genom oförtrutna självstudier måst på egen hand tillägna sig de för hans
arbete erforderliga förkunskaperna. Många av hans mest uppmärksammade inlägg i olika
samhällsfrågor ha emellertid publicerats i form av tidnings- och tidskriftsartiklar, som enligt sin
natur måste bliva mer eller mindre svåråtkomliga för eftervärlden. Först under de sista
månaderna av sitt liv, då sjukdomen tvungit honom att lämna det brådskande dagsarbetet, fick han
tillfälle att i bokform sammanföra och utforma det viktigaste av sina tankar och sin
samhällsuppfattning. Det arbete, som sålunda kommit till, bär naturligtvis i en och annan punkt
spår efter de omständigheter, varunder det skapats. Man känner stundom, att vad här framlagts
endast är en skisserad framställning av ett tankesystem, som i sin slutgiltiga form skulle nått
ännu längre i styrka och klarhet, men som redan nu, såsom det här föreligger, ger både lekmannen
och den kritiske samhällsforskaren riklig valuta för det studium, som nedlägges därpå. <i>J—i.</i>


<b>Koch, Ragnar von,</b> [utg.]. Samhällets barnavård. Lagen den 6 juni 1924
jämte andra författningar, som beröra barnavårdsnämndernas verksamhet, med inledning,
förklaringar, hänvisningar, formulär och sakregister. Nst. 1925. 461 s. <i>Ohh.</i>                                                                                             <tab>Inb.  <b>10:—.</b>

Ingår i det Norstedtska förlagets välkända serie av författningshandböcker och omfattar,
liksom övriga arbeten i samma serie, en sammanställning av alla de olika lagar och förordningar,
som äga tillämplighet på det ifrågavarande området, jämte historik och kommentar.
Redigeringen har som vanligt anförtrotts åt en fackman, som själv tagit del i lagstiftningsarbetet
i fråga och sålunda är en säker borgen för redogörelsens tillförlitlighet. Arbetet är i
första hand av betydelse för barnavårdsnämnder och andra myndigheter, som ha att taga
befattning med barnavårdsärenden, men är även väl förtjänt av en plats i kommunalbibliotekets
för allmänheten tillgängliga referensavdelning.    <tab><i>J—i.</i>

<b>Kollontay, A[lexandra].</b> Kvinnans ställning i den ekonomiska samhällsutvecklingen.
(Föreläsningar vid Sverdlovuniversitetet.) Övs. [fr. 17.] av Mauritz
Persson under red. av Hannes Sköld.    Fram [1926].    331  s.     <i>Ohj.</i>          <tab><b>5:50.</b>

I en serie av 14 föreläsningar — ursprungligen avsedda för kvinnliga studenter vid Leningrads
universitet — lämnas en populärt hållen framställning av kvinnoarbetet och kvinnans
ställning under olika kulturepoker fram till världskriget och slutligen en översikt av motsvarande
förhållanden i den ryska rådsrepubliken. Förf. ser i det kommunistiska Ryssland det enda
samhälle, som verkligen tillerkänt kvinnan en fullt människovärdig ställning, men döljer
ingalunda, att mycket återstår, innan det på papperet uppställda reform- och organisationsprogrammet
också genomförts i verkligheten.    <tab><i>J—i.</i>

<b>Lundstedt, Vilhelm.</b> Folkrätten och Genévepolitiken. Föredrag. A. & W.
1924.    75 s.    <i>Obd.</i>                                                                                      <tab><b>2:—.</b>

Med utgångspunkt i de folkrättsliga reglernas osäkra innehåll och saknaden av garantier
för deras efterlevnad frånkänner förf. folkrätten all verklig rättskaraktär. På grundval härav
underkännas grundtankarna för 1924 års Genéveprotokoll. Skriften får uppfattas som ett
inlägg i en av förf. sedan några år förd strid emot en del grundläggande rättsvetenskapliga
begrepp, vilka av honom betecknas som vidskepelse. Tonen är våldsamt polemisk. Förf. torde
avsevärt överskatta de rättsfilosofiska föreställningarnas betydelse för det utrikespolitiska
händelseförloppet.    <tab><i>R. B.</i>

<b>Matz, Siegfried.</b> Hur rätt skipas. Domstolsorganisationen och rättegången
i tvistemål.    N. o. k.     1925.     111  s.    (Natur o.  kultur 37.)     <i>Oech.</i> <tab><b>2:25,</b> inb. <b>3:—.</b>

Utgör en omarbetning av en av förf. tidigare publicerad, särskilt för blivande landsfiskaler
avsedd redogörelse för domstolsväsen och civilprocess. I enlighet härmed eftersträvar framställningen
en viss systematisk fullständighet och lägger huvudvikten mera vid praktiska detaljer än
vid principiella utredningar. Hänvisningar till lagrum och enstaka rättsfall göra arbetet ägnat
att lämna en god första ledning för dem, som utan egentligen juridiska studier vilja arbeta sig
in i det gällande rättegångsförfarandet.    Språket är lättfattligt och vårdat.    <tab><i>R. B.</i>

<b>Mertens, Cornelius.</b> Den belgiska fackföreningsrörelsen. [Övs. fr. fra.]
Tiden 1926. 52 s. (Landsorganisationens skriftser. 12. Internationellt
fackföreningsbibl.   1.)     <i>Ohai.</i>                                                                                   <tab><b>0:50.</b>

Föreliggande broschyr utgör första numret i ett av landssekretariatet planerat internationellt
fackföreningsbibliotek, avsett att omfatta korta monografier över den fackliga
arbetarrörelsen i olika länder, utarbetade av sakkunniga personer inom resp. organisationer.
För Belgiens vidkommande har man som författare lyckats förvärva en man, som både inom
sitt eget land och i det internationella arbetet åtnjuter anseende som en av den nutida
fackföreningsrörelsens allra främsta krafter och vars kända stilistiska begåvning också gör sig
gällande till och med i en så koncentrerad redogörelse, som det här är fråga om.   <tab><i>J—i.</i>


<b>Seth, P[ehr] von,</b> [utg.]. Rättskunskap för jordbrukare, i, 2. A. B. 1925,
26.    (Sv. jordbrukets bok P.)    <i>Oec.</i>                                   <tab>à <b>25:—,</b> inb. <b>30:—.</b>

1.    Privaträtt och rättsskydd.

2.     Offentlig rätt.

Ett monumentalt arbete, ägnat att mycket verkningsfullt befordra den rättsliga allmänbildningen,
särskilt inom jordbrukarkretsar. Vissa avdelningar, i synnerhet den om personer, egendom
och rättshandlingar (<i>Björling</i> sid. 1—140), vända sig emellertid till allmänheten överhuvud.
Något mera speciellt inriktade äro bland de större avdelningarna de som behandla nyttjanderätt
<i>(Skarstedt),</i> vattenrätt <i>(Gärde)</i> och »brukningsrätten» (<i>von Seth</i> sid. 287—359); den
sistnämnda fyller en lucka inom den juridiska litteraturen överhuvud. De fackmässigt framstående
författarna hava så gott som alla med framgång eftersträvat ett lättfattligt språk och en viss
avrundning av framställningen, vilken sålunda lyckligt undgått att verka kompendium. <tab><i>R. B.</i>

<b>Stjernstedt, Georg.</b> Våra avtalslagar i deras praktiska tillämpning. Handbok
i gällande svensk rätt rörande avtal och andra rättshandlingar på förmögenhetsrättens  
område   jämte  lagtexter och sakregister.    Nst.  1926.    409 s.     <i>Oeca.</i> <tab>Inb. <b>9:—.</b>

Innehåller främst en visserligen utförlig och detaljrik men lättläst utveckling av innehållet
i den skandinaviska avtalslagstiftningen; därjämte en tillförlitlig utredning av åtskilliga
närliggande spörsmål, som icke blivit lösta i lag. Framställningen är klar och lättfattlig, beaktar
tillgänglig litteratur och belyses förtjänstfullt av åskådliga exempel, väsentligen ur nyaste
rättspraxis. En god handledning för ett inträngande i det juridiskt centrala ämnet, särskilt att
anbefalla för affärsmän.    <tab><i>R. B.</i>

<b>Wretman, Tycho.</b> Socialisering genom kooperation. En kritisk granskning
av den kooperativa samhällsteorien.   Sv. köpmannaförl.  1926.   93 s.   <i>Ohe.</i>   <tab><b>2:—.</b>

Den kooperativa rörelsen och dess strävanden ha i vårt land under de senaste åren varit
föremål för en ganska hetsig kritik, som dock i de flesta fall mera synts präglad av vissa
hotade affärsintressens ovilja mot den kooperativa konkurrensen än av någon strävan att mera
ingående pröva den kooperativa organisationsformens för- och nackdelar. Det här föreliggande
arbetet kan ej heller anses höja sig över denna nivå, trots författarens försök att anlägga en
viss vetenskaplig utrustning, huvudsakligen bestående av lösryckta citat ur en del av vår nyare
nationalekonomiska litteratur. Bristerna i hans egna nationalekonomiska insikter framträda på
ett betänkligt sätt i t. ex. hans försök att ge en redogörelse för kapitalbildDingsproblemet och
kooperationens förhållande härtill.    <tab><i>J—i.</i>

</chapter>
<chapter name="P. Teknologi.">
<h3>P. Teknologi.</h3>
<b>Hantverksinstitutets</b> yrkeshandböcker. Serien materialkunskap. 10, 12—14.
Sv. hantv.-inst.     1924.    Ill.   <i>P.</i>        <tab>(10) <b>1:25,</b> (12) <b>1:50,</b> (13) <b>1:75,</b> (14) <b>1:50.</b>

10. Ljunggren, C. J. F.: Något om träslag. — 12. Ljunggren, C. J. F., o. Hylander, H.
Målarefärger. Fernissor o. läcker. Några synpunkter vid prövning och användning av
målarefärger. — 13. Odelstierna, E. E:son. o. Orup, John: Populär orientering i järnets metallurgi.
Stålets värmebehandling. — 14. Ljunggren, C. J. F., o. Hylander, H.: En del varukunskap
för hantverket.

Ovanstående fyra arbeten utgöra början till en av hantverksinstitutet startad serie av små
handböcker i materialkunskap, speciellt lämpade för hantverkarnas och jämförliga yrkesutövares
behov. Broschyrerna äro dels uppställda i lexikonform, dels mera allmänt beskrivande. De äro
sakrikt och lättfattligt skrivna om än ibland något knapphändigt. Som uppslagsböcker komma
de säkert att kunna göra god tjänst. Mot de väl höga priserna på desamma må dock anmärkas.
Förvånansvärt för en serie utgiven av hantverksföreningen är, att uppgifterna ej alltid
äro fullt up to date, som t. ex. när på tal om eldfarliga oljor endast förordningarna av den
26/11 1875 och 27/3 1885 omnämnas men ej den av 7/10 1921. Innehållet i de nu utkomna
häftena framgår av titelrubrikerna.    <tab><i>I. B.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Petersson-Berg, Anna.</b> Mönsterstickning (bindslöjd). Fullständig lärokurs
jämte mönster. Å. & Å. 1924. 76 s. Ill. (Husmoderns handböcker i husflit.)    <i>Qcb.</i>                                                                                           <tab>Inb. <b>4:50.</b>

I likhet med fru Petersson-Bergs föregående alster (alla i »Husmoderns handböcker») är
denna bok om mönsterstickning instruktiv och vederhäftig. Den består huvudsakligen av bilder,
varvid typiska prov på olika landskaps mönster förekomma. Sida vid sida med resp.
modeller står en tydlig och klar arbetsskiss å rutpapper. Man är tacksam för frånvaron av all
modern jumperstickning.    <tab><i>H. S—r.</i>

<b>Valentin, Elsa.</b> Med krita, nål och tråd. Handbok i kvinnlig slöjd. Bv.
1925.    Tv. 8:o.    32 s. + 12 pl.    Ill.     <i>Qcb.</i>                                              <tab><b>3:—.</b>

Författarinnan, slöjdinspektris vid Stockholms folkskolor, framlägger i denna bok en handledning
i åskådningsteckning som hjälpmedel för slöjdlärarinnorna vid undervisning i stora
klasser. De rätta sätten att lära sig snabbt rita upp å svarta tavlan olika arbetsmoment och
övningar behandlas i 30 sidor text, varefter följa 12 planscher, visande hur olika färger skall
användas för att tydligare än med  enbart vit krita framställa något för barnen.

Trots förf:s försäkran, att varje slöjdlärarinna med lätthet bör kunna lära sig teckna upp
rätt komplicerade skisser under lektionens gång, blir det nog blott ett fåtal som kan åstadkomma
sådana, som boken visar. Den är emellertid en nyttig pådrivare för den, som inte
tror sig om att kunna rita upp helt enkla saker med vanlig krita.    <tab><i>H. S—r.</i>

<b>Valentin, S. Olof.</b> Vår klädedräkt. Lärobok i kvinnlig slöjd. Bv. 1925.
90 s.    Ill.    <i>Qcb.</i>                                                                                 <tab>Inb. <b>2:25.</b>

Under ovanstående titel, vars underrubrik, »lärobok i kvinnlig slöjd», är mycket förbryllande,
här förf. utgivit en bok, som vid närmare påseende visar sig vara ett försök till textil
materiallära m. m. Det bör genast klart sägas ifrån, att arbetet ifråga ej har de egenskaper,
som man måste ställa på en lärobok. Dispositionen av ämnena är ej klart genomförd; en del
i detta sammanhang mindre viktiga saker, t. ex. pälsvaror, behandlas utförligt, och viktiga
kapitel förbigås lättvindigt. Vad som korrekt översatts från tillförlitliga källor är också i huvudsak
korrekt. Det tråkiga är, att rätta och orätta uppgifter blandas om varandra. I kapitlet
»varukännedom» är förf. riktigt ute på hal is och lämnar bl. a. en lista på olika tygsorter,
uppställd enbart efter bokstavsordning (»moll, mollskinn, munkabälte»)! Här vimlar det av
felaktiga namn och uppgifter och korrekturläsningen är här särskilt dålig. Sist lämnas en del
i detta sammanhang alldeles onödiga statistiska uppgifter rörande import och export, samt en
kort historik över klädedräkten.    Uppgift å använda källor saknas.    <tab><i>H. S—r.</i>

<b>Weibull,  Marit.</b>    Lärobok i fjäderfäskötsel.    Fri.   1926.    83 s.    Ill.     <i>Qdbg.</i> <tab><b>1:40</b>

En liten trevlig bok, passande för det mindre jordbrukarehemmet och egnahemmet, där en
flock höns kan hållas eller en liten ankdamm finnes eller kan anordnas. Höns och hönsraser,
hönshusbygge och hönsens allmänna skötsel och utfodring, kycklinguppfödning, gödning etc.
avhandlas lättfattligt och intresseväckande. Kalkoner, gäss och ankor behandlas i särskilda
avdelningar.    Boken rekommenderas.    <tab><i>A.  Ö—n.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>B.   Skrifter av allmänt och blandat innehåll.</b>

<i>Lindblads</i> lexikon.    Bd  1.    Lb.    Inb.  18:50.
<i>Nordisk</i> familjebok.    Bd 5. 3 uppl.   Familjeboken.    16:—, inb. 20:—, 23:— eller 25:—.
<i>Svensk-ryska</i> sällskapet.    Årsskrift 1926.    See.    2:—.

<b>C.   Religion.</b>

<i>Bang, J. P.</i> De stora väckelserörelserna. Sv. k. st. (Modern religionspsykologi 3.) 5:50, inb. 6:50.
<i>Grönbech, V.</i> Mystik i österland och västerland. D. 1. Sv. k. st. (Modern religionspsykologi 2.)    6:—, inb. 7:—.
<i>Rosenius,  C.  O.</i>    Samlade skrifter.    Bd  1—4.    Ev. fost.    à 15:—.
<i>Thouless, R. H.</i> Religionspsykologi i översiktlig framställning. Sv. k. st. (Modern religionspsykologi  1.)    5:50, inb. 6:50.
<i>Wetter, G. P.</i>    Hellenismen.    N. o. k.    (Natur och kultur 59.)    2:25,   inb. 3:—.

<b>D.   Filosofi.</b>

<i>Fogelklou, Emilia.</i>    Människan och hennes arbete i psykologisk-historisk belysning.    A. B. (Bonniers små handb.  i vetensk.  ämnen.)     2:25.
<i>Vannérus, A.</i>    Principlära.    A. B.     15:—.

<b>E.   Uppfostran och undervisning.</b>

<i>Arbetssättet</i> i folkskolan. 3, 4.    Nst.    3:80,  1, 80.

<b>F.   Språkvetenskap.</b>

<i>Charpentier, J.</i> Jämförande indoeuropeisk språkvetenskap. A. B. (Bonniers små handb. i vetenskapl. ämnen.)    3:75.

<b>G.   Litteraturvetenskap.</b>

<i>Schück, H.</i>    Allmän litteraturhistoria.    Avd. 7.    Register.    H. G.    4:50, inb. 8:50.

<b>H.   Skönlitteratur.</b>

<i>Bennett, A.,</i> o. <i>Philipons, E.</i>    Statyns hemlighet.    Joh. 4:25.
<i>Bönnelycke, E.</i>    Margrethe Menkel.    Boh.    5:75.
<i>Deledda,  Grazia.</i>    Murgrönan.    A. B.    4:25.
<i>Egge, P.</i>    Hansine Solstad.    A. B.    4:50.
<i>Fleuron, S.</i>    Vildmarksfångarna.    A. B.    3:75.
<i>Hergesheimer, J.</i>    Den brokiga schalen.    A. B.    3:75.
<i>Lermontov, M. J.</i>    Vår tids hjälte.    Å. & Å.    (Bundna böcker.)    Inb. 3:75.
<i>Merimée, P.</i>    Don Juan.    W. & W.    4:25.
<i>Prévost,</i> Abbé <i>A. F.</i>    Manon Lescaut.    B. W.    3:75.
<i>Russel, J.</i>    Där vägarna bli osäkra.    H. G.    5:50.
<i>Sandys, O.</i>    Chappy — rätt och slätt.    Sv. andelsf.    3:—.
<i>Shakespeare,  W.</i>    Antonius och Kleopatra.    A. B.    2:75.
<i>Wilde,  O.</i>    Lögnens förfall o. andra uppsatser.    Ny fullst. uppl.    A. B.    (Skritter.)    4:75.
<i>Zahn, E.</i>    Sjögården.    Lb.    6:75, inb. 8:50.


<i>Blomberg, H.</i>    Männen från havet.    W. & W.    4:50.
— Vallfarten till fosterlandet.    [Dikter.]    W. & W.    3:50.
<i>Johansson, A.</i>    Sömngångaren och andra noveller.    A. B.    4:75.
<i>Lilja, Gertrud.</i>    Den ensamma och andra noveller.    A. B.    3:75.
<i>Lundh, P.</i>    Det ensamma folket.    Tiden.    2: 75.
<i>Norlind, E.</i>    Borgmästaren.    [Drama.]    A. B.    3:25.
<i>Olson, E.   W.</i>    I morgon.    Nst.    3:75.
<i>Ström, F.</i> Rebellerna.    D.  1.    Ljungbergs förl.    6:75.
<i>Värnlund, R.</i> Ja och nej.    A. B.    5:75.

<b>I.   Skön konst (med musik och teater).</b>

<i>Bergh, R.</i> Musikens historia intill Beethoven.    Nst.    (Kulturhist. bibl.)    5:25.
<i>Munthe, G.</i>    Svensk konstslöjd under 1700-talet.    W. & W.    8:—.

<b>K.   Historia.</b>

<i>Bonniers</i> illustrerade världshistoria, utg. av J. Häggman.    D.  1.    A. B.     18—, inb. 23:—.
<i>Bugge, A.</i>    Kelterna och deras kultur.    Nst.    (Kulturhist. bibl.)    2:25.
<i>Nilsson, M. P:n.</i>    Orientens forntid.    N. o. k.    (Natur o. kultur 64.)    2:25, inb. 3:—.
<i>Norstedts</i> världshistoria, utg. av Sven Tunberg och S. E. Bring. 1. Nst.     12:—, inb. 15:—.
<i>Världshistorien,</i> under red. av Helge Almquist.    H.  1—4.    Lb.    à 0:75.

<b>L.   Biografi (med genealogi).</b>

<i>Larsson, H., Billing, E., o. Aurelius, E.</i>    Gottfrid <sp>Billing.</sp>    Gle.    2:25.
<i>[Brahe,  T.]</i>    Ur Tycho <sp>Brahes</sp> brevväxling.    Gle.    3:75.
<i>Marcus,  C. D.</i>    Knut <sp>Hamsun.</sp>    Fah.    Inb. 5:50.
<i>Norlén, G.</i>    Joseph <sp>Haydn.</sp>    Lb.    6:75.

<b>M.   Antropologi och folkkunskap.</b>

<i>Kummer, F. A.</i>    Hur   människan blev jordens herre.    D. 3.    L. H.    6:75, inb. 8:50.

<b>N.   Geografi.</b>

<i>Atterström, A.</i>    Rom.    W. & W.    Inb. 3:75.
<i>Erneberg, H.</i> Strängnäs under stadsfullmäktiges styrelse 1875—1925. Erikssons bokh., Strängnäs.    6:—.
<i>Goldsmith, A.</i> Mexiko.    W. & W.    5:25.
<i>Holmén, P.,</i> Thomée, P., o. Bruce, N. O. Lärobok i geografi för högre folkskolor och andra ungdomsskolor.    Nst.    Inb. 3:—.
<i>Lindhagen,  C.</i>    På vikingastråt i västerled.    W. & W.    5:—.
<i>Lindholm, P. A.</i>    Västerbottens län.    Lb.    (Hembygdsböckerna.) 9:—, inb.  11:—.
<i>Nelson, H.</i>    Nordamerika.    D.  1, 2.    B v.    à 7:50.
<i>Sernander, R.</i>    Stockholms natur.    A. & W.     12:50.
<i>Thordeman, B.</i>    Miniatyratias över Sverige.     Gst.    Inb.  2:—.
—  Sigtuna.    Nst.    (Svenska kulturorter 6.)    2:—.

<b>O.   Samhälls- och rättsvetenskap (med nationalekonomi och statistik).</b>

<i>Arbetslöshetsförsäkringen.</i>    Tiden.    2:50.
<i>Grefberg, G.</i>    Lagen om sammanläggning av fastigheter å landet.    Nst.    Inb. 3:75.
<i>Kuylenstierna, C.  W.   U.</i>    Hur det svenska statsmaskineriet arbetar.    H. G.    2:25.


<i>Thorén, E.</i>    Juristen.    L. H.    Inb. 25:—.
<i>Östergren, K.</i>    Hur   skall dödsbo utredas  och arv skiftas?    Å. & Å.    (Husmoderns   handböcker.)  1:85.

<b>Q.   Ekonomi (med industri, handel och kommunikationer).</b>

<i>Hansson,  Tilda.</i>    Hushållslära.    Fri.    3:30.
<i>Holm,  Tora.</i>    Den självförsörjandes kokbok.    A. B.    Inb. 2:75.
<i>Karlgren, N.</i>    Modern kontorsorganisation.    W. & W.     3:—.
<i>Korsmo, E.</i>    Ogräs.    A. B.    (Sv. jordbrukets bok E  1.)    24:—.
<i>Lind, I.</i>    Lärobok i ekonomisk geografi   för handelsgymnasier och därmed jämförliga läroanstalter.    Nst.    Inb. 6:75.
<i>Weibull, Marit.</i>    Lärobok i fjäderfäskötsel.    Fri.    1:40.

<b>R.   Gymnastik, sport, lek och spel.</b>

<i>Munthe,  G.</i>    Idrott  och   kroppskultur   under   antiken.      W.  & W.     (Sthms högskolas  studentfören. skr.  1.)    2:—.

<b>S.   Krigsväsen.</b>

<i>Bennedich, C.</i>    Ur det gamla gardets öden.    Nst.    5:—.

<b>U.   Naturvetenskap.</b>

<i>Sefve, I.</i>    Utvecklingsläran.    N. o. k.    (Natur o. kultur 62.)    2:25, inb. 3:—.
<i>Wallengren, H.</i>    Utvecklingsläran och den experimentella forskningen.    Nst.    2:50.

<b>V.   Medicin.</b>

<i>Lenz, F.</i>    Uppfostrans   biologiska grundvalar.    A. & W.    (Pop. vetensk. 3.)     1:50.
<i>Nyström, G.</i>    Kirurgi.    D.  1.    A. B.    (Medicinskt folkbibl.)    4:25.
<i>Petrén, E.</i> Våra vanligaste epidemiska sjukdomar.    A. B.    (Medicinskt folkbibl.)    2:50.
<i>Sefve, I.</i>    Människokroppen.    Nst.    Inb. 2:60.

</chapter>
<chapter name="Trykkeaarets opførelse i katalogerne.">
<h2>TRYKKEAARETS OPFØRELSE I KATALOGERNE.</h2>
Af Professor <sc>Andr.  Sch.  Steenberg,</sc>  Charlottenlund, Danmark.

Saaledes som Biblioteksteknikken har udviklet sig, gøres der mere og mere
Forskel paa Bogfortegnelser, der er beregnede paa at bruges af Biblioteket selv,
og dem, der er beregnede paa at bruges af Laanerne. Af de første er Tilvækstfortegnelsen
vel den vigtigste; de sidste kan have Form af en Fortegnelse
over hele Bogmassen eller Fortegnelser over Dele af den enten ordnede efter Tid,
som Fortegnelse over nyerhvervede Bøger, eller efter Emner. Det efterfølgende
behandler et enkelt Spørgsmaal vedrørende de Fortegnelser, som er beregnede paa
Laanerne:    Opførelsen af Trykkeaaret.

Her er Reglen den, at man opfører det Trykkeaar, som staar paa Titelbladet,
altsaa det Aar, da Bogen (eller Udgaven) er trykt. Dette Aar har Betydning
for Faglitteraturen, da det er vigtigt at vide, hvor nye de Oplysninger er, som
Bogen indeholder. For Skønlitteraturen har det derimod i Almindelighed ingen
Betydning. Naar Trykkeaaret her opføres, følger man sikkert en gammel Vane
fra den Tid, da man ikke gjorde Forskel paa de Fortegnelser, som var beregnede
paa Bibliotekets egen Brug, og dem, der var beregnede paa Laanerne. Med andre
Ord: det er en Levning fra Tilvækstfortegnelsens Opførelse, der er forblevet i
Laanernes Bogfortegnelse. I disse gør dette Tal, det Aar, da den Udgave, som
Biblioteket tilfældigvis ej er, er trykt, ingen Gavn; optages det, bringer det kun
Forvirring.

Tag som Eksempel B. S. Ingemann (1789—1862). Hans Bøger opføres,
hvad der er praktisk, efter deres Titi ers alfabetiske Orden. Med Tilføjelse af
Bogens eller Udgavens Trykkeaar vil Fortegnelsen kunne se saaledes ud:

Dronning Margretlie. 1862. Erik Menveds Barndom. 1899. Holger Danske. 1893.
Kong Erik og de Fredløse. 1833. Landsbybornene. 1883. Masaniello. 1815. Prins Otto
af Danmark og hans Samtid.     1835.    Valdemar den Store og hans Mænd.    1864.

Jeg synes, at dette ser ganske taabeligt ud og ikke kan gøre andet end forvirre
Laaneren, forsaavidt han lægger Mærke til det.

Men der er et andet Trykkeaar, som har Betydning ved Skønlitteratur: første
Udgaves Trykkeaar. Det fortæller nemlig noget om Forfatteren, om hans Levetid
og om hans Udvikling. Vil man have et Aarstal, bør man sætte dette. Derved vil
man ogsaa svare paa Spørgsmaal, som tidt opstaar hos den tænkende Læser.

Reglerne for Trykkeaarets Opførelse er noget forskellige i de nordiske Lande.
I den danske Lærebog i Biblioteksteknik (S. 40) gives der den korte Regel, at
Trykkeaaret sættes, men kan udelades ved Skønlitteratur. Teg mener, at det
havde været bedre, hvis den havde lydt paa, at det skal udelades ved Skønlitteratur;
der kunde have været tilføjet en Regel om det første Trykkeaar. I de
tre øvrige Lande gives der omtrent samme Regler for alle Bøger: Bogens Trykkeaar
skal anføres, og der gives forskellige Regler om Trykkeaaret ved Flerbindsværker
o. lgn.    I ingen af Reglerne omtales første Udgaves Trykkeaar.

I Danmark er dette for Skønlitteraturen opført i: Katalog over Det sønderjydske
Landsbibliotek i Aabenraa. Aabenraa 1922. Ved dets Udarbejdelse har
nuværende Overbibliotekar ved det kgl. Bibliotek i København Carl S. Petersen

medvirket. Denne — man kan godt kalde det Begivenhed er gaaet forbausende
ubemærket hen. Den omtales ikke i Katalogets Forord, og Kataloget har ikke
været anmeldt i »Bogens Verden».

I det findes den tilfældige Udgaves Aarstal anført, men altsaa tillige den første
Udgaves Trykkeaar i Parentes.

Jeg havde i 1923 Anledning til at behandle Spørgsmaalet om første Udgaves
Trykkeaar. Jeg skrev da en Artikel i »Dansk Boghandlertidende» (4. Jan. 1923),
hvori jeg bl. a. gjorde opmærksom paa, at i Bøger udgivne i U. S. A. faar man
Oplysning derom gennem Copyright-Noten, denne Note findes forøvrigt ogsaa i
en Del danske Bøger. I engelske Bøger findes dette Trykkeaar ofte anført paa
Bagsiden af Titelbladet, undertiden i Reklameøjemed med Tilføjelse af denne
Udgaves og de seneres Størrelse. Jeg foreslog nu, at Forlæggerne af rent bibliografiske
Hensyn og for at hjælpe Bibliotekerne gav denne Oplysning. Jeg forhandlede
derefter med en Del Forlæggere derom, og de lovede at sætte den første
Udgaves Trykkeaar ogsaa paa de senere Udgavers Titelblad, f. Eks. paa Bagsiden.<footnote>Et andet Katalogspersgmaal, som jeg har skrevet om i »Dansk Boghandlertidende»
(25. Okt. 1923) og forhandlet med Forlæggerne om, er, at der paa Titelbladet, f. Eks. paa dets
Bagside, opgives den oprindelige Titel paa en oversat Bog, altsaa Titelen i Originalsproget.
Denne er nemlig ikke altid let at finde. Kendskabet til den er særligt vigtigt i vore Dage, da
Anskaffelse af Skønlitteratur i Originalsproget er begyndt at blive almindelig, og man i
Bogortegnelsen ved et Mærke onsker at angive, at Biblioteket har Bogen baade i Oversættelse og
Originalsproget.</footnote>

Naar dette Trykkeaar har spillet saa lille en Rolle ved Katalogopførelsen, er
det vel blandt andet, fordi man ikke sjældent har ondt ved at finde det. Men
da det er af Betydning ved Skønlitteraturen, bør Bibliotekerne sætte et Arbejde
ind paa, at det er kendt; det skal jo kun findes een Gang. Og der er sikkert
intet i Vejen for at faa de forskellige Landes Forlæggere til at være behjælpelige
med denne Sag.

Jeg foreslaar altsaa, at man forandrer Regelen for Opførelsen af Trykkeaaret,
forsaavidt angaar Opførelse af Skønlitteratur i Kataloger beregnede paa Laanerne,
dertil, at man <i>opfører den første Udgaves Trykkeaar.</i> Vil man have Trykkeaaret
for Bibliotekets tilfældige Udgave af Bogen med, kan det jo forsaavidt ikke
skade, naar man sørger for, at de to Trykkeaar ikke kan forveksles. Men nogen
Nytte synes jeg heller ikke det kan gøre paa dette Sted, og ved at udelade det
bortfjerner man en Levning fra den Tid, da Biblioteket mere var et Bogmuseum
end et Oplysningsredskab.

</chapter>
<chapter name="Katrineholms stadsbibliotek.">
<h2>KATRINEHOLMS STADSBIBLIOTEK.</h2>
Under förliden sommar genomgick biblioteksväsendet i Katrineholm en genomgripande
omorganisation, vilken till stora delar även kom att beröra andra grenar
av det fria och frivilliga folkbildningsarbetet i staden.

Första början till ett offentligt bibliotek i Katrineholm var Stora Malms sockenbibliotek,
vilket kom till stånd år 1905 och som ända till år 1918 var inrymt i
en av folkskolorna, där det disponerade ett rum med 4 kvm:s golvyta. Expedieringen
skedde genom en lucka i väggen. Biblioteket hölls öppet tre kvällar i
veckan. Utlåningsfrekvensen var efter förhållandena livlig — 70 à 80 band utgingo
pr afton å ett bokbestånd, som efter hand närmade sig 1,800 band.

Lokalfrågan blev självfallet snart alldeles olidlig. Den löstes emellertid lyckligt
genom att Oppunda Härads Sparbank 1918 för låg hyra ställde ett par rum till
bibliotekets förfogande i bankens fastighet. Samtidigt bildades en förening, vilken
åtog sig att med bidrag från staden driva bibliotekets verksamhet. Under de sex
år denna förening existerade innan densamma i fjol sommar på grund av omorganisationen
upplöstes tillförde densamma biblioteksverksamheten omkring 6,000 kr. dels
i form av medlemsavgifter, dels i form av gåvor. I och med att lokalfrågan på
detta sätt ordnades ökades också bibliotekets chanser i övrigt högst avsevärt, men
det kraftigaste stödet fick verksamheten från Katrineholms stad, som beviljade
anslag till verksamheten. Detta anslag utgick för år 1920 med 2,700 kr. plus
1,000 kr. till föreläsningsföreningen, vilken stod i kontakt med biblioteket.

Från början stipulerades, att de för stadens anslag i stadsbiblioteket inköpta
böckerna skulle bli stadens egendom. På så sätt övergick hela bokbeståndet
automatiskt så småningom i stadens ägo.

Utlåningsfrekvensen steg emellertid årligen och lokalfrågan blev alltmer brännande.
Med samma eller större svårigheter i detta hänseende kämpade A. B. F:s
bibliotek, som inrymts i ett litet krypin i Folkets hus. Godtemplarbiblioteket hade
hela sitt bokförråd, omkr. 500 band, förvarat dels i ett litet skåp, dels i ett par
mindre lådor, allt placerat i ordenslokalen och svåråtkomligt. Studiecirkelverksamheten
hämmades också till sin utveckling av brist på lämpliga lokaler för
cirklarnas möten. Vid införandet av nöjesskatt i Katrineholm 1920 voro stadens
myndigheter ense om, att densamma i största möjliga utsträckning skulle användas
till något »centralt» ändamål, närmast för att »med dessa medel lägga grunden
för ett stadsbibliotek och söka i den mån det vore möjligt fullfölja planen om
ett gemensamt stadens bibliotek med nödigt utrymme för skrivrum o. dyl. lokaler».

Sedan år 1923 kommunala mellanskolan flyttat till nya lokaler blev den av
skolan förut disponerade, av staden ägda fastigheten disponibel. Efter en omfattande
inre restaurering överläts övre våningen till bibliotekslokaler (mot en hyra
av 1,000 kr., som togs av nöjesskattemedel). Stadsfullmäktiges intentioner om
ett »gemensamt stadens bibliotek» fullföljdes tyvärr icke i samband med ditflyttningen
av såväl stadsbiblioteket som A. B. F:s bibliotek. I stället för en samman-
slagning av dessa båda bibliotek placerades stadsbiblioteket i den större salen och
A. B. F:s bibliotek i den mindre, på var sin sida sålunda om en inte alltför stor
vestibul.

Lokalförhållandena blevo visserligen härigenom avsevärt bättre för dessa båda
bibliotek, men det tredje, godtemplarnas, hade det som förut och för studiecirklarna

<img 1>Katrineholms stadsbibliotek.
</img>
innebar arrangemanget ingen nämnvärd förbättring. I november 1924 väcktes i
stadsfullmäktige en motion angående utredning av »möjligheterna för en konsolidering
av biblioteksverksamheten i staden jämte övriga grenar av det fria och frivilliga
folkbildningsarbetet», i huvudsak enligt folkbildningssakkunnigas riktlinjer.
En sjumannakommitté tillsattes och omedelbart på nyåret 1925 grep denna sig
an med arbetet efter att ha fått sakkunnig orientering av bibliotekskonsulenten dr
Knut Tynell. Arbetet måste forceras avsevärt, då det ansågs önskvärt att ha
omläggningen genomförd redan hösten samma år.    Kommitténs arbete resulterade
i   en   överenskommelse,   enligt   vilken   styrelserna   för  såväl A. B. F:s som
godtemplarnas bibliotek förklarade sig villiga att i form av <i>deposition</i> ingå i ett
gemensamt   kommunalt   bibliotek   under  förutsättning   att staden bestred kostnaden för
omläggningen   och   administrationen   i fortsättningen.    Stadsfullmäktige godkände
också denna plan redan vid junisammanträdet 1925 och kommittén bemyndigades
att   omedelbart   sätta   igång   med   de   tekniska  åtgärderna för omorganisationen.
Detta   omfattande  arbete började den  15 juli och skedde under överinseende av
ett par av bibliotekskonsulenten i Kungl, skolöverstyrelsen förordade skolade krafter.
Den   30  september var det hela färdigt.    Den 3  okt. ägde invigningen rum och
den   5   öppnades   det   gemensamma  kommunala  biblioteket — som fick behålla
namnet   Katrineholms  stadsbibliotek — för allmänheten.    Det bestod då av
omkring 5,000 band.

Det av Sveriges allmänna biblioteksförening utarbetade klassifikationssystemet
genomfördes i samband med omläggningen och för expedieringen infördes för
bibliotek av denna storlek prövade moderna metoder.

Bibliotekets  styrelse  består av sju personer, varav 3 utses av stadsfullmäktige,
2   av A. B. F.,  1  av godtemplarbibl. och  1  av föreläsningsföreningen.    Styrelsen
väljes   för   2 år.    I reglementet heter det bl. a.: »Beträffande Katrineholms stads
anslag till biblioteks-, studiecirkel- och föreläsningsverksamheten åligger det styrelsen
att — sedan äskanden för ifrågavarande ändamål i god tid inkommit från styrelserna
för  de  anslutna biblioteken och föreläsningsföreningen — göra framställning härom
och   att   på resp. organisationer fördela sagda anslag.    Anslag från stat och
landsting  tillkommer  emellertid de enskilda organisationerna att söka.»   A. B. F:s
och   godtemplarbibliotekets   styrelser   ha   att   var  för sig sköta om bokinköp för
sina resp. bibliotek.   All nyinkommen litteratur katalogiseras å kort (nominal- och
realkatalog),   införes   i en gemensam accessionskatalog med utmärkande av resp.
ägare.   För statistikens skull äro bokkorten av tre olika färger, en för varje bibliotek.
Alla bokinköp ske i intimt samråd med den gemensamma styrelsen.   Därest upphävande
av eller genomgripande förändring i villkoren för depositionen från någondera
parten  skulle önskas, kan detta ske endast vid utgången av räkenskapsåret
och efter minst 6 mån. uppsägning.

Stadens anslag till biblioteks- och folkbildningsverksamheten i Katrineholm
har utgått på följande sätt:
<table>
<td><td r>1921.        <td r>1922.        <td r>1923.        <td r>1924.        <td r>1925.
<td>Katrineholms stadsbibliotek . . . <td r>2,400       <td r>2,400       <td r>2,000       <td r>2,000       <td r>2,200
<td>Katrineholms studiecirkelbibliotek (A. B. F.) . . . <td r>1,100          <td r>800          <td r>800          <td r>800        <td r>1,500
<td>I. O. G. T:s bibliotek . . . <td r>100          <td r>100          <td r>100          <td r>100          <td r>100
<td>Föreläsningsföreningen . . . <td r>2,300        <td r>1,800        <td r>1,400        <td r>1,400        <td r>1,400
<td 6r>———————————————
<td r>Summa  <td r>5,900        <td r>5,100       <td r>4,300       <td r>4,300        <td r>5,200
</table>


För innevarande år utgår anslaget till folkbildningsverksamheten med sammanlagt
<i>9,200 kr.,</i> varav till bokinköp 4,000, till studiecirkelverksamheten 700, till
bibliotekets administration 2,000, föreläsningsföreningen 1,400, hyra 1,000 samt
till oförutsedda utgifter 100 kr.

Sedan anslaget till studiecirkel- och föreläsningsverksamheten fördelats i mån
av behov »och i relation till det anslag, som stadsfullmäktige årligen behaga bevilja
till denna verksamhet» fördelas anslaget till bokinköp efter ett visst, för varje
år fastställt belopp per bokband, med vilket resp. organisationer ingingo i det
gemensamma biblioteket vid dess tillkomst den 1 okt. 1925. För innevarande
år har detta belopp fixerats till 80 öre pr band.

Bibliotekariefrågan är provisoriskt ordnad på det sättet att en person, fil. kand.
Ivan Karlsson, tjänstgör varje kväll och svarar för statistik o. dyl., medan bibliotekarierna
i resp. förutvarande stadsbibl, och A. B. F:s bibl, lärarinnan Signe
Öström och gjutaren Elof Andersson, tjänstgöra varannan kväll.

Beträffande lokaliteterna i övrigt hänvisas till skissen. Läsrummet disponeras
av studiecirklar efter kl. 8 e. m. och för samma ändamål står ett mindre rum
på n. b. också till förfogande.

Under tiden 1/10 1925—31/8 1926 uppgår hela antalet boklån i biblioteket
till 35,699 bokband, fördelade på 19,754 besök. Läsrummet har varit besökt
av omkring 4,600 personer. Från 1/7 till 30/9 1925 var biblioteket stängt i och för
omorganisationen.

Särskild tryckt katalog har under våren utgivits. Det sammanlagda bokbeståndet
utgjorde den 30 sistl. april omkr.  5,800 band.

Lokalerna kunna ur biblioteksteknisk synpunkt icke anses vara tillfredsställande,
men äro de ändamålsenligaste, som f. n. stå till buds i staden. Ett hägrande
mål är likväl ett eget, speciellt för detta ändamål inrett hus samt i övrigt sådana
resurser att en person kan helt ägna sig åt bibliotekets skötsel.

Utvecklingen under senaste tiden angiver också att detta önskemål ganska snart
blir aktuellt på allvar.
<tab><tab><tab><tab><tab><tab><tab><tab><tab><tab><tab><tab><tab><tab><i>J. W—m.</i>

</chapter>
<chapter name="Biblioteksnotiser.">
<h2>BIBLIOTEKSNOTISER.</h2>
<b>A. L. A:s femtioårsjubileum.</b> Vid den amerikanska biblioteksföreningens, A. L. A:s
50-årsjubileum den 4—9 oktober 1926 överlämnades genom riksbibliotekarien Isak Collijn
en lyckönskningsadress till föreningen från Sveriges allmänna biblioteksförening som tack för
den utomordentliga betydelse denna förening haft ej blott för amerikanskt biblioteksarbete utan
för modernt biblioteksarbete överhuvud. (Ang. A. L. A. se en uppsats av andre bibliotekarien
Greta Linder i Bibl.-bl.  1917, s. 99.)    Adressen var av följande lydelse:

»On the occasion of the fiftieth anniversary of the American Library Association, the
oldest existing association of librarians, it is the wish of SVERIGES ALLMÄNNA
BIBLIOTEKSFÖRENING — (General Swedish Library Association) — to present its greetings and
congratulations.

It is with admiration and gratitude that we survey the great work accomplished through
the comprehensive activities of the American Library Association. No phase of library work
has been left untouched or undeveloped. Many valuable publications have been printed and
generously spread throughout the world, and the influence of American library organization is
evident in many countries, not least in Scandinavia. We wish especially to point to the work
done by the American Library Association with a view to bringing the librarians of different
countries into closer contact with each other.

To our appreciation of the important work över which the American Library Association
now may look with just pride, we add our heartiest good wishes and our earnest hope that it
may be the good fortune of the American Library Association in the future to continue its
activities and accomplish its high task to the advantage of library work, public education, and
spiritual culture.»

<b>Nya formulär vid ansökan om statsanslag till folk- och skolbibliotek.</b> Skolöverstyrelsen
har den 9 december 1926 fastställt »Formulär upptagande de bilagor som skola
åtfölja ansökning om understöd av statsmedel till folk- och skolbibliotek utöver redogörelse
enligt till kungl. kungörelsen den 31 december 1920 fogat formulär II». Detta nya formulär är
icke obligatoriskt, men då dess användande dels är avsett att underlätta för biblioteken
uppgörandet av ansökningshandlingarna, dels skulle förenkla arbetet hos bibliotekskonsulenterna
och därmed möjliggöra tidigare behandling av bibliotekens ansökningar än eljest
vore möjlig, är det önskvärt att biblioteken i största utsträckning använda sig härav redan vid
insändande av ansökning för år 1927. Formulären komma att tillhandahållas tillsamman med
övriga blanketter för ansökan genom följande firmor: Folkbildningsförbundet, Stockholm, A.-B.
Hasse W. Tullberg, Stockholm, Håkan Ohlssons boktryckeri, Lund, Lidbergs blankettförlag,
Skurup,   Skriv-   & Ritboks-a.-b., Arlöv, Svenska kyrkans diakonistyrelses bokförlag, Stockholm.

<b>Statsanslagen   till   folk- och skolbibliotek samt bibliotek vid sjukvårdsinrättningar
för år 1926.</b>    Ansökningar om statsbidrag för år 1926 inlämnades av 1 180 folk- och
1 222   skolbibliotek,   som   alla   utom   5   (3   folk- och 2 skolbibliotek) erhöllo statsanslag.    Av
skolbiblioteken   tillhörde   31   lärlings- och yrkesskolor o. s. v.    Av folkskolbiblioteken ha 111

erhållit särskilt anslag för en avdelning för fortsättningsskolans behov. Statsanslagsbeloppet
utgjorde sammanlagt 337 964: 48 kr., varav 202 336: 74 kr. till folkbiblioteken och 135 627:74
kr. till skolbiblioteken. Ökningen i jämförelse med 1925 utgör 51 folkbibliotek och 43 skolbibliotek
och i statsanslag sammanlagt 13 267:42 kr., därav 6 107:33 kr. för folk- och 7 160:09
kr. för skolbibliotek.

För år 1926 ha vidare 44 bibliotek vid sjukvårdsinrättningar erhållit ett sammanlagt statsanslagsbelopp
om 6 238 kr.

<b>Bokauktionspriser</b> i Stockholm 1924—1925 heter en publikation, som är utgiven av Stockholms
stads bokauktionskammare. Den upptar i alfabetisk ordning viktigare arbeten med
angivande av de priser, dessa betingat vid auktionerna. Även om priserna ingalunda alltid få
anses vara normgivande, kan dock katalogen tjäna bibliotekarier som hjälpmedel vid antikvariska
inköp, framför allt av äldre utgångna arbeten, samlade skrifter och en del nyare standardverk.
— Katalogen kostar 2 kr. och fås hos Stockholms stads bokauktionskammare, Myntgatan 4.
— En liknande katalog för år 1925—1926 har senare utkommit.<tab><tab><tab><tab><tab><i>H. K.</i>

<b>Till stadsbibliotekarie Fredrik Hjelmqvist</b> överlämnades på hans 50-årsdag den 9 september
en av över 200 biblioteks- och folkbildningsintresserade undertecknad adress, utförd
av Gust. Hedbergs bokbinderi.    Adressen var av följande lydelse:

Fredrik Hjelmqvist! Vi bringa Dig på Din femtioårsdag ett varmt och hjärtligt tack för
det initiativfyllda, outtröttliga och fruktbärande arbete, som Du nedlagt inom det svenska
folkbildningsarbetet. Dina intressen och Din verksamhet ha spänt över stora områden av detta
vidsträckta arbetsfält. Du har intagit en ledande ställning inom Sveriges folkbiblioteksväsen i
egenskap av förste bibliotekskonsulent i Ecklesiastikdepartementet och Skolöverstyrelsen under
de betydelsefulla nydaningsåren 1913—1925. Du har tagit verksam del i bildandet av Sveriges
Allmänna Biblioteksförening och har alltsedan dennas tillkomst 1925 fungerat som dess sekre-
terare. Du har sedan 1922 stått i spetsen för Folkbildningsförbundets arbete inom de fria
folkbildningssträvandenas olika grenar. Du har representerat folkbiblioteksarbetet inom såväl
Folkbildningssakkunniga som Bibliotekssakkunniga och jämväl fungerat som sakkunnig ifråga om
ordnandet av biblioteksväsendet för armé, marin och handelsfartyg. Du har tagit kraftig del i
arbetet inom den kommitté, som utarbetat förslag till grundande av Stockholms Stadsbibliotek,
och som den förste chefen för detta bibliotek leder Du arbetet på organiserandet av denna
institution, av vilken hela det svenska folkbiblioteksväsendet väntar sig så mycket.

Måtte det förunnas Dig att med hälsa och framgång fullfölja arbetet inom den viktiga sida
av svensk odling, åt vilken Du ägnat Ditt livs krafter!

<b>Donation   till   Ystads   stadsbibliotek.</b>    Framlidna   statsrådet   F. V. Thorsson har  i sitt
testamente   bestämt,   att   hela   hans   boksamling  skall efter den överlevande makans   död
överlämnas till Stadsbiblioteket i Ystad.

En värdefull bibliografi över <b>teknisk litteratur,</b> Katalog över litteratur i tekniske fag,
håndverk   og   handel  i Norge, Sverige, Danmark og Finland (Oslo  1925), har nyligen utgivits
av   Kongsberg   tekniske   aftenskole.    Bibliografien   är   systematiskt   ordnad   och   har författareregister,
varför det är lätt att orientera sig i den. <tab><tab><tab><tab><tab><tab><tab><i>H. K.</i>

<b>Kalundborgs bibliotek</b> kunde den 7 november 1926 fira sitt 25-årsjubileum, och med anledning
härav utkom en liten rikt illustrerad skrift om biblioteket av styrelsens ordf. doktor
J. S. Møller och bibliotekarien S. Haugstrup. Här lämnas en redogörelse för bibliotekets
upprättande, dess historia och principerna för det arbete som f. n. bedrives i biblioteket.
Kalundborgs   mönstergillt   ordnade   bibliotek har vid olika tillfällen behandlats i Biblioteksbladet

(se bl. a. en uppsats av bibliotekarie Haugstrup i Biblioteksbladet 1924, s. 180 om »Det daglige
Arbeide i et dansk Centralbibliotek»), och många svenska bibliotekarier ha vid besök därstädes
tagit del av dess arbete. De senaste siffrorna för bibliotekets verksamhet (år 1925—26)
äro: 13,103 band, 2,248 låntagare, 50,526 boklån, 20,729 besök i läsesalen. Personalen är utom
bibliotekarien en underbibliotekarie och 1 à 2 elever, vartill kommer personalen i den nygrundade
barnavdelningen. Budgeten senaste år slutade på c:a 25,000 kronor. Biblioteket är samtidigt
centralbibliotek för en angränsande landsbygd. Av låntagarna voto 782 från landsbygden.
Senaste år utlånades vidare till bibliotekets 18 utlåningsstationer 78 vandringsbibliotek.
Biblioteket har därjämte f. n.  12 s. k. fördelningsstationer.    Stadens invånarantal är c:a 8,000.

<b>Bibliotekskonsulenten Jørgen Banke</b> från Köpenhamn företog under oktober månad en
föreläsningsturné i Sverige, varvid han bl. a. höll ett antal föreläsningar i biblioteks- och
folkbildningsfrågor. I Stockholm anordnade Sveriges allmänna biblioteksförening och Pedagogiska
sällskapet den 27 oktober ett tahikt besökt diskussionsmöte, vid vilket herr Banke talade
över ämnet »Skolan och böckerna».

<b>Helsingfors   stads   bibliotek</b> har utgivit en tilläggskatalog över sina nyförvärv åren 1924—1925.
Huvuddelen   upptar samtliga nyinköpta svenska och utländska arbeten, systematiskt
ordnade,   varefter följer ett sakregister samt en alfabetisk katalog över de utländska arbetena,
ordnade efter språk. <tab><tab><tab><tab><tab><tab><tab><tab><tab><tab><tab><tab><tab><i>H. K.</i>

<b>Stettins stadsbibliotek,</b>   som   står   under  ledning av den även i Sverige välbekante
föregångsmannen inom tyskt folkbiblioteksväserx, doktor E. Ackerknecht (jfr Bibl.-bl. 1923, s.
66), har nyligen utgivit en vägvisare för sin handbokssamling (Führer durch die Handbücherei
des Lesesaals, 1926). Det lilla häftet ger i fortlöpande framställning en redogörelse för den
rikhaltiga samling av uppslagsböcker, som till de besökandes tjänst står uppställd i läsesalen.
Utförliga kommentarer till varje boktitel meddela vad de olika arbetena innehålla och ur vilka
synpunkter de äro användbara. Den rika förekomsten av uppslagsverk i hemstadens och provinsen
Pommerns historia och geografi, konst och arkeologi, visar tydligt, vilken vikt man med
rätta tillmäter dessa ämnen i ett modernt stads- och centralbiblioteks handbokssamling.

Av intresse är vidare, att samlingen utom de egentliga uppslagsböckerna, ordnade efter
ämnen, upptar ett särskilt resebibliotek. Detta omfattar kartor av alla slag, tidtabeller för tåg,
bussar, båtar etc, bad- och kurortsförteckningar, resehandböcker för skilda länder, geografiska
monografier, moderna fotografiska planschverk, historiska stadsbilder, s. k. Heimatbücher och
liknande arbeten, som lämna upplysningar av alla slag åt dem, som ämna företaga resor och
fotvandringar i olika delar av världen. <tab><tab><tab><tab><tab><tab><tab><tab><tab><i>H. K.</i>

<b>The Baroda library hand-book</b> av Newton Mohun Dutt är ett litet intressant arbete,
som redogör för biblioteksverksamheten i den indiska staten Baroda, som har över 2 miljoner
invånare. Bortåt 60 procent av dessa ha tillgång till offentliga boksamlingar genom 43
stads- ooh 618 andra kommunbibliotek. Att döma av handbokens innehåll ha dessa siffror
åstadkommits förmedelst ett målmedvetet bedrivet folkbildningsarbete. Biblioteken, som inne-
hålla både engelsk och indisk litteratur, äro inrättade efter moderna amerikanska metoder.
Rikhaltiga avbildningar av bibliotekens in- och exteriörer, vandringsboksamlingar, sagostunder etc.
bidraga till att ingiva den europeiske läsaren en mycket hög tanke om folkbiblioteksverksamheten
i denna del av Indien. <tab><tab><tab><tab><tab><tab><tab><tab><tab><tab><tab><tab><i>H. K.</i>

<b>En minnesvård över Erik Hedén.</b>    Ett 40-tal personer ha utsänt ett upprop till tecknande
av bidrag till en minnesvård över Erik Hedén.    Det framhålles att det nu är ett år, sedan
Erik   Hedén   för   alltid   lade   sin  penna åt sidan.     »En kulturgärning av betydande mått hade

därmed nått sin avslutning. Starka och bestående äro förvisso de intryck denna pennans och
ordets mästare givit många, många och särskilt de unga i vår samtid. Säkerligen skall därför
icke gensvar saknas för en uppmaning att giva en hyllning åt Erik Hedéns arbete genom att
i en värdig yttre form hugfästa hans minne.» I anslutning till vad som kunnat utrönas om den
bortgångnes intentioner överlämnas eventuellt uppkommande överskott å insamlingen till Brunnsvikarnes
Lånekassa att därmed stödja unga arbetares strävan att skaffa sig ökad bildning. Insamlingen
handhaves av en kommitté bestående av Rickard Sandler, Fredrik Ström, John Landquist,
Arthur Engberg och Mauritz Andersson. Insamlingslistor rekvireras från A. B. F:s centralbyrå,
Barnhusgatan 16, Stockholm C. Tecknade medel inbetalas till centralbyråns postgirokonto
n:r  170.

<b>Västra Sveriges folkbildningsförbund</b> kunde i november månad i år fira sitt 25-årsjubileum.
Förbundet bildades på ett möte den 17 november 1901, till en början under namnet
»Centralbyrån i Göteborg för populära vetenskapliga föreläsningar». Centralbyråns förste ordförande
var prof. O. E. Lindberg. Sedan ett år beklädes ordförandeposten av prof. L. A. Jägerskiöld,
efter prof. N. A. Langlet, som under 21 år varit ordförande. Byrån förestods i ej
mindre än 15 år, 1911—26, av förste bibliotekarien S. Aberstén, som nedlagt ett högst betydande
arbete i förbundets tjänst. Den 1 juli i år avlöstes han av prof. P. Leander. Inalles
ha under dessa 25 år förmedlats 16,500 föreläsningar, därav under sista arbetsåret 835, huvudsakligen
till västra Sverige. Senaste huvudkatalog upptager 125 föreläsare med 1,190 ämnen.
Förbundet startade 1903 vandringsbiblioteksverksamhet, vilken hela tiden letts av förste
bibliotekarien Aberstén. Boksamlingen omfattar 27 fasta bibliotek om vardera 30 à 32 volymer
romanlitteratur samt en »rörlig» boksamling av 2,481 nummer facklitteratur, poesi och dramatik.
Åren 1903—1913 utsändes 222 sändningar med inalles 13,340 band; från 1913, då bokbeståndet
uppdelades i fast och rörligt, ha utsänts 565 sändningar omfattande dels 325 fasta
bibliotek romanlitteratur, dels 16,350 band ur den rörliga samlingen. Under senaste verksamhetsåret,
1925—26, ha utsänts till 35 platser dels 27 fasta bibliotek innehållande vartdera 30
à 32 n:r skönlitteratur och dels 51 sändningar ur den rörliga samlingen med tillsammans
1,068 n:r. Boklånen ur den rörliga samlingen visa följande uppdelning efter ämnen: religionskunskap,
och kyrkohistoria 29, filosofi, undervisningsväsen och folkbildning 60, språkvetenskap 15, litteraturhistoria
34, vitterhet 206, dansk-norsk litteratur på originalspråket 29, ungdomslitteratur 95,
konsthistoria med teater och musik 20, historia, kulturhistoria och fornkunskap 158, geografi,
hembygdskunskap och reseskildringar 132, statskunskap, nationalekonomi och sociala frågor 108,
näringar, industri och kommunikationer 59, naturvetenskap 99, hälsovård och idrott 24.

<b>Svensk industriell litteratur.</b> Sveriges industriförbund har erbjudit biblioteken att i mån
av tillgång kostnadsfritt erhålla nedan angivna av förbundet utgivna skrifter:

Rabenius, L., Huvuddragen av den s. k. ekonomiska demokratien. — Andersson-Tesch, H.,
Forskning och industri i U. S. A. — Hubendick, E., Sammanfattning av vårs lands bränslefråga.
— Riedler, A., Högskolorna och det tjugonde århundradets krav. — Kranen, Hur vi arbeta.
Industri- och handelsfrågor i Österrike och annorstädes. — Standardisering inom svensk
industri. — Kôersner, A., Lag om vissa inskränkningar i rätten att förvärva fast egendom . . .
— Fürst, T., Handledning vid tillämpningen av lag om arbetarskydd. — Heckscher, E., Staten
och det enskilda initiativet efter kriget. — Fürst, T., Råd till arbetarna för vinnande av
deras medverkan i arbetet för skyddslagstiftningens mål. — Holmbäck, Å., Statlig eller enskild
drift? — Lagerwall, L, Industrialismen. Dess roll i värdeskapandet. — Ussing, C, De kollektiva
avtalens framtid.

Då många av ifrågavarande arbeten behandla ämnen, som i åtskilliga bibliotek kunna tänkas
bli föremål för studium, är det livligt att rekommendera att biblioteken i stor utsträckning

använda sig av erbjudandet.    (Ang. förbundets skrifter jfr Grundkatalog  i, s. 295, Tillägg 2, s.
42, Tillägg 3, s. 48, Grundkatalog 2, s.  129.)

Dessutom erhålla biblioteken 50 % rabatt å ett antal andra skrifter ang. likartade ämnen,
bl. a. den utmärkta uppslagsboken Svenska industrien vid kvartsekelskiftet (6:—) samt ett
antal arbeten om fabriks- och verkstadsoreanisation, ang. Taylorsystemet o. s. v. Lista över
sistnämnda arbeten erhålles från Sveriges industriförbund, Stockholm 16, till vilket också
rekvisition å böcker, som kostnadsfritt utdelas, insändes.

Till den år 1924 utsända <b>Katalog</b>  över böcker, som  folk- och skolbibliotek kunna erhålla i
statsanslag   (Grundkatalog   2),   har   nu utkommit ett första Tillägg, upptagande arbeten
utkomna åren  1922 och 1923.    Tillägget omfattar över 600 arbeten, åtföljda av uttalanden av
sakkunniga, varjämte ytterligare ett hundratal boktitlar omnämnas i noterna.

Förutom denna på sedvanligt sätt uppställda bokförteckning innehåller tillägget därjämte
en <i>Förteckning över svenska uppslagsböcker,</i> uppgjord av Förste bibliotekarien vid Lunds universitetsbibliotek
Bert Möller. Förteckningen, som omnämner över 400 arbeten ur samtliga litteraturgrenar
utom Bok- och biblioteksväsen (för vilken avdelning t. v. hänvisas till sid. 1—2 i
Grundkatalog 2), är uppgjord i syfte att förhjälpa folk- och skolbiblioteken till ett bättre
tillgodoseende av deras handboksamlingar och är förtjänt av det största  beaktande.

<sp>RÄTTELSER.</sp>

I tabellen »Svenska stadsbibliotek» 1926, s. 7 skall siffran för utlånade band per inv. i
Göteborgs bibliotek vara 1,1 i st. f. 0,9.

I en recension över J. v. Farkas, Hur Imre blev scout, 1926, s. 122, uppges att scoutrörelsen
förbjudits i Ungern. Enl. vad översättaren meddelat, är uppgiften härom felaktig. Recensenten,
som hämtat sin uppgift ur en svensk daglig tidning, ber att få beklaga misstaget.

</chapter>
<chapter name="Litteratur.">
<h2>LITTERTUR.</h2>
</chapter>
<chapter name="A. Bok- och biblioteksväsen.">
<h3>A. Bok- och biblioteksväsen.</h3>
<b>Scheibler, H[einrich],</b> En bok om boken. Fabritius & Sönner, Kra 1924.
174 s.    Ill., litt.    <i>A.</i>                                                                    <tab>No. kr.  <b>10:—.</b>

Förf., en av Norges främsta fackmän på sitt område, har förut gjort sig väl känd genom
en rad arbeten om typografiens teknik och historia. Den uppgift han här förelagt sig är att
söka väcka förståelse för boken som konstverk. I något mer än ett dussin kapitel talar han,
klokt och hänfört på samma gång, om bokens framställning, papper, stilar, illustrationer, inbindning
och bokhandel och om de regler erfarenheten utkristalliserat för den typografiska utstyrseln.
Även de äldsta trycken, bibliofilien och exlibris få sin kortfattade behandling. Något
fullt motsvarande arbete finnes inte på svenska och förf. har dessutom lyckats väl vid tillämpningen
av sina grundsatser i det föreliggande fallet.    <tab><i>B. M.</i>

<b>Svensk</b> gransk årsbok. Utg. av Hugo och Carl Lagerström. Årg. 2 (1925).
Lagerstr.    1925.    217 s.    Ill.    <i>Ae.</i>                                                      <tab>Inb. <b>4:50.</b>

Vänder sig närmast till fackmännen inom den grafiska industrien med för deras behov sammanställda
data och översikter. Ett och annat kan ha allmännare intresse, såsom i föreliggande
årgång amanuensen Nils G. Wollins granskning av den svenska bokproduktionen 1924 ur konstnärligt
betonad yrkessynpunkt.    <tab><i>B. M.</i>

</chapter>
<chapter name="B. Skrifter av allmänt och blandat innehåll.">
<h3>B. Skrifter av allmänt och blandat innehåll.</h3>
<b>Wilde, Oscar.</b> Lögnens förfall och andra uppsatser. Övs. [fr. eng.] och
inledande essay av Edv. Alkman. Ny uppl. A. B. 1926. 237 s. (Skrifter.) <i>Bb.</i>                                                                                                            <tab><b>4:75.</b>

Lögnens förfall, som nu införlivats med den under utgivning varande upplagan av Wildes
skrifter, var det första av hans arbeten som, år 1893, överflyttades till svenska. Översättningen
är nu lätt reviderad och jämväl den ursprungligen uteslutna essayen över Th. G. Wainewright,
»Stift, skrift och förgift», har denna gång medtagits så att Intentions härmed föreligger i sin
helhet. På vår svenska 90-talsromantik har boken väl inte övat nämnvärt inflytande. Men
denna stridsskrift mot realismen i konsten och litteraturen är alltjämt en av de spirituellaste
behandlingar vi ha av en estetisk fråga. Den som icke tilltror sig att på egen hand göra
vederbörliga avprutningar på paradoxerna kan jämsides läsa kapitlet om »Konst och liv» i
Hans Larssons Studier och meditationer.    <tab><i>B. M.</i>

<b>Öhman, Fia.</b> Den indiska kvinnan och andra orientaliska skisser. A. & W.
1925.     108 s.    Ill., portr.    <i>Bb.</i>                                                                  <tab><b>3:75.</b>

Dessa »skisser» framträda utan anspråk. Resebreven från Egypten och Palestina erbjuda
heller intet nytt, och en man som Gandhi har skildrats av ofantligt mera kompetenta personer.
Men bara kapitlet om Tagore gör boken läsvärd. Förf. har haft den avundsvärda förmånen
att personligen få träffa den store skalden, och åtskilliga av dennes uttalanden äro synnerligen
beaktansvärda.    <tab><i>H. Sg.</i>

</chapter>
<chapter name="C. Religion.">
<h3>C. Religion.</h3>
<b>Ahlberg, Alf.</b>    Kyrkans ställning i samtiden.   Statskyrka eller frikyrka?  N. o. k.
1925.    98 s.     <i>Cga.</i>                                                                    <tab><b>2:50,</b> inb. <b>3:25.</b>

D:r Alf Ahlberg har med denna programskrift gjort ett uppmärksammat inlägg i den gamla,
men dock ständigt nya frågan: statskyrka eller frikyrka. Med iver och hänförelse förfäktar han
den sistnämnda kyrkoformen såsom den enda genom vilken kyrkan kan motsvara sin bestämmelse
och fylla sin uppgift i nutiden. »Den nuvarande protestantiska statskyrkan är i en babylonisk
fångenskap, som varat icke sjuttio utan snart fyra hundra år» (sid. 27). Därför gäller
det nu, när varje minut är dyrbar, att slita bojorna. Kyrkan representerar nämligen värden,
vilka icke utan stor skada för mänskligheten kunna förloras. Så tillropar förf. kyrkan med den
ädle Zwinglis ord:  »I Guds namn, vågen en tapper bragd.»    <tab><i>E. E—m.</i>

<b>Deissmann, Adolf.</b> Jesu religion och Pauli tro. Övs. fr. eng. av Elisabet
Åkesson.    Sv. k. st.  1925.    197  s.     <i>Ccb.</i>                                   <tab><b>4:—,</b> inb. <b>5:—.</b>

Deissmann vill icke giva någon systematisk översikt av innehållet i vad Jesu lärt eller av
huvudpunkterna i den förkunnelse Paulus framburit. Hans syfte är fastmer att, så vitt det över
huvud taget är forskningen möjligt, söka fatta och beskriva Jesu och Pauli gudsförhållande så
att säga från insidan. Bokens förra huvuddel, som behandlar »Gudsgemenskapen i Jesu erfarenhet»,
tar därför sin utgångspunkt i Jesu böneliv med Gud, Fadern och Herren, och går så
därifrån vidare till att framställa hur denna gemenskap tar sig uttryck jämväl i Gudsrikespredikan
och Messiasmedvetandet. Pauli fromhetsliv är alltigenom präglat därav att det är en
Gudsgemenskap i och genom Kristus. I denna senare huvuddel av boken möter man — förklarligt
nog — till stor del samma tankar och synpunkter som förf. förut framlagt i sina
Olaus-Petri-föreläsningar om Paulus.    <tab><i>E. E—m.</i>

<b>Fosdick, Harry Emerson.</b> Bibeln och vår tro. Övs. [fr. eng.] av J. Lindskog.
Sv. k. st.    1925.    311  sid.    Litt.     <i>Cc.</i>                           <tab><b>4:—,</b> inb. <b>5:—.</b>

I rask följd utkomma svenska översättningar av New York-professorn H. E. Fosdicks arbeten
<i>(Bönen, Tron, I Mästarens tjänst).</i> Förf., som i teologiskt avseende företräder en moderat
liberal ståndpunkt, vill i sin nya bok visa hur bibeln ingalunda minskas i religiöst värde, därför
att man uppgiver äldre mekaniska inspirationsteorier och i stället låter det historiska betraktelsesättet
komma till sin rätt. Med starkt eftertryck gör förf. gällande att man måste göra en
bestämd skillnad mellan förblivande erfarenheter och de växlande sätt och kategorier, varigenom
skilda tider uttrycka dessa. En utförlig redogörelse ägnas spörsmålet om under och natur'ag (sid.
145—185). Förf. fördöljer på intet sätt de vanskligheter och risker som en nyorientering i fråga
om bibelbetraktelsen innesluta. Framställningen mynnar ut i två kapitel angående det för bibelfrågan
mest centrala, vår ställning till Kristus (sid. 227—299). I slutet bifogas en med hänsyn
till svenska läsare uppgjord kort litteraturförteckning. Ett utförligt register underlättar bokens
användning.    <tab><i>E. E—m.</i>

<b>Kierkegaard, Sören.</b> Till självprövning samtiden anbefalld. Till sv. [fr. da.]
av Anna Bohlin.    Diak.   1926.     128 s.    (Religiösa klassiker.)     <i>Ci.</i> <tab><b>2:25,</b> inb. <b>3:—.</b>

Av den samtid, till vilken Kierkegaard riktade denna sin skrift, utgiven för jämnt 75 år
sedan, äro ej många i livet. Men hans inträngande maningsord ha sin aktualitet kvar också,
och ej mindre, för den nuvarande samtiden. Av många tecken att döma ser det ut som om
den store själakännaren åter skulle vinna allmännare beaktande. Den nu till vårt språk Överflyttade
skriften är av religiöst uppbygglig natur och lämpar sig synnerligen väl för dem som
själva vilja göra bekantskap med Kierkegaard och hans grundtankar. Den innehåller tre stycken:
»Vad som fordras för att till sann välsignelse betrakta sig i ordets spegel», »Kristus är vägen»,
»Anden gör levande».     Översättningen synes vara utförd med omsorg och smak.    <tab><i>E. E—m.</i>

<b>Nygren, Anders.</b> Religiositet och kristendom. Lb. 1926. 110 s. (Tro o.
forskn.)    <i>Ca.</i>                                                                                               <tab><b>3:—.</b>

Prof. Nygren har i särskilt rikt mått fått klarhetens och enkelhetens nog så sällsynta nådegåvor.
Av   dessa präglas också hans nya bok.    Förf. konstaterar först att en andlig

strömkantring faktiskt ägt rum: materialismen, rationalismen, monismen, utvecklings- och kulturoptimismen
befinna sig, i stort sett, avgjort i vikande, medan de motsatta idéströmningarna äro stadda
på frammarsch. Den religiösa frågan har åter blivit allmänt aktuell. I fyra kapitel, som innebära
en gradvis stegring, klarlägger förf. närmare denna frågas nuvarande läge. Kan det värde,
som religionen representerar, lika väl eller bättre tillvaratagas inom någon annan livsform, t. ex.
vetenskapen eller konsten? Är religionen något oersättligt, uppstår det ytterligare spörsmålet:
»religiositet» i en allmän betydelse eller kristendom? Och vidare: vad är egentligen kristendomens
egenart, det för denna religionsform väsentliga och bärande? Slutligen gives en analys
av skiljaktigheterna mellan evangelisk och katolsk livstyp.    <tab><i>E. E—m.</i>

<b>Paterson-Smyth, J.</b> Bibelns inspiration. Övs. fr. eng. av Gunhild Tegen.
Lb.  1926.    143 s.     <i>Cc.</i>                                                                              <tab><b>3:—.</b>

»Denna bok är icke skriven för fritänkare, vilka förneka inspirationens faktum, utan för
de kristna, vilka tro på bibeln såsom en av Gud inspirerad bok, men äro förvirrade och bragta
ur fattningen, när de möta fakta, som förefalla dem oförenliga därmed. Min avsikt är att
hjälpa dem. Bokens titel utgår från deras egen tro, att bibeln är inspirerad.» Dessa ord av
förf. (sid. 20) angiva ganska tydligt arbetets allmänna orientering. Dess syfte är att visa den
mekaniska verbalinspirationens ohållbarhet, samtidigt som att leda fram till föreställningen om
en inspiration av personlig art. Framställningen vänder sig till den bredare allmänheten. Formellt
är den starkt präglad av sitt anglosachsiska ursprung. Man har intrycket av att förf. ej
alltid sett problemen i hela deras djup.     <tab><i>E. E—m.</i>

<b>Renström, Carl.</b> I hamnar och storstäder. Sv. kyrkans sjömansvård och diasporaverksamhet
under femtio år.    Diak.   1926.   350 s.   Ill., portr., litt.    <i>Cjcc.</i> <tab><b>5:50,</b> inb. <b>6:50.</b>

Svenska kyrkans sjömansvård firar i år sitt 50-årsjubileum. Föreliggande skrift ger en återblick
på vad som uträttats under detta halvsekel. Man blir imponerad av vad som åstadkommits
under dessa årtionden, ej minst de sista. Och man blir varm om hjärtat. Givetvis
faller huvudvikten på den religiösa och kyrkliga sidan. Men också i kulturellt och nationellt
avseende har kyrkans arbete för våra sjömän i främmande hamnar och för de svenska kolonierna
i utlandet haft en betydelse, som ej lätteligen kan överskattas. Skildringen, som belyses
av talrika illustrationer, är livlig och medryckande.    Boken förtjänar en vidsträckt spridning. <tab><i>E. E—m.</i>

<b>Schweitzer, Albert.</b> Brev från Afrikas urskog. Övs. fr. ty. av Greta Lagerfelt.
Diak.  1925.    86 s.     <i>Clc.</i>                                                               <tab><b>1:50.</b>

Ett budskap från denne lysande vetenskapsman och konstnär, där han i Ekvatorialafrikas
urskog verkar som läkare i kamp mot de tropiska sjukdomarna och mot det förödande lidande,
som är en följd av vidskepelsen och frånvaron av all bekantskap med läkekonst och hygien.
Man läser hans skildringar med både spänning och beundran och böjer sig i vördnad för denna
brinnande människokärlek och denna höga idealitet. Breven från urskogen höra till den läsning,
som man rekommenderar utan förbehåll, utan reservationer.    <tab><i>G. Lbrg.</i>

<b>Steen, Henrik.</b> Lidandets gåta i religionens ljus. Nst. 1926. 166 s. Litt. <i>Cm.</i>                                                                                                            <tab><b>4:25.</b>

Lektor Steen giver en översiktlig framställning av de svar religionen lämnat på den för
tanken olösliga frågan om lidandet,' dess ursprung, mening och övervinnande. Problemet är
lika gammalt som religionen, och förblir alltjämt lika brännande. Efter en jämförelsevis fyllig
överblick över de utombibliska religionernas ställning till lidandets gåta (sid. 9—56) avhandlas
den gammaltestamentliga och senjudiska fromhetens uppfattning av lidandet. Sedan följer en
redogörelse för Jesu och urkristendomens tankar om lidandet. Slutkapitlet, som man kunde
hava önskat sig avsevärt utförligare, behandlar lidandet i nutidens religiositet.    <tab><i>E.  E—m.</i>

<b>Wahlström, Lydia.</b> Vardagens religion. Korta betraktelser och föredrag. Nst.
1925.     121  s.     <i>Ci.</i>                                                                                           <tab><b>3:50.</b>

En samling korta essayer över frågor, som röra det religiösa livets område. Aktualitet,
klarhet och rättfram naturlighet synes mig vara ett genomgående drag för de fjorton uppsatserna,

vilka med fördel torde kunna rekommenderas särskilt åt bildade nutidsmänniskor, som av en
eller annan anledning äro på glid bort från religionens värld, men som känna en hemlig
längtan   tillbaka.    Jag anför ett par ämnen:  »Ensamhet»,  »Sjuka själar»,  »Kristustro och Gudstro». <tab><i>E. E—m.</i>

<b>Wetter, Gillis P:son.</b> Hellenismen. En skildring av »hedendomen» i det
romerska världsriket. N. o. k. 1926. 150 s. Ill., litt. (Natur o. kultur 59.)
<i>Cmg.</i>                                                                                         <tab><b>2:25,</b>  inb. <b>3:—.</b>

Den nyss bortgångne förf. lämnar i denna bok en översikt av de olika hedniska religioner
och de idéströmningar, som gjorde sig gällande i det romerska riket jämte kristendomen. För
den som önskar skaffa sig en översikt över den s. k. synkretismens brokiga uppenbarelseformer
och de ledande idéerna i den hedniska religiositet, som kämpade med kristendomen, utgör
den en lämplig första inledning.    <tab><i>M. P. N.</i>

</chapter>
<chapter name="D. Filosofi.">
<h3>D. Filosofi.</h3>
<b>Ahlberg, Alf.</b> Odödlighetsproblemet. En metafysisk studie. Lb. 1926.
108 s.    (Tro o. forskn.)    <i>Dj.</i>                                                                    <tab><b>2:75.</b>

Förf. utgår från den uppfattningen, att kulturlivet måste byggas på antagandet av absoluta
värden. Men en abstrakt värdeidealism är icke tillräcklig; vi måste gå vidare till en konkret
personlighetsfilosofi. Utifrån denna synpunkt, som i någon mån erinrar om boströmska tankelinjer,
behandlar d:r Ahlberg odödlighetsproblemet och vill göra gällande, att människan lever
ett evigt liv  »i den mån de eviga värdena ingå i hennes personlighet».

Boken är synnerligen läsvärd även för dem, som hylla en mera »naturalistisk» världsuppfattning.
Den ansluter sig på ett värdigt sätt till författarens föregående filosofiska essayer, exempelvis
den vackra och själfulla studien  »Det ondas problem».     <tab><i>G. A.</i>

<b>Danils, Halvar.</b>    En ny världsåskådning.    A. & W.  1925.    288 s.   Ill.   D. <tab><b>4:75.</b>

De personer, för vilka det är en hjärtesak att förena vetenskaplig världsuppfattning med
kristlig religiositet, skola helt säkert uppskatta detta arbete. Från kunskapskritisk synpunkt
företer det åtskilliga svagheter, särskilt i framställningen  om livets natur.     <tab><i>G. A.</i>

<b>Lagerborg, Rolf.</b> Kärleksruset. En bok om förälskelse och begärelse. H. G.
1925.     203  s.    Ill., litt.    <i>De.</i>                                                                     <tab><b>5:—.</b>

Den kände finländske psykologen giver i denna bok en översikt av de moderna teorierna
om det erotiska livet, särskilt med hänsyn till förhållandet mellan den högre erotiken och den
primära könsdriften. Av särskilt intresse äro kapitlen »Amore sacro» och »Det himmelska ruset»,
där han behandlar den religiösa mystiken ur sexualpsykologisk synpunkt.     <tab><i>G. A.</i>

<b>Robinson, James Harvey.</b> Vanetänkandet och framåtskridandet. Hur människoanden
blir fri. Inledn, av Albert Nilsson och H. G. Wells. Till sv. [fr.
eng.] av Elsa Nilsson.    N. o. k.   1926.     166 s.    <i>D.</i>                  <tab><b>4:75,</b> inb. <b>6:50.</b>

Förf., en amerikansk historieprofessor, gör i sin bok ett vältaligt inlägg för den fria, kritiska
tanken som framåtskridandets förnämsta hävstång. Han hyser en stark och välgörande
tro på vetenskapens värde och intelligensens möjlighet att förbättra världen. På flera punkter
tvingas läsaren till kritiska betänkligheter, men i stort sett är boken i hög grad ägnad att »väcka
till livs oväldig eftertanke och ge en friare överblick», för att tala med den svenske inledaren,
professor Albert Nilsson.    <tab><i>G. A.</i>

<b>Shaftesbury, [Anthony Ashley Cooper],</b> Lord. Moralisterna. En filosofisk
rhapsodi utgörande en redogörelse för vissa samtal rörande naturfilosofiska och
moraliska frågor. Övs. [fr. eng.] och inledn. av Richard Hejll. B. & B. 1926.
212  s.    Portr.    (Berömda filosofer 31.)    <i>D.</i>                                                    <tab><b>4:—.</b>

Shaftesbury tillhör 1700-tals-filosofiens ledande män och har övat ett utomordentligt inflytande,
icke minst på den tyska humanitetskulturen och romantiken.   Hans   bok »Moralisterna»,


en dialog efter Platons föredöme, ger den bästa inblicken i hans tankevärld och tillhör den
engelska litteraturens förnämsta konstverk. För folkbiblioteken kan den rekommenderas på
det varmaste.    <tab><i>G. A.</i>

<b>Simolin, Albin.</b> Livsproblem. Religionspsykologiska studier. Lb. 1924.
120 s.    Litt.    <i>Di.</i>                                                                                      <tab><b>2:50.</b>

Fem uppsatser av en finländsk teolog över ämnena: »Livet och dess höljen», »Inför mysteriet»,
»Religionens psykologi», »Ungdomstidens livssyn» och »Odödlighet». Av största intresse
torde de tre första uppsatserna vara genom den snabba orientering de giva över nutida
forskningar i dessa frågor.    <tab><i>E. E—m.</i>

<b>Åkerhielm, Annie,</b> [f. Quiding]. Livsproblem och bekännelser. A. B. 1925.
205 s.    <i>D.</i>                                                                                                 <tab><b>5:50.</b>

Ett intressant uttryck för en allmän strävan i tiden, som går ut på att vinna en religiös
livsuppfattning utanför den traditionella kristendomens gränser. Annie Åkerhielm har en
grundlig filosofisk och. religionshistorisk beläsenhet samt en konstnärlig framställningsförmåga.
Man läser boken med nöje och utbyte; skada blott, att förf. mot slutet lämnar metafysiken och
anställer ganska naiva betraktelser över demokrati, fackföreningsväsen och andra jordbundna
realiteter.     <tab><i>G. A.</i>

<b>Öhrvall, Hjalmar.</b> Om dumheten. En psykologisk studie. A. B. 1926,
84 s.    (Verd. småskr. 300.)    <i>De.</i>                                                               <tab><b>1:—.</b>

En liten roande exkursion bland dumhetens olika arter och variteter. Någon djupare
belysning av ämnet ger emellertid icke denna bok, som genomgående präglas av en viss ytlig
intellektualism.    <tab><i>G. A.</i>

</chapter>
<chapter name="E. Uppfostran och undervisning.">
<h3>E. Uppfostran och undervisning.</h3>
<b>Beckman, Nat[anael].</b> Vår skolas historia. 1. Förf., Gbg 1926. 360 s.
Ill., portr.    <i>Eccb.</i>                                                                                       <tab><b>12:—.</b>
1.    Tiden till omkring 1800.

En rik och vederhäftig skildring av Skara läroverks historia från medeltiden fram till omkring
år 1800. Förf. låter oss lära känna skolans yttre förhållanden och inre liv, och han ger oss
även, särskilt kanske i samband med det stora persongalleri, som framföres, en inblick i
gamla tiders levnadsförhållanden mera i allmänhet. Boken är av utomordentligt kulturhistoriskt
intresse.    <tab><i>A.  H—r.</i>

<b>Bennett, Arnold.</b> Du och jag och äktenskapet. Övs. [fr. eng. av] Edvin
Björk.    Sv. andelsf.  1926.    157 s.    <i>Ex.</i>                                   <tab><b>3:50,</b> inb. <b>5:—.</b>

En bok för gift folk, speciellt för män, betonande vikten av att glädja sig åt det närvarande
ögonblicket och ej allt för mycket sörja för morgondagen. Vad förf. särskilt vill varna
för är den uppslitande och hetsande »struggle for life», som förtar oss möjligheten att njuta
livet, och han gisslar också med mycken humor den ombonade värdighet och korrekthet, som
kanske särskilt engelska gentlem en i medelåldern fastna i, och vilken gör dem gnatiga i hemmet
över alla obetydligheter, vilka rubba deras vanemässiga existens. Liksom B:s tvenne nedan
karakteriserade böcker, ett »fickbibliotek i vardagsfilosofi», är även denna mycket förtjänt av
att läsas.    <tab><i>M. F.</i>

— — .    Hur   man   gör   det   bästa av livet.    Övs.   [fr. eng.] av Edvin Björk.
Sv. andelsf.   1925.     239 s.    <i>Ex.</i>                                                                 <tab><b>4:25.</b>

Boken är den första i en serie med titel vardagslivets filosofi. I detta arbete talas det om
starten ut i livet, om kärlek och konsten att bevara denna under äktenskapets långa samlevnad,
om uppfostran av barn m. m., allt på ett både klokt och underhållande, originellt sätt. Summan
av förf:s livsvisdom kan sammanfattas i: sök ej smita undan från tillvarons svårigheter och
livets bekymmer, ty de, som av feghet eller lojhet draga sig undan livet, få svårast att uthärda
det.    <tab><i>M.  F.</i>

<b>Bennett, Arnold.</b> Hur man lever på 24 timmar om dygnet. Övs. [fr., eng.]
av Edvin Björk.    Sv. andelsf.  1926.     141  s.    <i>Ex.</i>                                      <tab><b>3:25.</b>

Kan sägas behandla samma problem som förf:s »Hur man gör det bästa av livet» — fast
här sedda från nya synpunkter. Dels hävdas betydelsen av att »öka programmet», d. v. s.
intressera sig för något annat än själva vardagsarbetet, dels vikten av att kunna koncentrera
tankeverksamheten kring livets väsentligheter, och slutligen värdet av »allvarlig läsning», varvid det
gamla ordet bör gälla: ej  mångahanda men mycket.    <tab><i>M. F.</i>

<b>Brummel & C:o</b> [pseud.]. Mannen i sino prydno. Kursbok i savoirvivre.
Teckningar av Antti Favén.    L. H.  1925.     207 s.    <i>Ex.</i>                            <tab><b>3:75.</b>

Förf. utlägger etikettens och den sällskapliga samlevnadens budord tillräckligt utförligt för
att i de flesta fall kunna ge dem som söka upplysning därom vederbörligt besked och med en
lekande överlägsenhet som kan ge även de invigda nöje av läsningen.    <tab><i>B. M.</i>

<b>Helle, Wilhelm.</b> Om åtgärder för ungdomens yrkesval och välfärd i England.
Lst.  1925.     139 s.    Ill., litt.    (Pedagog. skr.  113.)   <i>Ex.</i>                  <tab><b>2:50.</b>

En vederhäftig redogörelse för det goda arbete som på dessa områden utföres i England,
och till slut en varm maning att göra något även i vårt land. Boken öppnar sina läsares ögon
för hur ofantligt försummade dessa frågor äro hos oss — yrkesvalet och ungdomens omvårdnad
efter skolans slut.    <tab><i>A. H—r.</i>

<b>Mulford, Prentice.</b> Denna världens bekymmer. Övs. [fr. eng.] av Pontus
Pehrson.    Sv. andelsf.   1926.     160 s.    <i>Ex.</i>                                <tab><b>3:25,</b> inb. <b>4:75.</b>

Visserligen olik de flesta omskrikna amerikanska system att nå lyckan, vilka oftast identifiera
lyckan med framgång d. v. s. pengar. Här betonas i stället vikten av inre samling, av
att göra sig oberoende av vardagslivets förtretligheter, av själslivets koncentration kring det
väsentliga i livet. Onekligen äro dock en del av reflexionerna något grunda, och mera
självständigt tänkande människor torde boken ej ha så mycket att bjuda på.    <tab><i>M. F.</i>

<b>Münch, Paul Georg.</b> Konsten att undervisa barn. En bok om arbetsskolan.
Övs. [fr. ty.] av Ivar Thorén. 1. Lst. 1925. 64 s. (Pedagog. skr. 114.)    <i>Ea.</i>                                                                                                      <tab><b>1:20.</b>

I detta sitt första häfte om arbetsskolan ger förf. först en snabb översikt över undervisningskonstens
utveckling. Denna framställning är huvudsakligen kritisk, ytterligt ensidig och
delvis karikerande, men den innehåller också många goda och riktiga tankar. Därefter kommer
en utomordentlig redogörelse för arbetsskolan framförd i ett konkret exempel. Boken är lättläst
och rolig även för icke-pedagoger. Den förtjänar god spridning på grund av det värdefulla
positiva den skänker.    <tab><i>A. H—r.</i>

<b>Sjögren, Anna.</b> Sed och bruk. En uppslagsbok i modern umgängeskonst.
Bibl. förl.  1926.    118 s.    <i>Ex.</i>                                                                   <tab><b>3:75.</b>

En lexikaliskt uppställd handledning, som särskilt torde komma att uppskattas för de precisa
och vederhäftiga redogörelserna för etiketten vid middagar, baler, visiter och dylika
tillfällen.    <tab><i>B. M.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Böök, Fredrik.</b>    Från åttiotalet.   Nst.  1926.   327 s.    <i>Gc.</i>   <tab><b>7:50,</b> inb. <b>9:25.</b>

De uppsatser, som förenats i denna volym, ha tidigare varit publicerade å olika håll. Den
viktigaste, den skarpsinniga och genomträngande studien Snoilskys sociala diktning, ingår exempelvis
i Svenska studier (1913; se Grkat. 1, s. 56). Minnestalet över Harald Hjärne finnes i Svenska
akademiens handlingar. Av de övriga uppsatserna ha en del ingått i tidningar och tidskrifter.
Förenade göra de emellertid ett starkare och mera enhetligt intryck än då de publicerats separat.
Vid sidan av de nämnda större essayerna ingå i samlingen studier över Gellerstedt, A. U.
Bååth, Ola Hansson, Ernst Ahlgren m. fl. Boken, tankeväckande, originell och fängslande som
den är, kan på det livligaste anbefallas till alla bibliotek.    <tab><i>O.  W—n.</i>


<b>Rasmussen, Knud,</b> [utg.]. Grönländska myter och sagor. Med kulturhistorisk
inledning. [Övs. fr. da. av Axel Ahlman.] N. o. k. 1926. 206 s. Ill.,
kart.   (Mytor o. sagor.)    <i>Gx.</i>                                                     <tab><b>7:50,</b> inb. <b>9:50.</b>

Grönländarnas oavlåtliga kamp mot mörker och ödslighet i en karg natur fyller deras fantasi
med skräckbilder och monstruositeter. En och annan sida i deras sagor kan vara mättad
med poesi även enligt våra begrepp. Men ännu oftare möta råa eller burleska detaljer. Det
är därför främst som bidrag till kännedomen om ett primitivt folks föreställningsvärld boken
får betydelse.    Härtill bidrager i hög grad den förträffliga inledningen.    <tab><i>B. M.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Anker, Nini Roll.</b> Huset vid Sjögatan. Roman. Övs. fr. no. av Inga Leander.
Å. & Å.  1924.    210 s.    <i>Hceda.</i>                                                    <tab><b>5:75.</b>

När »Huset vid Sjögatan» — en historia från 1800-talets mitt — kom ut på grundspråket,
mottogs den utomordentligt välvilligt. 1:a till 12:e tusendet trycktes 1923 och fick en
strykande åtgång.

Oss har boken nått med Inga Leanders översättning i jan. 1924 — vi svenskar ha ofta
en högst oförklarlig motvilja mot att läsa norsk och dansk litteratur på originalspråken — och
vi ha därmed gjort en mycket angenäm bekantskap med en fin psykolog, en gedigen och säker
stilist. Utsökt är t. ex. skildringen av cirkusbesöket eller av den för stöld oskyldigt misstänkte
Eduard Stampes hemkomst sedan han blivit rentvådd  från  7  års misstankar,

Översättningen är god, någon enstaka lapsus litet löjeväckande.    <tab><i>O.   Wbg.</i>

<b>Blaumans, Rudolfs.</b> I dödens skugga. Lettiska noveller. Övs. [fr. lett ]
av Ernst Lundquist.    Wessman [1925].    350 s.    <i>Hceml.</i>                            <tab><b>7:50.</b>

Dramatiskt liv, humor och fin psykologisk uppfattning prägla dessa skildringar av de lettiska
böndernas obemärkta liv, deras passioner och hetsighet, deras styvsinthet och styrka i
både ont och gott. Man ser dem framför sig, hela raden av lettiska bönder och deras kvinnor,
som icke ge männen efter i rakryggad hårdhet — Andrikson, som tänder eld på skogen till
hämnd för att greven icke vill medge att ett löfte från gamle greven till Andriksons far gäller
mer än det skrivna arrendekontraktet; Raudupmoran, som knuffar sin vanföre gosse i brunnen
för att hon tror honom vara enda hindret för ett giftermål med den hon älskar; Ewa, som
gifter sig med en rik gubbe och trots sin avsky och sitt äckel för både mannen och sig själv till
sin död är den ömma och trogna hustrun; Rein, som luras att gifta sig med den koppärriga
och   lata   Natale.   —   Författaren   och   hans   folk är en mycket intressant bekantskap att göra. <tab><i>R.  W. R.</i>

<b>Boito, Arrigo.</b> Nero. Lyrisk tragedi i fyra akter. Övs. [fr. ital.] och
företal av Helmer Key.    Hirsch  1925.    115  s.    <i>Hcei.</i>                                <tab><b>2:—.</b>

— — .    Nero.    Tragedi   i   fem   akter.    Övs.   fr.   ital.   av   Ane  Randel.    Fri. 1926.     133 s. <i>Hcei.</i>                                                                                  <tab><b>3:75.</b>

Boitos mycket omtalade opera Nero, på vilken kompositören, vilken även var textförfattare,
arbetade i över fyrtio år, har år 1926 framförts på K. teatern i Stockholm. Det är endast
detta förhållande som kan förklara, att samtidigt tvenne svenska tolkningar av verket sett
dagen, den ena (av Randel) fullständig, den andra (av Key) omfattande blott den förkortade
scenversionen, ty i och för sig är B:s text högst medelmåttig och ointressant. Översättarnas
arbete har därför varit föga tacksamt, och ingendera har heller lyckats höja sig över den
vanliga operalibrettons stilistiska nivå. I Randels översättning förekommer ett löjligt misstag;
augustani har översatts med <sp>»riddare från Augsburg»</sp> (på Neros tid!!) i st. f. medlemmar
av det till Augustus' ära stiftade brödraskapet.    <tab><i>O.  W—n.</i>

<b>Borden, Mary.</b> Jane. (Jane — our stranger.) Övs. fr. eng. av Gunhild Tegen.
1,  2.     Lb.  1925.    <i>Hcee.</i>                                                <tab>à <b>3:50,</b> inb. tills. <b>8:50.</b>

Om förf. är amerikanska, tyckes hon ha en klar och oförvillad syn på sina landsmäns fel
och förtjänster, sådana de te sig för oss, omplanterade i europeisk jordmån. Det är det icke
ovanliga sammanbrottet i ett äktenskap mellan en ung, fantastiskt rik amerikanska och en fattig


fransk markis, som skildras i boken. Förf. pejlar inga själsliga djup, men typer och situationer
äro ofta skarpt och kvickt uppfångade. De amerikanska typerna i Paris äro utmärkt tecknade,
men betydligt mindre hemmastadd verkar förf. med de franska. En vanlig borgerlig har
svårt att tro på den häpnadsväckande elegansen och sedefördärvet hos den exklusiva franska
aristokratien. Man kommer osökt att tänka på tiden före den stora revolutionen i stället för
åren före världskriget och på de gamla Bourbonerna, som ingenting lärt och ingenting glömt.
Detta är bokens svaga punkt. Med verkligt nöje läser man däremot skildringen av St. Mary's
Plains, den lilla staden långt ute på prärien, där Jane växt upp och där de puritanska traditionerna
ännu för några tiotal år sedan levde kvar med väckelsemöten och Sankey's sånger ungefär
som på Hawthorne's tid. Skildringen av sommarlivet i de stora skogerna vid Kanadas gräns
med timmerdrivning, laxfiske och långa simturer i de stora floderna har något så friskt och
betagande över sig, att man beklagar, att förf. förlagt huvudparten av berättelsen till Frankrike
i stället för den amerikanska landsort, varifrån hon tydligen har något nytt att ge oss.     <tab><i>E. Sqt.</i>

<b>Bunin, Ivan A[leksejevitj].</b> Herrn från San Francisco. Övs. fr. ry. av Ruth
Wedin Rothstein.    Sv. andelsf.   1925.     147 s.    <i>Hcema.</i>                              <tab><b>3:75.</b>

Titelnovellen skildrar skarpt och grellt det lyxliv en amerikansk millionärsfamilj för under
en nöjesresa till Italien, till dess döden blottar intigheten i njutningen och begränsningen
i penningens makt. Den är skickligt gjord, mer skarp i konturerna än de andra berättelserna
i samlingen. Och dock intressera dessa mera därför att de blotta några drag i ryskt själsliv,
alltjämt lika svårförståeligt för västerländsk syn. Det är individens tragedi och melankoli i
dessa små berättelser; den breda samhälleliga bakgrunden, som i förf:s tidigare översatta roman
Byn gjorde skildringen så betydelsefull, finnes ej  här.    <tab><i>B. M.</i>

<b>Bååth, A[lbert] U[lrik],</b> [övs.]. Isländska sagor. Ånyo utg. av Emil Olson.
A. B.  1925.    442  s.    (Världslitt.  11.)    <i>Hcedb.</i>                                           <tab><b>6:50.</b>

Här har sammanförts ett gott urval av Bååths erkänt framstående översättningar av isländska
sagor. Samlingen har försetts med en orienterande inledning av prof. E. Olson, som också
har ökat bokens väTde genom en del värdefulla och vederhäftiga ordförklaringar och anmärkningar.    <tab><i>P. H.</i>

<b>Bönnelycke, Emil.</b> Margrethe Menkel. Roman. Övs. [fr. da.] av Ernst
Lundquist.    Boh.  1926.     333 s.    <i>Hceda.</i>                                                    <tab><b>5:75.</b>

Historien om en ungdomskärlek, som aldrig dör. Hon är en sund och hel människa men
med stark lidelse lurande i djupet av varelsen. Han är en lös och omöjlig man, som ideligen
sjunker djupare. Trots författarens gåvor verkar det hela tungt och splittrat; man märker att
hans bästa anlag ligga åt annat håll.    <tab><i>Rg.</i>

— — .    Ny ungdom.    Roman.     Övs. [fr. da.] av Ernst Lundquist.   Boh. 1925. 292 s.    <i>Hceda.</i>                                                                                           <tab><b>5:75.</b>

Skildringen av en högt begåvad men mycket överspänd man, som mera rusar sig av egna ord
än tänker på arbete och livsuppehälle, trots att han äger en härlig hustru. Han brister också sist
och vaknar endast långsamt och med yttersta möda åter upp till livet. Vissa delar av boken äro
utmärkta; men i andra faller författaren i ihålig och egenrättfärdig predikan. Att han dundrar
lika   kraftigt   mot  allvarliga missbruk som mot struntsaker gör hans budskap rätt intetsägande. <tab><i>Rg.</i>

<b>Dante   [Alighieri].</b>    I   livets   vår.    Dantes vita nuova.    I sv. dräkt [fr. ital.]
av Fredrik Wulff.    2  översedda uppl.    H. G.   1925.     187 s.    <i>Hcei.</i>          <tab><b>5:75.</b>

Dantes skildring av sin kärlek till Beatrice har kallats för världslitteraturens första psykologiska
roman, och det italienska originalet har därtill en oåtergivlig stilistisk charm. En
svensk översättning får för de flesta nutida läsare väl ännu mera ett historiskt än estetiskt
intresse, men denna världslitterärt betydande bok bör givetvis anskaffas för alla offentliga
boksamlingar åtminstone om de ej redan äga dess första svenska upplaga. Textförbättringar och
nya litteraturhistoriska upplysningar ha tillkommit. Sitt sätt att översätta italienska rimmade
verser orimmat vidhåller Wulff, vilket för honom och för många må vara en klok självbegränsning
men ej bör fastslås som någon bindande dogm.    <tab><i>F.   V.</i>

<b>Delarue-Mardrus, Lucie.</b>    Lyckans dagar.   (Le pain blanc.)   Övs. fr. fra. [av
A. Lindstedt].    Nst.  1926.     273 s.    <i>Hcej.</i>                                                  <tab><b>4:50.</b>

Skildrar en ung flicka med starkt och gott väsen, som håller på att ödeläggas först av en
hysterisk mor och sedan av en kall, men kättjefull styvmor. Verkligt välskriven men skadas
av författarinnans rasande hat mot dessa båda kvinnor, som gör att boken nästan verkar
uppgörelse av enskilt mellanhavande.    <tab><i>Rg.</i>

<b>Deledda, Grazia.</b> Murgrönan. Roman. Övs. fr. ital. av Ernst Lundquist.
A. B.  1926.    261  s.    (Bonniers gula serie.)    <i>Hcei.</i>                                    <tab><b>4:25.</b>

Författarinnan är från Sardinien, och sin hemös folkliv och människor tecknar hon med
förkärlek. »Murgrönan» är det sinnebildliga namnet på en lantflicka med segt och trofast
känsloliv, vilken av kärlek till dem hon kallar sina välgörare begår ett mord under sådana
omständigheter, att hon, sådan hon är, i alla fall ej förlorar läsarens sympati. Människo- och
landskapsskildring är av stor vederhäftighet men, som ofta vederhäftig lantlivsskildring, något
svår att fatta intresse för. Till sist kommer det dock och slutet blir en i sitt vemod gripande
livsepilog.    <tab><i>F.   V.</i>

<b>Dominik, Hans.</b> Djingis Khans spår. En roman från tjuguförsta århundradet.
Övs.   [fr. ty.] av Hilmer Söderbaum.   H. G.  1926.   342 s.   Kart.   <i>Hcef.</i> <tab><b>5:—.</b>

En äventyrsroman i Jules Verne-stil, litterärt obetydlig men underhållande trots de vilda
tekniska fantasier, varpå den är byggd.    <tab><i>H. K.</i>

<b>Estaunié, Édouard.</b> Alla människors väg. (L'appel de la route.) Övs [fr.
fra.] av Martin Koch.    Tiden  1925.    378 s.    Portr.    <i>Hcej.</i>                       <tab><b>5:—.</b>

Med detta arbete introduceras i Sverige en ypperlig fransk författare. Här tecknar han
med ett originellt men säkert grepp på sin skildring de huvudsakligen psykologiska konflikter, som
uppstå, när några levnadsbanor för en tid stöta samman.

Boken är ej alldeles lättillgänglig, men rekommenderas livligt åt tänkande läsare.     <tab><i>H. K.</i>

<b>Frankau, Gilbert.</b> Gerald Cranstons äktenskap. Roman. Övs. fr. eng. av
Anna Warodell.    Sk.  1925.    319 s.    <i>Hcee.</i>                                                <tab><b>4:75.</b>

F:s tidigare översatta roman, <i>Aliette Bruntons kärlekshistoria</i> (1, 2, Sk. 1923, à 3:75), var
en icke alldeles oangenäm bekantskap. Den tillfredsställde visserligen alla anspråk på en missroman,
men gav även något därutöver. Det var inte gjort efter klisché alltsammans, utan det
fanns spår av äkthet och kanske även ett visst patos. Motivet var ett i modern engelsk litteratur
ganska ofta förekommande: ett omöjligt äktenskap, som den ena parten, här mannen, i kraft
av landets antediluvianska skilsmässolagar tvingar att bestå trots alla lidanden det förorsakar den
andra — i detta fallet ett illegitimt kärleksförhållandes alla svårigheter och förödmjukelser. —
Gerald Cranstons äktenskap förefaller mig svagare. Boken handlar om en affärsman av den typ,
som inte har tid och inte tycker det lönar mödan att älska, utan med ganska kall beräkning
ingår ett resonemangsparti. Men så slutar det förstås efter alla regler, och det är ju bra det,
men inte så intressant precis.    <tab><i>G—a L.</i>

<b>Istrati, Panait.</b> Kyra Kyralina. Övs. [fr. fra.] av Ingeborg Essén. A. B.
1926.     183   s.    (Bonniers gula serie.)    <i>Hcej.</i>                                              <tab><b>4:25.</b>

En riktig äventyrsbok från Rumänien, Konstantinopel, Levanten. Det är en sorts självbiografi,
fritt omdiktad, ty författaren, rumänen Panait Istrati, har själv levat det brokigaste äventyrsliv
innan han hamnade i Frankrike och där gjorde sig berömd som författare. Detta österländska
vagabondliv skildras helt realistiskt i hans bok, som kommer med ett nytt och ypperligt
behandlat stoff till svensk publik.    <tab><i>F.  V.</i>

<b>Jameson, Storm.</b> Drömmen och verkligheten. (The pitiful wife.) Övs. fr.
eng. av Linda  Öberg-Oljelund.    Lb.  1925.    238 s.    <i>Hcee.</i>        <tab><b>4:50,</b> inb. <b>6:—.</b>

Varför boken heter Drömmen och verkligheten, har man svårt att förstå. Någon verklighet
möter   man   knappast i denna omöjliga historia från något undangömt horn i England —


naturligtvis med en hed — om det icke skulle vara ett mycket banalt äktenskapsbrott, som
tydligen är medlet, varigenom ett överspänt ungt par skall väckas ur sin drömlika tillvaro och
föras in i realiteternas värld. Boken är skriven efter världskriget, där hjälten varit med, men
på oss verkar den mycket förlegad, man har svårt att förstå, varför den blivit översatt. Någon
svensk publik kan den knappast intressera.    <tab><i>E. Sqt.</i>

<b>Kvaran, Einar H.</b> Rannveigs äktenskap. Övs. fr. isl. av Nanna Nordal.
Eklund 1926.  140 s.    <i>Hcedc.</i>                                                    <tab><b>3:75,</b> inb. <b>6:—.</b>

En fortsättning på samma förfrs Rannveigs ungdom. Där var miljön, våra dagars Island,
det intressantaste. Här spelar miljön, Köpenhamn, ej någon väsentlig roll; det som skildras är
Rannveigs kamp för att behålla sin mans kärlek och hur hon därigenom omdanar makens karaktär.
Boken kan gott anbefallas särskilt åt vuxen ungdom.    <tab><i>M. F.</i>

<b>Kärlek</b> och vår i Japan. Japanska dikter i sv. omklädnad [fr. ty. av] Ernst
von Wendt.    Nst.   1925.    168 s.    <i>Hcevc.</i>                                                  <tab><b>5:50.</b>

Den österländska poesiens tjusning ligger i antydningarna; detta gäller icke minst den av
den kinesiska diktningen starkt påverkade japanska. I europeiska »översättningar» försvinner
ofta själva doften; redan språken äro alltför klara och bestämda. Därtill kommer oöverensstämmelsen
i fråga om versbehandlingen: det gemensamma med de japanska »versmåtten» och de
svenska, vilka för övrigt blott återgå till tyska bearbetningar, tyckes inskränka sig till bristen
på rim. Somliga översättningar förefalla dock ha bevarat något av originalen, såsom »Japans
själ»  eller »Resignation».    Störande friheter förekomma, t. ex.  »mån är måne»  o. d.   <tab><i>H. Sg.</i>

<b>Lidforss, Erik,</b> [övs.]. Skalderöster. Lyriska tolkningar. A. & W. 1925.
95 s. <i>Hce(s).</i>                                                                                              <tab><b>3:—.</b>

En samling tolkningar av Dehmel, Möricke, Goethe, V. Hugo, Verlaine m. fl. gjorda ej
utan skicklighet, men dock ej med det lätta, svävande, som är den lyriska diktens finaste doft.
För dem, som ej ha tillgång till eller ej förstå originalen ha ju alltid dylika översättningar sitt
värde.    <tab><i>M. F.</i>

<b>Mills, Dorothy.</b> De svarta gudarna. Övs. [fr. eng.] av Arvid Wachtmeister.
H. G.  1926.    257 s.    <i>Hcee.</i>                                                                      <tab><b>4:75.</b>

Bokens förf. är en känd upptäcktsresande, som i romanform omsatt sina intryck från vistelsen
hos ett negerfolk på stenålderns ståndpunkt i innersta Afrika Rent litterärt har berättelsen
föga värde, men som skildring av negrernas själsliv, deras seder och bruk, har den sitt givna
intresse. Den lilla roman, som är inlagd i boken, gör den ganska spännande och kommer
säkert att skaffa den många läsare. Troligen är förf:s bekantskap angenämare att göra i den
på fakta stödda reseskildring hon kommer att ge — eller kanske redan har gett — av sin
äventyrsfyllda färd.    <tab><i>E. Sqt.</i>

<b>Ostensoe, Martha.</b> Vildgäss. Övs. fr. eng. av Stina Bergman. A. B. 1926.
275 s.    <i>Hcee.</i>                                                                                             <tab><b>4:75.</b>

Denna roman lär enligt förlagets uppgift i sitt hemland Amerika ha erövrat det största
pris, som i U. S. A. utfästs i en litterär pristävlan, samt utsetts till denna utmärkelse bland
över 1,500 tävlingsskrifter. Man frågar sig ovillkorligen, hurudana de 1,500 icke prisbelönta
måtte hava varit. I boken skildras några människoöden från staternas nordligaste och kargaste
farmarebygder. Människoskildringen oftast ytlig och omöjlig, framställningen tröttsamt utdragen
och skäligen tunn.    <tab><i>S.   L.</i>

<b>Oxenham, John.</b> Min madonna på heden. Övs. fr. eng. av Ebba Atterbom.
Lb.  1925.    288 s.    <i>Hcee.</i>                                              <tab><b>5:25,</b> inb. <b>6:75.</b>

Om man icke här och var mötte antydningar om världskriget, skulle man knappast tro
att boken är skriven i vårt århundrade. Den hör till den sorts sentimentala och romantiska
litteratur, som ännu både skrives och läses i England. Hjältinnan är ett modernt helgon, som
i sitt eget lilla privata kapell förvaltar katolska kyrkans heliga sakrament — något ganska
enastående för en kvinna, vilket förf. också erkänner. Genom sin underbara ädelhet, skönhet, flit,
fromhet,   huslighet m. m., m. m. omvänder hon   till den rätta tron dels en stor statsman, som

bakom sitt engelskt sköna och välvårdade yttre döljer en svart och syndig själ, dels en ung
förf., som försökt mörda statsmannen, för att denne förfört hans Syster. I sin iver att sona
sina respektive brott gå de båda männen ut i kriget, varifrån de svårt sårade hämtas hem av
»madonnan», den ene för att dö, den andre för att tillfriskna till ett ädlare och bättre liv vid
hennes sida.

Boken är svamligt skriven och hör till dem, som utan saknad kunna avvaras i biblioteken.
I rättvisans namn måste emellertid erkännas, att där finns vackra och målande skildringar av
Devonshire och Dartmoor-heden.    <tab><i>E. Sqt.</i>

<b>Paris, John.</b> Banzai. (Hurra!) Övs. [fr. eng.] av Hildegard Wieselgren.
Sk.  1926.    328 s.    <i>Hcee.</i>                                                                           <tab><b>7:50.</b>

Sedan John Paris i sin första Japan-roman, Kimono, riktigt gett utlopp åt sitt hat mot
allt japanskt, tycks han ha kommit till en något mindre fördomsfull uppfattning, varom denna
bok bär vittne. Visserligen är »hjälten», Ono, en fullfjädrad bov, men även sympatiska japaner,
som den kristne Kondo, förekomma, och förf. ställer sig nu en smula kritisk gent emot
det förut som så överlägset framhållna Västerlandet. Man läse t. ex. vad han säger om
geishorna (sid. 275) eller låter en japan säga om äktenskapet i Europa (sid. 154). — Ett par
av bokens figurer äro dråpligt tecknade, icke minst huvudpersonen. I sin iver att få visa sin
kännedom om Japan tar emellertid förf. med åtskilligt, som icke alls hör till historien, t. ex.
ett kapitel om det rysk-japanska kriget. Mot slutet kommer han till sitt favorittema: utmålningen
av det osedliga livet i Yoshiwara. Lyckligtvis citerar han i en not några rader av den
tyske filosofen Keyserling, vilka torde ge en bättre förklaring av den japanska synpunkten på
hithörande ämnen än hans egna digra romaner. Förf:s stil är beundransvärd, och här finnas
även glimtar av anglosachsisk humor.    <tab><i>H.  S—g.</i>

<b>Phillips, David Graham.</b> Rika män och deras kvinnor. Till sv. [fr. eng.]
av Eva Wahlenberg.    L. H.  1925.    292 s.    <i>Hcee.</i>                                      <tab><b>6:50.</b>

En amerikansk jagroman om hur en rik uppkomling och en skön ung kvinna av ruinerad
familj leka kurra gömma med varandra i reserverad högsinthet. Största utrymmet tar emellertid
skildringen av samme ridderlige mans försök att rädda sig och världen undan storfinansens
gastkramning, vilken senare räddningsbragd strandar på att världen vill bedragas. Storståtligt
så det förslår och på intet sätt intresseväckande.    <tab><i>L. R.</i>

— — , Susan Lenox.    Hennes   fall och hennes upprättelse.    Till sv. [fr. eng.]
av Gustaf Leffler.    D.  1,  2.    L. H.  1924.    <i>Hcee.</i>                                  <tab>à <b>5:—.</b>

Det passar inte riktigt, åtminstone för de enklare anglosachsiska författarna, att lägga av
all prydhet. Det går illa ungefär på samma sätt som när kvinnor färga sitt hår — det kan i
och för sig vara en bättre färg, men den har det felet att inte passa till de gamla ögonen, till
hyn o. s. v. När en förf. som nu t. ex. Phillips ger sig på att skildra några av människolivets
nattsidor och försöker göra sin hjältinna intressant förmedelst prostitution, tvivelaktiga erotiska
förbindelser o. s. v., inrangerar han sig själv i en klass, där mycket högre anspråk måste ställas
än när det galler romaner efter de gamla konventionella recepten och där han trots sin oförnekliga
rutin visar sig inte hålla måttet. Därmed skall inte sägas, att det inte kan ha varit
en lovvärd ambition, som lockat förf. från allfarvägarna, liksom man inte kan neka till att han
åtminstone delvis förefaller att bygga på ganska grundliga verklighetsstudier. — Någon ur
folkbibliotekssynpunkt farlig bok kan Susan Lenox knappast kallas, men den är föga givande och
särskilt för ungdom en fullkomligt onödig läsning.    <tab><i>G—a L.</i>

<b>Sherman, Charles.</b> I andras kläder. Övs. [fr. eng.] av Brita Tigerschiöld.
Nst.  1924.    275 s.    <i>Hcee.</i>                                                        <tab><b>4:25,</b> inb. <b>5:75.</b>

Ett filmrecept om hur en luffare genom en kedja av förvecklingar blir tagen för en rik
börsmatador och även vinner en dollarprinsessa. Det är mycket obetydligt alltsammans men
fullkomligt oförargligt, och man bjuds på en del enklare situationskomik för den som det
möjligen kan roa.     <tab><i>G—a L.</i>

<b>Sinclair, May.</b> Anne Severn. Övs. fr. eng. av Karin Jensen, f. Lidforss.
W.   &   W.    1,924.     352    s.    <i>Hcee.</i>                                                             <tab><b>6:50.</b>

Det är ofta ganska svårt att bedöma en författare med ledning bara av ett enda verk. Med
Anne  Severn som utgångspunkt skulle jag bli ungefär lika litet förvånad, om det sades mig, att

May Sinclairs övriga produktion bestod av idel missromaner som om någon förklarade, att hon
tillfredsställde högre litterära anspråk. I själva verket är nog hennes produktion ganska ojämn,
och det förefaller som om hon givit sitt bästa redan i en ganska tidig roman, The divine fire,
ännu ej översatt till svenska. — Anne Severn är en kärlekshistoria eller rättare sagt flera sådana,
knutna till samma huvudperson. Det är väl berättat, och man kan knappast frånkänna förf.
en viss förmåga att skildra lidelsefull kärlek. En större öppenhet i fråga om erotik än man
är van vid i anglosachsisk litteratur bör kanske för säkerhets skull annoteras.    <tab><i>G—a L.</i>

<b>Thiess, Frank.</b> Djävulens skugga. (Der Leibhaftige.) Övs. fr. ty. av Runar
Schildt.    A. B.  1926.    496 s.    <i>Hcef.</i>                                                        <tab><b>7:50.</b>

En roman från efterkrigsårens Tyskland, alltför ruskig för att här behöva vidare omnämnas.    <tab><i>H. K.</i>

<b>Timmermans, Felix.</b> Jesusbarnet i Flandern. Övs. fr. flamländskan av
Ellen Wester.    W. & W.  1924.     225 s.    <i>Heeg.</i>                                          <tab><b>4:75.</b>

Bibelns berättelse om Josef, jungfru Maria och Jesusbarnets födelse, om heliga tre konungars
tillbedjan och det betlehemitiska barnamordet o. s. v. har här med konstgjord naivitet
förlagts till Flandern och återberättats med realistiskt sceneri, skickliga anakronismer och stundom
raffinerade ordvändningar. Diktaren söker dikta som de gamla primitiva målarna målade
fastän med modern litterär teknik, men det alltför avsiktliga kyler en smula intresset. Översättningen
flyter lätt men har vissa språkliga fläckar (flerstädes brukas verbet bränna i stället för
brinna, »nyfikenhet»  kallas  »nygirighet»  m. m.).    <tab><i>F.  V.</i>

<b>Vallotton, Benjamin.</b> Akilles & C:o. (Achilles & C:ie.) Övs. fr. fra. av
Eüen Wahlbom.    Å.   & Å.  1926.    347  s. (Bundna böcker.) <i>Hcej.</i>      <tab>Inb. <b>3:75.</b>

Vallotton är en franskspråkig schweizisk förf., som i föreliggande arbete mot bakgrunden
av kris- och gulaschtiden ger en skildring av en jobbarefamiljs storhet och fall. Ämnet är
ju föga uppbyggligt, men förf. behandlar det skickligt, än med skarp realism, än med svidande
satir.

Boken kan läsas, men hör till det lättare godset.    <tab><i>H. K.</i>

<b>Wharton, Edith.</b> Hans öde. (Ethan Frome.) Övs. fr. eng. av Ebba Atterbom.
Sk.  1925.    175 s.    <i>Hcee.</i>                                                                <tab><b>3:50.</b>

Berättelsen om hur en stark och god mans liv ödelägges av en tarvlig och hysterisk hustru
och hur en bättre kärlek, när den möter honom, bara störtar honom i djupare olycka och slaveri.
Skickligt gjord, men skadad av hjärtlöst elak syn på hustrun. Läsaren finner trots allt,
att sann rättvisa ej skipats.    <tab><i>Rg.</i>

</chapter>
<chapter name="Hcb. Skönlitteratur: nysvensk (med finsk-svensk).">
<h3>Hcb. Skönlitteratur: nysvensk (med finsk-svensk).</h3>
<b>Attorps, Gösta.</b>    Barn av sin tid.    Roman.    Nst.  1926.    204 s.         <tab><b>4:75.</b>

En pojkes och ynglings utvecklingshistoria, ej särskilt originell, men synnerligen väl
berättad.    Ur språkbehandlingens synpunkt hör Attorps redan till våra bästa författare.    <tab><i>H. K.</i>

<b>Björlingsson-Ivanowsky, Märta.</b> Den nya kvinnan. Första steget. Fram
1925.    232 s.                                                                                             <tab><b>4:75.</b>

Denna bok av en synnerligen ung författarinna är snarare en serie kaleidoskopiskt oroliga
skisser än ett genomfört verk, och dess vimmel av figurer förblir till största delen namn för
läsaren och föga mer. Med ett undantag: huvudfiguren, »hjältinnan», som är utpenslad i
minsta enskildheter. Hon skall vara den »nya» unga intellektuella kvinnan, som vågar säga
ut, att det erotiska för henne är a och o. Hon säges vara av rysk härkomst, ha rysk charme,
och intelligensen i boken, som är otvivelaktig, påminner om rysk mentalitet. Förf. är dock
snarare en kvickögd impressionistisk livsreferent än en skapande konstnär.    <tab><i>F. V.</i>

<b>Ekelund, Vilhelm.</b>    Lefnadsstämning.    A. B.   1925.    196  s.               <tab><b>5:75.</b>

Dessa aforistiskt formade tankar över vad som ger livet värde och mening höra inte till
högläsningslitteraturen.     Men   den   som   gärna   vill   tänka   själv, kan här finna eggelser därtill.

Det ges här inga försök att säga något spirituellt över alla dagens små händelser, utan ett ständigt
återvändande till den stora frågan om arbetet på personlighetens frihet och självständighet. <tab><i>B. M.</i>

<b>Eklund, Vira.</b>    Odygdens vägar.    Lb.  1925.    175 s.                          <tab><b>3:—.</b>

Det är just inte odygdens vägar de vandra, dessa hederliga smeder, statare och husbor på
det stora grevliga godset. På sin höjd tillåta de sig ett och annat litet snedsprång som de
fortast möjligt reparera efter bästa förmåga. Berättelserna äro både till form och innehåll
ganska enkla, men allting slutar gott, och boken kan möjligen roa en icke alltför kräsen publik. <tab><i>E. Sqt.</i>

<b>Ekstam, Isidor.</b>    Folk från en ö.    W. & W.  1925.     136 s.                <tab><b>3:50.</b>

En berättelse från fiskarbefolkningens liv på en svensk skärgårdsö. Förf. ger en övertygande
bild av öfolket och deras karga tillvaro, fylld av försakande arbete och besvikelser.
Man känner vid genomläsandet av boken, att förf. »levat dessa människors liv och tänkt deras
tankar».    <tab><i>S. L.</i>

<b>Folcke,   Nils-Magnus.</b>    Min   ungdoms   dikter   i urval.    Nst.  1925.   203 s. <tab><b>5:50,</b> inb. <b>6:75.</b>

Lättflytande vers varav dock mycket lämnar läsaren ganska oberörd. Det starkaste intrycket
är bilden av en rotlös drömmare, som själv känner att livet glidit honom förbi. Ett vemodigt
men tyvärr ej ovanligt skaldeöde! Måhända kunna personer med samma temperament finna
mera i dikterna.    <tab><i>M. F.</i>

<b>Friberg, John.</b>    Minnen och drömmar.    Framt  1926.    98 s.              <tab><b>2:60.</b>

Boktiteln gör ej en begynnande läsare hoppfull. Och läsningen jävar ej farhågan: högst
alldagliga små minnen och drömmerier, som även med förf:s lediga versbehandling lämna en
mycket oberörd.    <tab><i>M. F.</i>

<b>Garme, Rickard.</b>    Offereld.    Dikter.    Fri.  1926.    85 s.                      <tab><b>3:—.</b>

Hör till det myckna på poesiens allfarvägar med nötta vändningar, triviala rim etc., som
gärna kunde förblivit otryckt. Även om en äkta känsla ligger under dylik dikt, förmår den ej
gripa, när den uppträder klädd i så sliten dräkt.    <tab><i>M. F.</i>

<b>Hallman, Mila.</b> Hovmålaren och hans hustru. Konstnärsroman från Karl
XII:s tid.    H. G.  1925.    204 s.                                                                 <tab><b>4:25.</b>

En långdragen historia om David Kraffts andra äktenskap med en rik borgaränka i Stockholm
och dess snara upplösning genom skilsmässa. Något större intresse för den store målaren
lyckas icke boken ge läsaren. <tab><i>E. Sqt.</i>

<b>Hansen, Harald.</b> Johansson från Småland och andra internationella figurer.
H. G.  1925.    162 s.                                                                                  <tab><b>3:75.</b>

Några av skisserna i denna bok ha förut varit synliga i dagspressen under märket Hake —
Svenska dagbladets Berlin-korrespondent under flera år. Därför är det naturligt, att en del av dem
saknar aktualitet, isynnerhet de som skildra händelser från världskriget eller tiden närmast efter.
Den snabba, drivna stilen gör dock, att man läser dem med nöje, särskilt en sådan som den
om Eugen, som ger läsaren en inblick i journalistikens värld. Den bekräftar ens misstankar
om hur ett roligt reportage ofta tillkommer. De båda Johanssönerna, som inleda och avsluta
boken, äro båda typer för svensk psyke — den ene en rallaretyp, den andre den lille spåmannen
från Finnmarken, vilkens förutsägelser om världskriget väckte ett visst uppseende.    <tab><i>E. Sqt.</i>

<b>Horn, Brita von.</b>    Hennes nåd översten.    2 uppl.    Å. & Å.   1925.  223 s. <tab><b>6:50.</b>

Boken innehåller två noveller, av vilka titelberättelsen utgör en livfullt och fängslande skriven
skildring av en episod ur Margareta Aschebergs, »Skånes ryktbaraste dams», liv, den andra,
»Kunyliga hjärtan», som flyttar läsaren ännu ett steg högre på rangskalan, utgör en intressant
förstudie till förf:s kända dramatiska skildring ur den amoureuse kung Fredrik I:s historia. <tab><i>S. L.</i>


<b>Johnson,   Eyvind.</b>     Timans   och   rättfärdigheten.     A.   B.     1925.     200   s. <tab><b>3:75.</b>

En bok som det trots förnyade försök ej lyckats mig att komma till någon slags klarhet
med. Den har levande enskildheter men verkar som helhet närmast som ett slag i luften. På
titeln ger den i varje fall ingen förklaring.    <tab><i>L. R.</i>

<b>Lilja,   Gertrud.</b>    Den   ensamma och andra noveller.    A.   B.  1926.    196 s. <tab><b>3:75.</b>

Intelligens och livserfarenhet prägla dessa noveller, och den kvinnliga känsla, som är nerven
i dem, är icke naiv, snarare en smula pessimistiskt märkt av livet. De små skisserna sakna
ej heller poäng. Måhända hör Gertrud Lilja till de författare, som kunde ha stoff nog till en
dräglig större roman.    <tab><i>F.  V.</i>

<b>Lindorm, Erik.</b>    Valda dikter.    A. B.  1925.    194 s. <tab><b>6:75.</b>

Det är ett gott urval av Lindorms bästa och mest karakteristiska dikter vi här få. Den
litet kärva tonen, den medvetet konstlösa formen, den djupa känslan för barndomen och ungdomen,
för hemmet och familjen, för kvinnan som maka och mor, samhörigheten med storstadsgränden,
med vardagsslitet, med livets små och fattiga, allt detta tillhör Lindorms kännetecken
som poet.    Han är ingen stor diktare, men en ärlig och självständig.      <tab><i>B. Å.</i>

<b>Loos, Viggo.</b>    Havsvår.    Dikter.    A. B.    1926.    86 s.                         <tab><b>1:75.</b>

En diktsamling med en självständig personlig ton betydligt över genomsnittsnivån. Särskilt
havsskildringen betydande. Störande är dock diktarens bristande öra för metern, vilket medfört
otympligheter, som lätt bort kunna avlägsnas. Mer än en dikt hör likväl till det man
gärna läser om en stilla meditativ aftonstund — och det är vackert så.    <tab><i>M. F.</i>

<b>Lundquist,   Ernst.</b>    Hämnden   är   min . . .    Roman.    A. B.  1925.    242 s. <tab><b>5:75.</b>

Huvudpersonerna i sin 1921 utgivna berättelse »Brända skepp» har Ernst Lundquist här
insatt i en något osannolik och melodramatisk historia. Handlingen spelar i Italien, och
författaren propagerar så ofta tillfälle ges för det italienska folklynnets företräden framför andra
nationaliteters. Det är egentligen endast begäret efter blodshämnd, som är en mörk punkt i
dessa idealkaraktärer. Här i romanen övervinner emellertid hjälten denna nedärvda böjelse
tack vare kärleken till sin svenskfödda hustru. Boken ger prov på sin upphovsmans djupa
förtrogenhet med italienska förhållanden.    <tab><i>B. Å.</i>

<b>Lybeck, Mikael.</b> Samtal med Lackau under hans levnads sista halvår.
Efterlämnade   anteckningar av Klas Uggelberg.    A. B.   1925.     227 s.   Ill.     <tab><b>5:—.</b>

Man blir handfallen inför denna bok. Är det ett försök att eftergyckla Goethes samtal
med Eckermann eller ren människoskildring eller något av bådadera? I alla händelser blir
intrycket matt, särskilt när man minns, hur högt Lybeck nådde i sina bästa stunder.    <tab><i>Rg.</i>

<b>Melsted, Henning von.</b>    Skiljas.    Roman.    Holmstr.  1926.    128 s.    <tab><b>2:—.</b>

Centralfiguren är en ung modern fru, som ledsnat på sin man doktorn och förälskat sig i
hans vän assessorn, med vilken hon efter en avgörande scen ämnar gifta sig. I sista ögonblicket
uppträder emellertid en hennes ungdomskärlek, som hon sedan länge ej tänkt på. Men
tvärt emot vad hon själv trott visar det sig, att hon likson hypnotiserad måste i stället följa
denne, vilket blir den lilla romanens överraskande poäng.

Boken är karakteristisk för sin författare: den har erotikerns, kvinnopsykologens och
juristens intressen förenade och är skriven med nykter precision och saklighet.    <tab><i>F.   V.</i>

<b>Möller, Artur.</b>    Branden.    2 uppl.    Sv. andelsf.  1925.    247 s.               <tab><b>6:50.</b>

Möller söker här genom en skildring i novellform visa, att en för svårt brott dömd man
är — eller åtminstone kunde vara — oskyldig. Boken är välskriven och spännande, men läsaren
ser sig ändå knappast i stånd att ta ståndpunkt i frågan.    <tab><i>Rg.</i>

— — .   Två äktenskap och andra noveller.    Sv. andelsf.  1926.    215  s.   <tab><b>4:25.</b>

Första — längre — berättelsen verkar till sitt ämne närmast prov ur läkarbok.   Övriga äro

mestadels   tyngre   och   allvarligare   än   eljes   hos Möller, något som enbart är till deras fördel.
Allt är skrivet med författarens säkra hand och herravälde över formen.    <tab><i>Rg.</i>

<b>Nelson, Hjalmar E.</b> Hennes Majestäts koloni. W. & W. 1925. 155 s. Kart.                                                                                                          <tab><b>4:50.</b>

Den första svenska kolonin i Amerika grundades 1638 vid Delaware-floden, men det var
till en början inte många svenskar, som frivilligt gåvo sig ut till det nya landet. Det var mest
småtjuvar, skogsstrykare och finnskogsfolk, som fördes över. Men när kolonin kom under
guvernören Printz' kraftfulla ledning, sökte sig en hel del s. k. hederligt folk ditut, och det är
livet under kolonins välmaktsdagar, som Nelson berättar om. Boken är en lättläst och trevlig,
något romantiserad skildring av svenskarnas liv därute och deras strider med rödskinnen och de
påträngande holländarna och engelsmännen.    <tab><i>E. Sqt.</i>

<b>Nylund, Bengt.</b>    Slättens söner. Diak.  1926.   260 s. Ill.      <tab><b>4:75,</b> inb. <b>5:75.</b>

I kortare och längre berättelser skildrar förf. upplänningarna — särskilt folket i Skogs-Tibble
— från sten- och bronsålder, genom medeltid och nyare tid ända in på 1900-talet.
Boken, som till största delen stöder sig på historiska händelser, präglas av en livlig fantasi och
passar bäst som ungdomsläsning, vilket också påpekas i företalet.    <tab><i>E. Sqt.</i>

<b>Olson, Erik Wilhelm.</b>    I morgon.    Noveller.    Nst.  1926.    137 s.     <tab><b>3:75.</b>

O. är en skicklig novellist med en koncis och vårdad stil, som ger intressanta tvärsnitt ur
det prosaiska vardagslivet med dess ologiska inslag av romantik. Han har både förstånd och
hjärta och är därför en författare, som kan anbefallas.    <tab><i>H. K.</i>

<b>Palmær, Gunhild.</b>    Broderskap.    Lb.  1926.    235 s.         <tab><b>3:75,</b> inb. <b>4:75.</b>

Berättelsen skall möjligen vara en satir över de rikas brist på broderskänsla för de mindre
lyckligt lottade i samhället. Förf. har tydligen svårt att få fram, vad hon vill ha sagt. Någon
roman med socialt patos, som titeln antyder, har det ej blivit.    <tab><i>E. Sqt.</i>

<b>Rydsjö,   Daniel.</b>    Tåltre   visor   o   letta anned snack.    Framt.  1926.    63 s. <tab><b>2:25.</b>

Innehåller ett tjugotal dikter och några små prosahumoresker på västskånskt bygdemål, bra
gjorda, roliga och passande i bibliotek, som ha anledning samla skånsk litteratur. Utanför
landskapet ifråga förstås de väl knappast.    <tab><i>M. F.</i>

[<b>Serner, Gunnar,</b> pseud.:] <i>Frank Heller.</i> Ballader till bröderna. Med
vinjetter av Kurt Jungstedt.    A. B.   1926.   104 s.                                       <tab><b>5:75.</b>

En av de roligaste böckerna från senare tid. Det överdådigt studentikosa präglar med ett
nytt tonfall dessa ballader om en Köpenhamnsresa, om sista växeldagen (»yttersta dagen»), om
pantlånaren och kommer fram även i dråpliga dikter från en Afrikaresa m. m. Den valda
»ballad»-formen upprätthålles med betydande rimfärdighet och bravur. Ett knippe allvarliga
dikter, som avsluta häftet, äro också att räkna med, och det hela står på ett litterärt plan som
författarens lustiga äventyrsböcker ändå knappt läto ana.     <tab><i>E.  V.</i>

<b>Smith, Ejnar.</b>    Arvegodset.    Roman.    Å. & Å.    365 s.                       <tab><b>7:50.</b>

En vederhäftig och kunnigt gjord skildring av svenskt bonde- och herrgårdsliv med goda
karaktärstyper: den åldrige, styvnackade och härsklystne odalmannen, för vilken ägandet av gård
och jord är livets mening och mål, sonen med lika rotfast kärlek till torva och hem men med
ett yngre, rörligare sinnes förståelse för även andra livets värden, de bägge aristokratiska
fideikommissarierna, den gamle med något av sjuttonhundratalsrokokons sirlighet och högdragenhet
över sig och den unge, en vekare, ödesmärkt drömmarnatur; och så kvinnogestalterna, den
fullmogna, goda, förstående makan och modern och den vårligt spröda ungmön. Det är dessa
äktsvenska karaktärsportTätt, som är det bästa i boken. Själva handlingen synes däremot något
mager,  ehuru väldisponerad och redigt berättad.    <tab><i>B. Å.</i>

<b>Swahn, Waldemar.</b> Den stora dagen. Novellsamling. Å. & Å. 1925. 347 s. <tab><b>6:50.</b>
I denna samling av 18 noveller för oss förf. i de sju första till de välkända Windelcrantzarnas
— eller med dem besläktade — kretsar. Utom titelnovellen torde den vackra berättelsen
»Vandrande fru Längtan» vara det, som längst håller sig kvar i läsarens minne. Bokens senare
del innehåller även en del små mästerverk av underhållande berättarekonst. Novellsamlingen
ger ingenting nytt till W. S:s författarefysionomi men befäster hans anseende som formsaker
och underhållande berättare.    <tab><i>S. L.</i>                                    .

<b>Thorsell, Gustav.</b>    livets bägare.    Dikter.    Nst.  1925.    91 s.            <tab><b>2:75.</b>

Uppriktig, levande religiositet och en innerlig lyrisk ton strömmar en till mötes ur denna
bok. En del av dikterna äro visserligen poetiska berättelser med ett något uttänjt, reflexionsmättat
innehåll men samlingen dock väl värd att läsas av alla, som intressera sig för detta slags
diktkonst.    <tab><i>M. F.</i>

<b>Viksten, Albert.</b>    Byfolket. Roman. Tiden 1925. 314 s.     <tab><b>3:—,</b> inb. <b>4:25.</b>

En stor rundsyn över livet och människorna i en norrländsk Skogsby. Bister tragik och
uppsluppen komik blandas, som hos livet självt, i denna sanna och säkra skildring. Med nöje
och behållning återknyter man bekantskapen med den miljö, förf. redan i sin föregående roman
»Stor-Nils»  visat sig så i grunden känna.    <tab><i>S. L.</i>

<b>Värnlund, Rudolf.</b>    Ja och nej.    Roman.    A.   B.  1926.   322 s.         <tab><b>5:75.</b>

Värnlund har här skildrat tvenne människors utveckling med uteslutande hänsynstagande
till erotiska problem. En viss psykologisk ensidighet kan därför ej frånkännas den i övrigt
välskrivna romanen, och tyvärr ej heller en viss portion osmaklighet.    <tab><i>H. K.</i>

<b>Åsberg, Carl Sam.</b>    Skepsis och patos.    A. B.  1926.    151 s.            <tab><b>3:75.</b>

En samling aforismer, vilkas anspråksfulla ton i regel ej motsvaras av deras värde. Förf.
är utan tvivel en känslomänniska, men känslans uttryck verka ofta uppjagade och kvasigeniala.
Dock finnes även aforismer av sannare och vackrare mänsklighet.    <tab><i>F.   V.</i>

<b>Öberg, Ulla.</b>    Adrian Wendts arv.    A. B.   1926.  234 s.                     <tab><b>4:75.</b>

En vårdad, ehuru något känslosam Stockholms-skildring från staden mellan broarna. En
underlig blandning av romantiska och realistiska ingredienser och en stil, som trots en relativ
jämnhet förråder nybörjaren. Men författarinnans goda uppsåt kan man ej taga miste på, och
boken är med alla sina brister ej  oäven.    <tab><i>H.  K.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Julius, Arvid.</b> Jean Cavalier och några andra elfenbenssnidare. Studier i
elfenbensplastik i Sverige.   A. & W.   1926.   171  s.    Ill., litt.    <i>Ihh.</i>              <tab><b>18:—.</b>

En i litteraturen sällan berörd konstart presenteras här för svensk publik med en del sporadiska
exempel. Huvudintresset knytes till den i titeln nämnde fransmannen, som via skilda
hov senast 1696 når det svenska, för att redan året därpå begiva sig med en svensk ambassad
till Persien och där försvinna. Hans medaljonger över svenska stormän äro vackra, men
relativt ointressanta vid sidan av alla de goda medaljer i brons eller silver från tiden, som existera. <tab><i>A. L.</i>

<b>Moderna</b> strömningar inom Europas konstindustri. Red.: Gregor Paulsson.
Sv.   slöjdfören.    1925.     4:o.     84   s.     Ill.    (Sv.   slöjdfören.   årsbok   1925.)    <i>Ih.</i> <tab><b>4:75.</b>

Som sjätte häfte i årgången 1925 av sin välkända tidskrift har föreningen utgivit en volym,
ägnad åt den viktigaste företeelsen å konstslöjdens område under året, nämligen den internationella
utställningen i Paris. Den skildras — partiellt — i några större uppsatser, en allmän (»Brytningen»),
av Uno Åhrén, en över Österrikes, en över Tjechoslovakiens och en över Polens
utställningar.    Goda avbildningar.    <tab><i>A. L.</i>


</chapter>
<chapter name="K. Historia.">
<h3>K. Historia.</h3>
<b>Brander, Uno.</b> Karl Johan. Kronprinsen och konungen. L. H. 1925.
342 s.    Ill., portr., litt.    <i>Kch.</i>                                                                     <tab><b>7:50.</b>

Uno Brander ger livfulla skildringar av Karl Johan såsom tronföljare och konung alltifrån
hans avresa från Paris 1810. Arbetet är väsentligen grundat på memoarerna och den rätt vidlyftiga
Karl Johans-litteraturen. Utan att djupare ingå på konungens politik ger förf. ett bildergalleri
från olika skeden av hans regering och hans verksamhet såsom kronprins. De av
Schinkel meddelade dramatiskt formade samtalen vid betydelsefullare tillfällen citeras
egendomligt nog såsom autentiska.    <tab><i>E. N—nn.</i>

<b>Briem, Efraim.</b> Kultur och religion i Babylonien och Assyrien. N. o. k.
1926.    175  s.    Ill., kart., litt.    (Natur o. kultur 63.)    <i>Kaab.</i>    <tab><b>2:25,</b> inb. <b>3:—.</b>

Efter ett par inledande kapitel om de arkeologiska forskningar, på vilka den moderna vetenskapen
om dessa länder bygger, och om deras politiska historia lämnas en framställning av
religion och kultur belyst av illustrationer, som på ett förträffligt sätt föra läsaren in i denna
avlägsna kulturvärld. Särskild uppmärksamhet ägnas åt de sidor, som stå i förbindelse med
judendomen, varvid nödig försiktighet gentemot åtskilliga moderna hypoteser iakttages. <tab><i>M. P. N.</i>

<b>Charpentier, Jarl.</b> Indien. Historia, religion, kastväsen. A. B. 1925.
646 s.    Ill., portr., kart.    <i>Kob.</i>                                                                 <tab><b>22:—.</b>

Docenten Charpentier har i och med detta verk givit ännu ett uttryck för sin tydligen av
äkta idealism burna strävan att göra det stora sagolandet bekant för sina landsmän.
Huvuddelen behandlar Indiens historia, ett kapitel, som hinduerna själva med sin världsfrånvända
läggning ringakta men som ju alltid intresserar västerlänningar. Förf. hyser stor aktning för
den engelska styrelsen och tror, att Indien utan denna skulle återfalla i det kaos, vari det förut
befann sig. Gång på gång betonar han, hur mycket värre det indiska folket eller rättare folken
hade det under stormogulsväldet. Det är svårt för en utomstående att döma i detta fall, men
man ställer väl dock andra fordringar på ett av nutidens yppersta kulturfolk än på medeltida
barbarer. I den följande högintressanta skildringen av Indiens religioner gör förf. gällande, att
de indiska arierna mottagit starka intryck av de underkuvade men i antal överlägsna dravidiska
folkens religiösa föreställningar, icke minst ifråga om själavandringsläran (denna liknar ju dock
vissa europeiska filosofemer, t. ex. de grekiska pythagoreernas). Säkrare torde vara, att flera
dravidiska gudomligheter, t. ex. den grymma gudinnan Kält, införlivats av brahmanerna med
den från Vedaböckerna kända ariska gudavärlden, något som ger en förklaring till åtskilliga
gåtfulla motsatser i hinduismen. Även i det avslutande kapitlet om kastväsendet, vilket förf.
anser sakna all motsvarighet hos andra folk, ehuru väl de europeiska stånden trots all olikhet
ha beröringspunkter med de indiska kasterna, framlägger förf. självständiga och om också
diskutabla i varje fall tankeväckande och med vetenskaplig varsamhet förfäktade synpunkter.
Det ståtliga verkets värde förhöjes av en mängd ofta från ganska ovanliga källor hämtade
illustrationer.    <tab><i>H. Sg.</i>

<b>Falk,   Erik.</b>    Familjen   Medici.    Nst.    1925.     100  s.    (Ur världshist.)    <i>Ki.</i> <tab><b>2:25,</b> inb. <b>3:—.</b>

En översiktlig framställning av medicéernas historia, vilken på ett gott sätt anknyter sig
till det allmänna historiska händelseförloppet och därför är i många avseenden lärorik; utrymmet
har väl icke medgivit breda kulturskildringar.    Lämpar sig särskilt för skolbibliotek.    <tab><i>S. S.</i>

<b>Kakuzo, Okakura.</b> Österlandets ideal. Övs. [fr. eng.] av Fanny v. Wilamowitz-Moellendorff.
W. & W.  1925.    249 s.    <i>Koc.</i>               <tab><b>6:75,</b> inb.  <b>10:—.</b>

Europa är ju ej blott en geografisk utan på det hela taget — världskriget till trots —
även en etnografisk och kulturell, enhet. Om en dylik enhetssynpunkt kan anläggas på Asien,
är väl mera tvivelaktigt. Den japanske förf. ser emellertid »Österlandet» som en enhet, och
man måste medge, att hans synpunkter äro i hög grad tänkvärda. Han framhåller t. ex., att
det indiska inflytandet i Kina och Japan ingalunda varit blott av religiöst (buddhistiskt) slag
utan långt mera omfattande.    Hans skildring av den kinesiska kulturens olika perioder är f. ö.

buren av den varmaste uppskattning, och han är fri från all chauvinism, ehuru han säkert, som
de flesta japaner, underskattar sitt eget lands kulturella beroende av Kina och Indien. Hans
många jämförelser med europeiska förhållanden vittna om grundliga insikter i ämnet, fast han
naturligtvis här ibland begår misstag. Det kan i varje fall vara lärorikt för dem, som hämta
sin nyaste visdom om Japan från John Paris' grumliga källor, att få läsa, att Dante i sitt
besjungande av Beatrice är »österländsk» (»idealiseringen av kvinnan är en ursprunglig
beståndsdel av den japanska livsåskådningen»). — Störande är, att även i den svenska översättningen
från den engelska texten, en översättning, som eljest förefaller god, de kinesiska namnen
återges i sin japaniserade form. Så kallas den till svenska nyligen översatte och relativt kände
filosofen Ohuangtse för Soshi. De alldeles främmande namnen äro tillräckligt många ändå. Trots
dylikt är boken så populärt skriven, att den kan rekommenderas åt alla folkbibliotek.   <tab><i>H. Sg.</i>

<b>Schauman, Georg.</b> Kampen om statsskicket i Finland 1918. Fakta, betraktelser
och hågkomster.    Schildt, Hfors  1924.   260  s.   <i>Kddb.</i>      <tab>Fmk. <b>40:—.</b>

Den kände finske bibliotekschefen och politikern ger en på en gång saklig och polemisk
framställning av de växlande faserna i den långa striden mellan republikaner och monarkister
i Finland 1918, av så mycket större intresse som förf. själv spelade en framträdande roll i
händelseutvecklingen bl. a. genom den resa han i september 1918 på uppdrag av republikanska
centralkommittén företog till Tyskland för underhandling med ledande politiska personligheter,
varunder han bl. a. gjorde en formlig hänvändelse till tronkandidaten prins Friedrich Karl i
kungavalsfrågan.    <tab><i>K.   T.</i>

<b>Schück, Henrik.</b> Kyrkan och vetenskapen under medeltiden. Nst. 1926.
176 s. Ill.    (Världskulturen.)    <i>Kab.</i>                                                              <tab><b>6:75.</b>

Detta arbete utgör en delvis omarbetad upplaga av det år 1907 på Ljus förlag utgivna
verket Huvuddragen av den medeltida kulturens historia (jfr Grkat. 1, s. 162). Framställningen
är som alltid i Schücks arbeten livfull, fängslande och starkt personlig. En punkt som särskilt
förtjänar beaktas är författarens påpekande av den medeltida kulturens, särskilt den litterära
bildningens, utomordentligt höga utveckling (s. 79 ff.); den populära uppfattningen plägar i
detta hänseende vara fången i de besynnerligaste vanföreställningar. — I fråga om uppfattningen
av den antika kulturens undergång torde den nyaste forskningen vara benägen att betrakta
det hela mindre som en katastrof (vilket Schück gör) än som en långsamt fortskridande
upplösnings- och assimilationsprocess, varvid mera av den antika kulturtraditionen bevarades än
vad man tidigare ansett. — De flesta illustrationerna äro dåliga; vad som menas med »tryckt
manuskript» (s. 73) är obegripligt. S. 66 förekommer ett fult tryckfel: Nomantianus i st. f.
Namatianus.    <tab><i>O.  W-n.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<b>Billman, Bror.</b> Gamla minnen kring en gammal släkt. Samlade och upptecknade
av en släktmedlem. [Förf., Karlstad] 1924. 264 s. Ill., portr., litt. <i>Ld.</i>                                                                                                                <tab><b>8:—.</b>

Utan att på minsta sätt vilja yttra något oförmånligt om släktkrönikor, må till en början
framhållas, att detta icke är en sådan av den i allmänhet förekommande typen. »Ursprungligen
avsåg jag med mina anspråkslösa forskningar att söka uppgöra ett släktregister för mig själv
och mina närmaste, men . . . ramen har blivit allt vidare, släktgestalterna allt mindre», säger
i förordet förf. eller, som han anspråkslöst kallar sig, utgivaren. Det har blivit så, att släkten
B. åtminstone kvantitativt fått en begränsad plats och blivit ränningen i förf:s »brokiga vävnad»,
vars inslag utgöres av en mångfald, på ganska omfattande källstudier byggda skildringar
från de förhållanden, där medlemmar av släkten levat och verkat. Man får sålunda t. ex. läsa
om »en liten stad (Strömstad) och dess styresmän i gamla tider», om bistra krigarminnen från
Karl XII:s dagar, om en indelt officers förhållanden under 1700-talets fredsår, om prästhem i
Halland, på Dal och i den lilla älvdalssocknen Sunnemo, om Persbergs gruvor förr och
nu jämte mycket annat och till sist förf:s personliga minnen som skolgosse, om skyttetävlingar och
»krig i fredstid» vid barndomshemmet, släktgården Sandbäcken vid Karlstad. Major B. skriver
trevligt, och han har givit många goda kulturskildringar från sunt svenskt medelklassliv i gångna
tider. Att de icke äro fast hopfogade, synes mig icke betyda något. Jag anser, att hans arbete
är en i god mening populär bok, som passar förträffligt för folkbibliotek.    <tab><i>S. S.</i>


<sc>Amiel, Henri-Frédéric.</sc> <b>Bouvier, Bernard.</b> Henri-Frédéric Amiel. Övs.
fr. [fra.] av Anna Bohlin.    Diak.   1925.    376 s.    <i>Lb.</i>                 <tab><b>5:75,</b> inb. <b>7:—.</b>

Genève-professorn Amiel har gjort sitt namn berömt genom den utförliga, under ett helt
liv fortsatta dagbok, i vilken han biktar sitt inre livs häftiga böljegång. Denna dagbok (<i>Journal
intime,</i> i svensk översättning av Klara Johansson <i>En drömmares dagbok,</i> jfr Grkat. 1, s. 208)
låter oss på ett utomordentligt sätt blicka in i det sönderslitna själslivet hos en man, utmärkt
på samma gång av skarp intelligens och encyklopediskt vetande och av moralisk renhet och
godhet. Bouvier ger i sina nu till trycket befordrade Olaus-Petri-föreläsningar över Amiel en
ingående och sympatisk skildring av denne sin landsman, under rikligt utnyttjande av både
tryckta och otryckta Amiel-dokument. Av särskilt intresse för en svensk läsare är Amiels
sammanträffande med  vår Fredrika Bremer (sid. 301—329).    <tab><i>E. E—m.</i>

<sc>Ansgarius.</sc> <b>Rimbert.</b> Ansgars levnad. Övs. [fr. lat.] av Gunnar Rudberg.
Med en historisk inledn. av Nils Ahnlund.    Diak.  1926.    162  s.    <i>Lb.</i> <tab><b>3:25,</b>  inb. <b>4:50.</b>

Detta märkliga verk, som nu för första gången i fullständigt skick framträder på svenska,
författades kort efter Ansgars död år 865 av hans; efterträdare på stiftet Hajmburg-Bremens ärkestol,
Rimbert. För kännedomen om Sveriges äldsta historia har det oskattbart värde, samtidigt
som det är ytterst intressant som belysande den tidiga medeltidens religiösa idéer och åskådningssätt.
Översättningen är ypperlig och inledningen ett verk av grundlig lärdom och kritisk
skärpa.    Bör anskaffas framför allt för alla skolbibliotek.     <tab><i>O.   W—n.</i>

<sc>Bacon, Francis.</sc> <b>Nordenskiöld, Erik.</b> Francis Bacon. En banbrytare
för naturvetenskapen. N. o k. 1926. 143 s. Ill., litt. (Natur o. kultur 57.)
<i>Lb.</i>                                                                                            <tab><b>2:25,</b> inb. <b>3:—.</b>

En god framställning av den engelska renässansens store filosof och den naturvetenskapliga
världsuppfattningens banbrytare.    Bör finnas i varje folkbibliotek.     <tab><i>G.  A.</i>

<sc>Barrès, Maurice.</sc> <b>Curtius, Ernst Robert.</b> Maurice Barrès och den franska
nationalismens andliga grundvalar. Till sv. [fr. ty.] av Carl-Gustaf Thomasson.
Gle.  1926.    214 s.   <i>Lb.</i>                                                                    <tab><b>5:75.</b>

Maurice Barrès, den franska revanschidéns mest energiske förespråkare inom litteraturen,
har hittills varit föga känd i vårt land. Blott ett par stycken av hans böcker äro översatta till
svenska, och av kritici är det egentligen blott Böök,' som (i Studier och strövtåg i dikten och
historien samt i Från Europas brandplatser) ägnat honom någon närmare uppmärksamhet.
För bedömandet av mentaliteten i Frankrike under tiden före världskriget äro B:s verk emellertid
ytterst betydelsefulla, även om många, kanske de flesta av dem, i konstnärligt hänseende
knappast hålla måttet. Curtius' arbete utmarker sig för grundlig sakkännedom, säkert
omdöme och förvånansvärd objektivitet. Den som vill lära känna det moderna Frankrikes ideella
utgångspunkter har i C:s bok en synnerligen värdefull vägledning.     <tab><i>O.  W—n.</i>

<sc>Brahe, Tyko.</sc> <b>Westergren, Nils.</b> Tyko Brahe. Gustavsons bokh., Landskrona
1926.    47  s.    Ill., kart.     <i>Lb.</i>                                                            <tab><b>1:—.</b>

En innehållsrik biografi över den store astronomen. På sina ställen påminner stilen
kanske väl mycket om ett biografiskt lexikon, där det gäller att på några få spalter inrymma
så mycket upplysningar som möjligt.    Utstyrseln är mycket tilltalande.    <tab><i>Br. F.</i>

<sc>Bring, Johan Christoffer.</sc> <b>Lönegren, Ernst.</b> Johan Christoffer Bring.
En föregångsman inom diakonien i Sveriges kyrka. Diak. 1926. 268 s. Ill.,
portr.    <i>Lc.</i>                                                                                 <tab><b>5:25,</b> inb. <b>6:25.</b>

Få svenska kyrkomän från vår tid torde vara icke blott så kända, utan så allmänt skattade
och älskade som J. C. Bring, vilken i livstiden plägade kallas med hedersnamnet »den tyste
Bring».    Den svenska diakonissanstalten  på Ersta,   som  i år högtidlighållit sitt 75-årsjubileum,



kan utan överdrift sägas vara hans verk. Från år 1862 intill sin död år 1898 var han denna
anstalts föreståndare. Biskop Lönegren, hans närmste efterträdare såsom diakonisspastor, har
nu givit oss en allsidig och ingående teckning av Brings varmhjärtade och äktkristna personlighet.
Levnadsteckningen är gjord med varm och värmande pietet. Framställningens värde
förhöjes genom de mycket omfattande utdrag ur Brings dagböcker och brev etc, som förf.
låtit inflyta i sitt verk.    <tab><i>E. E—m.</i>

<sc>Bååth, Albert Ulrik.</sc> <b>Bendz, Emma,</b> f. Holmberg. A. U. Bååth och
hans krets.    H.  G. 1926.     147 s.    Ill., portr.    <i>Lc.</i>                                      <tab><b>4:—.</b>

Föreliggande minnesbilder, som nedskrivits av en av skåneskalden A. U. Bååths närmaste
ungdomsvänner, professorskan Bendz, ha sitt intresse ej blott genom de smådrag ur
skaldens liv som berättas utan minst lika mycket genom de glimtar de ge ur skånskt prästgårdsliv
för ett 60-tal år sedan och lundensiskt studentliv från 1870- och 80-talen samt från
Vilans folkhögskolas tidigare år, med Bååth, Hans Bendz, Teodor Holmberg, Hans Emil Larsson
m. fl. som huvudfigurer.    <tab><i>K.  T.</i>

<sc>Franciscus från Assisi.</sc> <b>Chesterton, G[ilbert] K[eith].</b> Den helige
Franciscus från Assisi. Övs. [fr. eng.] av Hugo Hultenberg. Wessman 1926.
199 s. <i>Lb.</i>                                                                                                  <tab><b>4:—.</b>

En skildring av det medeltida Italiens största religiösa gestalt, gjord med den berömde
engelske kritikerns vanliga subjektivism och temperamentskraft. Man fäster sig vid den ironiska
polemiken mot modernt nykter syn på underverken, vid skildringen av Franciscus' Kristusefterliknelse
o. a. Boken är ej alltför »lättläst» utan kräver en uppmärksamhet som följer med.    <tab><i>F.   V.</i>

<sc>Gandhi,   Mohandas Karamchand.</sc>    <b>Gray,  R.  M.,</b> o. <b>Parekh, Manilal C.</b>
Mahatma Gandhi. Övs. fr. eng av Paul Sandegren. Lb. 1926. 126 s. Portr. <i>Lb.</i>                                                                                                             <tab><b>2:50.</b>

På svenska finnes förut en biografi över Gandhi av Romain Rolland (Bibl.-bl. 1924, s. 202).
Här får man tillfälle att lära känna en landsmans, Manilal C. Parekhs, uppfattning om nationalhjälten.
Denne är liksom med författaren kristen och ogillar åtskilliga av Gandhis tankar
och gärningar. Bägges beundran är dock påtaglig. Vad som gör mest intryck på en europeisk
läsare, är kanske den lugnt opartiska skildringen av Gandhis mellanhavanden med engelsmännen.    <tab><i>H. Sg.</i>

<sc>Gutenberg, Johann.</sc>    <b>Carlson,   Axel A.</b>    Gutenberg.    Hans liv,  hans verk
och   förutsättningarna  därför.    [Förf., Oskarshamn]  1924.  96 s.    Ill., portr.    <i>Lb.</i> <tab><b>2:—.</b>

Redan i och för sig är en översiktlig framställning av Gutenbergs liv och verksamhet
naturligtvis välkommen. Då nyligen de gamla stridsfrågorna om boktryckarkonstens uppfinning
på allvar tagits upp igen till behandling och revision, kan det också för andra än fackmän,
till vilka förf. tydligen främst vänder sig, vara bra att få en utförlig utredning om uppfinningens
tekniska innebörd. Boken utkom kort efter det arbete, som nu satt diskussionen i ämnet,
i gång, G. Zedlers Von Coster zu Gutenberg, och till detta har förf. därför inte kunnat taga
någon hänsyn.    <tab><i>B. M.</i>

<sc>Schweitzer, Albert.</sc> Minnen från min barndoms- och ungdomstid. Övs.
fr. ty. av Greta Lagerfelt.     2 uppl.    Diak.   1926.     84 s.    Ill.    <i>Lb.</i>              <tab><b>1:75.</b>

Den svenska översättningen av Schweitzers Minnen har redan utkommit i ny upplaga (1
uppl. 1925), ett glädjande vittnesbörd om att denna verkligt fina bok av den kände teologen
och missionsläkaren blivit tillbörligen uppmärksammad. Boken inledes av en presentation av
förf. genom översättarinnan. Schweitzers teckning av sina barn- och ungdomsår präglas av en
livlig åskådlighet, en nobel pietet, en skarp iakttagelseförmåga och en välgörande frihet från
sentimentalitet.    <tab><i>E. E—m.</i>


</chapter>
<chapter name="M. Antropologi och folkkunskap.">
<h3>M. Antropologi och folkkunskap.</h3>
<b>Stenström, Matts A[dolf].</b> Kvinnoskönheten i livet och konsten. L. H.
1925.    4:o.    447 s.   Ill.    <i>Ma.</i>                                              <tab><b>25:—,</b> inb. <b>38:—.</b>

Texten är mindre konst- än kulturhistoria. Författaren språkar underhållande om, hur olika
tider sett och uppskattat kvinnofägringen och ger rikliga prov ur bokvärlden. Talrika och
utsökta bilder göra boken till praktverk.    <tab><i>Rg.</i>

</chapter>
<chapter name="N. Geografi.">
<h3>N. Geografi.</h3>
<b>Alm, Harald.</b>    Över isbranter.    Å. & Å.    1925.    171 s.    <i>Na.</i>           <tab><b>4:50.</b>

Skriven av en naturbeundrare och alpinist-entusiast, icke utan en viss schwung. Dock icke
geografi och knappast biblioteksbok.    <tab><i>S. S.</i>

<b>Benzendal, Johan.</b>    Amerikanska brev.    Lb.  1925.    254 s.    <i>Nqa.</i>     <tab><b>4:75.</b>

Handlar, under formen av brev till en hemmavarande bror, om hur en ung svensk kommer ut
till Amerika med idén att grunda en kulturell avdelning enligt europeiskt mönster i den
amerikanska pressen. Sedan han funnit detta fullkomligt outförbart, försöker han sig på de
svenskamerikanska tidningarna i samma avsikt och med samma resultat. Boken är en svartmålning
av svenskhetens kamp därute, liksom av den amerikanska kultur, som besegrar den och mot
vilken han sätter den europeiska i en skön, f. o. något chronschougsmässig förgyllning. Ingen
skall förneka den gamla traditionsmattade europeiska kulturens mångahanda företräden framför
den amerikanska, men den rättvisan bör man kunna kosta på sig att icke jämföra de
intellektuellt högststående kretsarna i Europa med Amerikas breda lager. Tar man Medelsvensson i
det ena fallet, skall man också göra det i det andra. — Vart förf. vill hän med avseende på
det svåra problemet om möjligheten och önskvärdheten av svenskhetens bevarande i Amerika,
framgår inte vidare klart. Som faktisk skildring av Svensk-Amerika är arb. emellertid ganska
intressant trots sin kanske för mörka ton.     <tab><i>G—a L.</i>

<b>Cnattingius, Alfhild.</b> I bergslagen för femtio år sedan. Nst. 1925. 189 s.
Ill., portr.    <i>Ncz.</i>                                                                                         <tab><b>8:—.</b>

En mycket innehållsrik personkrönika från bergslagsstaden Nora på 1800-talet. Förf. tycks
besitta en utomordentlig kännedom om sitt ämne och lämnar även kulturhistoriska bidrag.
Bör vara av stort intresse för bergslagens och närgränsande bygders lokalbibliotek.    <tab><i>S. S.</i>

<b>Schulz, Chr.</b> Högviltsfångst för Hagenbeck i Afrika. Äventyr i den afrikanska
vildmarken. Till sv. [fr. ty.] av Birger Mörner. N. o. k. 1926. 166 s.
Ill., portr    <i>Np.</i>                                                                          <tab><b>6:—,</b> inb. <b>7:75.</b>

Den afrikanska vildmarkens oerhörda rikedom på storvilt står levande och klar för läsaren
av dessa enkla men livliga och underhållande skildringar av strapatsrika fångstfärder inom olika
delar av Ostafrika.    Boken har förutsättningar att bliva en uppskattad ungdomsläsning.    <tab><i>W. B.</i>

<b>Sydsvenska</b> geografiska sällskapet i Lund. Årsbok, [1] 1925. Gle. bokh.
1925.    247 s.    Ill., kart, litt.    <i>N(p).</i>                                                         <tab><b>9:50.</b>

Det 1925 bildade sydsvenska geografiska sällskapet har med sin första årsbok gjort en i
detta avseende synnerligen lyckad start. Boken omfattar ett flertal uppsatser, som äro av
växlande art, såväl natur- som kulturgeografiska, från vårt eget och från främmande länder och
utgöra ett mångsidigt intressant och geografiskt värdefullt innehåll. För större bibliotek och för
alla skolbibliotek bör den nya föreningens årsbok vara av värde.    <tab><i>S. S.</i>

<b>Teiling, Tora.</b> Sörmland. A. B. 1925. 52 s. 111., kart. (Bonniers hembygdsböcker 3.)    <i>Net.</i>                                                                                 <tab><b>1:25.</b>

Bonniers förlag började 1925 med utgivande av en serie små hembygdsböcker, behandlande
de olika svenska landskapen  samt Stockholm och Göteborg.    Utom ovanstående ha hittills


utkommit: 1. <i>Lagerström, Signe.</i> Stockholm (1925, 1:50), 4. <i>Eriksson, Bror.</i> Östergötland (1925,
1:50), 7. <i>Kron, Nils.</i> Blekinge 1926, 1:—), 8. <i>Thorell, Albert.</i> Skåne (1925, 1:45), 9. <i>Wallin,
Ragnar.</i> Halland (1925, 1:25), 10. <i>Norin, Anna.</i> Göteborg (1926, 1:50), 18. <i>Dalhem, August.</i>
Hälsingland, Gästrikland (1925, 1:45), 20. <i>Sehlin, Carl.</i> Jämtland och Härjedalen (1925, 1:25).
I samtliga finnes en mindre karta.

Då Sörmland utkom först, torde den vara värd ett särskilt omnämnande, i all synnerhet
som den till en viss grad tycks ha tjänat de följande som förebild.

Landskapets geologiska och topografiska utformning lägges till grund för framställningen.
Överallt anknytes direkt til kartan. Då den, som finnes i boken, är i liten skala, bör dock
en något större helst finnas till hands vid läsningen. Det är f. ö. förundrans värt mycket, som
rymmes i denna bok, från geologi till växt- och djurliv, klimat, folk och arbetsliv, industri,
handel och samfärdsel. Framställningen är redig och korrekt. Närmast är den väl avsedd att
begagnas vid hembygdsundervisningen i våra folkskolor, men även för andra hembygd sintres-
serade sörmlänningar är framställningen av intresse, då den är fylligare än vad som lämnas i
större läroböcker. Denna, liksom serien i sin helhet, försvarar därför väl en plats i våra
folkbibliotek.    <tab><i>M. E—n.</i>

<b>Werner, Carl.</b> Blick på byggnadskulturen i det nuvarande Lund. Fören.
Det gamla Lund, Lund 1926. 4:o. 34 s. Ill. (Skr. utg. av fören. Det gamla
Lund 7.)    <i>Ncr.</i>                                                                                          <tab><b>3:—.</b>

Lärorik överblick, illustrerad, av en gammal stads bebyggelse från romansk medeltidsstil till
Jugendstilen i början av 1900-talet. Ett exempel på hur rikt material som en svensk småstad
kan erbjuda för studiet i hembygdskunskap — rätt bedrivet.    <tab><i>A. L.</i>

<b>Zeltins-Goldfeld, Otto.</b> Genom Afrikas öknar. Övs. fr. ty. av Jenny Jusélius.
H. G.  1925.    238 s.   Ill., kart.   <i>Np.</i>                                                <tab><b>6:50.</b>

Förf., som är regementsofficer i Lettlands armé, har 1924 företagit en märklig resa i västra
delen av Sahara. Från Touggourt i Algeriet, dit man kommer på järnväg från kusten, har han
fortsatt åt söder över oaserna Wargla och El Golea, och därefter, endast åtföljd av en liten
eskort infödda kamelryttare, färdats genom Hoggarbergen och ökenområdet söder därom och
lyckligen framkommit till Franska Sudan över de två sistnämnda, otillgängliga och ogästvänliga
trakterna, som före honom icke berests av en ensam europé. Skildringen av färden är väl
gjord och mycket fängslande.    <tab><i>S. S.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Arbetslöshetsförsäkringen.</b> En jämförande framställning av lagstiftningen
i olika länder. Utarb. av Internationella arbetsbyrån i Genève. Tiden 1926.
122 s.    <i>Ohk.</i>                                                                                              <tab><b>2:50.</b>

De omfattande utredningar rörande olika socialpolitiska frågor, som utföras inom internationella
arbetsbyrån i Genève, ha under de senare åren kommit att bli oundgängliga uppslagsböcker
för alla offentliga institutioner och enskilda forskare, som syssla med hithörande
frågor. För den stora publiken i vårt land äro däremot dessa värdefulla materialsamlingar av
språkliga skäl i stort sett oåtkomliga. Det är därför med största tillfredsställelse man konstaterar,
att åtminstone ett av nämnda arbeten nu kunnat göras tillgängligt för svensk publik.
Det är med hänsyn till det aktuella ämnet kanske ej heller orimligt att hoppas, att den nu
föreliggande publikationen måtte få en spridning, som kunde stimulera eventuella planer att
överflytta ytterligare ett eller annat liknande arbete till vårt språk.    <tab><i>J—i.</i>

<b>Enström, Henrik.</b> Om fångar och fångvård. 1. Gammal och ny fångvård.
2.  Om enandet av straffverkställighet och fångvård.    Nst.      1926.     156 s.   <i>Oecg.</i> <tab><b>5:—.</b>

En allvarlig bok i ett allvarligt ämne. Under i allmänhet väl långrandigt resonerande
reagerar författaren mot inspärrningssystem och strafflidande i nutida fångvård och vill i
fängelserna se endast uppfostringsanstalter, där befattningshavarna äro »rödakors-män och kvinnor».



Ehuru erfaren fångvårdsman synes författaren ej ha räknat med, att vissa människor även i vår
tid äro så funtade, att de endast av fruktan för det obehag en fängelsevistelse medför hållas
tillbaka i fråga om förövandet av brott. Någon gripbar bild av det fångvårdssystem, författaren
med sina reformplaner vill ha fram, får man knappast. Detta framför allt därför, att
framställningen ofta nog saknar erforderlig klarhet och koncentration. Men författarens kärlek till
och intresse för de stora och ingalunda så enkla fångvårdsproblemen lyser tydligt igenom.   <tab><i>E. W.</i>

<b>Herlitz, Nils.</b> Om lagstiftning genom samfällda beslut av konung och riksdag.
Studier i svensk statsrätt,     1. Nst.     1926.    256 s.     <i>Occ.</i>                   <tab><b>6:50.</b>

Doc. H:s arb. om lagstiftningen behandlar ett i hög grad centralt statsrättsligt problem
och förtjänar därför att uppmärksammas av statsrättsligt intresserade även utanför de vetenskapliga
ämnessvennernas trånga krets, även om å andra sidan dess strängt vetenskapliga terminologi
och sakliga knapphet ställer ej små krav på läsaren. Efter en översiktlig allmänt principiell
och jämförande inledning följer en intressant historik över lagstiftningens utveckling i Sverige
från landskapslagamas tid och till sist påbörjas en undersökning av lagstiftningsinstitutet i
modem svensk statsrätt genom en ingående karakteristik av »lagstiftningens innebörd», som i ett
följande häfte kommer att följas av en framställning av »lagstiftningsförfarandet» och
»lagstiftningens område».    <tab><i>K.  T.</i>

<b>Kuylenstierna,  Carl W[ilhelm] U[lrik].</b>    Hur det svenska statsmaskineriet
arbetar.    H. G.  1926.    120 s.     <i>Occ.</i>                                                          <tab><b>2:25.</b>

Föreliggande broschyr — som återger några radio föreläsningar — är ej en ny handbok i
statskunskap av samma slag som så många andra. Den sysslar mycket litet med frågan om
författningsbestämmelser och laga former utan pekar i stället på den realitet, som ligger bakom
dessa. Från denna utgångspunkt behandlas i största korthet området för statens uppgifter,
formerna för arbetet i ett ämbetsverk och ett statsdepartement, de vid sidan av lagen
existerande statsrådsberedningarna, riksdagsarbetets yttre former o. s. v., med små personliga
erinringar i sådana frågor som besparingssträvanden, byråkratism m. m. Ett slutkapitel visar »huru
kronoskatten är anordnad».    En lättläst och nyttig liten skrift.    <tab><i>K.  T.</i>

</chapter>
<chapter name="P. Teknologi.">
<h3>P. Teknologi.</h3>
<b>Miethe, A.</b> Från kamera till bild. Fotografiska kåserier i brev. Övs. [fr.
ty.] av Edv. Schaeffer.    N. bokh.  1926.     105 s.    Ill. <i>Pn.</i>                          <tab><b>3:—.</b>

På det mest underhållande och lekande sätt meddelas här de fundamentala kunskaperna i
fotografikonsten. Utom det att arbetet lämnar enkla och praktiska råd beträffande det rent
tekniska förfarandet vid fotografering, giver det också goda vinkar i fråga om valet av motiv
och annat, som kan vara nyttigt att känna till, då det gäller att uppnå ett estetiskt tilltalande
resultat. Vid översättningen ha enstaka språkliga oegentligheter insmugit sig. De äro dock
för oväsentliga för att kunna påverka det goda totalintrycket.    <tab><i>Br. F.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Belfrage, Kurt,</b> o. <b>Hörlin, Harald,</b> [utg]. Handel och industri. Praktisk
handbok för affärsmän. Under medverkan av ett flertal fackmän. [Omsl.] I: 1.
N. o. k. [1926].    128 s.    <i>Q.</i>                                                                     <tab><b>5:—.</b>

För blott något tiotal år sedan hörde man ofta klagas över bristen på ekonomisk och
handelsteknisk litteratur av inhemskt ursprung eller på svenskt språk. En sådan klagan är den
dag som är obefogad. En ganska rikhaltig svensk litteratur har nu växt fram och de fortsatta
bidragen dugga ganska tätt. Flera av våra förlag ha lagt upp hela serier av nyttiga handböcker,
som behandla olika grenar av affärslivet.

Förlaget Natur och kultur har nu i vår utsänt första häftet av ett planerat större arbete,
betitlat »Handel och Industri», och avsett att bli ett samlingsverk såväl för skolor som för
alla i affärslivet sysselsatta. Man har anledning att med glädje välkomna en affärsmännens
speciella handbok som denna.    Här skola teori och modern praxis mötas; på teoretisk

grundval skola affärslivets olika sidor skärskådas, dess teori och teknik, organisation och hjälpmedel.
Ur det bebådade innehållet, som för övrigt är ganska imponerande, kan här blott göras några
antydningar. Det nu komna första häftet upptages till större delen av tre uppsatser av professor
Bertil Ohlin, nämligen: handelns uppgift och organisation, utrikeshandelns grunder samt
tullpolitiken och dess verkningar. Ypperlig disposition och klart språk utmärker framställningen,
och man får här en utmärkt handledning vid studiet av dessa i dagens ekonomiska
diskussion dominerande problem. Man är förf. tacksam att han i sin strävan att popularisera
ej suddat över svårigheterna. På häftets sista sidor påbörjar den ene av arbetets redaktörer,
Hörlin, en artikel om »Företagets bildande och finansiering». I klar och lättläst form redogöres
för de möjligheter som stå till buds vid val av formen för företagets ägande och finansiering;
förf. dröjer här givetvis längst vid aktiebolaget. I verkets andra häfte utlovas »Företagets
balansräkning och räntabilitet» av Hörlin, »Försäkringsväsendet» av direktör Otto Bucht
samt »Reklamen i det moderna näringslivet» av reklamchefen (hos N. K.) Tom A. Björklund.
I följande delar komma att behandlas bl. a. börsväsen, försäljningsorganisation, bankerna och
försäkringsväsendet i näringslivets tjänst, exportteknik, ekonomisk geografi, planering av industriell
anläggning, driftsorganisation, rationell arbetsledning, industribokföring, m. m. Där så
anses behövligt, kommer framställningen att illustreras med fotografier, teckningar, kartor och
diagram.

Håller fortsättningen vad början lovat — och därpå har man ju ingen anledning tvivla —
erhåller vår svenska affärslitteratur med detta arbete ett synnerligen värdefullt tillskott, som man
önskar skulle hitta vägen till varje affärsmans bokhylla.    <tab><i>K. R—dt.</i>

T. o. m. dec.  1926 har av ovanstående arb. utkommit <tab>häften.

<b>Dahlstedt, Sven.</b> Järnhästar och stålvägar. Ev. fost. 1925. 121 s. Ill. <i>Qjb.</i>                                                                                                           <tab><b>4:—.</b>

En rätt lösligt hopskriven, ytlig redogörelse för järnvägarna, deras historia, skötsel och
drift. Här och där äro inströdda några ur saksynpunkt intetsägande små järnvägshistorier, somliga
med religiöst innehåll. Någon större behållning får man ej vid läsningen av boken. Illustrationsmaterialet
är dock instruktivt och rikligt. Priset på boken är minst dubbelt för högt.    <tab><i>I. B.</i>

<b>Heurgren, Paul Gerhard.</b> Allmän posthistoria. D. 1. Sigurd Trygve
1926.    63 s.   Ill., litt.     <i>Qjf.</i>                                                                       <tab><b>2:—.</b>
1.    Forntiden och medeltiden.

I nu utkomna del visar förf. att han tar begreppet post ganska vidhjärtat och att han
tänker ägna särskild uppmärksamhet åt kulturhistoriskt intressanta sidor av ämnet. Ett postväsen
i något så när modern mening finnes först efter den här behandlade tiden.    <tab><i>B.  M.</i>

<b>Juhlin-Dannfelt,   H[erman].</b>    Lantbrukets historia.    Världshistorisk   översikt
av lantbrukets och lantmannalivets  utveckling.    Beckm.   1925.   4:o.    875  s.   Ill.
portr., litt.    <i>Qd.</i>                                                                     <tab><b>30:—,</b> inb. <b>35:—.</b>

Det är ett stort anlagt verk, avhandlande hela världens jordbrukshistoria, som prof. Juhlin-Dannfelt
efter lång tids förberedelser och materialsamling här bjuder envar intresserad. Efter
att från den vidlyftiga och delvis svårtillgängliga utländska litteraturen på området hava samlat
och sovrat vad han funnit för ett svenskt arbete lämpligt och önskvärt, har förf. — för att
arbetet över huvud skulle kunna utgivas och spridas — varit nödsakad att så sammantränga
stoffet, att den specialintresserade torde finna vissa partier väl knapphändigt behandlade, trots
bokens inemot 900 tättryckta sidor. Likaså har förf., såsom i förordet framhålles, nödgats
avstå från lämnande av jämförande översikter över särskilda förhållandens utveckling i skilda
länder. Till avhjälpande av dessa brister hava talrika hänvisningar gjorts till arbeten, där
detaljuppgifter kunna hämtas, samt utarbetats ett utförligt sakregister, med vars hjälp läsaren kan
finna material för jämförelser mellan utvecklingen i olika länder och under skilda tider.

Efter en kortare inledning och redogörelse för husdjurs och odlade växters härkomst, följer
den historiska redogörelsen för »lantbrukets utveckling i skilda länder», indelad i fyra avdelningar,
nämligen forntiden och den gamla tiden, medeltiden, den nyare tiden och det rationella
jordbrukets period, vilken senare anses sammanfalla med tiden efter den franska revolutionen,
dock med början först omkring 1815. — I de olika avdelningarna ges fortlöpande framställningar
för de länder som under resp. perioder varit av väsentlig betydelse inom jordbruket,
och   för de två sista perioderna ges rikligt utrymme åt vårt eget land och relativt gott även åt
grannländerna samt de större europeiska kulturländerna, utan att de viktigare utomeuropeiska
staterna därför lämnats obehörigt åsido.

Det är ett jättearbete, som utförts vid samlandet och bearbetandet av materialet för
berörda vidder och tidrymder och man mottager tacksamt frukterna av detta arbete, sådana de
här serveras med professor Dannfelts kända förmåga av klar och gedigen framställning. Sådant
verket föreligger, fyller det på ett förtjänstfullt sätt en lucka i vår lantbrukslitteratur och vi
kunna vara stolta över att äga detsamma. Det kan emellertid ej undgås, att man med stor
saknad tänker på, att vi (genom rikligare statsbidrag till utgivandet eller annorledes) bort kunna
göra det möjligt för författaren att <i>dels</i> mera obeskuret medtaga av det samlade källmaterialet <i>och
dels</i> i särskilda kapitel (möjligen ett andra band) lämna förutberorda överblickar av olika
tidsperioder, produktions- och hushållsgrenar m. m. genom bearbetning av källmaterialet. Det
mångåriga förberedelsearbetet skulle härigenom helt visst blivit än mer fruktbärande.

Ett par önskemål skulle vi vilja framföra till begrundande vid eventuell nytryckning av
arbetet. Det ena är, att sakregistret, trots sin skenbara fullständighet, borde kunna göras ännu
fullständigare. Anmälaren sökte t. ex. helt sporadiskt namnet Mesopotamien, såsom varande
ett speciellt jordbrukshistoriskt namn, men fann det ej i registret, utan måste gå till hjälpord
såsom Babylonien och andra. Än mer framträdande är dock behovet av sidorubriker. Bristen
härav är synnerligen kännbar, då det såsom här gäller i stort sett samma saker genom hela
arbetet och såväl samma som olika länder ingå under de olika tidsepokerna. På uppslagens
vänstra sida borde upptill stå tidsperioden och på deras högra sida namnen på de länder som
avhandlas.

Lantbrukets historia anbefalles på det enträgnaste till anskaffande av alla våra landsbygdsbibliotek,
ty den skall där säkerligen finna intresserade läsare i mängd.    <tab><i>A.  Ö—n.</i>

<b>Karlgren, Nils.</b> Modern kontorsorganisation. W. & W. 1926. 145 s. <i>Qa.</i>                                                                                                             <tab><b>3:—.</b>

Ett arbete, som vill giva en totalbild av modern kontorsorganisation, påvisa, vilka möjligheter
man har, när det gäller att organisera ett nutida kontor. Förf. har ej avsett att uppställa
en organisationsplan för ett företag äv viss typ eller storlek, utan hans uppgift har varit
att göra upp ett schema över vad som hör under rubriken. Och den uppgiften har han löst
bra. Naturligtvis bli upplysningarna kortfattade, men en ingående beskrivning och kritik skulle
ha mångdubblat volymen. Boken kan varmt anbefallas till studium såväl av den i affärslivet
redan sysselsatte som ock av den, som bereder sig därför.   <tab><i>K. R—dt.</i>

<b>Korsmo, Emil.</b> Ogräs. Ogräsarternas liv och kampen mot dem i nutidens
jordbruk. Övs. fr. no. av L. Bergendal. A. B. 1926. 410 s. Ill., litt. (Sv.
jordbrukets bok. E.  1.)    <i>Qda.</i>                                              <tab><b>24:—,</b> inb. <b>28:—.</b>

Detta arbete, som i svensk översättning nu ingår som självständig del av det på Albert
Bonniers förlag utkommande stora samlingsverket Svenska jordbrukets bok, utkom i fjol på
norska. Det förtjänar särskild uppmärksamhet såsom ett standardverk på sitt område. Författaren
har sedan över trettio år varit norska statens konsulent i ogräsbekämpande och sedan
några år är han därjämte professor i ämnet vid Norges lantbrukshögskola. Han är sålunda
verklig specialist, så mycket mer som han ihärdigt studerat ogräsen och deras liv såväl vetenskapligt
som praktiskt och utfört omkring 20,000 undersökningar samt över två tusen försök
rörande desamma. — Innehållet i boken är uppdelat på följande huvudavdelningar: Ogräsens indelning
och växtområden; ogräsets skadliga verkningar; sätt för ogräsets förökning och spridning
samt dess spridningsvägar; grobart ogräsfrö och rotdelar i odlad jord; ogräsarter; ogräsets
bekämpande; sammandrag av resultat av norska försök att motarbeta ogräs under växttiden;
slutanmärkningar. Avdelningen om ogräsarter är den största — den omfattar 274 av de 410
sidorna — och innehåller bilder och ingående beskrivningar av 164 av de viktigare ogräsen och
utgör en ogräsmonografi av stort värde. Avdelningen om ogräsbekämpandet upptar under ett
40-tal underrubriker en systematisk ordnad redogörelse för alla kända och brukade
kampmetoder. I sina slutbemärkningar berör förf. frågans ekonomiska sida, varvid han med ledning av
sitt försöksmaterial kommer till »att ogräsets bekämpande är ett lönande arbete för
jordbrukarna.» — Boken innehåller ti]l sist litteraturförteckning, svensk-latinsk namnlista, latinsk-svensk
namnlista ävensom svensk, norsk, dansk, engelsk och tysk namnlista över de beskrivna
ogräsarterna.

Boken förtjänar största spridning, men då det relativt höga priset torde avhålla flertalet
enskilda lantmän från att köpa densamma, är det så mycket lämpligare och viktigare att den
införlivas med skol- och sockenbibliotekens boksamlingar.    <tab><i>A.  Ö—n.</i>

<b>Svensson, Seth.</b> Handledning vid revision. Nst. 1926. 108 s. (Skr.
utg. av Fören. auktoriserade revisorer 2.)    <i>Qaa.</i>                                         <tab><b>3:50.</b>

Inför de senaste årens allt tätare förskingringshistorier har förvisso insikten om behovet av
effektiv revision vuxit, men denna insikt har nog stått mången ganska dyrt. Kanske börjar
man förstå, att en revisor ej får vara bara ett namn; bakom namnet måste finnas en kunnig
och ansvarskännande person. Det kommer säkert att vara välgörande för många revisorer att
under Svenssons kunniga ledning få lära vad en revision verkligen innebär, att den kräver
<i>arbete, kunskaper</i> och <i>erfarenhet</i> samt medför ansvar. Efter att ha återgivit lagbestämmelserna
om revision kommer förf. in på huvudspörsmålet: »Revisors åligganden», varåt ägnas större
delen av boken. Här får man en fullständig plan för gången av en revision: förberedelsen för
uppdraget, granskningen av styrelsens förvaltning, av räkenskaperna, balansräkningen etc. samt
formuleringen av revisionsberättelsen. Även uppställes en utförlig instruktion för en siffergranskare,
varigenom erhålles en uppfattning om vad en siffergranskning innebär. I bokens
sista avsnitt redogöres för bestämmelserna om revisorsansvaret, varvid bl. a. påpekas det tämligen
självklara, fast icke alltid beaktade förhållandet, att en revisor enligt lag är ålagd
tystnadsplikt. Svenssons bok är en utmärkt handledning i revision, och framställningen präglas
alltigenom av vederhäftighet och sakkunskap. En bok som denna har en mycket stor uppgift 
att fylla, och man önskar därför att den må vinna spridning i vidaste kretsar.    <tab><i>K. R—dt.</i>

— . Industriella avskrivningsmetoder och inventarieböcker. För sv. föhållanden
gjord bearb. och utvidgning av Carl M. Lewins arb. Die Inventarisierung
von Industrie- und Gewerbe-Betriebe. N. bokh. 1926. 59 s. (Sv. industriförb.) <i>Qaa.</i> <tab><b>2:—.</b>

Denna bok är en bearbetning för svenska förhållanden av ett tyskt arbete, tidigare översatt
till svenska. Häri diskuteras principerna för avskrivningarnas beräkning samt redogöres för
deras tekniska behandling i bokföringen. Mönsterformulär uppställas för inventarieböcker för
tomter, byggnader, maskiner, verktyg etc. Ävenså beröres det viktiga spörsmålet om avskrivningarna
från beskattningssynpunkt. Det lilla häftet är synnerligen instruktivt och bör läsas
av envar, som kommer i kontakt med detta för varje affärsföretag så vitala problem. <tab><i>K. R—dt.</i>

<b>Wolontis, Josef.</b> Sädesslagen i världens hushållning. Tiden 1925. 184 s.
Ill., kart., litt.     <i>Qda.</i>                                                                                   <tab><b>3:75.</b>

Förf. har begränsat sig till de för kulturfolken livsviktiga sädesslagen ris, vete, råg, korn,
havre och majs. En läsvärd historik inleder arbetet. För samtliga behandlade sädesslag meddelas
biologiska, historiska och geografiska uppgifter, kulturområden, odlings- och skördemetoder
m. m. Utmärkta kartor belysa den relativa betydelsen i olika länder, grafiska figurer,
produktion, export, prisbildning etc. Största utrymmet taga, naturligt nog, ris och vete i
anspråk. Till det senare ha anknutits utförliga uppgifter om världshandelns organisation,
transport- och lagringsförhållanden samt spannmålsbörsernas arbetssätt. Talrika goda bilder förhöja
arbetets värde. Förf:s mål har varit »att förena saklighet och lättlästhet». Detta mål har han
nått. Boken måste betecknas som särdeles välkommen och har sin givna plats i alla
bibliotek.    <tab><i>C. S—g.</i>

</chapter>
<chapter name="R. Gymnastik, sport, lek och spel.">
<h3>R. Gymnastik, sport, lek och spel.</h3>
<b>Armgarth, [Gustaf].</b> Armgarths motionsgymnastik. Kortfattad handbok.
Gle.  1926.    40 s.    Ill.    <i>Ra.</i>                                                                       <tab><b>1:—.</b>

Denna lilla handbok är ett led i motionsgymnastikens popularisering och utgör en synnerligen
lättfattlig vägledare i hem- och motionsgymnastik, anpassad så, att vem som helst som
prövar den snart skall märka dess goda verkningar.    <tab><i>A—e H—m.</i>

<b>Frostell, Gunnar.</b> Aktuella gymnastik- och idrottsfrågor. Framåtskridande
eller tillbakagång?    A. B.  1925.     134 s.    <i>R.</i>                                              <tab><b>1:—.</b>

Under ovannämnda rubrik har förf. sammanfört en del av de artiklar, som i tidningar och
årsskrifter flutit ur hans penna. Boken innehåller därför intet nytt, men den gjorda
sammanställningen   av   dessa   artiklar   över   skiftande   ämnen  berörande fysisk fostran är dock av stort



intresse, framför allt på grund av de många givande synpunkter förf. förmår anlägga. För alla
dem, som av en eller annan anledning ha att syssla med fysisk fostran i någon form, har
boken mycket av värde och ger en viss orientering uti de många problem, som just på detta
område vänta på sin lösning.    <tab><i>A—e H—m.</i>

<b>Hansson, Nils,</b> o. <b>Thorn, Folke.</b> Orientering och camping. Handledning
i orientering, orienteringslöpning, utrustning för fotvandringar, lägerliv, skidfärder
m. m. jämte en liten exkursionskokbok. B. & B. 1925. 88 s. Ill., kart.
(Idrotternas bok 18.)    <i>Rb.</i>                                                        <tab><b>3:—,</b> inb. <b>4:—.</b>

De nya inslag i vårt friluftsliv, som innefattas uti orientering och »camping», ha på allra
sista tiden fått betydligt förökad tillslutning från allmänhetens sida. Denna, i vissa fall väl
kortfattade handledning behandlar de elementära kunskaper och färdigheter, som erfordras för
det rätta utnyttjandet av friluftslivets många lockelser.    <tab><i>A—e H—m.</i>

<b>Lenglen, Suzanne.</b> Lawntennis. Övs. fr. eng. Nst. 1926. 128 s. Ill. <i>Rbb.</i>                                                                                                           <tab><b>2:75.</b>

Den inom lawntenniskretsar världsberömda »tennisdivan» har här samlat de praktiska erfarenheter,
hon kommit till under sin framgångsrika tävlingskarriär i tennis. Boken har dock
föga intresse utom för aktiva utövare av denna idrott.    <tab><i>A—e H—m.</i>

<b>Müller, J[örgen] P[eter].</b> Fem minuter dagligen. Övs. fr. [eng.]. A. B.
1925.   148 s.    Ill., portr.    <i>Ra.</i>                                                                    <tab><b>3:75.</b>

Den kände författaren av »Mitt system» har här gett något liknande i fickformat. Med 5
minuters daglig övning av 10 särskilt föreskrivna gymnastiska rörelser garanterar författaren
varje utövare en hälsa hur stark som helst. Denna fysiska patentmedicin innehåller utom flera
både nyttiga och fysiologiskt riktiga påpekanden om kroppsrörelsernas betydelse för vår hälsa
även flera rent löjliga påståenden, som gå stick i stäv mot flera av fysiologernas nyaste rön på
området.    <tab><i>A—e H—m.</i>

<b>Silfverstrand, Carl,</b> o. <b>Rasmussen, Moritz.</b> Illustrerad lärobok i allmän idrott.
Övs. fr. da. av John Lindgren.    Lb.   1926.     200 s.    <i>Rba.</i> <tab><b>3:75,</b> inb. <b>5:—.</b>

En utmärkt handbok för aktiva utövare av eller ledare för allmän idrott, i vilken de vackra
och i flesta fall i tekniskt hänseende synnerligen karakteristiska bilderna äro det väsentliga och
texten blott förklaring till bilderna. Härtill fogas några enkla och sunda riktlinjer för
träningsarbetet.    <tab><i>A—e H—m.</i>

<b>Svenska</b> idrottsförbundets 30-åriga tillvaro. Minnesskrift. 1895—1925.
Red.: John Zander.    [Sv. idrottsförb.] 1925.    448 s.   Ill., portr.   <i>Rb(f).</i>    <tab><b>5:—.</b>

En ovanligt utförlig och innehållsrik minnesskrift, som utgör ett idrottshistoriskt dokument
av stort värde belysande den allmänna idrottens historia i Sverige. Denna belyses också av
diverse statistiska bilagor, men mest intresserar den trevligt skrivna historiken, rikt illustrerad. <tab><i>A—e H—m.</i>

<b>Sveriges</b> centralförening för idrottens främjande. Årsbok. [Utg.] 1925.
278 sid.    Ill., portr.    <i>Rb(f).</i>                                                                      <tab><b>5:—.</b>

Denna årsbok fyller ganska höga anspråk; ett utvalt illustrationsmaterial över skilda former
av idrott; flera artiklar av både värde och intresse, bl. a. en av doktor G. Frostell, som bäres
av ett sunt nationellt patos och i sällsynt grad tvingar läsaren till eftertanke. Flera artiklar
hava dessutom stort idrottshistoriskt värde och även propagandasynpunkten har tillgodosetts. <tab><i>A—e H—m.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Asklöf, Sten.</b> Solsystemet och vintergatan. 1. Lb. 1926. 103 s. Ill.
(Vad vi veta 9.)    <i>Ua.</i>                                                                                <tab><b>2:25.</b>
1.   Jorden och månen.

Denna första del är väsentligen en bearbetning av Sigurd Enebos arbete »Gjennem Stjerneverdenen».
Boken ger i förhållande till sitt omfång en god orientering. Framställningen är
klar och lättfattlig.    <tab><i>Br. F.</i>

<b>Eriksson, J[oel] V[ilhelm].</b> Havet och livet. L. H. 1926. 371 s. Ill.
(Himmel, hav och jord.)     <i>Ubb.</i>                                                <tab><b>9:50,</b> inb.  <b>12:50.</b>

Avsikten med ovanstående arbete angives av förf. vara »att ge en intresserad allmänhet
möjligheten till en översikt av havets roll i naturen och en, låt vara flyktig, skildring av dess
viktigaste livsföreteelser». Boken framträder i en vårdad utstyrsel och framställningen belyses
av ett stort antal i regeln goda illustrationer. Mot de delar av arbetet, som avhandla havets
naturlära torde mindre vara att erinra, ehuru saknaden av en samlad redogörelse för de hydrografiska
förhållandena i våra egna farvatten är anmärkningsvärd. Om kapitlet »havets biologi»
måste tyvärr sägas, att det planlagts och avfattats utan all verklig förtrogenhet med det ämne,
som skildringen behandlar. Ett stort antal mer eller mindre svåra felaktigheter låta sig påvisa.
Totalomdömet om denna del av boken måste därför utfalla mycket ogynnsamt. Icke heller
kapitlet »havet och människan» går fritt från anmärkningar, särskilt när förf. söker skildra
havsfisket. Med hänsyn till de antydda bristerna torde arbetets värde ur bibliotekssynpunkt få
anses mycket diskutabelt.     <tab><i>W. B.</i>

<b>Falck, Kurt.</b> Lärobok i botanik för gymnasier och folkskoleseminarier. A. B.
1925.    252 s.    Ill., portr., kart.     <i>Uf.</i>                                                <tab>Inb. <b>5:50.</b>

Lektor Falck har uppdelat sin framställning på sex avsnitt, biologi, systematik, anatomifysiologi,
fortplantning-ärftlighet, Sveriges växtvärld och gagnväxter. Enligt tidens krav spelar
systematiken mindre roll än i äldre läroböcker, och det som är kvar av systematisk framställning
har blivit i hög grad biologiskt betonat, varvid åtskilligt av det som sagts i avd. 1 återkommer,
något som kan synas onödigt. Nyttigt hade varit, om någon kunskap om främmande
länders växtlighet med kort karakterisering av flora och vegetation i de olika världsdelarna
meddelats — härom finner man mera i folkskolornas läroböcker. Moderna synpunkter och
resultat ha i övrigt på ett förträffligt sätt fått göra sig gällande, och på sakuppgifterna kan man
tryggt förlita sig. De detaljanmärkningar, som kunna göras, äro icke av den betydelse, att de
minska bokens användbarhet. Även illustrationsmaterialet är gott och väl valt: dock undras,
varför förf. använt en gammal, felaktig Macrocystis-bild, då nya och riktiga äro lika lätt
åtkomliga. Viktigt är, att boken är trevlig och lättläst och bidrar att göra ämnet roligt, varför
den borde ha stora utsikter att komma till vidsträckt användning.    <tab><i>C. S—g.</i>

<b>Hart, I[vor] B.,</b> o. <b>Littmarck, K[arl].</b>    Vetenskapens banbrytare.    D. 1,
2.    Lb.     1926.    Ill.,   portr.,   kart.    (Vad   vi  veta  12,  13.)   <i>U.</i>              <tab>à <b>1:75.</b>
1.    Från Aristoteles till Kepler. — 2.    Galileis och Newtons tidevarv.

En svensk bearbetning efter det engelska originalet Makers of science. Många människor
känna väl endast till namnen på vetenskapens stormän. De veta möjligen vad var och en har
gjort sig mest bekant för. Men därtill inskränker sig nog kunskapsmåttet för de flesta. Här
får man nu veta lite mera om föregångsmännen på naturforskningens, speciellt fysikens och
astronomiens områden, om deras liv och arbete, om deras brottning med problemen och om
de duster, som de hade att utstå mot sin tids fördomar. Det är små nätta synnerligen väl
skrivna biografier sammanflätade med korta historiska översikter. D. 1 behandlar först de äldre
grekiska filosoferna Pythagoras, Platon och Aristoteles, därefter den alexandrinska skolans
stormän. Medeltiden är representerad av Roger Bacon. At Coppernicus och Kepler ägnas ett
något större utrymme än åt de föregående forskarna. — D. 2 berättar om Gilbert, Galilei,
Descartes och Newton, den sistnämnde något utförligare behandlad.    <tab><i>Br. F.</i>

<b>Hudson, W[illiam] H[enry].</b> I fåglarnas rike. Övs. [fr. eng.] av Karin
Jensen f. Lidforss.    W. & W.  1926.    284 s.     <i>Ugg.</i>                                   <tab><b>4:75.</b>


En förtjänstfull natur- och djurlivsskildring med motiv företrädesvis från England. Förf.
ådagalägger en intim förtrogenhet med sitt hemlands fågelvärld; skildringen, måhända ofta väl
ordrik, präglas av en målande framställningskonst och en skarp blick för karakteristiska detaljer.
Som helhet är samlingen ägnad att starkt inskärpa naturskyddssträvandenas stora betydelse.
Tyvärr är översättningen av originalets fågelnamn icke i allo anmärkningsfri.                  <tab><i>W. B.</i>

<b>Lilius, Albert.</b> Ryggradsdjurens själsliv. Lb. 1926. 104 s. Ill., litt. (Vad
vi veta 19.)     <i>Uge.</i>                                                                                      <tab><b>2:50.</b>

En översiktlig framställning av instinkts- och förståndslivets utveckling inom olika grupper
av ryggradsdjur. Mera utförligt uppehåller sig förf. vid en del nyare undersökningar rörande
de människolika apornas intelligens. Det lilla arbetet, som är rikt och väl illustrerat, läses med
behållning.    Enstaka inadvertenser röja, att förf. icke är biolog av facket.     <tab><i>W. B.</i>

<b>Lundmark, Knut.</b> Världsrymdens liv. Lb. 1926. 192 s. Ill., litt. (Vad
vi veta  15,  16.)     <i>Ua.</i>                                                                                 <tab><b>4:75.</b>

En ganska utförlig behandling av frågan om livets förekomst på andra himlakroppar. Förf.
har rätt, då han i inledningen säger, att denna fråga råkat i ett visst vanrykte. Den tål ju
dock att diskuteras, även om den inte kan besvaras med ett ja eller nej.

I föreliggande arbete får man en mycket intressant utredning av detta spörsmål, där även
vetenskapens senaste resultat ha fått göra tjänst till belysning av frågan. Efter en historisk
översikt över tidigare åsikter går förf. igenom de viktigaste synpunkterna beträffande villkoren
för organiskt liv och undersöker sedan i vad mån dessa villkor kunna anses vara uppfyllda hos
de olika slagen av himlakroppar. Slutligen får man veta de olika åsikterna angående livets
uppkomst och möjligheterna för dess utbredning i rymden. Boken är synnerligen väl skriven
och kan varmt rekommenderas åt iandsortsbiblioteken.    <tab><i>Br. F.</i>

<b>Sefve, Ivar.</b> Utvecklingsläran. N. o. k. 1926. 192 s. Ill., portr., litt.
(Natur o. kultur 62.)     <i>Uea.</i>                                                       <tab><b>2:25,</b> inb. <b>3:—.</b>

En klargörande framställning av utvecklingsläran efter väsentligen historiska synpunkter och
med beaktande av även den experimentella ärftlighetsforskningen. De meddelade litteraturanvisningarna
kunde med fördel ha gjorts mindre knapphändiga.     <tab><i>W. B.</i>

<b>Tärnlund, Carl Albert.</b> Tropikernas viktigaste kulturväxter. A. B. 1925.
91 s.    Ill., litt.    (Verd. småskr.  297.)    <i>Ufd.</i>                                               <tab><b>1:—.</b>

En nyttig och lättläst framställning av ett viktigt kapitel. Urvalet är i huvudsak gott,
ehuru en del tekniskt betydelsefulla växter av någon anledning utelämnats (t. ex. kautschukväxterna).
Illustrationsmaterialet kunde med fördel varit något rikare, så saknar man bilder av
så betydande saker som maniok, Carica, tebusken, vaniljen m. fl. Oavsett de små brister
som kunna påpekas, lämpar sig skriften utmärkt till komplement av läroböckerna i botanik på
högre stadier. Någon kännedom om hithörande ting kan väl anses höra till allmänbildning. <tab><i>C. S-g.</i>

<b>Wallengren, Hans.</b> Utvecklingsläran och den experimentella forskningen.
Populär framställning.    Nst.  1926.    88 s.    Ill.     <i>Uea.</i>                                 <tab><b>2:50.</b>

En ur olika synpunkter förtjänstfull framställning av den nutida biologiens syn på utvecklingen
och de krafter, som vid densamma äro verksamma. Arbetet får ett särskilt värde därigenom,
att det ställer den darwinska selektionsläran i belysning av den experimentella forskningens
resultat och närmare reder upp de punkter, där denna teori måste uppgivas eller revideras.
Som vederhäftig populär orientering fyller framställningen mycket stora anspråk.    <tab><i>W. B.</i>

<b>Wegener, Alfred.</b> Kontinenternas och oceanernas uppkomst. Övs. fr. ty.
av Walter Wråk.    Lb.   1926.    193  s.    Ill., kart., litt.    (Vad vi veta 7,  8.)    <i>Uda.</i> <tab><b>4:50.</b>

Enligt den av A. Wegener 1912 först framlagda och senare utvecklade teorien om kontinenternas
och oceanernas uppkomst, utgöra kontinenterna jämförelsevis tunna flak av övervägande
sura magmabergarter, som vila på ett tyngre, mycket trögflytande underlag av basiska

magmabergarter; den nuvarande fördelningen av kontinenterna blir resultatet av dessas förskjutningar
i horisontell led och de stora oceandepressionerna blottade delar av underlaget. Det
allmänna intresse och den livliga diskussion för och emot, som denna originella teori framkallat,
motiverar till fullo dess framläggande foren vidare svensk publik.    <tab><i>K.  E. S—m.</i>

<b>Yerkes, Robert M[earns].</b> Människan närmast. Övs. fr. eng. av Thorsten
W. Törngren.    H. G.   1926.    281 s.    Ill.     <i>Ugf.</i>                                        <tab><b>8:50.</b>

En underhållande, ehuru en smula uttänjd skildring av de högre apornas levnadsvanor,
grundad på förfrs och andras iakttagelser å djur i fångenskap. Ur djurpsykologisk synpunkt
erbjuder arbetet ett visst intresse. Framställningssättet är emellertid ingalunda alltid det lyckligaste
och man skulle gärna sett både att problemställningen gjorts skarpare och att skildringen
bättre anknutits till andra undersökningar av jämförlig karaktär.     <tab><i>W.  B.</i>

</chapter>
<chapter name="V. Medicin.">
<h3>V. Medicin.</h3>
<b>Broman, Ivar.</b> Människohjärnan. En kortfattad handledning vid dess studium
och dissektion.    Gle.    1926.    99 s.    Ill.     <i>Vb.</i>                  <tab><b>8:25,</b> inb. <b>9:75.</b>

En vetenskaplig deskriptiv framställning av hjärnans byggnad i anslutning till ett rikhaltigt
illustrationsmaterial. Arbetet har en utpräglat kompendieartad läggning och torde därför icke
kunna anbefallas åt en bredare publik.     <tab><i>W. B.</i>

<b>Lenz, Fritz.</b> Uppfostrans biologiska grundvalar. Till sv. [fr. ty.] av Georg
Brandell.    A. & W.  1926.   47 s.    (Pop. vetensk. 3.)     <i>Vne.</i>                  <tab><b>1:50.</b>

Förf. utvecklar närmare sitt från det tidigare arbetet »Ärftlighet och rashygien» välbekanta
program för en rasbiologiskt orienterad socialpolitik, med speciell tillämpning på undervisningens
och uppfostrans problem. Framställningen erbjuder otvivelaktigt vissa beaktansvärda synpunkter,
men vid ett kritiskt studium av densamma nödgas man säkerligen ställa sig reserverad
gentemot den generalisering, för vilken förf. har en utpräglad benägenhet. Och mot den
omedelbara tillämpningen på svenska förhållanden av under helt andra betingelser gjorda iakttagelser,
vilka bilda underlaget för diskussionen, lär det vara välbetänkt att iakttaga nödig försiktighet.
Ifrågasättas kan också på goda grunder, om rasbiologien i nuvarande läge lämnar
tillräckligt säker vägledning, när det gäller bedömandet av skolorganisatoriska frågor.     <tab><i>W. B.</i>

<b>Rystedt, Gottfrid.</b> Handbok i hälso- och sjukvård för svenska röda korset.
[Härmed smtr.:] Lindsjö, David. Första hjälpen vid olycksfall och hastiga insjuknanden.
4 uppl.    [Röda korset, Sthm]   1925.     210 +   54 s.    Ill.,   litt.    <i>V.</i> <tab><b>1:50.</b>

Dessa båda arbeten, förenade i en volym, äro utarbetade för svenska röda korset. I det
förra lämnas en sakrik och vederhäftig populär framställning om det viktigaste inom hälso-
och sjukvården, i det senare en kortfattad s. k. samaritkurs. Båda arbetena förtjäna att
anbefallas.    <tab><i>G. Ndr.</i>

<b>Söderström, Mikael.</b> Läkarkonst, kvacksalveri och vidskepelse. Medicinhistoriska
kåserier.    W. & W.   1926.   216 s.    Ill., litt.     <i>Va.</i>                       <tab><b>5:50.</b>

Efter en orienterande framställning av »förutsättningarna för allmänhetens medicinska föreställningar»
övergår förf. till själva ämnet. Kroppens vätskor och de 4 temperamenten, koppning,
»hank och moxa», »skaver», läkedomsörter, »livselexir, sjukdoms väder», att »stämma blod»,
»geniknölen och frenologien», deciliondelsdroppar, skendöden etc, allt detta ger en liten
antydan om de intressanta saker som avhandlas i boken. Om man så därtill lägger att boken
är fint och ledigt skriven samt hela framställningen vederhäftig och hållen i en synnerligen
taktfull ton, så torde det vara klart att här föreligger en för biblioteken särskilt värdefull
bok.    <tab><i>J. B.</i>

<b>Wernstedt, Wilh[elm].</b> Barnavård i ord och bild. A. B. 1925. 314 s.
Ill.     <i>Vh.</i>                                                                                                       <tab><b>7:50.</b>

Författaren, professor i barnsjukdomar, publicerar i detta arbete en serie av honom hållna
radioföredrag i barnavårdsfrågan. Arbetet är lättläst, innehållsrikt och instruktivt. Dess värde
förhöjes genom en sällsynt rikedom på förträffliga bilder.    <tab><i>G. Ndr.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>A. Bok- och biblioteksväsen.</b>

<i>Lagerström, H.</i>    Typtryckets dekorativa grunder.    D.  1, 2.    Lagerstr.    2:25, 2:75.

<b>B.   Skrifter av allmänt och blandat innehåll.</b>

<i>Fogelqvist,  T.</i>    På resa och rot.    A. B.    5:—.
<i>P*A*N.</i>    1926.    Nst.    3:75, inb. 4:75.
<i>Segerstedt,  T.</i>    Händelser och människor.    H. G.    6:50.

<b>C.   Religion.</b>

<i>Briem, E.</i>    Moderna religionssurrogat.    H. G.    2:75.
<i>Leufvén, E.</i>    Upplysningstidens predikan.    D.  1.    Diak. 4:75.
<i>Liedgren, E.</i>    Svensk psalm och andlig visa.    Diak.     12:—, inb.  14:—.

<b>D.   Filosofi.</b>

<i>Ahlberg, A.</i> Filosofiens historia. D. 3. Medeltidens och renässansens filosofi. N. o. k. (Natur o. kultur 68.)    2:25, inb. 3:—.
<i>Aspelin, G.</i>    Hegel.    H. G.    (De största märkesmännen 20.)    1:75.
—, Historiens problem.    H. G.    (Nutid o. framtid.)    5:50.
<i>Kretschmer, E.</i>    Kroppsbyggnaden och karaktären.    N. o. k.    8:—, inb.  10:—.
<i>Ljungdahl, A.</i>    Tiden och tron.    A. B.     (Bonniers   små handb. i vetensk. ämnen.)    2:25.
<i>Platon.</i>    Fem dialoger.    Folkuppl.    H. G.    3:50, inb. 5:—.
—, Skrifter. D. 6. Lindskog, C: Platon. Personregister. Ortsregister. H. G. 9:—, inb.  14:—.

<b>E.   Uppfostran och undervisning.</b>

<i>Köhler,   Elsa,</i>   o. <i>Hamberg, Ingeborg.</i>    Ur den moderna pedagogikens verkstad.    W. & W. 3:75.
<i>Lilius, A.</i>    Skolpedagogikens huvudfrågor.    A. B.    6:50.

<b>F.   Språkvetenskap.</b>

<i>Lombard, A.</i>    Europas och den vita rasens språk.    A. & W.    4:—.
<i>Ström, F.</i>    Svenskarna i sina ordspråk.    A. B.     12:50.
<i>Östergren, O.</i>    Nusvensk ordbok.    Bd 2.    F—G.    W. & W.    Inb. 37:—.

<b>G.   Litteraturvetenskap.</b>

<i>Böök, F.</i>    Resa kring svenska parnassen.    Nst.    9:50, inb.  12:—.
<i>Böök, F.</i>    Ögonvittnen.    Å. & Å.    7:50.
<i>Elster,   K., d. y.</i>   Modern norsk litteratur.    N. o. k. (Natur o. kultur 66.)    2:25, inb. 3:—.
<i>Grönbech,  V.</i>    Nordiska myter och sagor.    N. o. k.    7:50, inb. 9:50.
<i>Hirn,  Y.</i>    Den gamla postvagnen och några av dess passagerare.    Nst.    9:50.
<i>Larsson, H.</i>    Litteraturintryck.    A. B.    7:50.
<i>Lindskog,  C.</i>    Grekiska myter och sagor.    N. o. k.    7:50, inb. 9:50.
<i>Nilsson, A.</i>    Ur diktens värld.    A. B.    6:50.
<i>Schück,   H.,</i>   o.    <i>Warburg, K.</i>    Illustrerad   svensk litteraturhistoria.    3 fullst.  omarb.  uppl.
utg. av H.  Schück.    D.  1.    Forntiden och medeltiden.    H. G.    20:—, inb. 25:—.
<i>Österling, A.</i>    Dagens gärning.    Ny saml.    1922—1926.    A. B.    7:50.


<b>H.   Skönlitteratur.</b>

<i>Capek, K.</i>    Krakatit.    H. G.    (Den nya romanen.)    5:—.
<i>Chamisso, A. v.</i>    Peter Schlemihls sällsamma historia.    Nst.    3:75, inb. 4:75.
<i>Daudet, A.</i> Tartarin från Tarascon.    Ill. av Knut Jungstedt.    A. B.    9:50.
<i>Duhamel, G.</i>    När livet leker.    Wessman.    4:—.
<i>Duun,  O.</i>    Stormen.    Nst. 6:50, inb. 8:25.
<i>Estaunié, E.</i>    Ansiktet.    Tiden.    5:—.
<i>Ferber, Edna.</i>    Flickorna.    H. G.    5:—.
<i>Flanbert, G.</i>    Madame Bovary.   A. B.    (Världslitt.)    6:50, inb.  11:—.
<i>Galsworthy, J.</i>    Silverskeden.    Sv. andelsf.    6:75.
<i>Gaskell, Elizabeth.</i>    Småstadsliv i Cranford.    W. & W.    5:75.
<i>Gibbs, P.</i>    Den ständiga frågan.    Sk.    6:50.
<i>Goethe, y. W. v.</i> Den unge Werthers lidanden. Götz von Berlichingen. A. B. (Världslitt.)    6:50, inb.  11:—.
<i>Kennedy, Margaret.</i>    Kloka fruarna på Lyndon.    Sk.    6:—.
<i>Lermontov, M. J.</i>    Min vän Petjorin.    Nst.    1:75.
<i>Lewis, S.</i>    Vid ratten.    Nst.    5:50, inb.  7:25.
<i>Løkken,  T. O.</i>    Klaus Bjerg och Bodil.    L. H.    6:75.
<i>Masefield, J.</i>    Sard Harker.    L. H.    6:75.
<i>Mickiewicz, A.</i> Pan Tadeusz eller sista nävrättsdusten i Litauen. A. B. (Världslitt.) 6:50, inb.  11:—.
<i>Milton, J.</i>    Det förlorade paradiset.    N. o. k.    (Levande litt.  7.)    5:—, inb. 6:50.
<i>Morley,  C.</i>    Människobarn.    H. G.    (Den nya romanen.)    4:50.
<i>Mundy,  T.</i> Aum.    A. B.    7:50.
<i>Nexö, M. A.</i>    Proletärnoveller.    Saml.  1, 2.    Framt.    à 3:50.
<i>Poulsen, F.</i>    Vi vandra.    Sk.    6:—.
<i>Sillanpää, F. E.</i>    Livet och solen.    A-B.    4:75.
<i>Sinclair,  U.</i>    Olja.    Holmström.    4:—, inb. 6.—.
<i>Thackeray,  W. M.</i>    Historien om Henry Esmond, Esq.    D.  1, 2.    A. & W.    à 5:50.
<i>Wassermann, J.</i>    Sin tids gåta.    Sv. andelsf.    6:50.
<i>Verga, G.</i>    Familjen Malavoglia.    A. & W.    (Litteraturens mästare.)    6:25.
<tab><tab><tab><tab><tab><tab><tab><tab>————
<i>Aitorps, G.</i>    Barn av sin tid.    Nst.    4:75.
<i>Berglund, H.</i>    I fru Justitias förgård.    Å. & Å.    5:50.
<i>Bergman, B.</i>    Min vän baronen och andra noveller.    A. B.    7:50.
<i>Bergman, H.</i>    Jonas och Helen.    A. B.    7:50.
<i>Didring, E.</i>    Mästerlotsen.    Å. & Å.    7:50.
<i>Dixelius, Hildur.</i>    I bojor.    Å. & Å.    6:75.
<i>Elgström, Anna Lenah.</i>    Äventyr.    A. B.    5:75.
<i>Hedenvind-Eriksson, G.</i>    De förskingrades arv.    A. B.    4:75.
<i>Hellström, G.</i>    Mannen vid ratten.    A. B.    7:50.
<i>Hemmer, J.</i>    Fattiggubbens brud.    A. B.    5:50.
<i>Hertzman-Ericson, Gurli.</i>    Norrifrån.    Nst.    3:50, inb. 5:25
<i>Holmström, R.</i>    Kråkslottet.    Nst.    5:75, inb.  7:50.
<i>Högman, Ernst.</i>    Syskonen Frödelius.    H. G.    7:—.
<i>Lindwall, G.</i>    Vårt dagliga bröd.    Nst.    4:75, inb. 6:50.
<i>Martins, G.</i>    Granit.    Å. & Å.    6:50.
<i>Montelius, Esther.</i>    Arvet.    Å. & Å.    7:50.
<i>Månsson, F.</i>    Sancte Eriks gård.    D. 3.    Tiden.    8:50.


<i>Möller, A.</i>    Herdinnan i Norden.    Sk.    6:—.
<i>Mörne, A.</i>    Mörkret och lågan.    A. B.    4:25.
<i>Nordström, L.</i>    Bonjour-striden.    A. B.    7:50.
<i>Oljelund, I.</i>    Gröna riddare.    Tiden.    6:50.
<i>Procopé, H.</i>    Dikter i nytt urval.    A. & W.    3:50.
<i>Selander, S.</i>    Staden och andra dikter.    A. B.    3:25.
[<i>Serner, Gunnar,</i> pseud.:] <i>Frank Heller.</i>    Doktor Z.    A. B.    4:75.
<i>Silfverstolpe, G. M.</i>    Vardag.    Dikter.    A. B.    3:25.
<i>Siwertz, S.</i>    Det stora varuhuset.    A. B.    7:50.
<i>Smith, E.</i>    Tilleman Kruse.    Å. & Å.    7:50.
<i>Spong, Berit.</i>    I Östergyllen.    Nst.    5:50, inb. 6:75.
<i>Ström, F.</i> Rebellerna.    [2.]    Staden vid havet.    Ljungberg.    6:75, inb. 9:50.
<i>Swahn,  W.</i>    Småstadens ande.    Å. & Å.    5:50.
<i>Svanberg, N.</i>    Lågan.    Dikter.    A. B.    2:75.
<i>Sörman, Py.</i>    Särlinge.    A. B.    3:75.
<i>Wahlenberg, Anna.</i>    Legender.    A. B.    7:50.
<i>Valentin, G.</i>    En historia från vår till höst.    H. G.    4:50.
<i>Viksten, A.</i>    Hårda män.    Dikter.    Tiden.    3:50.
<i>Wilhelm.</i>    Ombord.    Nst.    4:50, inb. 6:25.
<i>Wägner, Elin.</i>    Natten till söndag.    A.  B.    5:75.
<i>Z[etterström], H.</i>    Ulf.    A. B.    4:50.
<i>Zilliacus, E.</i>    Soluret.    A. B.    4:25.

<b>I.   Skön konst (med musik och teater).</b>

<i>Andersson, N.</i>    Svenska   låtar samlade.    Jämtland och Härjedalen.    H.  1.    A. B.    18:50.
<i>Munthe, G.</i>    Från Leningrad till Alhambra.    W. & W.    4:25.
<i>Pauli, G.</i>    Pariserpojkarna.    A. B.    7:75.
<i>Thomæus,G.,</i> o.   <i>Wrangel, E.</i>   Allmänt konstlexikon.   D. 1,2.   W. & W.    36:—, inb. 48:—.
<i>Vasari, G.</i>    Berömda renässanskonstnärers liv.    W. & W.    15:—.
<i>Wennervirta, L.</i>    Finlands konst från förhistorisk tid till våra dagar.    N. o. k.    Inb. 26:—.

<b>J.   Arkeologi.</b>

<i>Rydh, Hanna.</i>    Kvinnan   i   Nordens   forntid.    N. o. k.    (Natur o. kultur 67.)    2:25, inb. 3:—.

<b>K.   Historia.</b>

<i>Bonniers</i> illustrerade världshistoria, utg. av J. Häggman.    D.  1.    A. B.    18:—, inb. 23:—.
<i>Geijer, E. G.</i>    Samlade   skrifter.    D. 5.    Svenska   folkets historia.   2.     Nst.    10:—, inb. 13:—.
<i>Grimberg,  C.</i>    Världshistoria. D.  1.    Forntiden.    Nst.    6:50, inb. 8:50.
<i>Hjertén, I.</i> Vålnader på Palatinen samt andra studier och skisser från det antika och moderna Italien.    A. B.    7:50.
<i>Loon, H. van.</i>    Mänsklighetens frigörelse.    N. o. k.    7:50, inb.  10:50.
<i>Lugn, P.</i>   Egyptisk kultur i ord och bild.   N. o. k.    (Natur o. kultur 65.)   2:25, inb. 3:—.
<i>Starcke,  C. N.</i>    Frimureriet.    W. & W.    8:—.
<i>Thomas, L.</i>    Med Lawrence i Arabien.    Beckman.     7:50.
<i>Wilhelm II:s</i>    Ungdomsminnen.    A. B.     12:50.
<i>Världshistoria,</i> utg. av Sven Tunberg och S. E. Bring.    D  1.    Nst.     12:—, inb.  15:—.
<i>Världshistorien,</i> skildrad i dess kulturhistoriska sammanhang, under red. av H. Almquist. H.  1—4.    Lb.    à 0:75.

<b>L.   Biografi (med genealogi).</b>

<i>Erdmann, N.</i>    Vid hovet och på adelsgodsen i 1700-talets Sverige.    W. & W.    8:75.
<i>Robert, H.</i>    Ryktbara kvinnogestalter.    Sk.    7:50.
<tab><tab><tab><tab><tab><tab><tab><tab>————
<i>Rimbert.</i>    <sp>Ansgars</sp> levnad.    Diak.    3: 25, inb. 4:50.
<i>Hammar, H. B.</i>    Gottfrid <sp>Billing.</sp>    Diak.    2:50.
<i>Tschudi,  Clara.</i>    <sp>Bismarck</sp> och hans hustru.    L. H.    7:50.
<i>Bendz, Emma.</i>    A. U. <sp>Bååth</sp> och hans krets.    H. G.    4:—.
<sp>Cederström,</sp> G.    En gammal konstnärs minnen.    Lb.    9:50, inb.  12:—.
<sp>De Geer,</sp> L.    Strödda minnen från åren 1854—1924.    A. B.    6:50.
<i>Holm, R.</i>    Den helige <sp>Franciscus.</sp>    Lb.    3:—.
<i>Dahlgren, Lotten.</i>    Hos kamrerns.    <sp>[Geijer.]</sp>    W. & W.    5:25, inb.  12:25.
<i>Braun, Lily.</i> I titanernas skugga. Minnen ur baronessan Jenny von <sp>Gustedts</sp> liv. W. & W.    7:50.
<sp>Holmgren, Ann-Margret.</sp>    Minnen och tidsbilder.    D.  1, 2.    W. & W.    12:—.
<i>Boswell, J.</i> Samuel <sp>Johnsons</sp> liv. D. 1. 1709—1753. A. B. (Memoarer o. sedehist. 4.)     15:—.
<sp>Lagergren,</sp> C.    Mitt livs minnen.    D. 5.    Nst.     12:—, inb.  14:75.
<sp>Malling, Mathilda.</sp> Ungdomsdrömmar och ungdomsbekymmer. (Tit.rubr.: Mina dagböcker.)    A. B.    5:50.
<sp>Melander, E.</sp>    Blad ur min levnadsbok.    Lb.    9:—, inb.  11:—.
<i>Forssell, N.</i>    <sp>Metternich.</sp>    H. G.    (De största märkesmännen  19.)     1:75.
<sp>Mörner, B.</sp>    Turkiska år och andra.    A. B.    7:50.
<i>Hedin, S.</i>    Adolf Erik <sp>Nordenskiöld.</sp>    A. B.    15:—.
<i>Heikel, I. A.</i>    Johan Ludvig Runeberg.    D.  1, 2.    N. o. k.    12:—, inb.  16:—.
<sp>Rydberg, V.</sp>    Brev från Viktor Rydberg.    3.  1882—1895.    A. B.    5:75.
<i>Lamm, M.</i>    Strindbergs dramer.    D. 2.    A. B.    9:—.
[<i>Philp, Anna v.,</i> f. Strindberg, o. <i>Hartzell, Nora,</i> f. Strindberg.] Strindbergs systrar
berätta om barndomshemmet och om bror August.    Nst.    5:75, inb.  7:25.

<b>M.   Antropologi och folkkunskap.</b>

<i>Nordenstreng, R.</i> Europas människoraser och folkslag. 3 helt omarb. uppl. Nst. 13:—, inb.  14:75.

<b>N.   Geografi.</b>

<i>Almqvist, B.</i>    Uppsalastudenten i Wennerbergs vers   och Strindbergsprosa.    H. G.    4:75.
<i>Amundsen, R.,</i> o. <i>Ellsworth, L.</i>    Över polarhavet.    A. B.    10:—.
<i>Andersson, J.  G.</i>    Draken och de främmande djävlarna.    A. B.     17:50.
<i>Bergstrand-Poulsen, Elisabeth.</i> Värendskvinnor från Långasjö socken i bilder och ord. Nst. 3:—, inb. 4:25.
<i>Ehrenpreis, M.</i>     Österlandets  själ.     H.  G.     7:—.
<i>Engström, A.</i>    Gotska Sandön.    A. B.    26:—, inb. 32:—.
<i>Faure, G.</i>    Rom.    W. & W.    10:—.
<i>Henriksson, F.</i>    Med Sveriges kronprinspar genom Amerika.    Nst.     15:—, inb.  17:50.
<i>Hirdman, Maj.</i>    Resa till Amerika.    A. B.    3:75.
<i>Holmström, M.</i>    Det kalla landet med den heta solen.    Å. & Å.    8:75.
<i>Lewenhaupt, C. A. C.</i> På de älskvärda banditernas och de legendomspunna stråtrövarnas öar.    A. B.    6:50.

<i>Melander, E.</i>    Finska dagar.    Nst.    5: 50, inb.  7:25.
<i>Molmenti, P.</i>    Venedig och dess laguner.    W. & W.     10:—.
<i>Mortensen, J.</i>    London av i dag.    A. B.     12:—.
<i>Nerman, B.</i>    Det   forntida   Stockholm.    Gst.    (Foren. f. sv. kulturhist. Böcker 3.)    3:50.
<i>Quensel, Annie.</i>    Kring röda torget.    Å. & Å.    Inb.   12:50.
<i>Rosberg, J. E.</i>    Jordens länder och folk.    Vol.  2.    N. o. k.     15:—, inb.  19:50.
<i>Schück, H.</i>    Från campagnan och sierran.    H.  G.    8:50.
<i>Siwertz, S.</i>    En färd till Abessinien.    A. B.     10:—.
<i>Swenne, E.</i>    U. S. A. och kronprinsparet    H. G.    7:—.
<i>Vennerström, I.</i>    Kanada och kanadasvenskarna.    Tiden.    2:25.
<i>Wetter, G. P.</i>    Innanför Herakles' stoder.    H. G.    8:—.
<i>Wilhelm.</i>    Sydfranskt.    Nst.    10:—, inb.  13:—.
<i>Världsomflygningen,</i> berättad av E. Nelson [m. fl.].    A. B.    8:50.

<b>O. Samhälls- och rättsvetenskap (med nationalekonomi och statistik).</b>

<i>Alegård, G.</i>    Befolkningsfrågan genom tiderna.    A. B.    (Verd. småskr. 301.)    1:—.
<i>Bidrag</i>  till Sveriges ekonomiska och sociala historia under och efter världskriget.    Utg. av
E.   Heckscher.    D.  1, 2.    Nst.    (Världskrigets ekon   o. sociala hist.  Skandinavisk ser.)    21:50.
<i>Björnbom-Romson, Märta.</i>    Den offentliga fattigvården.    A. B.    (Verd. småskr. 302.)  1:—.
<i>Branting, Hj.</i>    Tal och skrifter i urval.    D.  1.    Socialistisk samhällssyn.  1. Tiden.    4:50.
<i>Fogelklou, Emilia.</i>    Samhällstyper och medborgarideal.    A. B.    4:75.
<i>Ford, H.</i>    I dag och i morgon.    N. o. k.    6: —, inb. 7:75.
<i>Key, H.</i>    Ny kolonialpolitik.    A. B.    5:25.
<i>Petander, K.</i>    Kooperationen och samhällsutvecklingen.    Koop. förb.    9:—.

<b>P. Teknologi.</b>

<i>Lindberg,  W. A.</i>    Amatörhantverkaren.    W. & W.    Inb.  5:75.
<i>Rasmusson, L.</i>    Våra livsmedel och deras förvaring.    D.  1, 2.    W. & W.     10:—.
<i>Sterner, E.</i>    Strövtåg i svensk industri.     1.    Lb.    (Vad vi veta 20.)    2:75.

<b>Q.   Ekonomi (med industri, handel och kommunikationer).</b>

<i>Christiansen, B.,</i> o. <i>Karlsson, K. G.</i> Sveriges järnhantering. N. o. k. (Natur o. kultur 61.) 2:25, inb. 3:—.
<i>Eklundh, A.</i>    På jakt.    Nst.    5:—, inb. 6:50.
<i>Grenander, S.</i>    Seglarminnen.    Å. & Å.    6:50.
<i>Handel</i> och industri. Utg. av V. Belfrage o. H. Hörlin. Vol. 1. N. o. k. 40:—, inb. 49:—.
<i>Heurgren, P. G.</i> Allmän posthistoria. D. 1. Forntiden och medeltiden. S. Tryggves förl. 2:—.
<i>Jaederholm, G. A.</i> Undervisning i försäljningskonst som led i en elementär handelsundervisning.    Förl. a.-b. S. M. R.    4:25.

<b>U.   Naturvetenskap.</b>

<i>Asklöf, S.</i> Solsystemet och Vintergatan. D. 2. Solen och planeterna jämte kometer och meteorer.    Lb.    (Vad vi veta 10.)    3:—.

<b>V.   Medicin.</b>

<i>Kinberg,  O.</i>    Lagen och de sinnessjuka.    A. B.    (Medicinskt folkbibl.)    2:25.
<i>Sundberg, C.</i>    Medicinsk ordbok.    N. bokh.    15:—.
<i>Söderström, M.</i>    Läkarkonst, kvacksalveri och vidskepelse.    W. & W.    5:50.
</chapter>
<chapter name="Några Danska böcker från år 1925.">
<h3>NÅGRA DANSKA BÖCKER FRÅN ÅR 1925.</h3>
Nedanstående   förteckning   är   uppgjord   av biblioteksinspektör Robert L. Hansen, Köpenhamn.
Senaste motsvarande lista publicerades i Bibl.-bl.  1925, s. 94 ff.

Folkbildningsförbundet, Sturegatan 4, Stockholm, lämnar 10 % rabatt å danska böcker.

<b>Facklitteratur.</b>

<i>Arup, E.</i>    Danmarks Historie.    1.    Hagerup.    13:—.
<i>Barfod, H. P. B.,</i> [utg.].    Minder fra gamle grundtvigske Hjem.    5.    Gad.    5:50.
<i>Berntsen, K.</i>    Erindringer fra Rigsdags- og Ministeraar.    3.    Pio.    6:—.
<i>Christensen, J.  C.</i>    Fra min Barndom og Ungdom.    De Unges Forlag.    5:—.
<i>Danske</i> Folkeviser fra Riddersal og Borgstue.    Martin.    (Dansk Bogsamling.)    4:—.
<i>Drachmann, Emmy.</i>    Erindringer.    Gyldendal.    9:50.
<i>Friis, A.</i>    Arktiske Jagter.    Gyldendal.    7:50.
<i>Grøn, A.</i>    Skov og Folk.    Gyldendal.    3:50.
<i>Holbech, H. St.</i>    H. C. Andersen.    Schønberg.    (Mennesker.)    2:—.
<i>Howardy, G.</i>    Fra Faraos Land.    Schultz.    8:75.
<i>Kjær, H.</i>    Vor Oldtids Mindesmærker.    Gyldendal.    10:50.
<i>Koch, L.</i>    Nord om Grønland.    Levin.    6:—.
<i>Linck, O.</i>    En Sommer blandt Sioux Indianerne.    Gyldendal.    6:75.
<i>Madsen, K.</i>    Nederlandenes Malerkunst i det 17. Aarhundrede.    Gyldendal.    8:50.
<i>Mortensen, K.</i>    Ludvig Holberg    Schønberg.    (Mennesker.)    2:—.
<i>Nationalmuseets</i> Bog om sjældne Fund fra de senere Aar.    Gyldendal.    5:50.
<i>Nielsen, A. K.</i>    Mads Lange til Bali.    Aschehoug.    9:50.
<i>Nielsen, C.</i>    Levende Musik.    Martin.    3:—.
<i>Prytz, K.</i>    Høje og lave Varmegrader.    Gad.    4:50.
<i>Rasmussen,  V.</i>    Mellemskole-Barnet.    Gyldendal.    6:75.
<i>Skovgaard, J.</i>    Bibelske Billeder.    Haase & Søn.     15:—.
<i>Ussing, H.</i>    Aarets og Livets Højtider.    Schønberg.    6:—.
<i>Vahl,   M.,</i> o. <i>Hatt, G.</i>   Jorden og Menneskelivet.    Geografisk Haandbog.    Bd 3.    Schultz. 17:—.
<i>Zangenberg, H.</i>    Danske Bøndergaarde.    Schønberg.     (Danmarks folkeminder.)    4:50.

<b>Skönlitteratur.</b>

<i>Buchholtz, J.</i>    Under det gyldne Træ.    Gyldendal.    6:75.
<i>Christiansen, E.</i>    Ottilie.    Gyldendal.    15:—.
<i>Ehrencron-Kidde, Astrid.</i>    Brødrene Nystad.    Aschehoug.    9:50.
<i>Gunnarsson, G.</i> Skibe på Himlen.    Gyldendal.    6:75.
<i>Lange, S.</i>    De første Kampe.    Gyldendal.    7:50.
<i>Larsen, J. A.</i>    Martha og Maria.    Gyldendal.    7:50.
<i>Løkken, T. O.</i>    Povl Dam.    Ungdom.    Hasselbalch.    6:—.
<i>Michaelis, Karin.</i>    Lille Løgnerske.    Jespersen.    7:50.
<i>Paludan, J.</i> Fugle omkring Fyret.    Hasselbalch.    6:—.
<i>Svedstrup, A.</i>    Erik Gudmand.    2.    Gyldendal.    9:—.


</chapter>
<chapter name="Några DSanska böcker från år 1925.">
<h3>NÅGRA NORSKA BÖCKER FRÅN ÅR 1925.</h3>
Nedanstående förteckning är uppgjord av bibliotekskonsulenten Karl Fischer, Oslo.
Senaste motsvarande lista publicerades i Bibl.-bl.  1925 s.  196 f.

Folkbildningsförbundet, Sturegatan 4, Stockholm, lämnar 10 % rabatt å norska böcker.
Norska kronan beräknas efter dagskurs.

<b>Facklitteratur.</b>

<i>Amundsen, R.</i>    Gjennem luften till 88° nord.    Gyldendal Norsk Forlag.    17:50.
<i>Bonnevie, Kristine.</i> Organisk utvikling. 1. Olaf Norli. (Det n. studentersamfunds folkeskr.  10.)     1:50.
<i>Broch, H.</i>    Dyreverdenen i helselære og teknikk.    Aschehoug.    4:50.
<i>Bryn, H.</i> Menneskerasene og deres utviklingshistorie. Olaf Norli. (Det n. studentersamf. folkeskr.  12.)    4:—.
<i>Brøgger, A. W.</i> Det norske folk i oldtiden. Aschehoug. (Instituttet for sammenl. kulturforsk.    Serie A.    Forelesninger 6 a.)    4:—.
<i>Debes, I.</i>    Forbrukerkooperasjonens historie.    Olaf Norli.    12:—.
<i>Garborg, A.</i> Dagbok. 1905—1923. Bd 2, 3. Aschehoug. à 11:—. [Behandlar åren 1907—12.    Bd  1  utk.  1924. — Landsmål.]
— — Jonas Lie.    2 utg.    Aschehoug.    7:50.
<i>Gleditsch, K. G.</i>    Reisehandbok över Norge.    Bd  1, 2.    Aschehoug.    à 6:—.
<i>Ibsen, S.</i>    Politikens motsætninger.    Aschehoug.    4:50.
<i>Kent, C.</i> Under norsk flag. Skildringer og stemninger fra en reise rundt jorden. Aschehoug.    8:—.
<i>Koht, H.</i> Johan Sverdrup. Bd 3. Aschehoug. 20:—. [Bd 1 utk. 1918, 15:—, bd 2 1922, 13:—.]
<i>Kristensen, W. B.</i> Livet fra deden. Studier over ægyptisk og gammel græsk religion. Gyldendal Norsk Forlag.    10:—.
<i>Lycke, H.   T.</i>    Lysstreif over livsproblemer.    5 opl.    Olaf Norli.    5:50.
<i>Moe, M.</i> Samlede skrifter. Vol. 1. Aschehoug. (Instituttet for sammenl. kulturforskning. Serie B: Skrifter 1.)    8:—.
<i>Mohr, A.</i>    Kampen om oljen.    Aschehoug.    7:80.
<i>Norsk</i> kunsthistorie.  Fremstillet av Harald Aars m. fl.  Bd 1. Gyldendal Norsk Forlag.  34:—.
<i>Schjelderup, H. K.</i>    Det underbevisste.    Gyldendal Norsk Forlag.    5:50.
<i>Schröder-Nielsen, I.</i>    Blandt boerne i fred og krig.    Steenske Forlag.    14:—.
<i>Shetelig, H.</i>    Norges forhistorie.    Aschehoug.   (Instituttet for sammenl. kulturforsk.   Serie A. Forelesninger 5 a.)    5:—.
<i>Sparre, C.</i>    Verdenskrigen tilsjøs.    Aschehoug.    15:—.
<i>Tschudi, Clara.</i> Hofliv i det attende og nittende aarhundrede. Bd i. 3 utg. Gyldendal
Norsk Forlag.    10:—.    [Bd  1 behandlar Marie Antoinette, skall omfatta 4 bd.]
<i>Undset, I.</i> Fra Akershus til Akropolis. Erindringer fra arkæologiske studiereiser. 2 utg. Aschehoug.    25:—.

<b>Skönlitteratur.</b>

<i>Christiansen. S.</i> Indgangen. Gyldendal Norsk Forlag. 9:50.
<i>Egge, P.</i> Hansine Solstad. Gyldendal Norsk Forlag. 8:50.
<i>Elster, K.</i>    Den hellige Andreas.    Aschehoug.    9:50.
<i>Ealkberget, J.</i>    Samlede romaner.    2—4.    Aschehoug.    à 6:50.    [Bd  1  utk.   1924, 6:50.]
<i>Kinck, H.</i>    Paa   Rindalslægret.    Dramatisk   efterspil.    Aschehoug.    6:50.    [Fortsettelse av »Driftekaren».]
<i>Markusson, A.</i>    Havedsmannen.    Olaf Norli.    6:50.
<i>Rølvaag,  O. E.</i>    Riket grundlægges.    Aschehoug.    6:50.
<i>Scott,  G.</i> Stien eller Kristofer med kvisten.    Gyldendal Norsk Forlag.    8:75.
<i>Undset, Sigrid.</i>    Olav Audunssen i Hestviken.     1, 2.    Aschehoug.     15:—.
<i>Wildenvey, H.</i>    Fiken av tistler.    Digte.    Gyldendal Norsk Forlag.    6:50.


</chapter>
<chapter name="Biblioteksbladet
Årg. 11 1926 Häfte 1—3">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 11 <tab><tab>1926 <tab><tab>Häfte 1—3

<i>Redaktion: Fredrik Hjelmqvist och Knut Tynell,
Barnhusgatan 18, Stockholm</i>

<sc>Utkommer i 8 häften om året <tab>Prenumerationspris 6 kk.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM P. A. NORSTEDT & SÖNERS FÖRLAG



</chapter>
<chapter name="Innehåll.">
<h3>INNEHÅLL.</h3>
<table><td><sc>Andr. Sch. Steenberg.</sc>  Nordisk Biblioteksstævne paa Hindsgavl. (Med en illustration.) . . . <td r>1
<td><sc>Ingeborg Heintze.</sc> Bibliotek i Sönderjylland.   (Med två illustrationer.) . . . <td r>3
<td><sp>Svenska stadsbibliotek</sp> . . . <td r>7
<td><sp>»Levande litteratur»</sp> . . . <td r>10
<td><sp>Några viktigare arbeten innehållande råd vid yrkesval samt upplysningar angående utbildning</sp> . . . <td r>10
<td><sp>Biblioteksnotiser</sp> . . . <td r>14
<td><sp>Litteratur:</sp> Recensioner av docenten Gunnar Aspelin <i>(G. A.),</i> med. d:r Jacob<td r>
<td><tab>Billström <i>(J. B.),</i> undervisningsrådet Wilhelm Björck <i>(W. B.),</i> fil. lic. Iwan<td r>
<td><tab>Bolin <i>(I. B.),</i> teol. d:r Gustaf Brandt <i>(G. A. B-dt),</i> redaktör August Brunius<td r>
<td><tab><i>(A. B-s),</i> teol. d:r Erling Eidem {E. E-m), seminarielektor Elisabet Eurén<td r>
<td><tab><i>(E-n),</i> fil. d:r Johan Feuk <i>(J. F.),</i> rektor Mathias Feuk <i>(M. F.),</i> fil. d:r<td r>
<td><tab>Brynolf Fänge <i>(Br. F.),</i> med. kand. Sune Genell (S. G.), fil. kand. Erik Granlund<td r>
<td><tab><i>(E. Gr-d),</i> seminarielektor Alf Hildinger <i>(A. H-r),</i> fil. d:r Ernst Herlin<td r>
<td><tab><i>(E. H-n),</i> fil. d:r Pelle Holm <i>(P. H.),</i> andre bibliotekarien Arne Holmberg<td r>
<td><tab><i>(A. H.),</i> gymnastikdirektör Agne Holmström <i>(A-e H-m),</i> förste aktuarien Alrik<td r>
<td><tab>Jacobi <i>(J-i),</i> prof. T. Jonsson <i>(T. J-n),</i> andre bibliotekskonsulenten Hans Küntzel<td r>
<td><tab><i>(H. K.),</i> professor Andreas Lindblom <i>(A. L.),</i> docenten Gustaf Lindeberg<td r>
<td><tab><i>(G. Lbrg),</i> andre bibliotekarien Greta Linder <i>(G-a L.),</i> fru Gurli Linder<td r>
<td><tab><i>(G. L.),</i> förste bibliotekarien Bert Möller <i>(B. M.),</i> förste arkivarien Erik<td r>
<td><tab>Naumann <i>(E. N-nn),</i> med. d:r Gustaf Neander <i>(G. Ndr),</i> professor Martin<td r>
<td><tab>P. Nilsson <i>(M. P. N.),</i> fru Ellen Nordenstreng <i>(E.N.),</i> fröken Rut<td r>
<td><tab>Nordgren <i>(R. N.),</i> rektor Knut Ramstedt <i>(K. R-dt),</i> biblioteksamanuensen Herman<td r>
<td><tab>Richter <i>(H. R-r),</i> sekreteraren K. E. Sahlström <i>(K. E. S-m),</i> lektor Sixten<td r>
<td><tab>Samuelsson <i>(S. S.),</i> lektor S. Schartau <i>(S. Sch.),</i> fröken H. Selander <i>(H. S-r),</i><td r>
<td><tab>professor Carl Skottsberg <i>(C S-g),</i> direktör Olof Sundin <i>(O. S.),</i> andre<td r>
<td><tab>bibliotekarien Einar Sundström <i>(E. S-m),</i> fil. d:r Harald Svanberg <i>(H. Sg),</i> fru<td r>
<td><tab>Elin Söderquist <i>(E. Sqt),</i> fröken Elisabeth Thorman <i>(E. T.),</i> fil. d:r Knut<td r>
<td><tab>Tynell <i>(K. T.),</i> fru R. Wedin Rothstein <i>(R. W. R),</i> docenten Algot Werin<td r>
<td><tab><i>(A. W-n),</i> fru Olga Wetterberg <i>(O. Wbg),</i> fil. d:r Fredrik Vetterlund <i>(F. V.),</i><td r>
<td><tab>förste bibliotekarien Oscar Wieselgren <i>(O. W-n),</i> fil. lic. Bertil Åkerman <i>(B. Å.),</i><td r>
<td><tab>aukluarien Karl Åmark <i>(K. Å.),</i> statskonsulenten August Östergren <i>(A. Ö-n)</i> . . . <td r>16
<td><sp>Viktigare nyutkomna arbeten</sp> . . . <td r>88
<td><sp>Skol- och barnbibliotek:</sp><td r>
<td><tab><sc>Elisabet H. Berggren.</sc> Engelska ungdomsbibliotek . . . <td r>91
<td><tab>Recensioner av fil. lic. Iwan Bolin <i>(I. B.),</i> teol. d:r Gustaf Brandt <i>(G. A. B-dt),</i><td r>
<td><tab>fil. d:r Johan Feuk <i>(J. F.),</i> fil. d:r Brynolf Fänge <i>(Br. F.),</i> fil. d:r Pelle<td r>
<td><tab>Holm <i>(P. H.),</i> fru Gurli Linder <i>(G. L.),</i> lektor Sixten Samuelsson <i>(S. S.),</i><td r>
<td><tab>fröken H. Selander <i>(H. S-r),</i> andre bibliotekarien Einar Sundström <i>(E. S-m)</i> . . . <td r>94
</table>

<table b>
<td><i>Varje bibliotek
ock bibliotekarie</i>
bör ha
vår nya katalog
BÖCKER FÖR
FOLKBIBLIOTEK
och
STUDIECIRKLAR

Den upptager c:a 500 arbeten, ett urval av våra förlagsartiklar,
särskilt lämpliga för folkbibliotek och studiecirklar.
I regel hava ej medtagits böcker äldre än från 1916 och
ej heller egentliga läroböcker.

Sändes på begäran omgående, gratis och franko.

<i>P. A. Norstedt & Söners Förlag</i>
</table>



<table b>
<td><i>Norsteds Nyheter</i>

<i>Fredrik Böök</i>
FRÅN ÅTTIOTALET
Häft. kr. 7:50; inb. 9:25.

<i>Louis De Geer</i>
POLITISKA HÅGKOMSTER
Från åren 1901—1921.
Häft. kr. 5:75.

<i>Erik Gustaf Geijer</i>
SAMLADE SKRIFTER
Fjärde delen:
Svea Rikes hävder. Svenska folkets
historia. I: Forntiden och
katolska tiden.
Häft. kr. 10:—; inb. 13:—.

<i>Oscar Olsson</i>
DEMOKRATIENS SKOLVÄSEN
Iakttagelser i amerikanska skolor.
Häft. kr. 8:50.

<i>Hanna Rydh</i>
GROTTMÄNNISKORNAS
ÅRTUSENDEN
Häft. kr. 7:—.

<i>Henrik Schück</i>
KYRKAN OCH VETENSKAPEN
UNDER MEDELTIDEN
Häft. kr. 6:75.

<i>STOCKHOLMS KONSERTHUS</i>
MINNESSKRIFT VID INVIGNINGEN
Häft. kr. 4:50.

SVERIGES HISTORIA
TILL VÅRA DAGAR
Utgiven av <i>Emil Hildebrand</i> och <i>Ludvig Stavenow.</i>
Del II. Tidigare medeltiden av professor <i>Sven Tunberg.</i>
Del XIV. Gustav V av doktor <i>Karl Hildebrand.</i>
Per del häft. kr. 12:—; klotband 15:—; halvfranskt band 20;—.

UPPFINNINGARNAS BOK
Ny fullständigt omarbetad upplaga.
Del II. Brännmaterialier, Värmemotorer och kompressormaskinerier.
Av professorerna <i>E. Hubendick</i> och <i>T. Lindmark.</i>
I klotband kr. 35: —; halvfranskt band 40:—.

<i>P. A. Nordstedt & Söners Förlag</i>
</table>

</chapter>
<chapter name="Biblioteksbladet.
Årg. 11 1926 Häfte 4">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 11 <tab><tab>1926 <tab><tab>Häfte 4

<i>Redaktion: Fredrik Hjelmqvist och Knut Tynell,
Hantverkaregatan 19, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (Årsavgift 5 kr.) - - - - -</sc>

STOCKHOLM - P. A. NORSTEDT & SÖNERS FÖRLAG


</chapter>
<chapter name="Innehåll.">
<h3>INNEHÅLL.</h3>
<table><td><sp>Kallelse till S. A. B:s tolfte årsmöte</sp> . . . <td r>97
<td><sp>Nordisk Biblioteksstævne paa Hindsgavl</sp> . . . <td r>98
<td><sc>Torsten Kolmodin.</sc> En praktisk lånedisk. (Med 2 illustrationer) . . . <td r>99
<td><sp>Bibliotekskursen våren 1926</sp> . . . <td r>101
<td><sp>Litteratur:</sp> Recensioner av docenten Gunnar Aspelin <i>(G. A.),</i> docenten<td r>
<td><tab>Ragnar Bergendahl <i>(JR. B.)</i> undervisningsrådet Wilhelm Björck <i>(W. B.),</i> med.<td r>
<td><tab>d:r Jacob Billström <i>(J. B.),</i> redaktör August Brunius <i>(A. B-s),</i> docenten<td r>
<td><tab>Erling Eidem <i>(E. E-m),</i> rektor Mathias Feuk <i>(M. F.),</i> fil. kand. Gunnar<td r>
<td><tab>Furuland <i>(G. F-d),</i> fil. d:r Brynolf Fänge <i>(Br. F.),</i> med. kand. Sune<td r>
<td><tab>Genell <i>(S. G.),</i> seminarielektor Alf Hildinger <i>(A. H-r),</i> fil. d:r Pelle Holm<td r>
<td><tab><i>(P. H.),</i> förste aktuarien Alrik Jacobi <i>(J-i),</i> amanuensen Torsten Kolmodin<td r>
<td><tab><i>(T. K.),</i> andre bibliotekskonsulenten Hans Küntzel <i>(H. K.),</i> rektor Sigurd<td r>
<td><tab>Lindeborg <i>(S. L.),</i> andre bibliotekarien Greta Linder <i>(G-a L.),</i> bibliotekarien<td r>
<td><tab>Hjalmar Lundgren <i>(Hj. L-n),</i> förste bibliotekarien Bert Möller <i>(B. M.),</i> fru<td r>
<td><tab>Ellen Nordenstreng <i>(E. N.),</i> professor Lännart Ribbing <i>(Rg),</i> fil. kand. Lisa<td r>
<td><tab>Rolf, förste kanslisekreteraren Curt Rothlieb <i>(C R-b),</i> lektor Sixten<td r>
<td><tab>Samuelsson <i>(S. S.),</i> fröken H. Selander <i>(H. S-r),</i> professor Carl Skottsberg <i>(C. S-g),</i><td r>
<td><tab>fil. d:r Knut Tynell <i>(K. T.),</i> fru Ruth Wedin Rothstein <i>(R. W. R.),</i> fru<td r>
<td><tab>Olga Wetterberg <i>(O. Wbg),</i> fil. d:r Fredrik Vetterlund <i>(F. V.),</i> förste<td r>
<td><tab>bibliotekarien Oscar Wieselgren <i>(O. W-n)</i> . . . <td r>102
<td><sp>Viktigare nyutkomna arbeten</sp> . . . <td r>115
<td><sp>Skol- och barnbibliotek:</sp><td r>
<td><tab><sc>Gurli Linder.</sc> Sagor och berättelser för barn . . . <td r>118
<td><tab>Böcker för barn och ungdom. Recension av fru Gurli Linder . . . <td r>119
</table>
<table b>
<td><i>Norsteds Nyheter</i>

<i>Rudolph Bergh</i>
MUSIKENS HISTORIA INTILL
BEETHOVEN
Pris kr. 5:25.

<i>W. H. Davies</i>
EN LUFFARES SJÄLVBIOGRAFI
Övers.  av <i>Agnes Hansson</i>
Pris häft. kr. 4:75; inb. 6:50.

<i>Olav Duun</i>
UNGDOMSÅREN
Övers. av <i>Thorsten W. Törngren</i>
Pris häft. kr. 6:50; inb. 8:25.

<i>Ragnar Holmström</i>
JONAS ÖDMARKS HISTORIA
Pris häft. kr. 3:75; inb. 5:50.

<i>Erik Noreen</i>
DEN NORSK-ISLÄNDSKA
POESIEN
Pris häft. kr. 6:—.

<i>J. R. Danielson-Kalmari</i>
FINLAND
UNDER GUSTAVIANSKA TIDEN
I. 1771—1786. — II. 1786—1789
Pris häft. i två delar kr. 18:—.

<i>Alexander Bugge</i>
KELTERNA OCH DERAS
KULTUR
Pris kr. 2:25.

<i>Sinclair Lewis</i>
MARTIN ARROWSMITH
Två delar
Övers. av <i>Margaretha Odelberg f. Frölich</i>
Pris häft. kr. 5:50 per del; inb. tills. i
ett klotrb. 12:75; i ett halvfranskt
Norstedtsband 18:75.

<i>Astrid Väring</i>
FROSTEN
Roman från 1860-talets Västerbotten
Pris häft. kr. 6:75; inb. 8:50.

<i>B. J:son Bergqvist</i>
SVENSKT OCH FRÄMMANDE
I SVENSKT SKOLVÄSEN
Pris häft. kr. 3:75.

<i>Gustaf Petri</i>
KUNGL. FÖRSTA LIVGRENADJÄRREGEMENTETS HISTORIA
Första delen
<i>Östgötafänikorna till och med år 1618</i>
Pris häft. kr. 9:—; klotband 12:50;
halvfranskt band 24:—.

UPPFINNINGARNAS BOK
Ny fullständigt omarbetad upplaga.
Del. V. Metallernas bearbetning, Urteknik, Lås- och Vapenteknik
Av prof. <i>G. Sellergren,</i> t. f. professor <i>G. Ödqvist,</i> ingenjörerna <i>G.   Willén</i> ock
<i>G. Wik,</i> major <i>W. Lindberg,</i> kommendörkaptenerna <i>A. Örnberg, H. Bergmark</i>
och <i>J. Blomberg</i> samt torpedingenjör <i>J. A. F. Arsenius.</i>
I klotband kr. 35:—; halvfranskt band 40:—.

<i>P. A. Norstedt & Söners Förlag</i>
</table>



<table b>
<td>NORSTEDTS
VÄRLDSHISTORIA
utgiven av
<i>Sven Tunberg och S. E. Bring</i>

Redaktionskommitté:
<i>L. Stavenow, N. Edén, T. Höjer och E. Heckscher</i>

Verket är avsett att omfatta 15 delar.
Utgivningstid cirka 4 år.

<i>Nu utkommen</i>
DEL I. DE ÄLDRE ORIENTALISKA FOLKEN
av
<i>Knut Tallqvist och Jarl Charpentier</i>

Pris pr del häft. kr. 12:—; klotband 15:—; halvfranskt
Norstedtsband 20:—.

<i>Begär prospekt i bokhandeln!

P. A. Norstedt & Söners Förlag</i>
</table>

STOCKHOLM 1936.   KUNGL. BOKTRYCKERIET.   P. A. NORSTEDT & SÖNIR   260193

</chapter>
<chapter name="Biblioterksbladet
Årg. 11 1926 Häfte 5-6">
<h2>BIBLIOTEKSBLADET</h2>
<b><i>Prospekt över Grimbergs Världshistoria medföljer.

Organ för Sveriges Allmänna Biblioteksförening</i></b>

Årg. 11 <tab><tab>1926 <tab><tab>Häfte 5-6

<i>Redaktion: Fredrik Hjelmqvist och Knut Tynell,
Hantverkaregatan 19, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmak av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL.</h3>
<table><td><sp>Berättelse över Sveriges allmänna biblioteksförenings tolfte årsmöte</sp> . . . <td r>129
<td><sc>Torsten Kolmodin.</sc> Centralbiblioteket och äldre boksamlingar i Odense . . . <td r>135
<td><sc>Elsa Nordin.</sc> Krigs-biblioteket och museet i Vincennes — ett upplysningscentrum<td r>
<td><tab>för kunskapen om världskriget 1914—1918 . . . <td r>138
<td><sc>Fredrik Hjelmqvist.</sc> Danska stifts- och läroverksbibliotek . . . <td r>139
<td><sc>Ernst Lindstrand.</sc> Mölndals stadsbibliotek (Med 2 illustrationer) . . . <td r>142
<td><sp>Litteratur:</sp> Recensioner av amanuensen C. I. Andersson <i>(C. I. A.),</i> docenten<td r>
<td><tab>Gunnar Aspelin <i>(G. A.),</i> docenten Ragnar Bergendahl <i>(R. B.),</i> fil. lic. Iwan<td r>
<td><tab>Bolin <i>(I. B.),</i> andre bibliotekarien Carl Efvergren <i>(C. E.),</i> teol. d:r Erling<td r>
<td><tab>Eidem <i>(E. E-m),</i> seminarielektor Elisabet Eurén <i>(E-n),</i> fil. d:r Johan Feuk<td r>
<td><tab><i>(J. F),</i> rektor Mathias Feuk <i>(M. F.),</i> med. kand. Sune Genell <i>(S. G.),</i><td r>
<td><tab>seminarielektor Alf Hildinger <i>(A. H-r),</i> fil. d:r Pelle Holm <i>(P. H.),</i> andre<td r>
<td><tab>bibliotekarien Arne Holmberg <i>(A. H.),</i> förste aktuarien Alrik Jacobi <i>(J-i),</i><td r>
<td><tab>amanuensen Torsten Kolmodin <i>(T. K.),</i> andre bibliotekskonsulenten Hans<td r>
<td><tab>Küntzel <i>(H. K.),</i> professor Andreas Lindblom <i>(A. L.),</i> docenten Gustaf<td r>
<td><tab>Lindeberg <i>(G. Lbrg),</i> rektor Sigurd Lindeborg <i>(S. L.),</i> andre bibliotekarien<td r>
<td><tab>Greta Linder <i>(G-a L.),</i> bibliotekarien Hjalmar Lundgren <i>(Hj. L-n),</i> förste<td r>
<td><tab>bibliotekarien Bert Möller <i>(B. M.),</i> förste arkivarien Erik Naumann<td r>
<td><tab><i>(E. N-nn),</i> professor Martin P. Nilsson <i>(M. P. N.),</i> rektor Knut Ramstedt<td r>
<td><tab><i>(K. R-dt),</i> professor Lännart Ribbing <i>(Rg),</i> biblioteksamanuensen Herman<td r>
<td><tab>Richter <i>(H. R-r)</i> fil. kand. Lisa Rolf <i>(L. R.),</i> lektor Sixten Samuelsson <i>(S. S.),</i><td r>
<td><tab>lektor S. Schartau <i>(S. Sch.),</i> fröken H. Selander <i>(H. S-r),</i> professor Carl<td r>
<td><tab>Skottsberg <i>(C. S-g),</i> andre bibliotekarien Einar Sundström <i>(E. S-m),</i> fil. d:r<td r>
<td><tab>Harald Svanberg <i>(H. Sg),</i> fru Elin Söderquist <i>(E. Sqt),</i> fil. d:r Knut<td r>
<td><tab>Tynell <i>(K. T.),</i> fru R. Wedin Rothstein <i>(R. W. R.),</i> docenten Algot Werin<td r>
<td><tab><i>(A. W-n),</i> fru Olga Wetterberg <i>(O. Wbg),</i> fil. d:r Fredrik Vetterlund <i>(F. V.),</i><td r>
<td><tab>fil. lic. Bertil Åkerman <i>(B. Å.),</i> statskonsulenten August Östergren <i>(A. Ö-n)</i> . . . <td r>145
<td><sp>Viktigare nyutkomna arbeten</sp> . . . <td r>182
</table>


<i>Medföljer »Biblioteksbladet»</i>

<img 1></img>

<i><sc>Carl Grimberg</sc></i>

VÄRLDSHISTORIA
FOLKENS LIV OCH KULTUR

<i>Anmälan</i>

P. A. NORSTEDT & SÖNERS
FÖRLAG/STOCKHOLM

<i><sc>I höst,</sc></i> i november månad, utger författaren till »Svenska
folkets underbara öden» första bandet av en världshistoria.
D:r <i>Carl Grimberg</i> har gjort mångåriga förarbeten till denna,
nu senast genom sex års studieresor, bland annat — för
verkets första del — till Egypten och andra på minnesmärken
rika trakter av Medelhavsländerna.

<i><sc>Denna världshistoria</sc></i> bygger liksom »Ödena» i
övervägande grad direkt på historiskt urkundsmaterial och
andra källskrifter och blir sålunda icke huvudsakligen en
sammanfattning av andra forskares arbetsresultat. Då
framställningen grundar sig på <i>författarena egna iakttagelser</i>
på platser, där de olika kulturer som bestämt mänsklighetens
utveckling, växt fram, blomstrat och gått under,
samt på personliga studier av de olika folkens och nationernas
liv och egenart, såväl forntidens som nutidens, får
verket i sällsynt grad det levande livets färg. Härtill
bidrager ävenså hans medryckande framställningssätt.
Liksom i »Ödena» för han oss ständigt till de historiska
källornas uppfriskande flöden och låter gamla inskrifter, brev
och ögonvittnens berättelser tala sitt eget språk.
Härigenom får läsaren en känsla av att själv leva med i det
stora spännande världsdramat, i de historiska händelserna
och i folkens eget liv. Hans bok ger alltså i livfulla bilder
den världshistoriska bakgrund, mot vilken vårt eget folks
öden utspelats.

<i><sc>Ingen roman,</sc> intet skådespel kan vara mer spännande
än detta verklighetens eget underbara drama, genom vilket
Läsaren får stifta bekantskap med de intressantaste människor
på gott och ont, som levat på jorden.</i>

<i><sc>Arbetets första del</sc></i> ger oss rika bilder av den egyptiska
kulturen, till vars häpnadsväckande höga utveckling
först de senaste årens överraskande rika fynd i Nildalen
öppnat förlåten. Vi få blicka in i en fem tusen år gammal
kulturvärld, i de gamla egypternas dagliga liv, deras
livsåskådning och rättsskipning, deras egendomliga djurdyrkan,
deras sagor och poesi, deras studier i matematik, medicin
och andra vetenskaper, deras sorger och glädjeämnen, deras
lidanden, sjukdomar och sista vilorum.

<i><sc>Grimbergs rikt illustrerade världshistoria</sc></i>
kommer att omfatta c:a 12 delar. Närmast utkomma:


<img 1>
<i>Grimbergs Världshistoria inb. i helt blått klotband med
pärmstämpel i guld.</i>
</img>

<i>Del I:</i> Egypternas, assyriernas, babyloniernas, israeliternas
och feniciernas historia. <i>Del II:</i>Persernas och grekernas
historia. <i>Del III:</i> Romarnes historia.
<i>Del IV</i> och <i>V:</i> Medeltiden.

<i>Pris per del:
Häft. kr. 6:50; inb. i ovanstående blå klotband 8:50; i
halvfranskt Norstedtsband kr. 15:— (5:— pr mån.).
Biblioteksupplaga i större format häft. kr. 11:50;
i Halvfranskt band 20:—.</i>

Stockholm, okt. 1926.

<i>P. A. Norstedt & Söners Förlag.</i>

<img 1>
<i>Grimbergs Världhistoria inb. i halvfranskt Norstedsband
— blått kalvskinn med guldsnitt.</i>
</img>

Insänd nedanstående kupong till Eder bokhandel!

<table b>
<td>Sänd mig <i>Grinbergs Världshistoria Del I</i> à kr................
(priser se omstående sida) i räkning — mot postförskott.

Namn ...............................

Titel eller yrke ...................

Adress ............................

Poststation .......................
</table>


<table b>
<td>Norstedts Nyheter

<i>Gösta Attorps</i>
BARN AV SIN TID
Roman.
Pris häft. kr. 4:75.

<i>Gurli Hertzman-Ericson</i>
NORRIFRÅN
Pris häft. kr. 3:50; inb. 5:35.

<i>Ragnar Holmström</i>
KRÅKSLOTTET
En krönika
Pris häft. kr. 5:75; inb. 7:50.

<i>Gustaf Lindwall</i>
VÅRT DAGLIGA BRÖD
En skildring från Västkusten
Pris häft. kr. 4:75; inb. 6:50.

<i>Elisabeth Bergstrand-Poulsen</i>
VÄRENDSKVINNOR
I BILDER OCH ORD
Pris häft. kr. 3:—; inb. 4:35.

<i>Berit Spong</i>
I ÖSTERGYLLEN
Pris häft. kr. 5:50; inb. 6:75.

<i>P. A. Norstedt & Söners
Förlag</i>
</table>


<table b>
<td>NORDISK
FAMILJEBOKS
<i>nya upplaga är nu utkommet.</i>

Detta band innehåller 4,724
uppslagsord med bl. a. signerade
artiklar av 313 olika medarbetare,
700 porträtt och andra bilder i
texten, 102 sidor svartplanscher
med inalles 360 bilder, 34 kartor,
varav 7 i färgtryck, 20 helsides-
porträtt i djuptryck samt 7
helsidesplanscher i flerfärgstryck.
<tab><tab>————
NORDISK FAMILJEBOKS
nya, omarbetade, moderniserade
och koncentrerade upplaga, som
började utgivas 1923, tryckes nu
i en redan till huvudsaklig del
abonnerad upplaga av <b>50,000 ex.</b>
— det bästa beviset för att verket
gjort sig känt och uppskattat som
gediget och i allo förstklassigt.
Särskilt i illustrativt avseende
söker det säkerligen sin like bland
alla lands konversationslezika.
<tab><tab>————
Verket skall i sin helhet omfatta
<b>20</b> band och utkomma med om-
kring 3 band årligen. Nya
abonnenter erhålla omedelbart de nu
utkomna banden. Pris <b>20, 23</b> à
<b>25</b> kr. pr band. Förmånliga
betalningsvillkor. Prospekt fås
gratis från och subskription kan
ske i närmaste bokhandel eller
direkt hos förlaget.

A/B FAMILJEBOKEN
VASAGATAN 7, STOCKHOLM
</table>


<table b>
<td><i>CARL GRIMBERG</i>

VÄRLDSHISTORIA
FOLKENS LIV OCH KULTUR

En verklighetens eget drama mer spännande än någon
roman eller något skådespel

<i>Första delen utkommen</i>

FORNTIDEN I.
<i>Egypter, assyrier, babylonier, israeliter
och fenicier</i>

Pris häft. kr. 6:50; klotband 8:50; halvfranskt Norstedtsband
15:—. Biblioteksupplaga. Häft. kr. 11:50;
halvfranskt Norstedtsband 20:—.

<i>P. A. Norstedt & Söners Förlag</i>
</table>

<i><b>En postanvisningsblankett medföljer.</b></i>

</chapter>
<chapter name="Biblioteksbladet
Årg. 11 1926 Häfte 7-8">
<h2>BIBLIOTEKSBLADET</h2>
<b><i>Organ för Sveriges Allmänna Biblioteksförening</i></b>

Årg. 11 <tab><tab>1926 <tab><tab>Häfte 7-8

<i>Redaktion: Fredrik Hjelmqvist och Knut Tynell,
Hantverkaregatan 19, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM P. A. NORSTEDT & SÖNERS FÖRLAG


</chapter>
<chapter name="Innehåll.">
<h3>INNEHÅLL.</h3>
<table><td><sc>Andr. Sch. Steenberg.</sc> Trykkeaarets Opførelse i Katalogerne . . . <td r>185
<td>Katrineholms stadsbibliotek. (Med 2 illustrationer) . . . <td r>187
<td>Biblioteksnotiser . . . <td r>191
<td><sp>Litteratur:</sp> Recensioner av docenten Gunnar Aspelin <i>(G. A.),</i> med. d:r Jacob<td r>
<td><tab>Billström <i>(J. B.),</i> undervisningsrådet W. Björck <i>(W. B),</i> fil. lic. Iwan Bolin<td r>
<td><tab><i>(I. B),</i> teol. d:r Erling Eidem <i>(E. E-m),</i> lektor Matts Essén <i>(M. E-n),</i><td r>
<td><tab>rektor Mathias Feuk <i>(M. F.),</i> fil. d:r Brynolf Fänge <i>(Br. F.),</i><td r>
<td><tab>seminarielektor Alf Hildinger <i>(A. H-r),</i> fil. d:r Pelle Holm <i>(P. H.),</i> gymnastikdirektör<td r>
<td><tab>Agne Holmström <i>(A-e H-m),</i> förste aktuarien Alrik Jacobi <i>(J-i),</i> andre<td r>
<td><tab>bibliotekskonsulenten Hans Küntzel <i>(H. K.),</i> professor Andreas Lindblom <i>(A. L.),</i><td r>
<td><tab>docenten Gustaf Lindeberg <i>(G. Lbrg),</i> rektor Sigurd Lindeborg <i>(S. L.),</i> andre<td r>
<td><tab>bibliotekarien Greta Linder <i>(G-a L.),</i> förste bibliotekarien Bert Möller <i>(B. M.),</i><td r>
<td><tab>förste arkivarien Erik Naumann <i>(E. N-nn),</i> med. d:r Gustaf Neander <i>(G. Ndr),</i><td r>
<td><tab>professor Martin P. Nilsson <i>(M. P. N.),</i> rektor Knut Ramstedt <i>(K. R-dt),</i><td r>
<td><tab>professor Lännart Ribbing <i>(Rg),</i> fil. kand. Lisa Rolf <i>(L. R.),</i> sekreterare K.<td r>
<td><tab>E. Sahlström <i>(K. E. S-m),</i> lektor Sixten Samuelsson <i>(S. S.),</i> professor Carl<td r>
<td><tab>Skottsberg <i>(C. S-g),</i> fil. d:r Harald Svanberg <i>(H. Sg),</i> fru Elin Söderquist<td r>
<td><tab><i>(E. Sqt),</i> fil. d:r Knut Tynell <i>(K. T.),</i> fru R. Wedin Rothstein <i>(R. W. R.),</i><td r>
<td><tab>fru Olga Wetterberg <i>(O. Wbg),</i> fil. d:r Fredrik Vetterlund <i>(F. V.),</i> förste<td r>
<td><tab>bibliotekarien Oscar Wieselgren <i>(O. W-n),</i> byråchefen Eric Wijkmark <i>(E. W.),</i><td r>
<td><tab>fil. lic. Bertil Åkerman <i>(B. Å.),</i> statskonsulenten August Östergren <i>(A. Ö-n).</i> . . . <td r>196
<td>Viktigare nyutkomna arbeten . . . <td r>226
<td>Några danska böcker från år 1925 . . . <td r>231
<td>Några norska böcker från år 1925 . . . <td r>232
<td c>Innehållsförteckning för år 1926 medföljer h. 1 för år 1927.<td r>
</table>

<table b>
<td>Medlemsavgift för år 1927 i
<b>Sveriges Allmänna Biblioteksförening</b>
insändes under adress Postgirokonto n:r 688, Sveriges allmänna
biblioteksförening, Hantverkaregatan 19, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet till ett
<b>nedsatt pris av 4 kr.,</b> om prenumerationsavgiften insändes under ovan
angiven adress.

Vid prenumeration kan bifogade inbetalningskort användas. På samma kort
kunna övriga av S. A. B. utgivna publikationer rekvireras till följande nedsatta
priser:

Svenska bibliotek . . . inb. 5:75 + porto (bokhandelspris 7:50)
Bibliotek, deras betydelse och skötsel . . . 1:25 + porto (bokhandelspris 1:75)
Klassifikationssystem . . . 1:50 + porto (bokhandelspris 2:25)
</table>

</chapter>
<chapter name="Anmälan för år 1927.">
<h3>ANMÄLAN FÖR ÅR 1927</h3>
Biblioteksbladet kommer att under år 1927 utgivas efter samma plan som
hittills.

Olika sidor av bok- och biblioteksväsendet skola belysas i korta, populärt
hållna uppsatser, med särskild vikt lagd vid sådana frågor, som kunna vara;
av intresse och till nytta för stads- och folkbiblioteken samt för läroverkens,
seminariernas, folkhögskolornas och folkskolornas bibliotek.

Med uppmärksamhet kommer tidskriften att följa biblioteksverksamheten i
dess samband med <sp>folkbildningsarbetet</sp> i övrigt.

Under rubriken »biblioteksnotiser» skola lämnas kortfattade redogörelser för
bibliotek och biblioteksverksamhet i in- och utlandet.

Slutligen skall Biblioteksbladet söka att underlätta bokurvalet för bibliotekens
styrelser och föreståndare genom en omfattande litteraturavdelning, innehållande
kortfattade recensioner, varvid redaktionen har försäkrat sig om biträde av
fackmän på olika områden.

Liksom under det gångna året kommer varje häfte tillika att innehålla förteckning
över viktigare nyutkommen litteratur. Slutligen komma som hittills att:
lämnas korta översikter över nyare litteratur på danska och norska.

Biblioteksbladet utges i 8 häften om året, vartdera om c:a 2 ark. Vid prenumeration
å posten eller i bokhandeln är priset 6 kr. för helt år. Medlemmar
av Sveriges allmänna biblioteksförening (årsavgift <b>5</b> kr.) erhålla tidskriften utan
särskild avgift. Statsunderstödda folk- eller studiecirkelbibliotek samt under
skolöverstyrelsen stående undervisningsanstalters bibliotek kunna erhålla
Biblioteksbladet till ett nedsatt pris av <b>4</b> kr. vid prenumeration direkt hos
redaktionen, adress: Hantverkaregatan 19, Stockholm.

Bidrag till tidskriften i form av uppsatser och notiser sändas till redaktionen
under adress Hantverkaregatan 19, Stockholm.

FREDRIK HJELMQVIST. <tab><tab><tab><tab><tab><tab><tab>KNUT TYNELL.

<table b>
<td>Meddelande rörande <i>friexemplar</i> av
FOLKMINNEN OCH FOLKTANKAR.

Sedan genom nådig resolution de till folk- och andra bibliotek utdelade friexemplaren
av Folkminnen och Folktankar fr. o. m. i år minskats med c:a 500 st., får
tidskriftens redaktion göra nämnda bibliotek uppmärksamma på nödvändigheten av
att prenumerera på tidskriften, om redan erhållen serie ej skall brytas. De gamla
årgångarna äro delvis slutsålda och mycket eftersökta. Prenumeration sker bäst direkt
hos Elanders Boktryckeri A.-B., Göteborg, eller genom postverket.

Göteborg i november 1926. <tab><tab><tab><tab><tab><tab><tab><tab>REDAKTIONEN.
</table>

<table b>
<td>FRITHIOFS SAGA
av
<i>Esaias Tegnér</i>

Lyxupplaga
Denna förnämliga upplaga är försedd med fjorton
förstklassigt utförda planscher i ljustryck efter J. A.
Malmströms  målningar. Boken föreligger såväl
häftad som inbunden, dels i ett synnerligen
elegant halvpergamentsband och dels
i ett grönt halvfranskt Norstedtsband
med guldsnitt.

Häft. kr. 10:—; inb. i halvpergament 14:75;
i halvfranskt Norstedtsband 19:—.

<i>P. A. Norstedt & Söners Förlag</i>
</table>

<table b>
<td><i>Oumbärlig för varje bibliotek som vill följa med bokvärldens nyheter är</i>
SVENSK BOKHANDELSTIDNING

Innehåller utom olika artiklar och notiser varje vecka
fullständig förteckning över nyutkomna svenska böcker,
dessutom regelbundna finlandssvenska, danska och
norska boköversikter samt svensk musikförteckning.

<i>För årg. kr. 8:50 vid pren. å posten
Red.: Yngve Hedvall, Redaktion och expedition
Hantverkaregatan 18, Stockholm C</i>
</table>
</chapter>

