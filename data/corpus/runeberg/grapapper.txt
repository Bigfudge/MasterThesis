<table b c>
<td><table o c>
<td><h3>Skrifter för folket:</h3>
<td><h3>Sagor, Legender, Historia m. m.</h3>
<td>————————
<td><tab>
<td><h3>N:r 38.</h3>
<td><tab>
<td><h1>Gråpappers-Ansiktet.</h1>
<td><tab>
<td>En Andehistoria.
<td><tab>
<td><tab>
<td>STOCKHOLM
<td>P. A. HULDBERGS BOKFÖRLAGS-AKTIEBOLAG.
</table>
</table>

<table o c><td>Pris: 20 öre.</table>

<table o>
<td c>NORRKÖPING<br><small>M. W. WALLBERG & C:o BOKTRYCKERI</small><br>1896.
</table>
<chapter name = "Gråpappers-ansiktet.">
<img></img>
<h2><small>Gråpappers-ansiktet.</small></h2>
<img l></img>

<b>D</b>en namnkunnige härföraren, Hertig <i>Bernhard af
Sachsen-Weimar</i>, vår store <i>Gustaf Adolfs</i>
efterträdare i striden för den evangeliska läran, hade en yngre
bror, vid namn Albrecht, som var lika mycket utmärkt
för sin vanskapliga fulhet, som Bernhard för sin manliga
skönhet. Liten och puckelryggig till gestalt, med en bred
mun, svarta tänder och eldrödt, upprättstående hår samt
en grågrön ansiktsfärg, utgjorde han alla fruntimmers
fasa, hvar han visade sig. Likväl var denne, af naturen
så vanlottade varelse en furste, rikt begåfvad med ett
ädelt, känsligt hjärta. I medvetande af sitt olyckliga
utseende, undvek han också så mycket som möjligt alla
större sällskap och lefde mest inom sitt palats. Men
hans ställning i lifvet, hans höga rang och innerliga 
tillgifvenhet för den äldre, regerande brodern, nödgade
honom att icke helt och hållet lefva för sig själf, utan
någon gång deltaga i hofvets lustbarheter eller själf
anställa sådana. Och oaktadt en rysning alltid öfverföll
damerna, då hertig Albrecht nalkades dem för att säga
något vänligt eller artigt ord, måste dock alla erkänna,
att, sedan den första hemska känslan öfvervunnits, hans
samtal, hvari ett godt och människoälskande hjärta
afspeglade sig; ej kunde annat än förefalla dem behagliga.

Bland de damer, som tillhörde det Weimarska hofvet, 
var en ung flicka af hög börd och glänsande skönhet. 
Uppfödd på landet, ovan vid stora världen, föraktande 
det tanke- och känslolösa smicker, hvaraf hon 
öfverhopades vid sitt första inträde på hofvet, lefde hon
merendels tyst och sluten inom sig själf, under det att
nöjets fjärilar fladdrade omkring henne. Och när de
flyktiga sommarfåglarna slutligen märkte, att den friska,
yppiga rosen icke innehöll för <i>dem</i> någon honung att
hämta, lämnade de henne allt mer och mer, tills de, leende
åt den barnsliga, landtliga enfalden, sväfvade åt andra
håll för att söka sin lycka. Den sköna <i>Theodolinda</i>
saknade dem icke, och hon afundades ej heller någon af de
nya blommor, till hvilka de flögo.

Hertig <i>Albrecht</i> hade noga lagt märke till allt detta.
Med stilla förtjusning hade han ofta, stundom hela timmar 
igenom, stått försänkt i åskådningen af Theodolindas 
underbara behag. Aldrig hade han, den förkastade,
nästan från mänsklighetens område utstötte vanskaplingen, 
ty så ansåg han sig själf, vågat till henne yttra
ett ord.

Men då det ej undfallit honom, att de vackra sprättarne 
med sina granna fraser ej kommit längre än han
med sin tystnad, så tänkte han: "<i>Hon</i> är min skyddsängel, 
mitt allt. Hon ser till det inre. <i>Hon</i>, fastän själf
så himmelskt skön, vet och känner, att skönheten är
förgänglig. Jag älskar henne — ja! jag älskar henne af
hela min själ — och jag vill utkora henne till min maka.
— Dock — hvad säger jag? — — Huru skulle hon,
gudomens renaste stråle, kunna fördraga att ens ett
ögonblick sänka sin blick ned till det usla missfoster, som
tillbeder henne?

Men jag är furste, jag är rik och själfständig. Jag
äger rätt att förmäla mig med den, jag väljer, ty för
tronen föddes jag icke, och maktens åtrå <i>har</i> aldrig
fattat och <i>kan</i> aldrig fatta rot i mitt bröst. Hvad hon är
skön! Om jag en gång skulle försöka.

Och hertig <i>Albrecht</i> satte sig ned vid skrifbordet.
Hela hans själ var full af <i>Theodolinda</i> och han beslöt
att utgjuta sina känslor genom vers. Kärlekens yppigaste 
poesi brann i hans hjärta.

Han begynte skrifva. — Den ena raden efter den
andra skapades och förkastades. Det blef till slut 
ingenting kvar, hvarken i hufvudet eller på papperet.
Utmattad af kärlekens och sångmöns gemensamma ansträngningar, 
sönderref han papperet, gick till sängs, i det han
sade för sig själf: "Nej! — Nej! — Nej! Jag vill <i>tala</i>.
Jag måste se henne, ansikte mot ansikte och tala. Hon
<i>skall</i>, hon <i>måste</i> förstå mig."

Några dagar därefter firades en fäst på det hertigliga 
slottet. Hertig Albrecht hvarken kunde eller ville
vara frånvarande.

Han kom sent, men utstyrd med all den konstfulla
prakt, som han ansåg nödig att öfverskyla sina naturliga
lyten. Musikens tjusande toner hörde han icke, de
tindrande stjärnor, som i sferisk dans hvälfde sig omkring
honom, såg han icke. Hans öga och hans hjärta sökte
blott <i>Theodolinda</i> ...

Och de funno henne midt i den brinnande dansen.
Vid hennes sida, henne hårdt omslutande, sväfvade en
skön, ridderlig gestalt, som nästan tycktes bära henne
på sina armar.

Det brusade i hertig <i>Albrechts</i> bröst. En vild harm
upplågade först där inne, men han blef lugnare, så snart
dansen upphört. <i>Theodolinda</i> satte sig ned och hennes
flämtande bröst utsände liksom små vestanfläktar öfver
den olyckligt lycksalige furstens missbildande anlete. Den
ridderliga gestalten försvann, och under det dofva sorl,
som vanligen sprider sig i salongen efter en slutad dans,
repade hertig Albrecht mod, steg fram till Theodolinda
och sade: "Min fröken!"  — —

"Hu!" svarade den sköna <i>Theodolinda</i>, bleknande
och vände sig bort.

"Är ni rädd för mig?" frågade hertig <i>Albrecht</i>,
något förlägen.

"Nej visst inte, ers höghet!" svarade <i>Theodolinda</i>,
under det hon reste sig upp blek som döden.

"Hatar ni mig?"

"Huru vore det mig möjligt?"

"Ja! men om ni ville, nog vore det möjligt."

"Jag <i>vill</i> det icke", utbrast <i>Theodolinda</i> under tårar
och gömde därunder sitt ansikte i den präktiga näsduken.


"Så älska mig då!"

"Det <i>kan</i> jag ej", svarade <i>Theodolinda</i>m och störtade
ut ur salen.

Hertig <i>Albrecht</i> stod kvar efter henne, ful, ohygglig
så till skapnad som åthäfvor, och gapade under den
ursinniga dansen. Ingen Theodolinda syntes mer till. Hvad
skulle han göra?

Nästan vansinnig for han hem. Flera dagar 
tillbragte han ensam, under grufliga strider med sig själf.
En afton satte han sig ned och skref efterföljande bref:

<tab><tab>"Dyraste!

Om Du afskyr min yttre skepelse, så är Du lik alla
andra människor, som sett mig. Men om Du läst i min
själs, för världens ögon tillslutna bok, så vet Du, att jag
älskar dig.

I morgon afton kl. 9 vill och ämnar jag besöka dig;
men jag kommer icke allena.

<tab><tab><tab><tab><tab><tab><tab>Din Albrecht."

Brefvet afsändes och anlände till Theodolinda! Det
var en mörk och kulen höstnatt. Stormen hven kring
hörnen af det stora, tomma palatset. Hertig <i>Albrecht</i>
var så orolig, men så säll; ty han visste, på hvem han
tänkte.

*

Det led emot gryningen. Ingen blund hade sänkt
sig öfver den älskande furstens ögonlock. I samma stund
som de slötos uppgick för hans själ ett klart sken,
hvilket med sina bländande bilder förjagade sömnens
skuggestalter, och smekte med ljufva dofter hans vakande
och trängtande inbillning.

Svaret kom — och det lydde så här:

<tab><tab>"Ers höghet!

I morgon afton firas mitt bröllop. Välkommen för
att deltaga i den enkla, anspråkslösa högtidligheten!

<tab><tab><tab><tab><tab><tab><tab>Theodolinda."

Brefvet föll ur den olycklige furstens hand. 

Förkrossad satt han där, beröfvad sin enda glädje på jorden,
sitt sista hopp. Hon står brud i morgon — och hon
bjuder mig som vittne till brudgummens sällhet. Ja!
— — — Ja! Jag vill komma och mörda dem med min
blick. Nej! icke mörda ...; men jag vill stjäla deras fröjd
ifrån dem; bringa dem till förtviflan ... Nej, det vill jag
icke heller. — Men jag går dit; jag vill ännu en gång
tjusas af hennes åsyn, och sedan — sedan ... Hvad <i>har</i>
jag och hvad <i>är</i> jag sedan?"

Bröllopsdagen inföll. När det led emot aftonen, lät
hertig <i>Albrecht</i> utstyra sig med all den prakt, han
förmådde, och förbidade under stigande oro den avgörande
stunden. Han vandrade af och an i de stora salarna,
stannade emellanåt och öppnade ett af de fönster, som
vette mot det rikt upplysta bröllopshuset. Utanföre låg
staden, upplyst af månens ljus och fyllde på samma gång
den stora löpgrafven, som omgaf palatset, med stora,
mystiska slagskuggor. Sorlet af de anländande vagnarna
ljöd redan doft i prinsens öron, och hans hjärteblod
svallade i vågor, upprörda af den fruktansvärda lidelsens
storm.

Klockan slog sex. En kammartjänare inträdde och
förkunnade, att tiden var inne. Då uppgifver hertigen
ett förfärligt skrik, rifver sitt hår, springer upp som en
ursinnig, far under upprepade, gälla klagorop af och an i
rummen och störtar sig slutligen med blixtens fart
genom det öppna fönstret ned i löpgrafven.

Det förskräckta furstliga hoffolket skyndade, med
kammartjänaren i spetsen, för att, om möjligt, rädda sin
herres lif. Han var af dem alla älskad för sin mildhet
och välgörenhet. Sedan det ändtligen lyckats dem att
uppdraga honom ur djupet, funno de snart, att alla
bemödanden att återkalla honom till lifvet voro fruktlösa.
De förde under tårar hans andelösa kropp in i palatset,
och vakade däröfver hela natten, sedan bud blifvit affärdadt 
till hertigliga slottet för att anmäla hvad som skett.

Det djupa intryck, en sådan tilldragelse gjorde på
stadens invånare i allmänhet samt på den aflidnes
anhöriga i synnerhet, kan man lätt föreställa sig. Den 
sköna <i>Theodolinda</i> kunde ej undgå att göra sig själf
hemliga förebråelser, och ansåg sig som en, ehuru visserligen 
oskyldig, orsak till det rysliga själfmordet. Slutligen
begynte dock sinnena lugnas. Begrafningen gick för sig
i största tysthet.

Det stora palatset stod sedan en lång tid, ja nära
ett helt århundrade, öde, ty ingen ville bebo det. Emot
slutet af 1700:talet inköptes det af en grefve <i>von
Einsiedel</i>, hvilken nyligen förmält sig med ett ungt och
älskvärdt fruntimmer. Efter att hafva ånyo låtit i tidens
smak inreda rummen, flyttade han också dit med sin
maka, och de tillbringade därstädes i början ett ganska
lyckligt lif.

En afton sade grefven till sin hustru: "Viktiga
angelägenheter tvinga mig att företaga en längre resa. Jag
gör det med ledsnad, ty jag beröfvas på någon tid den
glädjen att njuta af ditt förtroliga umgänge. Emellertid
hoppas jag, att du ej förgäter mig och jag vill så fort
möjligt är åter skynda i dina armar. Din syster, om du
endast ger henne en vink därom, skall säkert med nöje
under min frånvaro hålla dig sällskap."

Den unga grefvinnan blef icke litet bedröfvad öfver
denna oförmodade skilsmässa. Men då resan redan var
bestämd och oundviklig, så måste hon finna sig i sitt
öde, och samma dag som grefven afreste inträdde hans
svägerska i huset för att mildra saknaden och förkorta
de långa kvällarna.

Då det led mot skymningen och de båda systrarna
sutto inbegripna i ett förtroligt samtal, rusar den yngre
häftigt upp, i det hon ropar: "Hu! Hvad här luktar lik."

Grefvinnan steg upp högeligen förvånad, och
ansträngde sina luktorgan för att öfvertyga sig, om det
verkligen så förhöll sig, men hon var icke i stånd att känna
det ringaste tecken till liklukt. Därför försökte hon lugna
sin syster igen, men det ville icke lyckas. "Här är visst
för kallt, du fryser, det är alltihop. Jag vill låta göra
upp eld i spiseln."

Snart sprakade en munter brasa i kaminen och en
stund förflöt tämligen stilla. Men åter springer systern 
upp, och från hennes läppar höres ett nästan vanmäktigt
ljud: "Hu! Hu! Hvad det luktar lik!" — Hela hennes
kropp skalf som ett asplöf, och med yttersta möda kunde
grefvinnan förmå systern att sätta sig ned vid kaminen.
Oupphörligt kände hon liklukt, och hon själf syntes blek
som ett lik.

Midnatten nalkades. Kolen i kaminen lågo redan
öfverdragna af en tunn, gråaktig fallaska. På marmor-
det stod en brinnande silfverkandelaber, och vägguret lät
höra sina afmätta knäppningar. Fröken reser sig stilla
upp från stolen, går med vacklande steg öfver rummet
och suckar, knappast hörbart: "Den här liklukten tar
lifvet af mig. Jag vill fara hem — jag måste — jag
dör ..."

Då störtar grefvinnan fram, för att fatta i
klocksträngen och ringa åt betjäningen.

Men se! Där stod redan med klocksträngen i
handen en liten, ful och puckelryggig gestalt, med eldrödt
upprättstående hår och ett gråpappersfärgadt ansikte.
Hans förvridna läppar formade sig till ett på en gång
mildt och vildt leende — och han ringde af alla krafter.

Grefvinnan föll vid denna anblick sanslös till golfvet.

Sedan de båda systrarna genom domestikernas
försorg åter blifvit bragta till sans, gingo de till hvila.
Ingen liklukt förspordes mer — och morgonen därpå
föreföll dem den förflutna nattens äfventyr nästan som en
dröm.

Dagar och veckor försvunno, men intet ovanligt eller
besynnerligt tilldrog sig. En viss dysterhet rådde väl i
huset efter den hemska tilldragelsen, men ingen talade
mera därom. Allt gick numera åter sin jämna gång
och den ena dagen liknade den andra.

Men det begaf sig en dag, att i grefvinnans kabinett
anmäldes en resande, hvilken begärde företräde. Det
beviljades. Mannen medförde den sorgliga underrättelse,
att grefve <i>von Einsiedel</i> på sin resa hastigt aflidit, rörd
af slag, nära franska gränsen. Oaktadt den varsamhet,
hvarmed den främmande så småningom beredde den unga
änkan på det olyckliga dödsbudet, blef hon likväl däraf 
nära nog tillintetgjord. Den resande öfverlämnade
därjämte alla den aflidnes tillhörigheter, hvilka man efter
hans död sorgfälligt tillvaratagit. Grefvinnans djupa sorg
upplöste sig snart i en svår sjukdom, som hotade att
bortrycka henne. Systern var för henne en öm
vårdarinna, och ungdomsstyrkan segrade slutligen öfver den
hotande döden. Grefvinnan hade redan lämnat sängen,
och tycktes så småningom återhämta sina medtagna krafter, 
då åter en händelse inträffade, som ej litet bidrog
att fördröja hennes fullkomliga tillfrisknande.

Alla grefvens papper och öfriga affärer befunnos,
vid anställd utredning, i den bästa ordning. Endast ett
ganska viktigt familjedokument, hvarpå den efterlämnade
änkans snart sagdt hela timliga väl berodde, stod icke
att finna. Man sökte, man letade öfverallt, och grefvinnan 
själf, som naturligtvis därvid var mest intresserad,
genomsökte alla lådor, där hon visste, att hennes man i
lifstiden förvarat angelägna handlingar. Förgäfves!
Dokumentet var och förblef borta.

En afton sitter grefvinnan, ganska svårmodig till
sinnes med hufvudet lutadt mot handen och grubblar på
det försvunna papperet. Ehuru hon icke längre kunde
smickra sig med det ringaste hopp att någonsinsin
återfinna det, sväfvade likväl inbillningen från den ena
sannolikheten och den ena möjligheten till den andra. Och
hastigt, liksom om ett inre ljus uppgått för henne
fattar hon en kandelaber och går emot dörren till den
afsomnades skrifrum. Då besinnar hon sig litet. Hvartill
skulle det väl tjäna att ytterligare leta på de ställen,
som hon hundrade gånger så noga undersökt? Likväl
öppnar hon dörren. O, fasa! Hvad ser hon? Vid
ebenholz-skåpet, som nu syntes öppet, står den lilla rödhåriga
och puckelryggiga spökgestalten och pekar under det
fasligaste leende på en utdragen lönnlåda.

Liksom förstenad stannade grefvinnan i dörren. Hon
förmådde ej gå hvarken fram eller tillbaka, icke heller
gifva något ljud ifrån sig. Spöket försvann. Men i
lönnlådan återfanns sedan det så ifrigt eftersökta
familje-dokumentet.


En hemsk förskräckelse rådde hos allt tjänstfolket.
De förtäljde, att under grefvinnans sjukdom hade det
ohyggliga Gråpappersansiktet tid efter annan uppenbarat
sig. Än hade en dräng sett detsamma i källaren, än hade
hushållerskan träffat det i skafferiet och andra gånger
hade det mött kammarjungfrun i garderoben. Alla
instämde likväl däri, att det aldrig, oaktadt sitt vidriga
utseende, förrådt något ondt uppsåt, utan snarare en
afsikt att biträda dem i deras sysslor, eller visa dem på
saker, som de sökte och själfva icke kunde finna.

Utan att misskänna andeväsendets välvilja, hvaraf
hon själf rönt ett så påtagligt prof, beslöt likväl grefvinnan
att öfvergifva en boning, där denna gäst tycktes hafva
inkvarterat sig. Hon flyttade till ett annat hus, och
lämnade det gamla palatset till andens fria förfogande. Flera
år förflöto, utan att någon mänsklig varelse satte sin fot
inom dess portar.

Men när nu den förundran, som ofvan skildrade
händelser öfver allt i Weimar uppväckt, hunnit glömmas,
och Gråpappersansiktet, som aldrig visade sig utom sitt
eget hus, lämnat rum för nya samtalsämnen, inköptes
slutligen det förut så illa beryktade palatset af en
förnäm och rik sachsisk embetsman, som likväl sällan bodde
där, men ofta i slottet gaf lysande fester, som ofta nog
bevistades af storhertigliga hofvet.

Vid <i>ett</i> sådant tillfälle satt en gång, omkring
midnatten och efter slutad bal, det lika talrika som förnäma
sällskapet vid taffeln. Musiken klingade i den stora, rikt
smyckade salen, kavaljererna njöto med begärlighet af
de läckra viner och rätter, under hvilka bordet sviktade,
och de sköna, ännu flämtande efter den sista dansen,
läppjade stundom på den i kristallglaset glödande
drufvosaften. Alla andades munterhet och glädje. Men just
som desserten skulle serveras, och orkestern höll sig
färdig att ånyo låta sina accorder frambrusa, uppkom en
häftig vind inne i salen, susade rundt omkring det
festliga bordet, så att det frasade i damernas sidenklädningar, 
och slutade sin rund vid dörren, dit nu alla närvarande, 
icke utan en viss häpenhet, riktade sina blickar. 

Och se, där står åter vårt Gråpappersansikte i all sin
gamla styggelse, men nu sväfvade intet leende på hans 
läppar, utan ett genomträngande, hånfullt: "Ha-ha-ha-ha!"
skallade genom salen, hvarefter synen genast försvann.
Bestörtning, fruktan, förfäran och dåningar följde nu på
aftonens lustbarheter och nöjen. Desserten, som mången
längtat att smaka, fick stå orörd, och under ett oredigt
sorl och vimmel upplöstes sällskapet. Hvar och en for
så fort han kunde hem till sitt, och förde med sig ett
kusligt minne, hvilket helt och hållet utplånade hvarje
gladt intryck af det behag, den ädle och gästfrie värden
sökt bereda sina gäster.

Denna händelse vände åter allas tankar och samtal
på den förut så gammalmodiga andeuppenbarelsen. Den
store skalden <i>Goethe</i>, som nästan var oskiljaktig från den
då regerande storhertigen och tillika dess närmaste
umgängesvän, hade säkerligen icke saknats vid ofvannämnda
tillfälle, om han icke på samma tid vistats i Carlsbad,
hvarifrån han först mot hösten återkom. Naturligtvis
erhöll han snart del af hvad som under den märkvärdiga 
natten tilldragit sig. Han smålog i början däråt,
men yttrade sig ej vidare i ämnet. Sanningen af hvad
han hört kunde han ej uppenbart bestrida, då så många
åsynavittnen funnos, och bland dem hans egen furste,
jämte andra personer, hvilkas trovärdighet han icke kunde
betvifla. Men det var icke fritt, att därjämte en viss
nyfikenhet och lust att komma underfund med rätta
förhållandet, d. v. s. att <i>själf</i> erfara, om icke alltsammans
varit en tillställning, ett bedrägeri, hade uppstått hos
honom. Därföre säger han en dag till det förtrollade
palatsets ägare, till hvilken han stod i nämare
vänskapsförhållande, och som genast efter andeuppenbarelsen för
alltid afsade sig nöjet att där anställa fester:

"Låt mig tillbringa en natt i edert palats. Men jag
vill vara alldeles ensam. Hända hvad som vill och kan!
Jag skall försöka bärga mitt lif."

Hans vän sökte väl i början afråda honom från ett
sådant beslut, men då han märkte, att Goethes föresats
var orygglig, och han dessutom väl kände dennes 
fördomsfrihet och stora själsstyrka, gaf han utan vidare
invändning sitt samtycke.

Skalden utsatte själf den instundande natten därtill
och lät i ett af de inre rummen i palatset åt sig tillreda
en säng, samt förse sig med alla de bekvämligheter, han
för natten kunde behöfva. Då allt var i ordning,
hemförlofvade han sin betjäning och stängde själf porten efter
dem, sedan han förut noga undersökt alla rummen i
våningen. Därefter återvände han ensam till sängkammaren 
och tillslöt omsorgsfullt dörren.

<i>Goethe</i>, skön och vördnadsbjudande till gestalt, 
liksom till egenskaper, vandrade nu allena, under tysta
tankar, af och an i det rikt upplysta rummet. Klockan slog
elfva. Han satte sig ned vid kaminen, där ännu de
utbrunna kolen glimmade och spredo ifrån sig en stilla,
behaglig värme. Bullret på gatorna hade småningom
bortdött, blott ljudet af enskilda vandrares steg hördes
ännu, hvilket blott då och då öfverröstades af ugglornas
skrän från den angränsande slottsträdgården. Stora,
högtidliga tankar sväfvade fram, likt de saligas skimrande
vålnader, innanför skaldens höga panna. Han ville
afvakta midnattstimmen, förrän han gick till sängs.

I palatset var det tyst som i grafven. Tornuret lät
sitt dystra tolfslag ljuda öfver den slumrande staden.
Goethe reste sig upp, såg sig omkring, putsade ljusen
och beredde sig till hvila, men icke till sömn. Sedan
han klädt af sig och intagit sängen, fattade han en bok
— det var <i>Herders</i> senaste arbete — och läste, ehuru
med långa afbrott, flera sidor igenom. Ingen ovanlig syn,
icke ett knäpp förnam han.

Då det led emot dagningen, ämnade han utsläcka
ljusen och öfverlämna sig i Morphei hulda beskydd. Men,
fastän trött af en oupphörlig väntans ansträngningar,
fattade han beslutet att inom palatset icke tillsluta sina
ögon, ty han ville hvarken låta den återkommande
betjäningen finna sig sofvande, ej heller ådraga sig den
förebråelse, att han icke passat på, i händelse något
besynnerligt skulle inträffa. Men då det redan blifvit
ljusan dag, då sömnens gud, efter en genomvakad natt, 
vanligen gör sin makt gällande, sträckte han ut sig i
sängen, och sade halfhögt för sig själf:

"Det var också ett spöke, när alla komma ihop.
På sådana uppenbarelser vill jag icke längre förspilla
min tid."

Vid dessa ord reser han sig upp i sängen, i tanke
att lämna henne, då plötsligt en ohygglig figur, liksom
öfverhöljd af spindelväf, höjer sig upp gent emot honom,
och som, att dömma efter dess ställning tycktes med
Goethe hafva legat skaffötters, framskjuter sitt gråskymliga 
ansikte, och efter ett skrällande: "Ha-ha-ha-ha!"
på ögonblicket försvinner.

Goethe lärer själf ofta ha berättat detta för åtskilliga 
af sina vänner, och det påstås till och med, att han
uppsatt en skriftlig berättelse därom, men hvilken likväl,
så vidt man vet, aldrig blifvit tryckt.

Sedan den tiden har Gråpappersansiktet icke vidare
låtit höra af sig, så vidt man vet.

<img></img>

</chapter>
<chapter name = "Reklam">

I alla boklådor att tillgå:

<b>Femtio år i romerska kyrkan</b>.  En återblick på mitt lif af
<i>Charles Chiniquy</i>.  Andra upplagan, tillökad med senaste
underrättelser om förf.  Med förf:s porträtt.  Komplett i ett
band: 4 kronor.

<b>Presten, qvinnan och bikten</b>, af <i>Charles Chiniquy.</i>  Öfversättn.
från engelskan från ett ex. af det 135:te tusendet.  Pris 1 kr.

<b>Profetiorna om Babylon och Vilddjuret i Uppenbarelseboken</b>.  
Syndens människa, Antikrist, det mystiska talet 666, domen
öfver det stora vilddjuret och skökan samt tiderna för dess
fullbordan, förklarade enligt historiens och Skriftens utsagor
af d:r <i>H. Grattan Gainness</i>.  Pris 1 kr.

<b>En ny tid är nära!</b>  Profetiorna om de yttersta tiderna eller
bibliska och astronomiska bevis rörande den stora domen
inför "den gamle af dagar", slutet på "hedningarnes och
judarnes tider", de rättfärdiges uppståndelse, återställelsen af
Juda rike, Jesu Kristi återkomst och det Tusenåriga riket,
på vetenskaplig grund uppställda och utgifna af <i>J. B. 
Dimbleby</i>.  Pris 65 öre.

<b>Det tusenåriga riket</b> och <b>Begynnelsen till en ny tid</b>, af prof.
<i>C. A. Totten</I>.  2:a uppl.  Pris 1 kr. — Innehåll: Tidsåldern
närmar sig sitt slut. — En häpnadsväckande profetia. — Det
Tusenåriga riket, hvarför jag tror, och huru jag vet, att det
kommer. — När det kommer, den kommande krisen m. m.

<b>Jakobs hufvudgärd</b> eller <b>Kröningsstolen i Westminster
Abbey</b>, af <i>M. G. A. Rogers</i>.  Pris 80 öre.

<b>Wistrands Husläkare, Handbok i husmedicinen</b>, eller
anvisning för igenkännandet och den enklaste behandlingen af
inre och yttre sjukdomar, jämte en kort Helso- och
Medikamentslära.  Utgifven till tjänst för dem, som icke genast
kunna anskaffa läkarehjälp och i synnerhet för aflägset
boende hushåll på landet.  Af medicinalrådet <i>A. Tim. Wistrand</i>.  
Nionde upplagan i nära öfverensstämmelse med den af prof.
<i>Fredr. Björnström</i> omarbetade och utgifna åttonde upplagan,
öfversedd af en medicine doktor.  Pris 2 kr. 50 öre, inb. 3 kr.
50 öre.

<b>Om tillståndet efter döden</b>.  Bibliska undersökningar med
hänsyn till den dithörande äldre och nyare literaturen, af
<i>H. W. Binck</i>.  Pris 1 kr.

<b>Gyldene skatteskrin</b>, innehållande bibliska betraktelser för hvarje
dag i året, af <i>Joh. Fr. Stark</i>.  Tredje öfversedda och förbättrade 
upplagan. 504 sid. inb. 1:50, klb. 1:75.
"Starks skrifter hafva länge meddelat rik välsignelse åt
tusentals hungrande själar. Hvar och en, som vill vederqvicka och
stärka sig under pilgrimsvandringen, skall icke utan välsignelse
begagna dessa evangeliska sanningar, dessa gyllene skatter, hvilka
icke nog kunna värderas. Hans framställningssätt är kärleksfullt,
klart väckande och äkta evangeliskt."

</chapter>

<chapter name = "Skriftserie">

<b>Skrifter för folket: Sagor, Historia, m. m.</b>

Nr. 1.    Sagan om Melusina.  Pris 25 öre.
 „  2.       „    Fiskaren och anden.  Pris 25 öre.
 „  3.       „    Trollhästen.  Pris 25 öre.
 „  4.    Spåkvinnan Lenormand, dess lif och verksamhet.  Pris 35 öre.
 „  5.   Repslagaren i Bagdad eller den stora diamanten.  Pris 30 öre
 „  6.   Pontius Pilatus' berättelse om Vår Herre Jesus Kristus.  Pris 25 öre.
 „  7.   Sagan om Ali Baba och de fyratio röfvarne.  Pris 30 öre.
 „  8.      „     Den talande fågeln, det spelanda trädet och den rinnande vattenkällan.  Pris 30 öre.
 „  9.   Legenden om Jerusalems skomakare.  Pris 10 öre.
 „ 10.       „       De sju sofvare.  Pris 10 öre.
 „ 11.       „       Sanct Per och Broder Lustig.  Pris 20 öre.
 „ 12.   Garoliana. Hågkomster ur Carl XV:s lif.  Pris 40 öre.
 „ 13.   Konung Oskar I i Ryssland eller det olycksbringande famntaget.  Pris 40 öre.
 „ 14.   Bränvin och salt. Läkemedel mot Gikt m. m.  Pris 25 öre.
 „ 15.   Doktor Franks Nyaste Hus-Apotek.  Pris 40 öre.
 „ 16.   Röfvaranföraren Rinaldo Rinaldini.  Pris 60 öre.
 „ 17.   Sagan om Mästerkatten.  Pris 10 öre.
 „ 18       „     det själfdukande bordet, guldåsnan och den dansande knölpåken.  Pris 25 öre.
 „ 19.   Sagan om Tummeliten.  Pris 20 öre.
 „ 20.      „     Fågel blå.  Pris 30 öre.
 „ 21.      „     Askungen.  Pris 15 öre.
 „ 22.      „     Lycksalighetens Ö.  Pris 25 öre.
 „ 23.      „     Riddar Blåskägg.  Pris 15 öre.
 „ 24.   Finska legender.  Pris 25 öre.
 „ 25.   Sagan om Sjöfararen Sindbad.  Pris 30 öre.
 „ 26.      „     Köpmannen i Bagdad, eller krukan med de tusen guldmynten.  Pris 20 öre.
 „ 27.   Menniskohjertat ett Herrens tempel eller djefvulens bostad.  Pris 25 öre.
 „ 28.   En nykters resa, af Nils Johnsson.  Pris 20 öre.
 „ 29.   Sagan om Prins Ahmed och Fédrottningen.  Pris 35 öre.
 „ 30.   Historien om den heliga Genoveva af Brabant. Med sex teckningar
 „ 31.   Hvad statsrådinnan berättade.  Pris 25 öre.
 „ 32.   Spöket på Widtsköfle slott.  Pris 20 öre.
 „ 33.   Sagan om Prins Alasman och Andekonungen.  Pris 25 öre
 „ 34.   Den skånske klockaren Liljas historier.
 „ 35.   Jesu barndomsbok och Joachim och Anna.
 „ 36.   Legenden om förrädaren Judas.
 „ 37.   Vederdöparne och deras rike i Münster.
 „ 38.   Sägnen om gråpappersansiktet.  Pris 20 öre.
 „ 39.   Magnus Stenbock och hans smålandspojkar i slaget vid Helsingborg.
 „ 40.   Mickel Räfs friarefärd.

<b>Samlingen fortsättes.</b>

—

</chapter>
