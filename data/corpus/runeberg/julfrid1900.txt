

Innehåll:

Julen är åter inne!/b>  Poem af Lina Sandell.  Med illustration, tecknad af fru Jenny Nyström-Stoopendahl.

Fridsfurstens rike.  Julbetraktelse af kyrkoherden G. Willén.

För alla.  Poem af Lina Sandell.

En furstefamilj och en representationsbyggnad.  Af redaktionssekreteraren J. Hamrin. Med D. K. H. kronprinsens och kronprinsessans jämte deras barns porträtter i en ram, tecknad af fru Jenny Nyström-Stoopendahl, samt vy af Stortingsbyggnaden i Norge.

Frid på jorden.  Poem af apotekaren K. Nilenius.

Predikandet under bar himmel.  Af pastor Karl Palmberg.  Med vy af Wanneberga missionshus och 4 vyer från missionsmötet i Wanneberga samt ett porträtt.

Segervisshet.  Af banktjänsteman O. Bång.  Med teckning af fru Jenny Nyström-Stoopendahl.

Julfrid.  Skiss af fru E. Willén.

Martyren.  Poem af Eric Bergquist.  Med teckning af fru Jenny Nyström-Stoopendahl.

Kom ihåg Jesus Kristus.  Betraktelse af kyrkoherden S. E. Hagberg.

Kriget och missionen.  Af apotekaren Efr. Sandblom.  Med porträttgrupp af de mördade missionärerna i Kina samt 2 Sydafrikanska krigsbilder.

Johannelund.  Af missionseleven Erik Dahlhielm.  Med 2 vyer.

Hvad hedningen tänkte.  Poem af missionseleven Erik Dahlhielm.

Försoning.  Poem af ritläraren Fredr. Engelke.

Från inre missionens arbetsfält.  Af distriktsföreståndaren C. M. Johansson. 
I. De troende Järnvägsmännens missionsmöte i Luleå 1900, med 2 vyer. —
II. Frikykliga samlingslokaler, med vyer af Immanuelskyrkorna i Jönköping och
Halmstad, Betelkapellet i Gefle och missionshusen i Upsala, Östersund, Vinslöf och
Haparanda. —
III. Svenska Missionsförbundets distriktsföreståndare, med porträttgrupp.

En hemförlofvad evangelii arbetare, D. L. Moody.  Af redaktören Aug.
Dahlhielm.  Med porträtt och vyer:  1) porträtt af D. L. Moody;  2) Moody och fru Moody jämte barnbarn;  3) Northfield i vinterskrud;  4) Marquand Hall, Mount Hermonskolan, Moodys första söndagsskolklass, Moodys bibel, Bibelinstitutet i Chicago;  5) Moodys sista hvilorum.

En julaftons erfarenheter.  Berättelse.

Välj!  Poem af redaktör Carl Boberg.

Bibelkvinnans berättelser.  Ur verkligheten af Matilda N.

*



Utgifven och redigerad af O. Bång och Aug. Dahlhielm.





JÖNKÖPING 1900.

Tryckt hos H. Halls Boktryckeri-Aktiebolag.







Julen är åter inne!

Julen nu åter är inne,
Samla oss Jesus kring dig,
Helga vårt hjärta och sinne,
Och till din boning oss vig!
Led oss till krubban, den kära,
Där vi dig finna förvisst;
Lär oss vår lofsång dig bära
Om än i svaghet och brist!

Blif för oss vägen och ljuset,
Sanningen själf för oss blif!
Lys oss i hjärtat och huset,
Och oss din salighet gif!
Gif oss en julfröjd som varar
Ej blott en dag eller två;
När du din nåd oss förklarar,
Hjälp oss att lita därpå!

Gif oss den frid, som du gifver,
Icke den världen oss ger;
Gif oss den frid som förblifver
Äfven då solen gått ner!
Lär oss att fröjdas och sjunga
Här på vårt barnsliga vis
Tills vi med jublande tunga
Sjunga däruppe ditt pris!
 L. S.



Fridsfurstens rike.

*
Julbetraktelse

af

Kyrkoherden  G. WILLÉN.

*

Es. 9: 6, 7.

Det heter i en gammal sång: »I världen krigen väl bullra
och makt sig spänner mot makt.» Det talas ock någonstädes om »den stora
ofredens dagar», hvilka icke blott hafva varit utan äro äfven nu för handen.
Hvarje tidningsnummer berättar om krig och mord. Oron griper allt
mer omkring sig och osäkerheten blir allt större. På möten och
kongresser talas om fred, och fredsförslag uppgöras för att förebygga krig
och blodsutgjutelse. Men allt synes vara förgäfves. De, som mest orda om fred,
gripa först till vapen. Arméerna sättas i
rörelse, kanonerna dåna, blodet flyter i strömmar
och slagfälten betäckas af döda, döende och sårade.
Ryttaren på den röda hästen rusar fram i vildt lopp (Upp.
6:4). Det berättas, att pastor Tollstadius, som under
17:de århundradet lefde och verkade i Stockholm som ett
i Kristus lefvandegjordt Jesu vittne, en gång åkte efter
en skenande häst, som helt hastigt hejdades af, som det
tycktes, en liten sjömansgosse, som dock ögonblickligen
försvann. Icke en ängel i sjömansdräkt, utan ett litet
barn, som skall upprätta rätt och rättfärdighet på jorden
och därvid utbreda frid såsom en utsläppt ström, skall i
sin tid hejda ryttaren på den röda hästen i hans förödande
framfart. »Ty hvarje slamrande krigsrustning och hvarje
mantel, som varit vältrad i blod, skall uppbrännas, af eld
förtäras.» — Med hänsyn härtill kallas detta barn
»Fridsfurste.»

I.

Fridsfursten.

För profetens inre blick ter sig framtiden ljus. Han
ser dar ett föremål, som fäster vid sig hela hans
uppmärksamhet. Ju mera han betraktar detsamma, desto
underbarare framträder det för honom. Ur den dunkla,
hemlighetsfulla bakgrunden, belyst af löftenas ljus, ser han
ett litet människobarn framkomma. Svagt och ringa
såsom andra barn sluter det dock inom sig gudomens hela
fullhet, evighetens ljus och kraft, den tillkommande världens
outsägliga frid. Ty det kommer från Guds himmelska värld, från
Guds af evig kärlek öfverfyllda fadershjärta. Gripen af helig
beundran och glad hänförelse utbrister profeten: »Ett barn
varder oss födt, en son oss gifven, hvilkens herradöme är på hans
axlar, och hvilkens namn är Underlig, Råd, Stark Gud, Evig
Fader, Fridsfurste.»

Det är mörk natt. Blytunga, svarta moln draga sig
tillsammans och insvepa allt i ett nästan ogenomträngligt mörker.
Detta yttre är en trallande bild af det inre i människornas
hjärtan. »Mörker öfvertäcker jorden och töcken folken.» Plötsligt
öppna sig de mörka skyarne. Ett bländande ljus strömmar ner.
Men det är icke en blixt, som hastigt försvinner. Det är
ljusstrålar från en inom evighetens heliga värld dold sol. Mildt och
ljufligt väcker det dock äfven hos gudsälskande, efter Kristus
innerligt längtande själar, fruktan och bäfvan. Några ringa
herdar, som i Betlehems närhet under natten vaka vid
sina hjordar, omstrålas däraf. De fromma herdarnes
tankar upptogos utan tvifvel af löftena om den utlofvade
Messias, den store Fridsfursten, som skall förlossa Israel,
föra det till ro och bestiga Davids konungatron. Med
aldrig förut anad kraft framträda nu profetens ord om
honom, som i Israel skall vara en herre, och hvilkens
utgång är ifrån fordom, ifrån evighetens dagar (Mika 5:2).
Det är deras hjärtans begär och bön att få upplefva denna
saliga tid. Se, då står bredvid dem ett från himmelen
ankommet sändebud, en helig ängel, som förkunnar dem,
att den väntade är kommen: »Varen icke förfärade; ty
se, jag bådar eder stor glädje, som skall vederfaras allt
folket; ty i dag är eder född frälsaren, som är Kristus,
Herren, i Davids stad.»

Vi lefva i fullbordans tid, vi höra och se, att äfven
hedningarne ha del i löftena om Kristus. I profetens »oss»
och ängelens »eder» äro äfven vi med inneslutna. »Oss
är födt ett barn, en son är oss gifven.» Gud, vår fader,
har så stora skatter och gåfvor, att de räcka till för alla
människor. Han innesluter dem alla i sonen och sänker
dem ned till oss i det lilla barnet, som hvilar i Betlehems
krubba. De äro där för oss, för dig. Gud har icke
skonat sin egen son utan gifvit honom ut för oss alla. Huru
skall han icke ock skänka oss allt med honom? Du
behöfver ej vara rädd för att mottaga hvad som är dig
gifvet. För dig, som är syndig och bedröfvad och vill blifva
från synd och sorg befriad, är i frälsaren, Kristus,
öppnad en frälsnings- och glädjekälla. Kom bara till honom.
Han skall frälsa dig och gifva dig frälsningens glädje.
Frälsning och glädje höra tillsammans. Utan frälsning från
synden gifves ingen verklig glädje. Hvad världen kallar
glädje, är en såpbubbla, som blänker till ett ögonblick
för att sedan brista sönder, den är ett irrsken, som
förvillar och bedrager, en satanisk efterapning af glädjen i
Kristus.

Hvilka outtömliga, gudomliga rikedomar, som för vår
räkning ligga inneslutna i sonen, som är oss gifven, det
kunna vi ana och delvis fatta af de härliga namn, som
gifvits honom. »Hvilkens namn är Underlig, Råd, Stark
Gud, Evig Fader, Fridsfurste.» Håll här stilla dina
tankar, ödmjuka dig, tillbed och mottag ur den nådens och
lifvets fullhet, som möter dig. Här är den gröna ängen,

där de trötta få hvila, de friska källorna, hvarur de
törstande få dricka. »Den, som törstar, han komme, och
den som vill, han tage lifvets vatten för intet.» Här är
julbordet dukadt för alla fattiga. Där är öfverflödande
nåd, fullkomlig förlåtelse för all synd, evig kärlek, oändlig 
barmhärtighet, gränslöst tålamod, det djupast tänkbara
medlidande och deltagande i all nöd, ny kraft, evigt lif
och en frid, som öfvergår allt förstånd. »Här är den
djupa nådens källa, som flödar rikt i evighet, och gör oss
outsägligt sälla, uppfyllda med Guds salighet.» Under
Fridsfurstens vård och i hans rike ha de det i sanning
väl ställdt, då de få spisa vid hans bord och lefva på hans
bekostnad.

II.

Hans rike.

Det heter någonstädes: »Ve det rike, hyars konung
är ett barn!» Denna sanning bekräftas af vårt eget lands
historia. Det utmärkande hos ett ouppfostrad! barn är
egensinnet, som följer det lifvet igenom och hämmar
utvecklingen af de utmärktaste egenskaper. Utmärkta och
framstående voro Karl XII:s fältherreegenskaper, men hans
egensinne beredde grafven åt Sverige som stormakt. Men
om vår Fridsfurstes rike kan det med full sanning sägas:
»Saligt är det rike, hvars konung är ett barn.» Han äger
de allra utmärktaste egenskaper, i hvilka ej minsta brist
kan upptäckas, och de bästa förutsättningar för en god
styrelse. Egensinne och själfviskhet finnes ej hos honom.
Han har ställt sig i fullkomligt beroende af sin himmelske
fader. Hans väg är lydnadens fullkomliga väg, hans
utveckling i alla afseenden harmonisk. Ingen egenskap
framträder på bekostnad af en annan. Här är ödmjukhet och
mildhet, kärlek och barmhärtighet, helighet och kraft,
frihet och själfuppoffring. »Han skall vara en konung, som
skall visligen regera och öfva rätt och rättfärdighet på
jorden.» »Han skall hafva sitt välbehag i Herrens
fruktan, och han skall icke döma efter hvad som synes för
ögonen, och icke skipa lag, efter hvad som höres med
öronen.» Sitt rike upprättar han och stärker med dom
och rättfärdighet. Sitt folks synd tager han på sig och
bär den, såsom vore den hans egen. Han låter deras
dom gå öfver sig. Därmed begynner han upprättandet af
sitt rike och finner Davids konungatron på förbannelsens
trä, som förvandlas till en nådetron, hvarifrån det
härligaste och mest fulltoniga evangelium förkunnas om
fullständig seger öfver alla våra fiender, om frihet från
träldom under synd, djäfvul och värld, om återvunnen
barnaskapsrätt hos Gud och arfsrätt till hela hans skattkammare.
Segerordet, som ock är hans folks lösensord, då det, af
Guds helige Ande i samvetet öfverbevisadt om och dömdt
för sin synd, begär nåd, är detta: »Det är fullkomnadt»,
på grund hvaraf benådning och frälsning gifves för intet
och utan penningar. Så upprättar han hos dem, som
gifva sig åt honom, på domens och rättfärdighetens väg
sitt rike, som är rättfärdighet, frid och fröjd i den helige
Ande. På samma väg stärker han det ock. Det gamla
naturväsendet hos oss är dömdt till döden, hvarje
plantering, som framväxer på köttets förderfvade mark, måste
uppryckas med rötterna, all fariseisk och sadduceisk sur
deg skall utrensas. »Han skall sitta och smälta och rena
silfret, och han skall rena Levi söner och luttra dem
liksom guldet och silfret.» Själf skall han sköta om både
eld och smältugn, ja, ock alla öfriga medel, t. ex. knif
och såg, som behöfvas för att befria dig från allt, som i
ugnen icke förbränts. Ur hvarje smältning skall du utgå
renad, hvarje sår efter knif och såg helas i dess djup af
honom själf, din inre fattigdom växer men därmed äfven
din förmåga att mottaga lif och ljus från Fridsfursten,
Kristus, till hvilkens likhet du skall utbildas. O,
underliga väg, men härliga mål ! Du skall blifva lik konungen
i renhet och härlighet och se honom med dina ögon, ej
såsom här genom spegelns dunkla glas på trons
fostrings-  och likbildningsväg, utan ansikte mot ansikte med hans
konungamärke på din panna.

Rikets grundlagar skola göras kända i hela världen
genom ryktet om Fridsfurstens stora godhet att gifva sitt
lif till skuldoffer för sina fiender. Alla, som ej vilja böja
sig för hans heliga kärleksvilja, hvari rikets alla lagar
sammanfattas, och hylla honom som sin frälsare och
konung, skolar drabbas af hans rättfärdiga dom. Ur denna
domseld skall framgå ett rättfärdighetens och fridens
härliga rike, som skall sträcka sig öfver hela jorden, hvilken då
»är full af Herrens härlighet». För Herrens fiender skall
det då blifva uppenbart, hvad det lilla barnet i Betlehems
krubba var, och hvad detsamma, trots allt motstånd och
all förnekelse af dess konungsliga majestätsrätt, förmått
genomföra. Ännu mera klart skall detta framstå i hans
sista rättfärdiga domshandling vid världsutvecklingens slut,
då han med hela den oräkneliga frälsta skaran, som han
som sitt herradöme under ökenfärden burit på sina axlar
utan att blifva trött eller borttappa en enda däraf,
framträder inför sin fader och öfverlämnar riket åt honom
(1 Kor. 15:24) under bekännelsen: »Se, jag och de barn,
som du, fader, har gifvit mig!»

I det ljus, som nu i fördunklad klarhet utstrålar
från honom, hvilken bär det dyrbara frälsarenamnet, Jesus,
hvari alla hans namn och gudomliga egenskaper
innefattas såsom i en juvelprydd löftesram, skola hans heliga
vandra med palmens segertecken under åtnjutande af ostörd,
evig frid. »Ty Lammet, som är midt för stolen, skall vårda
dem och leda dem till lefvande vattenkällor.»

Blifve ditt julfirande ett af medeln i din frälsares,
Jesus Kristi, hand att föra dig framåt mot detta outsägligt
saliga mål!

*



För alla.

I lappens kåta,
Bland nordens fjäll,
I slott och koja
Är jul i kväll.

Ty hela världen
Han gifven är,
Guds son, som hvilar
I krubban där!

Och hela världen
Han frälsa vill,
För alla räcker
Hans kärlek till!

Välsignadt vare
Hans dyra namn,
Som för oss öppnat
En faders famn!

Välsignad vare
Den ljusets fest,
Där himlens konung
Blir jordens gäst!

Må han då råda,
En konung blid,
I hem och hjärtan
Till evig tid!

L. S.






D. K. H.

KRONPRINSEN OSCAR GUSTAF ADOLF

OCH

KRONPRINSESSAN SOPHIA MARIA VICTORIA

SAMT DERAS SÖNER

OSCAR FREDRIK WILHELM OLOF GUSTAF ADOLF,

CARL WILHELM LUDVIG

OCH

ERIK GUSTAF LUDVIG ALBERT.




En furstefamilj och en representationsbyggnad.

*

Julfrid visade oss i fjor bilden af vår konung, Oscar II,
sittande i sitt arbetsrum å Stockholms slott, där han och
hans ädla gemål, drottning Sophia, under större delen af året
residera. Där ha ock under deras goda inflytelserika hägn
och vård uppvuxit deras fyra ättlingar, af hvilka enligt våra
grundlagar den äldste efter dem skall besitta Sveriges tron.

Kronprins Gustaf, hvars bild synes å förestående sida,
befinner sig redan i sin fulla mannakraft. Han är född den
16 Juni 1858 och har sålunda i år fyllt 42 år. Såsom
närmast berättigad till tronen har han ock vid flera tillfällen
under konungens bortovaro i dennes ställe förestått regeringen
och därvid visat sig som en beslutsam, karaktärsfast regent.
Vid sin sida har han i verkligheten och å vår bild sin gemål,
kronprinsessan Victoria, som är några år yngre än han. Till
följd af sjuklighet har hon tyvärr måst vistas mycket
utomlands, mest i sydliga klimat, för att stärka sin svaga hälsa.
Det synes ock ha gjort åsyftad verkan, och när detta skrifves
befinner hon sig hemma i kretsen af de sina jämförelsevis
kry och rask.

Till dessa sistnämnda höra utom maken och kronprinsen
de tre söner, hvilkas drag här äfven återgifvas: den äldste,
Gustaf Adolf, hertig af Skåne, som i år såsom en adertonårig
yngling inför den samlade riksförsamlingen aflagt tro- och 
huldhetsed till konungen, hvars andre efterträdare han en gång
skall blifva. Det beskrifves såsom en mycket rörande syn,
när hans höge farfader efter edens afläggande slöt den unge
fursten i sin mantel och kysste honom ömt. Kronprinsparets
andre son, som heter Wilhelm och är hertig af Södermanland,
har i år af öfverhofpredikauten biskop Billing blifvit
konfirmerad och beredts tillträde till h. h. nattvard. I likhet med
sina båda bröder har han under sina föräldrars omedelbara
tillsyn åtnjutit en omsorgsfull uppfostran, anlagd såväl på att
meddela de vidsträckta kunskaper, dem en nutida furste
behöfver, som på karaktärens utveckling. Under det att hans
äldre broder ägnat sig åt landtarmén och håller på att
utbilda sig till officer inom denna, har prins Wilhelm, troligen
själf, fått välja sjömansyrket och under ett par expeditioner
som sjökadett haft tillfälle till förberedande praktiska studier.
Den yngste telningen i den höga familjen, prins Erik, hertig
af Vestmanland, är blott 11 år gammal och har följaktligen
ännu ej hunnit att låta mycket tala om sig i det offentliga.
Han står ännu under sina lärares vård och fostran och hans
hufvudsakliga sysselsättning torde bestå i läxläsning och lek.
Vid sidan om de i lagerkrans inramade medlemmarna
af var furstefamilj visar illustrationen å ena hållet i
bakgrunden kungliga slottet i Stockholm, hvarest den liksom 


Stortingsbyggnaden i Norge.


konungen och drottningen har sitt hemvist den tid af året, då de
ej af skilda anledningar uppehåller sig annorstädes, och å
det andra moder Svea, stödjande högra handen mot Sveriges
riksvapen, under det den vänstra är utsträckt mot de unga
prinsarnos krans. Denna sistnämnda hvilar med ena sidan
mot Göta lejon, som, liggande liksom på vakt mot möjliga
fiender och faror, intagit ställning bakom den till hälften
hopvecklade svenska fanan.

Men kronprins Gustaf är tronarfvinge ej blott i Sverige
utan äfven i Norge, fastän hans makt som konung här blir
mera inskränkt än i vårt fosterland. Ty liksom i detta
får han äfven där jämte sig en riksförsamling, kallad 
stortinget, och denna har, såsom vi alla nogsamt känna till af
unionsstriderna, i broderlandet betydligt mera att säga gent emot
monarken än den svenska riksdagen.

Utom det att han emot detsamma ej äger s. k. absolut
veto, utan att ett lagförslag, som vissa gånger antagits af
stortinget, blifver lag, äfven om konungen säger nej därtill, råder
nämligen beträffande denna representation s. k. enkammarsystem, 
d. v, s. stortinget är visserligen deladt i två delar,
lagtinget och odelstinget, men det förra är mera att likna vid
ett utskott och har, ej heller det, absolut beslutanderätt gent
emot det senare.

Odelstinget sammanträder som sådant i den halfmånformiga 
plenisal, som å vår bild synes främst mellan de båda
flyglarna. Midt emot på andra sidan en liten fyrkantig
gårdsplan ligger en likadan halfcirkelformig sessionssal, i hvilken
lagtinget har sina sammankomster. Stortingsbyggnaden
upptages för öfrigt på sidorna af mindre lokaler och utskottsrum,
bland hvilka särskildt må nämnas stortingsmännens samlingssal 
utåt Karl Johansgade, som å planschen löper till vänster
om byggnadskomplexet. Den öppna plan, som vi där se framför 
detsamma, kallas Eidsvoldsplatsen, till höger går Stortingsgatan 
och bakom det hela, från denna sida sedt, men sålunda
framför lagtingets lokal Akersgatan.

Stortingsbyggnadon, uppförd af svenske arkitekten Langlet 
åren 1861—1866, ligger ej långt från kungl. slottet, skildt
från detsamma utom af Eidsvoldsplatsen hufvudsakligen blott
af ett par fria parker.

Hmn.






FRID PÅ JORDEN.

Nu tändas julljus på nytt i tjällen,
nu kommer signade julekvällen
med högtidsstämning och högtidsro.
Och nu få hvardagsbekymmer glömmas
och hvardagsdräkten får undangömmas,
och festligt pyntas hvart hem och bo.

Och såsom ofta förkunnas åter,
att Herren Gud i sin kärlek låter
sin son gå ned till den mörka jord,
att skänka människobarnen friden,
att krossa synden och dämpa striden,
och sprida ljus med sitt sanningsord.

Så ifrån södern allt upp till norden
har orden ljudit om "frid på jorden"
igenom sekler, som svunnit hän.
Men då vi blicka i dag på världen
stå millioner iklädda svärden
och friden synes ej kommen än.

Och synden råder i män'skosjälar,
och gudsafbilderna äro trälar
i orättfärdighets hårda band.
Ej råder kärlek emellan bröder,
men kif och tvedräkt och afund glöder,
och våldet härskar med väpnad hand.

Hvarföre så?  Kan ej friden vinnas,
kan lyckan, kärleken icke finnas,
ej bo härnere bland jordens folk?
Ack, svaret lyder, att män'skors skara
mer älskar mörkret än ljuset klara
och ej vill lyssna till fridens tolk!

Och därför blöda nu tusen hjärtan,
och tusen digna inunder smärtan
och famla, sorgsna, i hopplös natt.
Och därför söka så många, många,
att nöjets jäktande irrbloss fånga,
och att få njutningens pärla fatt.

Vill ej, o mänsklighet, snart du vakna
och börja söka hvad du får sakna
uppå den väg, som — blott den — är rätt?
Ej skall bli slut uppå sorg och strider,
och ej bli fridfulla, ljusa tider,
förrän du söker på detta sätt.

Det sättet heter:  att lyda orden,
som Kristus talade här på jorden,
och som stå tecknade i hans bok;
att julens fridbudskap ej blott höra,
men efter fridsfurstens vilja göra,
och villigt träda uti hans ok!
                                   K. N—s.




Predikandet under bar himmel.

(Delvis efter C. H. Spurgeon )


Vid skjutsarne.  III.


Skjutsarne.  IV.

*

Bruket att predika under hur himmel
är lika gammalt som vår jord. Det är
invigdt af Gud själf. I lustgården, under himmelens
azurblå hvalf, hördes hans röst till Adam: »Hvar är du?»
Och Henok, den sjunde från Adam, har svårligen vid sitt
profeterande (Jud. 14 v.) haft annan lokal än en kulles
sida eller dylikt. Noak, rättfärdighetens predikare,
bestraffade sin samtid troligen från samma plats, där arken
byggdes. Säkerligen vittnade Abraham om sin Gud i eller
vid sitt tält. Annan katedral än himlahvalfvet hade Moses
icke, då han talade till] ökenförsamlingen. Profeten
Samuel höll på fältet vid Gilgal under åska och regn en af
världens verkningsfullaste predikningar, ty hela folket
nedföll inför Herren och bekände sina synder. På Karmel,
under bar himmel, bestraffade Elia Israel för dess haltande
på båda sidor. Profeten Jona — i mycket Elias like —
lät sitt bättringsskri höras på Nineves gator. Och Esra
och Nehemia läto lagen föreläsas på platsen utanför
Wattenporten, »där folket stod samladt såsom en man».

Stående regel blef fältpredikandet först genom Kristi
förelöpare Johannes döparen, samt genom Jesus Kristus
själf. I templet ropade han oftast ve, i synagogorna 
föreläste han och talade, men på bergen och fälten predikade
han. I detta som i annat blefvo apostlarne hans
efterföljare. Visserligen vittnade de i templet om Kristi
uppståndelse, emedan det mesta folket sammankom där, men med
lika glädje och ifver skedde det äfven här och där i husen.
Så gjorde äfven apostlarnes närmaste efterföljare. Såsom
Eusebius berättar i sin kyrkohistora: »Apostlarnes 
lärjungar uppbyggde kyrkan på alla platser, dit
de kommo, på den grund som lagts af apostlarne. 
På hvarje plats fullföljde de evangeliets predikan,
sående den himmelska säden genom hela världen. Många
utdelade sina ägodelar till de fattiga och öfvergåfvo hem
och land och gingo att predika Kristus där han aldrig
blifvit nämnd. Så snart de planterat tron i ett främmande
land och där förordnat herdar och lärare, gingo de till ett
annat, hvarest folket städse i stora skaror, i följd af den
helige andes kraft, samlade sig kring dem.»

Under medeltiden mörknade det mer och mer i de
trånga, med bilder och reliker uppfyllda kyrkorna.
Därför, så ofta den helige andes kraft bröt genom hos någon
munk eller lekman, måste dessa oftast predika på gatorna
eller fälten. Om sådana predikande munkar och lekmän
talas ofta. Så berättas Bertold af Ratisbon hafva talat till
skaror af ända till sextio tusen på fältet vid Glaz i
Böhmen. Peter af Verona ägde gudomliga gåfvor att predika;
»hvarken kyrkor eller gator eller torg kunde rymma de
skaror, som kommo för alt höra honom.» Arnold af
Brescia vittnade emot påfvedömets villfarelser utanför själfva
portarne af Vatikanen. Den eldige Savonarola predikade
ofta på gatorna i Florens och på fälten kring staden för
väldiga skaror. Under bar himmel talade äfven Hieronymus 
af Prag, Huss m fl.


Vy från missionsmötet i Wanneberga sommaren 1900.  I.


Äfven i Luthers dagar och i det allvarliga Tyskland
förekom ofta fältpredikande. Så berättas en Wittenbergstudent 
hafva predikat den lutherska läran under ett lindträd 
vid Gosslar, hvaraf de, som sedan följde hans 



Vy från missionsmötet i Wanneberga sommaren 1900.  II.
(Tagen under det redaktör C. Boberg predikade.)

Wanneberga missionshus.


exempel, fingo namnet »lindträd-bröderna». Hos de mera
praktiskt anlagda, schweiziske reformatorerna förekom 
fältpredikandet ännu oftare. I Appenzell kunde inga kyrkor rymma
skarorna, som ville höra om rättfärdiggörelsen af tron;
hvarför snart bergen, kullarne och fallen genljödo af den
glada tidningen. Om den eldige reformatorn Farel säges,
att »hela staden (Neuchatel) blef hans kyrka.» Han
predikade på gatorna, pä torget, vid portarne, framför husen
och i gränderna. Intet öfvertalande, inga hotelser och
inga förföljelser kunde hindra skarorna att samlas för all
höra honom.» - I Nederländerna hölls, så vidt man vet,
den första predikan under bar himmel af förre munken
Herman Modet, som den 14 Juni 1566 predikade i
grannskapet af Gent för omkring sju tusen personer. Följande
23 Juli predikade han ånyo för en ännu väldigare skara
på en äng i Gents närhet. 
Ordet var »dyrbart»
i de dagarne. Folket
kvarstannade öfver
natten för att äfven följande
dag få höra. Det hela
liknade mera ett fältläger
än ett möte kring Guds
ord. Rundt omkring
platsen var för fiendernas
skull upprest en vägg
eller mur af kärror och
vagnar. Vid alla ingångar
stodo vakter. På en kärra
midt på området var en
grof predikstol af plank
upptimrad för talaren.
Rundt omkring honom
stodo eller sutto tusen
och åter tusen — männen 
med yxor, spjut och
bössor, färdiga att
tillgripas vid minsta tecken
af vakterna. Vid 
ingångarne voro bodstånd uppresta, där förbjudna
protestantiska böcker såldes. Vid alla vägar utmed ängen voro
personer utställda, som bjödo de vägfarande att komma in
för att höra.

I England och Skottland förekom fältpredikande
redan i John Knox', Wykliffes, Georg Wisharts och John
Bunyans dagar. Dock blef det, liksom i Johannes döparens 
och Kristi tid, det vanliga eller normala sättet först
i John Wcsleys och Georg Whitefields dagar. Dessa med
apostolisk eld itända vittnen drogo från plats till plats,
predikande och bedjande. Skarorna, som samlades,
uppgingo ofta till tio à tolf tusen. Ännu finnas s. k.
evangelistträd, särskildt ekar, i hvilkas skugga folket plägade
samlas. Flera ställen nämnas såsom helgade genom dessa
sammankomster; i London, i Londons omgifningar och
annorstädes, såsom Pauls Gross, Kennington, Common,
Moorfields m. fl. Det gick äfventyrligt till i de dagarne, och
predikanten måste bära sin själ i sina händer hvar gång
han uppträdde. Det minst farliga var, då ruttna ägg eller
gyttja eller småsten kastades i ansiktet på honom; eller
då en rad packhästar fördes in i och genom skaran för
att störa; eller då strålen af en brandspruta riktades midt
in i mängden; eller då signalklockor, grytor, pannor,
kittlar, mortlar, järnstänger, trummor och dylikt slogos, eller
trumpeter och bockhorn blåstes för att hindra
predikantens röst att höras. Värre var, då ilskna tjurar eller
uppretade hundar släpptes in i skaran för att störa och
fördärfva. Eller då, såsom det fullt trovärdigt berättas, en
man kom rakt fram till predikanten och höll en laddad
bössa framför hans ansikte, förbannande sig skola skjuta
honom, om han sade ett ord till, och då predikanten
ändock fortsatte, höll mynningen än för hans mun och än
för hans öra. och ändtligen, då slutsången sjöngs,
verkligen afsköt bössan mot hans bakhufvud, så att håret
afsveddes. Mänga sädana händelser berättas, och det
kännes svart, all utrymmet icke tillåter meddela liera. Som
bekant, fortgår predikandet i det fria så väl i England
som Skottland. Ännu vanligare är det i Amerika.

	*	*	*



Skollärare J. Nilsson.
Ordförande i Skånes missionsförening.

För vårt land kom den välsignelsens flod, hvaraf
fältpredikandet är ett uttryck, långt senare. Väl omtalas
enstaka sådana predikningar redan för öfver hundra år
sedan, t. ex. då pastor
Anders Elfving, när
amiralitetskyrkan i
Karlskrona icke räckte till, talade
i stadens närhet för en
skara, som uppskattades
till omkring tio tusen.
Men vanliga blefvo dessa
fältpredikningar eller
rättare fältmöten först
omkring 1860- och
1870-talen.

Det första, så att
säga, normala andliga
fältläger är det på
backsluttningen strax invid
Wanneberga by i
Vinslöfs socken i Skåne.
Redan 1852 bildades
Kristianstads traktatsällskap,
hvilket ända från sin
stiftelse till år 1878 höll sina
årsmöten på denna plats.
Under dessa år
uppträdde här vårt lands då mest kände talare, såsom
Wieselgren, Fjellstedt, Ahnfelt, Bergman, Hammar, Josua
Colliander m. fl. År 1877 höll Traktatsällskapet sitt sista
årsmöte härstädes. Söndring hade nämligen uppstått bland
missionsvännerna i försoningsfrågan. Ett nytt sällskap,
Skånes missionssällskap, bildades då af de mera frisinnade
elementen inom Traktatsällskapet, under det de mera
konservativa stannade kvar. Från den tiden finnas alltså två
sällskap: det gamla Kristianstads traktatsällskap och det
nyare Skånes missionssällskap. Det förra upphörde då,
som sades, att hålla sina årsmöten på Wanneberga backe,
utan höll dem först en tid i Winslöf och under senare
åren i Kristianstad, vanligen i dessa orters kyrkor.
Skånes missionssällskap åter stannade kvar och har från och
med år 1878 till och med innevarande år hållit ett större
årsmöte på backen, vanligen midsommardagen och en dag
före eller efter. Skarorna uppgå ofta ända till åtta å nio
tusen. Liksom landtbrukarne tala om god eller dålig skörd,
så tala missionsvännerna i Skåne om mer eller mindre
folk och större eller mindre förnimbar välsignelse på sista
Wannebergamötet. Ho kan mäta de floder af andlig
välsignelse, som under de nära femtio årens möten härstädes
tillskyndats de troende? Gud vare tack för sin outsägliga
gåfva!

Som bekant, har nästan hvarje provins i landet
numera, enligt mönstret af Wannebergamötena, sina årliga
missionsmöten med därför afskilda platser. Det vore kärt
att få tala äfven om dessa, men utrymmet medgifver
det icke.

				Karl Palmberg.





Segervisshet.



I.

Det var natt i naturen, men icke en månskensljus eller
stjärnstrålande sådan, utan en förfärligt mörk. Tunga, mörka moln
skymde undan hvarje ljusstråle och mörkret blef allt intensivare
ju längre det led mot midnatt — mörkast blef det strax före
daggryningen. Det var så mörkt, att man omöjligt kunde se handen
ifrån sig eller urskilja något föremål. Jag tänkte: Hur är det
möjligt att denna stora mörkrets makt skall kunna besegras? Den såg
ju så öfverväldigande stor och förhärskande ut, den tycktes kunna
hånle åt hvarje försök att rubbas ur sin maktställning, den
syntes kunna trotsa allt  Dock, dess makt var icke så orubblig som
den syntes; den hvilade icke på någon fast och säker grund. Ett
par timmar senare, då dess maktställning tycktes otvifvelaktig och
då den var som allra starkast, begynte en ljus brytning vid östra
horisonten att framtränga. Den ljusa morgonrodnaden utvidgade
sig allt mer och mer och inom kort var mörkrets store, hemske
och mäktige jättekonung besegrad af den segersälla och strålomgifna
dagens drottning. Mörkrets makter flydde undan och gömde sig i
källare och jordens hålor; det var en fullständig seger för ljuset
och däröfver fröjdade sig hela naturen — allt det anda och lif hade.

II.

För några år sedan var det en mycket kall och långvarig vinter.

I mannaminne hade man icke haft en sådan köld, så många
yrvädersdagar eller så mycken snö. Hvarje älf var bunden med
tjocka isbojor och hvarje grundare vattendrag bottenfruset. De
tjocka iskalla molnen undanskymde solens klara strålar flera
veckors tid. Det var i sanning en fornnordisk vinter. På
fönsterrutorna syntes »rosor många», men i naturens värld sågs allt
oåterkalleligt förfruset och dödt. Nordanvinden hven skarp omkring
husknutarne gång efter annan och stora snödrifvor uppstaplade sig
kring gärdesgårdarne på landet och utmed husraderna i staden.
Det var ett väldigt snöskottningsarbete, som försiggick öfverallt, och
järnvägstågen försenades och hindrades många timmar och dagar
ibland. Till skogen kunde man icke köra efter ett lass ved för den
myckna snön. Ja, till och med skogens rofdjur närmade sig
människoboningarna för att få röna någon slags barmhärtighet och
medlidande. Därjämte var det vissa tider så kallt att kvicksilfret frös,
gråsparfvar och gulspinkar lågo döda i hundratal på vägarne. —
Ja, det var i sanning en verkligt kall nordisk vinter! Därtill var
den mycket långsam, ända till långt in i Mars månad.

Köldens härskarhand förde spiran öfver stad och land, och
öfver allt hvad lif hade. Den öfvertäckte allt med sin isiga,
snöhvita och odrägligt kalla makt. Det såg också ut som om
ingenting i världen ens kunde eller vågade upptaga kampen mot denne
väldigt isbepansrade och hårdhjärtade vinterfurste  Den syntes så
stor och väldig och oöfvervinnelig i sin makt.

Rätt hvad det är begynner dock en liten solstråle kampen
emot köldtyrannen och hans härskaror, hvilka under flera månader
illa tilltygat både människor och djur samt låtit många tusentals
fattiga frysa och skakas af köld. Solstrålen genombröt de tjocka
snömolnens befästningar — vinterfurstens yttersta förskansningar
— och snart följde millioner solstrålars anfall på samma punkt i
molnen, hvilka remna och försvinna. Från en klar och hög
position begynner nu belägringen. Det blir snart hett om öronen för
fursten vinter och hetare för hvarje dag blir bombarderingen — han
svettas och begynner gråta så det öfverflödar af tårar. Slutligen
måste han efter en långvarig och hård strid kapitulera och gifva
sig på nåd och onåd. Hans
makt är totalt bruten, han
afklädes sin lysande och
glänsande dräkt ocb själf vrider han
sig i dödsångest och slutar i
»ruskighet» sitt lefnadslopp.

Därpå triumferar
solstrålarne öfver ishjältens död och
öfver en vunnen storseger.
Deras milda och goda härskarinna
tar sedan spiran i sin hand,
lossar älfvarnes och småbäckarnes
hårda bojor, lyfter is- och
snötäcket från sjö och land,
uppmjukar den kalla och hårda
jordskorpan, väcker nytt lif i den stelnade naturens krafter —
backarne begynna hoppa och springa, älfvarne brusa, fåglarne kvittra
och sjunga, träden knoppas, spritta och klappa i händerna,
blomstren på markon vakna och slå upp sina kalkar till nytt lif,
insekterna surra af förtjusning och människornas hjärtan fröjdas och
glädjas. Allt det anda har fröjdas och beprisar solstrålarnes stora
seger öfver is- och snömajestätets makt i norden. O, det var en
härlig och glänsande seger, som vunnits, och verkningarna häraf
voro så stora, att de icke kunde af någon uppskattas!

III.

Jag såg en gång en tafla, som gjorde ett mycket allvarligt
intryck i min själ. Taflan föreställde eller sökte åskådliggöra
den sista antikristiska nöden. Å taflan syntes en stad utmed
hafvet. Utanför staden voro en stor hop människor samlade i den
största upphetsning mot hvarandra. Upprorsandan och hatets eld
lågade i deras hjärtan och gnistrade fram ur ögonen. Staden hade
af socialisterna stuckits i brand och lågorna omslöto kyrktornet.
Bitterhet och hat afspeglade sig i de flestas anletsdrag och visade
sig äfven i handling däri, att de sökte nedgöra hvarandra. Midt
under detta tumult visar sig på hafvet »tecknet i skyn» — korset,
och framför detsamma Kristus. Ett virrvarr uppstår bland
människorna. Somliga böja sig ned, hopknäppande sina händer till bön,
andra knyta handen mot Kristus, åter andra välkomna honom och
upplyfta händer och ögon emot honom under det andra vända bort
sitt ansikte, hålla händerna för sina ögon, fly och ropa till bergen
att de skola skyla dem för hans ansikte som synes i skyn. — Det
är ett allvarligt och märkvärdigt ögonblick som framställes på taflan.
Det gjorde ock ett djupt intryck på mig och det nitade ännu
mer fast i min själ vissheten om Kristi rikes slutliga stora seger
öfver satans, syndens och mörkrets välde. —

Korset är segertecknet,
Kristus är segerhjälten,
Segern är gifven och fullkomligt viss.

IV.

Det var ett sorgligt allvarligt ögonblick när mörkrets furste, den
gamle ormen, insprutade sitt gift synden i människosläktet.
Från den stunden begynte en tvekamp på lif och död mellan tvenne
stora osynliga makter om besittningsrätten eller herraväldet öfver
människovärlden i denna och den tillkommande tidsåldern. Ljusets
makt och mörkrets makt hafva sedan dess bekämpat och komma
allt framgent intill dagarnes ända och det slutliga afgörandets
ögonblick inträder, att bekämpa hvarandra — de äro tvenne stora
oförenliga makter, hvilka aldrig i tid eller evighet kunna sluta fred eller
ingå någon förlikning. Men hufvudfrågan är denna: Hvilken af
dem skall segra ? — skall satans och mörkrets eller skall Kristi och
ljusets makt göra det?

Vi förbigå hela de fyratusen årens historia. Det såg icke
mycket hoppfullt ut för ljusets och sanningens seger. Men när
tiden var fullkommen, sände Gud sin son, segerhjälten, som skulle
söndertrampa ormens hufvud, upprätta Gudsriket på jorden och
gifva människorna ljus och frid. Täta skärmytslingar mellan
Kristus och den gamle draken förspörjes — det förestår en afgörande
strid. På Golgata utkämpas denna stora enastående väldiga strid

"Se, han kommer med skyarna, och alla ögon och de, som hafwa stungit honom, skola se honom."


mellan fursten för ondskans och mörkrets andemakter och Kristus,
lejonet af Juda. Och kriget slutar därmed att Kristus segrar i sin
död och sitt till försoning för världens synd utgjutna blod. Han
krossar ormens hufvud, öppnar dödens portar, uppstår ur sin graf
såsom en triumferande segerfurste öfver satan, synd och död,
hvarefter han åter upptages till himlarne intill tiderna för alltings
återställande.

I himmelen och i helvetet var Kristi stora seger öfver
mörkrets makt känd och proklamerad. Det återstod blott att på jorden
för människosläktet göra den känd, och detta uppdrag gafs åt Kristi
vittnen. »Mig är gifven all makt i himmelen och på jorden», kunde
därför Kristus säga, »gån ut i hela världen och prediken
evangelium.» Och från denna tid begynner Kristi rike här på jorden sina
strider och segrar. Till en början synes det såsom senapskornet,
mycket litet och ringa, men växt har det gjort och ingen makt i
världen har kunnat hindra dess tillväxt och utbredning. Alla försök
ha gjorts för att få det bort och undertryckt, men ännu tillväxer
och segrar det, och helvetets portar ha icke kunnat vara det
öfvermäktiga. Den eld, som Kristus kom att tända på jorden, den
brinner trots alla försök under årtusenden att utsläcka densamma —
den brinner snart nog öfver hela jordens rund och aldrig har den
brunnit så som den nu gör. Det är rättfärdighetens sol, sanningen,
som kastar sina ljusa strålar öfver mänskligheten och för desamma
måste mörkret och hedendomen ovillkorligen vika. Under det nya
århundrade, som ingått, skola stora och härliga segrar vinnas för
Kristi rike, men en ännu härligare och ljusare tid förvänta vi —
tiderna för alltings återställelse. Apg. 3: 21.

V.

En aning går för närvarande genom världen, den nämligen, att
någonting stort och förskräckligt är i görningen och arbetar
sig fram, som helt och hållet skall förändra tingens nuvarande
ordning, Hvad är det som skall komma? Hvad är det som skall
hända? Jo, enligt Herrens ord,  Kristus skall återkomma för att
upprätta sitt rike på jorden och för att fullständigt tillintetgöra och
undertrycka ondskans makt. Vissare än ljusets seger öfver mörkret,
vissare än solstrålarnes seger öfver köldens makt, skall Kristus
komma och göra slut på djäfvulens och den ogudaktiga världens
välde. Det skall en gång blifva frid på jorden, rättfärdighet och
Herrens kunskap skall blomstra och uppfylla henne med sin ljufliga
vällukt och skönhet. När man ser på tillståndet nu i världen, på
ondskan, orättfärdigheten och brotten och huru stor mörkrets och
satans makt är öfver folkskarorna, då synes en förändring till något
bättre vara alldeles omöjlig, men när den tid är inne, om hvilken
det står skrifvet: »Och jag såg himmelen öppen, och se, en hvit
häst, och den som satt på honom heter Trofast och Sannfärdig;
och han dömer och strider med rättfärdighet. Och de härskaror,
som äro i himmelen, följde honom på hvita hästar, och de voro
klädda i hvitt och rent fint linne, Och han har på sin mantel
och på sin länd ett namn inskrifvet: konungars Konung och
herrars Herre. Upp. 19: 11, 14, 16. Och från hans mun utgår
ett hvasst svärd, att han därmed skall slå folken (sina fiender), och
han skall styra dem med järnspira, och han trampar Guds den
alls väldiges stränga vredes vinpress», v. 15, — då fullbordas Kristi
rikes seger och då sjunger man om seger i de rättfärdigas hyddor;
ty Kristus har segrat öfver världen, Kristus har fullkomligt krossat
satans makt och bundit den gamle draken. En ny och segersäll
ljuflig tid uppgår för jordens inbyggare under tusen år, hvarunder
allt krig med storm och blodig klädnad upphör,
rusdryckshandteringen försvinner, girighetsbegäret och fåfängan undertryckes,
rättfärdighet och frid kyssas, Herrens kunskap uppfyller jorden och från
hvarje hydda uppstiger jublets och lofvets offer till Gud — o, det
blir en härlig och salig tid!

Därefter förvänta vi de nya himlarne och den nya jorden,
uppfyllda af rättfärdighet, kärlek och frid. Riket och makten och
äran tillhör Gud och Lammet; den frälsta skaran af alla folk,
släkter och tungomål triumferar och fröjdas; de heliga änglaskarorna
lofsjunga inför Guds tron; i oändliga jubeltoner höras: Kristus har
segrat!

O. Bång.






JULFRID.

Skiss af E. W—n.

*

»Se så, nu ringer det igen —
aldrig kan man då få vara
i fred heller!» utbrast en
ung flicka, som satt ifrigt arbetande
vid fönstret i den vackra matsalen.
Det stora, präktiga huset tillhörde
hennes far, grosshandlare Sterner, en bland de
rikaste af staden W:s innevånare. Det var
dagarne före jul och den unga Ellen Sterner var
mycket upptagen med att ordna och fullborda de smakfulla och
delvis dyrbara arbeten, hon förfärdigat till julgåfvor åt föräldrar,
syskon och vänner. Mången natt hade hon setat uppe för att få
dem färdiga och ännu återstod åtskilligt; däraf hennes otåliga
utrop. »Se efter Anna, hvem det är», uppmanade hon sin yngre
syster, som äfvenledes var sysselsatt med att arbeta på en julklapp.

Anna återkom snart och förkunnade, att det var sömmerskan,
som skulle sy Ellens balklädning. »Åh, är det hon!» Och förtjust
kastade Ellen från sig arbetet och sprang ut i tamburen. Där ute
stod en ung, blek kvinna; hennes hatt, kappa och klädning voro
fulla af snöflingor, ty ute föll snön i
massor. »Ja så — det var bra, att
fröken kom — fröken har blifvit mig
rekommenderad af kapten L:s fru,
och jag hoppas min klädning blir
väl sydd! Kom med mig upp på
mitt rum och tag mått — tyget har jag också
där» — O, ett så förtjusande rum det vari
Den unga sömmerskans blå ögon dröjde med
synbart välbehag vid de fina oljemålningarna på väggarna, de vackra
krukväxterna vid det stora, höga fönstret och de dyrbara vaserna
och småsakerna på hyllorna. Men hon tog hurtigt itu med arbetet,
och trots sin blekhet såg hon dock så glad och lycklig ut, att Ellen
ej kunde undgå att tänka: *Hvilket behagligt utseende!» — »Jag
önskar få klädningen färdig till juldagen på eftermiddagen, ty då
äro vi bjudna på bal till min morbror, major Stjernsvärd — det
går väl, fröken har ju två och en half dag att sy på!»

»Skall den vara färdig så snart? Det sade ej fru L.»,
svarade sömmerskan och såg betänksam ut. »I dag är det fredag och

julafton är om söndag — nej, goda fröken, det blir väl icke
möjligt, det är blott lördagen att sy på.»

»Än söndagen då och halfva juldagen? Jag skall betala dubbel 
arbetslön.»

»Ja, inte för den skull, men om söndagarne syr jag aldrig — 
den dagen är ej min, den är Herrens», svarade sömmerskan vänligt
men bestämdt.

»Hur skall jag då bära mig åt? Ingen enda sömmerska har
jag kunnat finna, som vill sy den just nu — de ha alla så brådtom, 
men inte har någon vägrat att sy på söndagen, det måtte väl
fröken kunna göra bara för denna gången! Begär hvad fröken vill
i arbetslön! Usch, det skulle vara rysligt tråkigt och störa hela min
julglädje, om jag ej får min nya klädning färdig till balen!» Och
den unga damen stampade otåligt med sin lilla fot mot den mjuka
mattan.

»Blif inte ond, snälla fröken, men jag kan ej åtaga mig
arbetet. Hur fattig jag än är, och huru väl jag kunde behöfva 
förtjäna, så kan jag dock icke göra det, som så strider mot Guds klara
och tydliga bud — jag vill så gärna vara hans barn och lyda
honom!» Hon såg bedjande på den unga fröken. Denna mötte hennes 
blick — de klarblå ögonen voro nu fördunklade af tårar.

»Nå, så får jag väl ha min skära sidenklädning än en gång 
— lyckligtvis har jag inte haft den hos morbrors förr», lugnade sig
den unga damen. »Men hvarför i all världen afstår fröken från en
god förtjänst, när fröken säger sig vara fattig, bara för ett gammalt
föråldradt katekesbuds skull? Inte frågar Gud efter så'na där
småsaker, det är bara inbillning hos öfverspända människor — det
säger pappa.»

»Åh nej, goda fröken, förlåt — men jag vet och har erfarit,
att Gud frågar efter oss, och att han ej räknar det för småsaker,
om vi lyda honom eller ej! Och jag är så glad och lycklig, när
jag vet, att han ser på mig med välbehag; men alltid är jag olycklig 
och sorgsen, när jag tänkt, sagt eller gjort någonting, som han
ej gillar.»

»O, det var ett fasligt ledsamt lif, fröken lefver — men jag
vill nu inte längre uppehålla! Farväl!»

*

På sitt kontor sitter grosshandlare Sterner; den stora hufvudboken 
ligger uppslagen framför honom — han vänder blad efter blad,
räknar, ser i de andra böckerna, räknar igen, gör jämförelser och
antecknar. Det djupa vecket i hans panna blir allt djupare och
uttrycket i ögonen vittnar ingalunda om tillfredsställelse.

»Ja, det är förskräckligt», suckar han slutligen. »I år har
jag inte haft tur i affärerna — blott en lumpen vinst på femtio
tusen! Det är så man kan spricka af förargelse att min åsna till
son inte det ringaste förstår sig på eller vill sköta affärerna! Bara
slösa och roa sig — ja, så göra de allesammans — både pojkarne
och flickorna! Och nu är det jul igen — usch, den eländiga julen!
Jag undrar, hvilken dåre det är, som funnit på de här usla 
julklapparne, som kosta så mycket pengar, så man kan bli ruinerad! Hå,
hå — ingen ro, ingen frid!» Och grosshandlaren suckade och
pustade och torkade svetten ur pannan.

Det knackade sakta på dörren. En ung man trädde in. Hans
dräkt var enkel och tarflig, men hans hela uppträdande var ägnadt
att ingifva sympati och förtroende.

»God dag, farbror!» hälsade han med en vördnadsfull
bugning. »Jag fick farbrors bref i går, men jag var ej hemma på hela
eftermiddagen, jag var hos mina elever och läste med dem. Men i
dag har jag ledigt och skyndade hit enligt farbrors önskan.»

»Det var bra — sätt dig — jag har något att språka vid dig
om. Du har bedt mig om ett lån för fortsättandet af dina studier.
Men, min käre Adolf, jag har ju erbjudit dina föräldrar att taga
dig i vårt hus och göra dig till en duglig affärsman; redan då du
var en liten gosse, sade jag detta till din far; men, för all del, min
herr bror tyckte inte vårt hem var godt nog åt hans son &#8212; här
gick för ogudaktigt till; och så har han hellre slitit och svält än
antaga mitt anbud. Och nu frågar jag dig än en gång: vill du
komma på mitt kontor och lära dig sköta affärerna, så kan du en
dag kanske bli min efterträdare — Robert och Axel duga då rakt
inte till det, ledsamt nog.»

»Käre farbror, tro inte, att hvarken far eller jag är
otacksam — men — jag kan ej antaga farbrors vänliga erbjudande.
Orsaken vet ju farbror.»

Herr Sterner for upp. »Ja, det är de usla läserigalenskaperna,
som förvridit hufvudet på er — det är kantänka synd, att jag
handlar med spirituosa — eller hur? Det är väl inte värre det, tycker
jag, än att handla med matvaror — det är ju Guds gåfvor det
också, det skall blott brukas med måtta, som allt annat.»

»Men, käre farbror, inte kan det väl kallas »en Guds gåfva»,
som har sådana rysliga verkningar och fördärfvar både kropp och
själ! Inte se vi i bibeln, att det talas om, att de första människorna 
fingo rusdrycker att dricka i paradiset? Nej, det var allt
sedan synden kom i världen, som människorna funno på att
förvandla den säd, Gud gaf till bröd, i förderfbringande rusdrycker. — 
Men nu tillönskar jag farbror en god och välsignad jul! Herren
skall hjälpa mig efter sin vilja.»

Sedan den unge mannen gått, promenerade grosshandlaren
häftigt upp och ned i rummet. »Så'na galenskaper, så'nt eländigt
svärmeri! Hvart kommer man i världen med sådant? — Men i
alla fall, jag önskar mina pojkar vore hälften så ordentliga och
flitiga som Adolf — och så vördnadsfull och vänlig han var, fast han
ej fick det han önskade! Hade det varit Robert eller Axel, som
jag nekat pengar, så hade de allt uppfört sig på ett helt olika sätt.
De bara ligga åt och begära den ena summan efter den andra.
Kanske, när allt kommer omkring, bror Erik är mycket lyckligare
än jag, trots sin fattigdom. Det var just en julafton för nu tretton
är se'n, mor dog, och jag minns nog så väl, hur hennes sista ord
lydde: 'mina kära gossar, sök ej skenet, ej skalet, utan kärnan i
allt! Jesus är skriftens och lifvets kärna och stjärna — sök
honom!' — Ja, så sade hon — har Erik funnit kärnan? Nog har jag
funnit bara skalet — ingen ro, ingen frid!»

*


Julafton var inne. I alla hem, där man så kunde, redde man
sig till att fira den sköna högtiden. I ett hus vid en aflägsen gata
fyra trappor upp, finna vi den unga sömmerskan, vi sågo hos Sterners; 
hon ser med ett lyckligt leende på den lilla julgranen framför
henne; hon har nyss slutat att smycka den och tänder just nu
ljusen. På bordet under granen ligga några små paket — allt är
sä putsadt och fint i det lilla rummet, »Kom in nu!» ropar Anna
och jublande hoppa två barn in i rummet, medan en äldre fru
kommer efter. »Se, mamma lilla, och se mina små älsklingar, den
här granen och allt som hänger i den, fick jag af kaptenskan L.
och äfven dessa paket, två till hvar och en af oss! Den bästa 
julklappen är dock att mamma är frisk nu igen. Och vet mamma,
jag vill inte byta ens med fröken Sterner, fast jag nog kände en
gnista af afund, då jag såg hennes vackra, fina rum! Men den
gnistan slocknade strax, då hon sade, att om hon inte fick sin nya
klädning färdig, så skulle det störa hela hennes julfröjd. Stackars
lilla fröken, tänkte jag då — det var inte mycket hon har att glädja
sig åt. Och se'n, när jag satt i hushållerskans rum en stund och
väntade pä tyget till hennes klädning, som hon ville jag skulle sy,
så hörde jag hur fru Sterner ropade till fröken Ellen: »Kom och
hjälp mig taga emot majorskan A. och fru L., som komma hit om
en stund! Jag har hufvudvärk och är trött!» Men fröken Ellen
svarade i ovänlig ton: »Nej, tack! Det får mamma allt göra själf!
De odrägliga människorna ha inte här att göra!» Och hushållerskan 
sade: »Så där svarar fröken nästan alltid sin mor.» Och jag
tänkte då, hur lyckliga vi äro, fastän vi äro fattiga. Vi hålla af
och tala vänligt till hvarandra.»

»Ja, mitt barn», svarade modern, »det beror därpå, att
fridsfursten fått komma in i vårt hem och visa oss, huru onda vi äro
af naturen, och att vi därföre dagligen och stundligen behöfva
rening i hans blod och ett nytt sinne, som vill göra hans vilja. Det
är lycka och däraf följer frid.»

*

I ett annat hus, ej långt därifrån, sitter på en vindskammare
den unge Adolf Sterner. Det är ganska kallt i rummet och en
lampa sprider ett just ej så starkt ljus därinne. »Nej, nu skall jag
ej studera längre i afton», säger Adolf och tillsluter med en
beslutsam smäll sin bok. »Nu skall äfven jag fira jul, fastän jag är långt
borta från mina där hemma i den lilla prästgården!» Han tände ett
par ljus, ordnade allt på bordet och framtog ett paket, som han
öppnade. Det innehöll några små gåfvor från hemmet, från mor
flera par varma strumpor, från systrarna åtskilliga af dem
förfärdigade småsaker och från far ett långt bref. Under läsningen häraf
ljusnade den bleke ynglingens ansikte mer och mer och då han
slutat, böjde han sina knän och sade med tårfyllda ögon: »O, käre
fader i himmelen, hvad det är stort och härligt att vi, fattiga barn,
få gå till dig med alla våra synder, sorger och bekymmer och att
du hör och hjälper oss!» Fadern skref bland annat: — — »Ja,
käre son, nog kan det mången gång kännas svårt och synas underligt, 
att de som alls icke fråga efter Gud och hans vilja, få mycket
af denna världens goda och icke behöfva försaka eller lida någon
brist, medan de, som af hjärtat önska lyda och tjäna Herren, ofta
få sakna det nödvändiga. Men Herren vill lära oss, att den sanna
lyckan och friden icke äro att söka och finna i det, som tillhör
denna världens förgängliga ting, utan att tvärtom dessa ting alltid,
då de få intaga Guds plats i hjärtat, göra detta oroligt, olyckligt
och fridlöst. Ty vi äro skapade till Gud och vårt hjärta förblifver
oroligt till dess det finner hvila i Gud. — Nu kan jag glädja dig
med en julgåfva från vår fader i himmelen: den rike baron T.,
som du vet, har varit utomlands ett år, och är nu hemkommen;
han var hos mig i går och sade, att han hört sig för hos professor
R. för att få en troende ung man till informator för sina två
gossar; han ville äfven, att denne skulle följa dem till universitetet
nästa år. Professorn hade då gifvit honom anvisning på och
rekommenderat dig. Således har nu Gud gifvit dig hjälp till att
fortsätta dina studier och få blifva en ordets tjänare.»

Därute ringde klockorna in julen; för den glade och tacksamme 
Adolf tycktes deras toner jubla; Frid, frid, julefrid!

*



Martyren.

Se, hvad brokig män'skoskara,
Ledd af tamburiners takt,
Tåga under Romas himmel,
Bort mot Collisseums prakt.
Det är fest i kejsarstaden. — 
Markus Aurelius nyss
Hyllat Febus, sångarguden,
Med sin rökelse och kyss.

I den purpurklädda logen
Sitter kejsar'n med sin svit,
Invid honom kejsarinnan
Med en kind så marmorhvit.
Månget vilddjur på arenan
Gladiatorn fällt så käckt;
Dock har hopens törst ej blifvit
Efter blod tillfyllest släckt.

Högre, högre stiger sorlet;
Hopen sitter väntansfull,
Ty ett rykte utbasunats
Att för "nya lärans" skull
Några kristna skulle kastas
För manègens vilda djur,
Och att kejsarinnans frände
Var i dag bland dem i tur.

Under veckrik blus och toga
Månget hjärta klappar fort
När den nubianske slafven
Öppnar lejonkulans port;
Månget kvinnoanlet bleknar,
Skum blir kejsarinnans blick
När Antonius, martyren,
Skrider fram i ädelt skick.

Uppåt vänder sig hans öga,
Strålande emot det blå,
Där med palm och segerkrona
Kristus syns för honom stå.
Och med händerna mot höjden
Brister han i lofsång ut,
Sjunker se'n på knä i sanden
Under vilddjurshopens tjut.

Men en ring i lösa sanden,
Af ett osedt finger gjord,
Var omkring martyren dragen
— Så en sägen blifvit spord —; 
Hvarken lejon eller panter
Öfver denna stiga fick
Innan fromma kristianen
Slutat bönens ögonblick.

Bäfvande på sidenkudden
Sitter Cesar, ack så arm!
Medan ångestfyllda vågor
Höja kejsarinnans barm.
Mången ädel, from matrona,
Mången hög patricier
Gripes af martyrens offer
Men så flyktigt dock, tyvärr!

Romas ungdom, skön att skåda,
Röres af hans mod och bön.
"Hvilken Gud de kristna äga,
Som gör döden själf så skön!"
Så de hviska, och i hjärtat
Faller evangelii frö.
Nästa gång — hvem vet? — skall någon
Just af dem för Kristus dö.

Med ett högljudt: "Ske Guds vilja!"
Reser sig martyren opp
Med ett anlete, som glänser
Af odödlighetens hopp.
Nu behöfver han ej mera
Något skydd för vilddjurs hot,
Ty i tron han ser sig hemma
Vid den hvita tronens fot.

Hvad betyda nu för honom
Lejonramens skarpa klo
Eller leopardens tänder,
Intet rubbar nu hans tro.
Men ur blodet, som martyren
Här så hjältemodigt göt,
Kristendomens hvita lilja
Sina flesta hjärtblad sköt.

*

Se'n dess hafva sekler
I grafven gått ner.
Man kastar ej kristna
För vilddjuren mer.
Men hvar och en själ, som
Från världen här flyr,
Och lefver för Jesus,
Är ännu martyr.

Ty afgrundens lejon
Vill sarga hans själ,
Af synden och otron
Han pinas jämväl.
Och "lögnarn" står smidig,
Som pantern på språng,
Att göra hans vandring
Mot himlen så trång.

Men hvar och en själ, som
På tiden ger akt,
Han finner vid korset
Den segrande makt;
Hur vildt eller länge
Som vågorna slå,
I korsträdets skugga
Är trygghet ändå!

Dit nå icke vilddjurens
Rasande hop;
Där störs icke hvilan
Af lögnarens rop.
Där bida vi tåligt
Den dagen som gryr,
Då kronan skall räckas
Åt hvarje martyr.

Så fröjdas i hoppet,
Du bäfvande barn,
Och skynda i loppet,
Trots fiendens garn.
En sky utaf vittnen
Ditt löpande ser;
Vår trogen, och Jesus
Snart kronan dig ger!

		Eric.




Martyren.



Kom ihåg Jesus Kristus.

2 Tim. 2: 8.

Det finnes väl knappast något, som Gud i sin
stora kärlek så ofta söker föra i vår
hågkomst, som vår dyre frälsare Jesus Kristus.
Då din fader eller moder första gången
lärde dig knäppa dina händer och böja
dina knän till bön, fick du ju en erinran om att du äger
en frälsare. Denna erinran förnyades sedan hvarje gång
undervisning i kristendom meddelades dig. Klockornas
klang, då de kalla till gudstjänstfirande, orgelns toner, som
mana till Herrens lofsjungande, hvarje hörd predikan i
Jesu namn, hvarje inre eller yttre maning till omvändelse
eller tro, alla tilldragelser i lifvet, som fört med sig något
allvarligare intryck, allt, allt vill ju föra tanken in på
honom, som vår fader i himmelen sände ned till jorden, till
vår frälsning. Men framför allt är julen med dess plägsed
och högtidlighet, med dess ljus och gåfvor, med dess
predikningar och sånger en allvarlig och till hjärtat talande
maning: »Kom ihåg Jesus Kristus.»

Väl oss om vi på allvar lyssna till dessa manande
röster. För vår egen lycka och glädje böra vi så
innerligen väl hafva vår frälsare i minne. Vi behöfva det i
medgångens soliga dagar. Intet år går någonsin sitt
kretslopp utan att gifva några sollysta, ljufliga och varma
dagar. Lika litet torde något människolif förrinna, utan att
medföra flera eller färre dagar af medgång och lycka.
Sådana dagar och tider äro kärleksgåfvor af vår fader i
himmelen, alla gifna genom och i Jesus. Lätt går det då att så
intagas af gåfvorna, att vi glömma gifvaren. O, huru väl
behöfva vi icke i solig medgångstid komma ihåg Jesus
Kristus, att icke hela vårt hjärta fylles med detta ändliga,
som nu gläder och hugnar oss! Ja, jordens glädjeämnen
äro ändliga. Därom påminnas vi hvarje dag. Ty ingen
dag är så lång, att den ej har sin solnedgång och natt.
Ingen jordisk lycka är så varaktig, att den icke får sin
afslutning. När detta timliga goda, som i dag gläder oss,
tages ifrån oss, hvad står då kvar? Intet annat än
tomhet och saknad, knot och förtviflan, om vi i medgången
glömde Jesus. Lyser därföre medgångens sol öfver din
lefnadsstig, kom då ihåg Jesus Kristus, rättfärdighetens sol,
med salighet under sina vingar! Tro icke att minnet af
korsbäraren skall komma din lycka att blekna. Minnet af
honom skall helga din glädje och böja dig i ödmjuk
tillbedjan för honom, som af kärlek till dig behagade göra
Jesu väg så svår och törnig, att din kunde få blifva så
lätt och ljuflig. Och då, när din väg ändrar sig från
synpunkten af de ändliga tingen — och det gör den utan
tvifvel — så har du icke blott tomhet och saknad kvar,
du har Jesus, din frälsare, som säger: »Jag vill aldrig
öfvergifva dig» och ännu skall lof och tack stiga upp från
ditt hjärta i stället för knot och förtviflan. Din verkliga
lifslycka kunde dock icke tagas ifrån dig, när allt annat
visade sig förgängligt.

Kom därföre äfven ihåg Jesus Kristus i motgångens
dagar. På dag följer natt, på sol följer moln, så har Gud
i sin vishet ordnat vårt yttre, men äfven vårt inre lif.
Måhända hafva dina ljusa dagar gått och de mörka hafva
tagit vid. O, huru mörka de äro! I samma mån mörka,
som forna dagar varit ljusa. Såsom hönan rufvar på sina
ägg, så rufvar du på dina minnen. Men i dessa ligga inga
växande frön till förhoppningar inneslutna. Framtiden
ligger såsom ett djupt, mörkt töcken för dig. Ingen
vänlig stjärna lyser öfver din lefnads väg. Om morgonen
kanske du säger: »O, att det vore afton!» Och då du
om aftonen uppsöker ditt sömnlösa läger: »O, att det vore
morgon!» Det är så förtvifladt mörkt nu, ty du glömde
måhända i medgången Jesus, din frälsare, så att när du


Frikyrkliga samlingslokaler. Upsala missionshus.


förlorade lifvets lycka, förlorade du allt, som gaf fullhet
och färg åt ditt lif. Så mycket hjärtligare och trägnare
vill jag då nu mana dig: »Kom ihåg Jesus Kristus!»  Kom
ihåg huru han alltid och allestädes handlade med de
olycklige: »Kommen till mig I alle som arbeten och ären
betungade och jag vill vederkvicka eder!» Så säger han,
och därefter handlar han. Den sörjande änkan i Nain, som
följde ende sonen till grafven, gifver han tröst och hjälp.
Med Maria och Marta gråter han vid deras broders graf
och uppväcker honom från de döda. Då två af hans
lärjungar voro på väg till Emmaus, fulla af djupaste mörker
och nöd, nalkas Jesus dem och talar sådana ord med dem,
att deras hjärtan blefvo brinnande. Om honom var det
profetiska ordet förutsagdt: »Herren Guds ande är öfver
mig, ty Herren har smort mig till att båda glädje åt de arma,
sändt mig att förbinda förkrossade hjärtan, att predika
frihet för fångna och förlossning för de fängslade, att
predika ett nådens år ifrån Herren» (Es. 61: 1, 2). Och åter:
»Det borttappade skall jag uppsöka, och det förskingrade
skall jag  föra tillbaka, och det brutna skall jag förbinda,
och det kränka skall jag stärka» (Hes. 34: 16). Ack, du
sörjande och bepröfvade själ, kom då ihåg Jesus Kristus!
Får han ingå i ditt hjärta, skall han hålla gästabud där.
Han skall fylla tomheten, lindra smärtan och förbyta
förtviflan och knot mot stilla frid och ett undergifvet tack.

Lifvet för med sig icke blott lidande och mörker för
själen. Äfven kroppen hemsökes ofta af lidande och nöd.
Fattigdom och sjukdom hafva alltid blifvit ansedda såsom
lyckans dödgräfvare. Och dock få de icke för alla gräfva
graf åt lyckan. Varder det dig gifvet att under sjukdom
eller fattigdom komma ihåg Jesus Kristus, så skall midt
under ditt yttre betryck din lycka fortlefva lika blomstrande
och frisk som under medgångens soliga dagar. Visst är
fattigdomen en börda, och större i samma mån som de
dina äro många att dela den med dig, men kom ihåg att
Jesus var fattigare än du! Ehuru rik blef han fattig för
din skull. Han skall icke nu, då han äger allt, lämna dig
hjälplös. Han, som själf bar en kropp såsom du med
samma behof af föda och kläder, vet hvad som göres dig

behof. Se uppå fåglarne under himmelen och på liljorna
på marken, huru Gud föder och kläder dem. Luta dig
med dina bekymmer till Herren, han skall sannerligen icke
öfvergifva dig. Den som skapat munnen, har ock skapat
det, som skall stilla dess hunger, och den som gjort din
kropp, gör ock det som skall skyla dess nakenhet. »Sök
först efter Guds rike och hans rättfärdighet, så faller dig
allt annat till.» Då Jesus stod färdig att skiljas från sina
lärjungar, frågade han dem: »Har något fattats eder?»
Deras svar: »Nej, Herre, intet», skall ock läggas i din mun
vid slutet af ditt lif, om det blott varder dig gifvet att
komma ihåg Jesus Kristus och hvila vid hans löften. Än
mera bitter än fattigdomen är sjukdomen att bära.
Tusenden äro de olika sjukdomar, som hemsöka en
människokropp. Hvilket hopadt elände och kval ter sig icke på
våra lasarett! Mer än i något annat jordiskt lidande har
Jesus gripit hjälpande in i sjukdomsnöden. Du, som
plågas, kom ihåg Jesus Kristus. Kom ihåg, huru han gick
omkring, gjorde väl och hjälpte alla. Han är densamme
ännu i dag. Ännu kan han bringa hjälp åt smärtans barn,
om de få nåd att i tro söka hans hjälp och han ser det
vara dem till nytta. Skulle det äfven behaga Herren att
låta dig lida till en tid, emedan du behöfver lidandet, kom
då ihåg huru Jesus tåligt led korsets bittra smärta för din
skull. Luta dig till honom, smärtornas man, och du skall
få en förunderlig kraft att stilla lida.

För Guds folk finnes ett ondt, värre och svårare än
allt annat, och det är synden. Då Herren frälste oss och
förlät oss alla våra synder, uttog han oss ock från syndens
tjänande. Han gaf vårt lif en annan riktning till helgelse
och rättfärdighet. Vi äro dock ännu intet annat än
lärjungar och långt från mästareskapet. Vi stå upprätta, så
länge Herren håller oss vid handen. I oss själfva sakna
vi all kraft alt göra det goda. Släppa vi så taget om
Jesus och hvilan i honom, och söka i egen kraft att gå
lifvets väg, så stappla vi snart och falla. Där felar du på
ett, där på ett annat och får svåra samvetssår. Nu
framför allt gäller det: »Kom ihåg Jesus Kristus.» Han, som
den ena gången räckte sin hand till den sjunkande Petrus,
den andra gången gaf honom en blick ur sitt kärleksfulla
öga och hjälpte honom till ånger och upprättelse, är ännu
lika sinnad mot de sina. Kom därföre ihåg honom, om
du syndat. Stanna icke i din synd. Det blir döden. Du
behöfver det icke heller. Ännu vill Jesus förbarma sig
öfver dig och slå dina missgärningar neder. Kom ihåg
huru han behandlade synderskan i Simons hus. Kom ihåg,
huru den förlorade sonen mottogs i fadershuset. Kom
ihåg hvilken hälsning han sände till den fallne Petrus.

Gifve oss då äfven julen 1900 en till hjärtat gående
hågkomst af Jesus Kristus, vår frälsare!

S. E. Hagberg.

*




Kriget och missionen.

Ofta besannas det gamla
ordstäfvet: »Ytterligheterna 
beröra hvarandra». Dagrar 
och skuggor icke blott
aflösa hvarandra utan träda
många gånger med skärande
effekt samtidigt inför ens ögon.
Något sådant möter oss ock
här, då vi sida vid sida med
fridens symboler och
kärlekens språk finna hemska
bilder från krigiska valplatser
samt erinringar om afundens
och hatets Kainsgärningar. —  
Mången menar, icke utan skäl,
att dylika bilder äro mindre
väl motiverade i en tidskrift
som Julfrid. Men den vore
icke sann, om den icke
återspeglade sin tid sådan den är.
En oblandad julfrid tillhör först
den kommande tidsåldern, då
fridsfursten för spiran enväldigt 
och Guds vilja sker på
jorden såsom den sker i
himmelen. Då hafva alla
skärande dissonanser tystnat. Men
till dess få vi tåla dem och
till vår förödmjukelse lyssna
till dem när vi minst önskade
det, äfven vid julhögtiden, då
genklangen af den himmelska
harmonien mäktigast når oss
vid änglahälsningen: »Frid på
jorden!»

Kriget med alla dess
fasor och dess namnlösa elände
kan icke betecknas annat än
som det vedervärdigaste och
starkaste uttryck för alla de
diaboliska drifter, som
människan medfört från syndafallet.
Ty såvisst som Gud är kärlek
och allt hvad människan gör
i kärlek uppenbarar gudsbilden
hos henne, lika visst
uppenbarar kriget mer än något
annat hos människan själfviskhetens 
och hatets vilddjursbild.
Och om något skulle kunna
slå själfva dämonerna med
förvåning, så borde det vara, huru
människor kunnat förhärliga
kriget med det resultat, att
största delen af mänskligheten
anser fredens största och
ädlaste värf obetydliga gent emot
en krigisk bedrift, som
rätteligen borde gå under namn af
massmord. Men icke endast
det, utan så grundligt har
denna världens gud förblindat
människors ögon, att de icke
ens kunna se den oberäkneliga
materiella förlust, som krigen
medföra. Att några äfventyrare 
och lycksökare skapa sig
en förmögenhet på krig, att
några sluga diplomater skörda
en fåfänglig ära, eller att ett
land utvidgar sina gränser med
ett blod- och tåredränkt byte,
är månne detta en vinst, som
står i rimlig proportion till
förlusten?


De mördade missionärerna i Kina.

(Tillhörande Helgelseförbundet.)

 Anna Johansson.   Justina Engvall.
 Emma Persson.   Jenny Lundell.  Mina Hedlund.
 Sven Persson.   Ernst Pettersson.   O. A. L. Larsson.
 Natanael Carleson.   Edw. Karlberg.


Vår ena bild visar oss med 


Från slaget vid Elandslaagte:  Engelsmännen storma boers batterier och finna endast en lefvande man.

en gripande ironi ett af krigens resultat. Ett engelskt
regemente lyckas efter de mest energiska ansträngningar och med
ofantliga förluster att storma några af boernas batterier. Och
hvad finna de där? Jo, en enda lefvande man, och äfven
denne invalid! Är icke detta en talande illustration till
aposteln Jakobs ord: »I dräpen och afundens och kunnen intet
vinna?»

Den ensamme mannen å vår bild erinrade oss om en annan
ensling i hjärtat af Afrika, en man som ock hade kämpat till
det yttersta och nu med döden för ögonen på sina knän
befaller sin ande i Guds händer och hvars sista uttalade önskan
på jorden är att Gud skall låta skaror af fridens evangelii
förkunnare intränga i den mörka kontinenten med frälsning
för dess olyckliga folk. Den ensamme kämpen var en af
Englands ädlaste söner, David Livingstone. Med rörande kärlek,
nästan utan motstycke i historien, bära tvenne af Afrikas barn
på sina axlar den dyrbara bördan af deras älskade lärares
stofthydda hundradetals mil genom en half världsdel till
kusten, på det att den må kunna gömmas till Herrens dag bland
stoftet af Englands störste hjältar.

Tjugusju år senare
skickar samma kristna
England hundratusentals män
för att med uppoffring af
lif och oerhörda kapital — 
icke sprida evangelium, utan
för att med ett krigs alla
olyckor för lång tid hämma
och delvis omintetgöra frukten 
af det arbete, skaror af
nitiska missionärer i
Herrens kraft fått utföra.
Hvilken himmelsskriande
motsägelse ligger det ej häri!

Och kasta vi våra
blickar österut, till det arma
Kina, där också krig och
uppror bragt människornas
sämsta lidelser i svallning,
så träda äfven där
motsatserna oss till mötes. De
klockor, som nu därborta
skulle ringa in glädjens och
fridens fest, hafva antingen
tystnat eller ljuda såsom
dystra begrafningsklockor.
Flera tiotal trogna missionsarbetare, 
däribland flera af
våra egna landsmän, samt
hundratals, ja, kanske
tusentals kristna kineser
hafva under grymma
lidanden med sitt lif fått
besegla sitt vittnesbörd
om Jesus, och andra hafva
fördrifvts från hem och
allt, med möda räddande
lifvet. Resultatet af
nitiskt arbete och stora
uppoffringar har skenbart
förstörts och missionsarbetet
för lång tid hindrats. Och
fråga vi hvad orsaken är,
så kunna visserligen
kortsynta människor tvista
därom, ehuru den ligger
i öppen dag för den
som vill se. Den är i
Kina såväl som i
Afrika ytterst människors
fåfänga ärelystnad,
maktbegär och otyglade
själfviskhet.

»Frid, frid!» ringa julklockorna under det att krigets
åskor dundra. Underliga motsägelse! Två tusen år hafva
snart flytt sedan det kunde sägas: »Han har kommit och
förkunnat evangelium om frid.» Och ännu rasar striden jorden
rundt. Hvilka motsatser! Må vi dock ej förvillas af hvad
som synes! Den märkligaste af alla paradoxer har dock
uttalats af fridsfursten själf, då han sade: »Menen I att jag är
kommen att gifva frid på jorden? Nej, säger jag eder, utan
strid.»

Så länge syndens förbannelse vidlåder jorden måste
evangeliets mission gå fram under strid. Framåt går den
dock alltid. Och det skall komma en dag, då »världens rike
har blifvit vår Herres och hans smordes.» Då, när »intet
förbannadt skall vara mer», skall det visa sig att Gud är den
»som örlig stillar på hela jorden». Då skall löftet uppfyllas:
»på friden skall ingen ände vara.»

					Efr. Sbm.

*


Bepansradt järnvägståg.







Johannelund.

Det finnes väl knappast någon plats i vårt land, som för Guds
vänner är mera minnesvärd än Johannelund. Omkring det samlades 
det första varma missionsintresset för omkring femtio år sedan,
i det att Johannelund blef den svenska missionsskolans hem.
Härifrån gingo de första svenska missionärerna ut till ett svenskt
missionsfält i hednavärlden, och sedan dess har skara efter skara af unge
män, uppfostrade i detta hem, gått ut för att i fjärran, mörka
hednaländer höja den korsmärkta fanan.

Det var år 1863, som Evangeliska Fosterlandsstiftelsen af
justitierådet A. Adlercreutz inköpte egendomen Johannelund. En
missionsskola var redan börjad i ett hus vid Surbrunnggatan i Stockholm, och
denna flyttades nu hit. De redan befintliga byggnaderna visade sig
snart vara för trånga, och åtgärder vidtogos för uppförandet af ett
större tidsenligt hus. År 1838 var detta färdigt, och missionsskolan
fick börja sin första termin i det präktiga och rymliga »institut», som
vår bild å nästa sida visar oss.

Talrika och värdefulla gåfvor inflöto från alla delar af vårt land
till betäckandet af omkostnaderna -- ej minst från Jönköpings
missionsförening, som att döma af redovisningen sände anstalten femtio
riksdaler i månaden. Sedan dess har ännu en byggnad uppförts, kallad
»Paviljongen», där hemmavarande missionärer och äfven elever hafva
sina bostäder. För närvarande är man betänkt på att uppföra ännu
ett större hus, enär, om arbetet under Guds skydd utvecklas såsom
hittills, missionshemmet eljest ej kan motsvara de fordringar, man
ställer på detsamma.

Bakom denna yttre och föga märkvärdiga historia ligger en
annan. Johannelunds historia kan ej skrifvas med data och årtal och
namn, därför att den är den uppoffrande kärlekens historia. Den kan
ej skrifvas, men den kan förstås af hvarje uppriktig Herrens lärjunge;
det är en historia om glädje och sorg, om frimodighet och tvifvel, om
Guds aldrig svikande kärlek och människors vacklande sinne. Vid
underrättelsen om på missionsfältet vunna segrar ha missionshemmets
väggar genljudit af tack och lof; andra stunder ha klagan och suckan
därifrån banat sig väg upp till vår kärleksfulle fader.

Det är här i missionshemmet missionären fostras för sitt viktiga
och ansvarsfulla kall; här utvecklas hans anlag, starkes hans kärlek
och lifvas hans mod; här samlar han utsäde för att beså Guds stora
åker, där tåresäden frodas bättre än allt annat.

Johannelund ligger i en ovanligt naturskön trakt; om sommaren
är det omgärdadt af Mälarens krusiga vågor och doldt i en härlig
löfprakt; om vintern ligger snön i höga drifver rundt omkring och
rimfrosten gnistrar på träden; då är det tyst och stilla därute, endast
sällan höres bjällerklang, och kommer någon gång en vandrare öfver
isen till oss, kan man vara säker på, att han är en varm missionsvän
-- eljest hade han ej gått den mödosamma vägen!

Otaliga böner ha förvisso stigit upp till Gud för detta hem.
Månne de förklingat ohörda? Nej, visst icke; svar ha kommit i vunna
själar, sådden har vuxit upp och
redan på sina ställen blifvit mogen
till skörd, och äfven här har det
gått i fullbordan: »De, som med
tårar så, skola med glädje
uppskära.»

*



Hvad hedningen tänkte.

Han stod så tyst och ensam, lutad emot palmens stam,
i milda månbelysta sommarnatten
och såg hur herden förde silfverhvita hjorden fram
på mörkblå betet, klart som insjöns vatten.

På marken sof geväret.  Månen bröt sitt bleka ljus
emot den nakna, muskelstarka skuldran;
det mörka håret darrade vid aftonvindens sus,
och uti blicken låg en sällsam undran.

Han stått så länge redan, och han syntes dröja än
med blicken riktad upp mot stjärneljusen;
han stod och tänkte, tänkte samma tanke om igen,
han hade tänkt den om väl gånger tusen.

Hvad tänkte han?  Var det på stjärneskarans tysta färd
däruppe i de rena, klara landen?
Var det åt barndomsminnen, som han skänkte tankens gärd
-- kanske ett offer åt den höge anden.

»Jag hört en gång», han sade, »talas om de hvites Gud,
som bor bland stjärnorna i fästets salar:
han hatar synden, hatar krigstrumpetens skarpa ljud,
om kärlek till hvarandra han ju talar.

Jag har försökt att älska -- kan det ej; jag hatar blott;
jag bedt till mina fäders höga andar,
men lära mig att älska ha de likväl ej förmått;
uti min bästa känsla hat sig blandar.

Jag svor en gång att aldrig strida, aldrig hata mer.
Jag höll min ed en tid, tills krigstrumpeten
oss våldsamt drog mot våra fiender i dalen ner.
Jag måste döda; stjärnor, I det veten!

Då lade sig en börda på mitt bröst, så tung, så stor,
af alla mina brott, af alla strider;
då tänkte jag, att blott den Gud, som där i höjden bor,
kan skänka åt mitt hjärta fridens tider.

De hvite känna dig, du höge, kärleksfulle Gud,
och du är mig för mer än mina fäder,
som bo i jordens kamrar.  Men jag känner ej ditt bud,
och okänd kanske inför dig jag träder.

Dock hör!  Du lärde dem att älska, tjäna, hoppas, tro --
så hörde jag om dig -- men fåfäng äflan
och lumpen fördel, fala njutningar och själfvisk ro
är målet för all deras flit och täflan.

De borde lärt att älska, tjäna ju -- hvarann' och dig --
de lärde oss att hata, tvifla, synda!
De borde hafva fört oss rätta vägen, lifvets stig --
men nu mot blodig, hopplös död vi skynda.

Se här, o Gud, det svärd, som blodats har så mången gång,
se här den blick, som utaf hat har brunnit,
den arm, som höjts så ofta under krigets vilda sång,
o, tag dem, jag med dem har intet vunnit!

Men klaga mina fiender mig an, o Gud, hos dig,
och om till vedergällning de dig kalla,
så döm de hvite, döm dem rättvist, hårdt, men döm ej mig;
jag kunde endast synda, döda, falla.»

E. D--lm.

*

Johannelund i vinterskrud.




Försoning.

Försoning, försoning, ack ljufliga ord,
Ljud högt genom seklernas skiften!
Låt för de förlorade frälsning bli spord,
Försoning förkunnar oss skriften.
Försoning är fröjd åt en glädjetom värld,
Försoning är frälsarens gåfva, beskärd
Igenom hans offer på korset.

"Hvad är då att vara försonad med Gud?"
Det är att vår synd är borttagen,
Det är, att som frälsarens friköpta brud
Stå helig och ren inför lagen.
Att hafva försoning i frälsarens sår
Är salighet, hvilken ock evigt består,
Är arfsrätt till himmelens rike.

Försoning på Golgata kulle oss vanns
I blodet, som där för oss runnit.
När röfvaren bad, så var frälsningen hans,
Ty Jesus för honom ock vunnit.
Försoningens offer fullkomligt ju var
Och heligt det Lammet, som synderna bar,
En evig förlossning blef gifven.

Försoning är kärlek, försoning är nåd,
Försoning omskapar mitt hjärta,
Försoning är fadrens barmhärtighets råd,
Försoning är tröst i all smärta;
Försoning förenar de skilda igen,
Försoning gör syndar'n till skaparens vän,
Försoning är frälsningens källa.

Ack ljude beständigt försoningens ord
Till träldomens mörkaste nästen!
Det än vinne gäster vid frälsarens bord
Och gruse vår fiendes fästen!
Med tack för försoning här ljude vår sång
Till dess vi få sjunga för tronen en gång
Vår lofsång åt Gud och åt Lammet!

				Fr. E.



Från inre missionens arbetsfält.




I.

De troende järnvägsmännens årsmöte i Luleå 1900.

Då den, som skrifver denna lilla teckning, för nu nära
tio år sedan reste upp till öfre Norrland, var
statsbanan icke öppnad för samfärdsel längre än till Anundsjö
i Ångermanland, utan var det att resa fyrtioåtta mil efter
häst. Föga anade man då, att efter blott tio år skulle
järnvägen vara öppen ända till Luleå; och minst af allt
tänkte någon troende däruppe då på att de troende
svenska järnvägsmännen skulle kunna hafva sitt årsmöte i
staden Luleå. Så har nu emellertid ägt rum förliden
sommar eller i Juli månad 1900.

Det är en stor Guds nåd, att så  många järnvägsmän
tro på Herren och vilja tjäna honom. Det är mycket att
tacka Herren för. De hafva en stor och viktig mission
att fylla, dessa våra bröder. De äro också Herren och
hans sak varmt tillgifna. Ett det allra bästa intryck
lämnade deras möte. Ledningen var utmärkt. Frågorna
voro praktiska och till trohet emot Herren manande. Det
kändes att både hjärta och förstånd hade fått med af den
förda diskussionen. Föredragen voro enkla och varma.
Det bästa samförstånd gjorde sig här gällande mellan
bröderna; och intet missljud om hvilket samfund den eller
den tillhörde eller någon propaganda i något afseende
hördes. De voro alla bröder och kamrater. Ej heller kunde
det minsta märkas af öfver- och underordnad. Vid detta
tillfälle fick skillnaden i socialt afseende vika.
Stationsinspektören såväl som banvakten gällde här lika inför
hvarandra. — Måtte Herren i rikt mått välsigna de
troende männen vid våra järnvägar med deras familjer!


De troende Järnvägsmännens missionsmöte.   I. Vid utgåendet från Betelkapellet i Luleå.


De troende järnvägsmännens missionsmöte.  II. Besöket vid Kung Oscars-grufvan i Malmberget.

Styrelse och öfrigt befäl vid statens järnvägar hade
ock gjort icke så litet till besökarnes gagn däruppe.
Trafikinspektor Brinck i Luleå förtjänar aktning och heder
af alla för sin omtanke för de troende järnvägsmännen.

Det är stort att Herrens ord har vunnit öfver så
många hjärtan, så att hvarje ämbetsverk har så många
troende inom sig och i sitt arbete. Det är mycket att tacka
Gud för.

Såsom de troende järnvägsmännen stå på ena bilden
här, tagen på Kung Oscars-grufvan i Malmberget sommaren 
1900, så önska vi dem få stå högt på Sions berg en
gång, frälsta och bevarade för evigt.




II.

Frikyrkliga samlingslokaler.

Julfrid visar äfven i år några vackra frikyrkliga
samlingslokaler: kyrkor, kapell och missionshus. Hvart
och ett af dem är ett stort och skönt bevis på hvad som
göres på frivillighetens väg för evangelii spridning.

Vi presentera här missionshusen i Haparanda och i
Östersund, Betelkapellet i Gefle, missionshusen i Upsala
och Vinslöf samt Immanuelskyrkorna i Halmstad och
Jönköping.

Missionshuset i Haparanda byggdes på 1870-talet,
då predikanten F. Säfström, nu boende i Boden, började
verksamhet i Haparanda och Nederkalix. Det lilla netta
missionshuset är ett verkligt trefligt missionshus och i 
detsamma har den, som skrifver detta, känt vederkvickelse
från Herren mången gång.

*

Den 20 och 21 Juli 1881 hölls uti Östersunds stad
ett större missionsmöte, hvarvid allmänna läroverkets
sollennitetssal öppnades af därvarande rektor. Man hade, i
följd af detta tillmötesgående, kommit öfverens om att
ingen diskussion i stridsfrågor skulle förekomma, men icke
förty blef det dock följden af ett klandrande inlägg af en
närvarande mötesåhörare, hvarför rektorn genom anslag
på dörren förklarade salen stängd, då mötesdeltagarne på
e. m. den 21 Juli kommo dit. Man samlades i några
trånga rum och vid mötets slut upptogs kollekt för ett
missionshus, hvilken inbringade icke så litet. Den 14 och
15 Juli 1883 hölls det första mötet i det trefliga
färdigbyggda missionshuset, som har en dominerande plats i den
täcka staden.

Predikant och föreståndare är L. M. Ödqvist.

*

Betlehemskapellet i Gefle invigdes för sitt ändamål
i Oktober 1880. Det är ett stort och trefligt kapell både
hvad dess inre och yttre vidkommer. På kapellets hörn
utvändigt äro bibliska tilldragelser aftecknade, hvilka på
sitt sätt bära vittnesbörd om hvad kapellet användes till.
Söndagligen predikas där för fullt hus.

Predikant och föreståndare är J. P. Norberg och
predikant P. Olsson.

*


Frikyrkliga samlingslokaler.

Missionshuset i Östersund.                                  Betlehemskapellet i Gefle.

Missionshuset i Haparanda.                                Immanuelskyrkan i Halmstad.

                                        Missionshuset i Vinslöf. 

Missionshuset i Upsala invigdes den 18 September
1875. Byggandet tog sin början i April 1874 och redan
halffärdigt måste det vid julhögtiden samma år öppnas för
Guds sanna evangelii predikan. Det vackra missionshuset
(se sid. 18) har nog sedan dess delvis tillbyggts och något
ändrats, hvarför det utan om och men är ett af landets
trefligaste.

Predikant och föreståndare är Aug. Pettersson.

*

Winslöfs missionshus, som ock synes här, är stort
och ändamålsenligt. När det invigdes är oss icke bekant.
Likaså Wanneberga. De äro båda frukter af del andliga
lifvets utveckling i Skåne. Måtte lifvets ord allt fort
predikas i dessa missionshus till syndares frälsning undan död
och förtappelse!

Predikanter: Skånes missionssällskaps predikanter.

*

Immanuelskyrkan i Halmstad byggdes under
förlidet år och blef då invigd.

Predikant och föreståndare är F. L. Hansson.

*

Sist af dessa små historiska teckningar må vi
omnämna Immanuelskyrkan i Jönköping. Hon invigdes
den 7 Oktober detta år och rymmer minst 1,500 åhörare.
Den är både prydlig och praktisk. Genom offervillighet
och tillskott har det lyckats Jönköpings stadsmissionsförening 
att samla medel i så tillräcklig mängd, att äfven på
denna sköna kyrka hvilar en ringa skuld mot hvad hon
kostar.

Nästan samtidigt med kyrkans invigning, ja, på samma 
dag, invigdes såsom predikant och föreståndare A.
Ohldén, förut i Arboga.


Immanuelskyrkan i Jönköping.

*




III.

Svenska Missionsförbundets distriktsföreståndare.

Svenska Missionsförbundets sommaren 1900 tjänstgörande
distriktsföreståndare jämte Svenska Missionsförbundets
föreståndare doktor E. J. Ekman synas i år i Julfrid.

Då Svenska Missionsförbundet år 1889 beslutade
distriktsföreståndareverksamheten skedde detta dels därför
all de inom olika distrikt till Missionsförbundet anslutna
församlingarna och föreningarna skulle få besök af dessa
bröder, hvilka finge sig ålagdt att med råd och hjälp bistå
församlingarna och förmedla med predikanters omflyttning,
men allt på ett sådant sätt, att församlingarnas
själfbestämmelserätt icke i något afseende inskränktes.

Bland de predikanter, som då valdes, stå fyra kvar
ännu, nämligen pastor E. Ungerth i Örebro, predikanterna
C. J. Nyvall, A. G. Lindqvist och J. F. Nyström i Västerås.

Tre af de då valde hafva fått ingå i den sabbatshvila 
som återstår för Guds folk, nämligen A. G. Lindqvist,
förut skollärare i Nye i Småland, J. F. Kjellin och Emlund.

Att denna verksamhet var behöflig bevisas äfven däraf
att distrikten oupphörligen ökats, hvarför deras antal f. n.
är tolf. Vid detta års möte i Stockholm delades det 1:sta,
som är det nordligaste, i två distrikt; till föreståndare för
dessa valdes efter P. Kjellström, som erhöll begärdt afsked
och antog plats som predikant och föreståndare i
Östervåla, K. M. Holmström för Norrbotten och O. Frank för
Västerbotten. Likaså tillsattes A. Johansson i Sundsvall
för Medelpad, Jämtland och Ångermanland efter E. F.
Holmstrand, som måste enligt läkares bestämda inrådan
upphöra med att resa.

De öfriga nu tjänstgörande äro: J. Erixon från Vermland, 
nu bosatt i Gefle, L. W. Nordqvist i Upsala, Aug.
Hansson i Lerum, O. N. Thomsson i Kristianstad och
C. M. Johansson i Jönköping.                      C. M. J—n.

*


Svenska Missionsförbundets distriktsföreståndare.

O. N. Thomsson.   C. M. Johansson.   E. Ungerth.   Aug. Hansson.   L. W. Nordqvist.   C. F. Nyström.   E. G. Holmstrand.
                  J. Erixon.   C. J. Nyvall.   E. J. Ekman.   A. G. Lindqvist.   P. Kjellström.




"Och hedningar skola vandra i ditt ljus och konungar i skenet, som uppgår öfver dig."
Huru finna vi icke här en förutsägelse till det Jesus själf sade: "När jag varder upphöjd
ifrån jorden, skall jag draga alla till mig." Ifrån att ha varit inneslutet inom den trånga ramen af
Abrahams efterkommande, skall Guds uppenbarelse i Kristus såsom den uppgående solen kasta sitt sken
öfver en hel fallen värld, och leda till den sanne Gudens kännedom de folk, som dittills suttit i mörker
och dödens skugga.  "Lyft upp dina ögon och se omkring dig! De församla sig alla och komma
till dig; dina söner komma fjärran ifrån, och dina döttrar bäras (till dig) på armarne."  Män och 
kvinnor, stora och små skola koma, ja bäras tll den kristna församlingen för att upptagas i gemenskap
med sin Gud och frälsare. Se vi icke dett till sin början uppfyllas i våra dagar? Och om vi
ännu endast se en "förstling" insamlad af hedningarnes skaror, så hafva vi dock Guds fasta löfte, att
"jorden skall blifva full af Herrens äras kunskap." Så verka då hvad du kan, för missionens sak!
"De som med tårar så, skola uppskära med jubel." En gång, och det kanske snarare än vi själfva
tro, skall löftet uppfyllas tlll den missionerande församling:  "Då skall du se och stråla af glädje,
och ditt bröst skall klappa och vidgas, när hafvets skatter bäras till dig och folkens ägodelar 
föras till dig." 
                            Arvid Rydén.





En hemförlofvad evangelii arbetare.

*


D. L. Moody.

D. L. Moody.

Bland de väckelsepredikanter, som i vår tid uppstått, intog
onekligen D. L. Moody, hvilkens bild vi här skåda, ett
bemärkt rum.

Ehuru en man af folket, ja, i saknad af nämnvärd skolbildning 
och alla de företräden en vårdad uppfostran skänker, blef han
af Herren kallad att utföra det troligen största arbete i evangelii
tjänst, som under det nyss förflutna århundradet blifvit utfördt;
ja, det kan sättas ifråga, om på sin tid mer »buller uppstod om den
vägen» af Wycliffes, bröderna Wesleys eller Whitefields predikan, än
som uppstod af Moodys enkla vittnesbörd i Amerika och England.

Som helt ung blef Moody — han föddes den 5 Februari 1837
i Northfield, Mass. — vid aderton års ålder omvänd. Han hade då
anställning i en skobutik i Boston. Och det gudomliga lifvet, en
gång tändt i hans själ, slog snart ut i full låga — i ett glödande
nit för medmänniskors frälsning. Bekant är huru han höll söndagsskola 
i Chicago och hopsamlade sina lärjungar bland gatans små
araber genom att rida omkring på en pony (liten häst) och
inbjuda dem till skolan; bekant är ock huru många af dessa
hoprafsade lärjungar, några kända under namnet »Moodys lifvakt»,
vuxo upp till dugliga, aktningsvärda män, fastän de varit Chicagos
allra värsta gatpojkar.

Men söndagsskolarbetet var blott en början till hvad som
skulle följa. Efter att hafva verkat något äfven bland ungdom,
begynte Moody hålla väckelsemöten och därmed var hans så
välsignelsebringande lifsgärning påbegynt. År 1860 lämnade han för
alltid affärslifvet och ägnade sin tid odelad åt religiöst arbete.

Det vore intressant att följa
den store evangelisten på hans
resor och väckelsemöten, och i allt
hans sällspordt framgångsrika
arbete för dyrköpta människosjälars
frälsning och förande till Jesus;
men utrymmet tillåter det icke; det
är ock idel bekanta saker för en
och hvar som med någon
uppmärksamhet följt de andliga
rörelserna i Amerika och England
under de trenne sista decennierna;
huru redan 1864 en särskild kyrka
måste uppföras i Chicago för hans
möten; huru han under det amerikanska 
frihetskriget 1861, alltid en
soldaternas vän, på slagfältet
verkade sin Herres verk bland sårade
och döende; huru han 1867 blef
inbjuden till England, att där hålla
väckelsemöten, hvilken inbjudning
han antog; huru han vid den internationella konferensen för
Kristna Unge män i Indianapolis för första gången sammanträffade 
med sin sedermera oskiljaktige följeslagare, den bekante
sångaren Ira de Sankey; huru han 1872 för andra gången
besökte England, då ekot af den väckelse där utbröt genljöd, snart
sagdt, öfver hela den civiliserade världen.

Vid denna tid var Moody ännu helt ung, endast 38 år.

Återstoden af hans så välsignelsebringande lif förflöt
under rastlöst arbete i Herrens vingård i hans hemland, där ock
en del skolor, bibelinstitut, med flere inrättningar — och af hvilka
Julfrid visar några afbildningar — på hans initiativ kommo till
stånd.


Moody och fru Moody
 jämte barnbarn.

Hans långa, välsignelserika arbetsdag närmade sig sin
afton. Den 19 November förlidet år nedlades han första gången
på sjukbädden, och den 22 December samma år blef hans
hemförlofningsdag. Hans sista stunder voro mycket ljusa. Bland
de ord, han sist uttalade, voro dessa: »Jorden försvinner, himlen
öppnar sig framför mig»; — »om detta är döden, är den ljuf»;
— »det finnes ingen mörk dal här»; — »Gud kallar mig, och jag
måste gå»; — »detta är min kröningsdag; den är härlig.»

Hans stofthydda nedmyllades den 26 December i Round Tops
fridfulla kulle — och af hvilken Julfrid äfven visar en bild — om
hvilket griftställe han en gång i tiden lär hafva yttrat till en vän:
»Här skulle jag tycka om att vara, då Kristus kommer.»

Nu hvilar han där.

»Gud begrafver sina arbetare, men fortsätter sitt verk.»

				Aug. D.

*

Har någon af eder sorg, han låte Jesus komma i sitt
hjärta och på sin tunga, så skolen I se, att genom det ljus,
som detta namn utbreder, skall sorgens moln förjagas och den
klara dagen återvända.
				Bernhard af Clairvaux.

*


Northfield i vinterskrud.


Marquand Hall.
Northfields-seminariet.

»Lönar det sig?»
Moodys första söndagsskolklass.

Mount Hermonskolan.
Sedt från frälsningshöjden.

Moodys bibel.            Bibelinstitutet i Chicago.



Round Top.
Moodys sista hvilorum.

*





En julaftons erfarenheter.

Stormen for tjutande fram öfver den  hvitklädda marken  och
hvirflade stora snömassor framför sig. Det var som om
skyarne räckt ned till jorden.

En ensam släde banade sig med stora besvär väg fram genom
de upptornade snömassorna, och hästarne, tvenne bruna, präktiga
djur, pustade och stönade af trötthet. Ofta sjönko de ned i snön
ända till buken, och släden ville ibland stjälpa, så att den som satt
däri, måste hålla sig för att ej falla ur.

»Det var ett hiskeligt väder, och det på själfva julafton»,
sade kusken och skakade snön af sin tjocka röck. »Det är
omöjligt att se vägen i snön. Det skulle förundra mig, om vi komme
helskinnade till staden i afton på detta sätt.»

Kort därefter sade han till den pälsklädde herrn i släden:
»Jag är rädd för att vi icke kunna komma längre. Det vore visst
bättre, att vi vände om till värdshuset och stannade där i natt.»

»Hur kan ni prata på det sättet?» sade den andre hetsigt.
»Det får gå hur det kan, jag måste vara i staden kl. 6. Ni har
lofvat att fortskaffa mig, så att jag skulle vara framme på rätt
ställe, i rätt tid.»

»Ja, men hvem kunde veta att det skulle blifva ett sådant
oväder?» svarade kusken stött. »Jag vill också gärna komma hem
i dag till hustru och barn. I morgon är det juldagen.»

»Juldagen?» återtog den resande öfverraskad. »Det har jag
sannerligen icke tänkt pä. Huru underligt! Ja, då måste jag till
staden innan banken stänges. Kör på, kusk! Jag lofvar eder
hederlig betalning, bara ni kör mig till staden, så att vi äro där i
rätt tid.»

Denne ryckte på axlarne och mumlade: »Ja, berodde det
blott på mig! Men Gud vill ofta något annat än vi.» Och därvid
manade han på hästarne. »En besynnerlig man», tänkte han, »som
inte ens vet att det är julafton i kväll!»

Han hade väl vetat det, men glömt det igen. Det var många
år sedan han hade någon julafton. Affärer voro hans lif, och allt
annat intet. Nästan oupphörligt på resa, frågade han icke efter
religion, fädernesland eller hem.

En gång var det annorlunda. Då hängde han med hela sitt
hjärta vid hemmet och de ställen, där Guds ord förkunnades, voro
för honom kära platser. Men vid fadrens död hade en bitter osämja
uppstått mellan honom och hans styfmoder, hvilken, såsom han
såg saken, ville förhålla honom en del af hans rättmätiga arf för
att lämna det till hennes son.

Därför hade han i vredesmod vändt hemmet ryggen.

Han hade rest till Amerika och där fått plats i ett större
handelshus och blifvit utbildad till köpman. För sina släktingar
fortfor han att vara död. Han hade aldrig skrifvit till dem, och
ville ingenting höra ifrån dem.

Det kom nog tider, då hjärtats röst gjorde sig hörd. Han
hade länge hållit af sin tioårige halfbroder octi likaså sin styfmor;
men med all makt sökte han kväfva dessa bättre känslor och tysta
sitt oroliga samvete.

Så hade år efter år gått, och han hade blifvit en rik man.
Men ju mer hans penninghögar vuxo, desto kallare blef hans hjärta.
Penningbegäret kväfde den goda säden, som hans faders ord
nedlagt i hans hjärta, och han blef allt mer och mer känslolös både
för Gud och människor.

Efter trettio år kom han tillbaka till Tyskland, där han
begynte en handelsrörelse. Stora summor kunde nu förloras, om han
icke före kl. 6 denna julafton hann fram till staden. Bantåget
anlände först senare på aftonen. Af denna orsak hade han trott sig
böra resa efter hästar. Men nu såg det ut som om storm och snö
skulle göra hans planer om intet.

Han satt och tänkte på alla de penningar, han nu skulle
förlora, och han blef allt annat än glad till mods.

Stormen hade tilltagit och snömassorna vuxo för hvarje
ögonblick, och det begynte äfven att mörkna.

»Vi hafva förlorat vägen», sade kusken plötsligt, och väckte
därmed upp honom ur hans grubblerier. »Vägen går icke förbi
någon skog, och här äro träd så långt vi kunna se. Och inte
ett enda hus tyckes det finnas i närheten, där vi kunna få veta,
hvar vi äro.»

Köpmannen svarade vredgad: »Ni måste i alla fall köra
på. Här kunna vi i hvarje fall icke stanna.»

Kusken piskade på de stackars hästarna, hvilka under de
största ansträngningar kämpade sig fram mot snöstormen.

Det blef mörkare och mörkare, och vägen blef allt mer
och mer svår och otillgänglig, tills slutligen släden fastnade och
icke lät sig föras ur stället, trots alla ansträngningar.

»Ja, hjälpe oss nu Gud, eljes är det ute med oss!» sade
kusken.

Deras  belägenhet var ju  ock betänklig, prisgifna som de
voro i mörkret åt stormen och snön, hvilka båda tycktes förena
sig att begrafva dem lefvande.

Men just som de sutto och stirrade ut i mörkret, blefvo de
varse ett ljus.

Det lyste starkare och starkare.

Båda sågo nu till sin stora öfverraskning att det var en
julgran, som blifvit tänd i ett närbeläget hus.

Ljuset kom just i rätta ögonblicket såsom sändt från
himmelen.

»Gud ske lof l» sade kusken. »Här äro människor i närheten.
Jag skall gå och skaffa hjälp, så fort jag kan.» Och därmed begaf
han sig i väg i riktning mot huset.

Köpmannen andades lättare, och om en kort stund kom
kusken tillbaka, åtföljd af tvenne män.

»Ni kan icke tänka pä att fortsätta resan i afton», sade den
ene af dem. »Ni har förvillat eder ganska långt från landsvägen,
och ni kan tacka Gud att både ni och edra hästar kunna få tak
öfver hufvudet i natt. Hos oss skall ni få en god säng, och om
än stugan icke är sä stor, skall ni dock finna er bättre där än ute
i släden. Jag är skogvaktare här, och ni är hjärtligt välkommen
till oss.»

Köpmannen fortfor likväl att vredgas öfver det dåliga vädret.
Men han insåg dock att han här hade intet val. Han tackade
därför den vänlige mannen och följde med honom, medan de tvenne
andra spände hästarne från släden,

Det smakade  onekligen godt att komma in i den varma
stugan, och skogvaktarens hustru satte fram mat och dryck ät dem.
Barnen kommo tillitsfullt fram till köpmannen.
»Är ni julgubben?» sade en liten flicka, i det hon förundrad
betraktade den stora pälsen, som köpmannen lagt af.

»Nej, kan du icke förstå, att det icke är han?» sade en litet
äldre bror undervisande. »Det är ju farfar. Det kan du se på
hans hår.»

Modren måste le. »Hans farfar hade hvitt hår, och därför
antager han, att en hvar som har hvitt hår är farfar», sade hon
till sin gäst

Skogvaktaren förde nu sin gäst in i det lilla gästrummet, på
det att han måtte få tillfälle att ordna sin toalett, ty de skulle nu
spisa aftonmåltid. Han hoppades att hans gäst skulle spisa
tillsammans med honom och hans familj.

Det tedde sig besynnerligt för köpmannen, som under många år
ingen jul firat, att nu nästan mot sin vilja komma in i det
upplysta rummet. Förargelsen öfver att han icke kommit till staden i
rätt tid begynte försvinna och lämna rum för en obestämd känsla
af trefnad och hemlig ånger.

Alla i huset voro samlade kring den strålande julgranen, som
för honom hade varit ett fyrtorn i nattens mörker. Barnen jublade
af glädje, och alla sågo så vänliga och goda ut

Och då man så stämde upp den gamla julpsalmen, som han
mindes från sitt barndomshem: »Si, natten flyr för dagens fröjd!»
då kände han sig så underbart vek om hjärtat. Barndomens och
ungdomens lyckliga dagar framträdde i hans minne, och han kände
under en naggande ånger hvilket gudlöst och kärlekslöst lif han
lefvat i så lång tid.

O, huru ringa glädje hans penningar dock hade skaffat honom.
Och då skogvaktaren slutligen tog fram bibeln och läste det
gamla juldagsevangeliet, som han icke heller hört på många år,
fick han tårar i ögonen. Han hörde nu om glädjen, som skulle
vederfaras allt folket, alltså äfven honom. Ja, huru litet hade han
icke känt af denna glädje!

Han visste nästan icke, hvad han skulle svara, då
skogvaktarens hustru deltagande frågade, huru han eljes brukade tillbringa
sin julafton. Han kände sig förlägen vid denna fråga; ty han
blygdes att berätta, att han under många år icke firat någon julafton
och icke heller någon annan afton. Och dock kände han sig
underligt tilltalad af hennes vänliga, milda, kärleksfulla väsen och icke
mindre af barnens pladder.

Ja, denna känsla af trefnad verkade småningom så förädlande
på honom, att han, den annars så inbundne, slutne mannen, blef
meddelsam och berättade om sina många öden

Ett af barnen hade länge stått och betraktat honom
uppmärksamt

Plötsligt sade gossen: »Ni är farfar, är ni icke det?»

Köpmannen log.  »Hvarför tror du det?»

»Jo, emedan ni liknar farfar på porträttet.»

»Hvilket porträtt?»

»Kom, skall herrn få se», sade den lille och förde honom till
motsatta sidan af julgranen, där det hängde ett stort porträtt.

Han kastade en blick därpå och blef blek af rörelse.

»Hur har ni kommit öfver detta porträtt?» frågade han
skogvaktaren.

»Det är porträttet af min far», svarade denne. »En målare,
som sjuknade i vårt hem, och som vårdades af min moder, målade
detta för att därigenom visa sin tacksamhet.»

»Det är ock porträttet af min far», sade köpmannen med en
hes klang i rösten.

»Otto!» utropade skogvaktaren; »du är då icke död?» Och
han kastade sig under tårar om hans hals. »Jag tyckte att du
liknade far, strax jag såg dig. O, Gud ske lof, att vi ändtligen hafva
dig här igen! Bara mor än en gång hade fått se dig!»

Skogvaktarens hustru och barn ställde sig kring deras nye
släkting; men glädjen lade sig snart, ty köpmannen stod där med
ett förstenadt uttryck i sitt ansikte och yttrade icke ett ord.

»Otto, kan du ännu icke förlåta?» sade skogvaktaren
bedröfvad. »Förlåt allt i dag, då Gud så underligt fört oss tillsammans!
Kan du icke göra det i dag, så sker det aldrig.»

»Här är eder bildbok, se på den», ljöd det plötsligt från ett
af barnen, som kom med en stor bildbok.

»Ja, här är din gamla bildbok», sade skogvaktaren. »Du ser,
vi hafva förvarat henne väl. Hon är barnens bästa tröstarinna, då
det fattas dem något.»

Köpmannen tog sin gamla bildbok. Det var en bok, full med
inklistrade bilder, som han hade gifvit sin yngre bror den sista
julaftonen de voro tillsammans.

Han tänkte på, huru glad han den gången varit åt sin
broder, och huru han nu hade blifvit främmande för honom. Men
han såg äfven i den omsorg, hvarmed han gömt denna bok, ett
bevis på, att hans broders kärlek till honom var oförändrad. Han
bläddrade igenom den och såg, huru han på första sidan hade
skrifvit: »Eder är i dag född frälsaren.» Och under dessa ord såg han
en bild, föreställande krubban och öfver den stjärnan. Han kom
ihåg det allt så väl.

Det var som barndomens jul åter höll sitt intåg i hans hjärta
och smälte den sista återstoden af islaget därinne.

Öfverväldigad af rörelse räckte han ut armarne mot sin
broder och omfamnade honom varmt och innerligt.

Nu förstod han, att han hade ansett för förlust det, som var
en vinning. Den tända julgranen från skogvaktarens fönster hade
fört honom, den ensamme vandraren, bort från nattens mörker och
köld in i Guds och människors varma hjärtan.

Då man slutligen skulle begifva sig till sängs, sade
köpmannen till sin bror: »Gif mig bibeln med mig upp på mitt rum l»

Och däruppe läste han åter juldagsevangeliet, det gamla kända
och dock ständigt nya. Och däruppe föll han på knä och bad till
Gud, båd om förlåtelse för alla sina synder, och däruppe lofvade
han ock Gud, att han med hans hjälp hädanefter skulle begynna
ett nytt lif.






Välj.

Två vägar, barn, du har att välja på
Att genom lifvet mot ditt slutmål gå:
En smal och trång, som till Guds rike bär,
Och korset porten till den vägen är.

Den vägen lockar ej med flärd och glam,
Han är så enkel och så allvarsam;
Där finns ej rum för syndig lust och fröjd,
I helighet han banad är och röjd.

De frommes håg har alltid stått till den;
De känt dess märken och dess spår igen.
Den går igenom ödmjukhetens dal —
Välj den, mitt barn, det är ett lyckligt val.

*

Den andra vägen är så bred och stor,
All världens fröjd, all världens flärd där bor;
Dess port är vid, är prydd och sirad skönt
Och öfverst af en vinlöfsranka krönt.

Han upplyst är af alla konstens ljus,
Där råder munterhet och stoj och sus.
Och nöjets flaggor uti färgrikt tåg
Man vid den vägen ständigt skimra såg.

Den vägen tjusar unga sinnen lätt,
Den är så glad, så rymlig på allt sätt;
Där klingar sång, där lockar skön musik,
Och vin och kärlek göra honom rik.

Men akta, barn, för denna väg din fot,
Den är dock mörk af syndens svarta sot;
Dess frid är falsk, dess glädje blott ett skal,
Och under allt bo skuld och samvetskval.

Ty sår sig gömma under hvarje flik,
Och under rosor ligga slagna lik,
Och djupast döden vidgar gapet ut
Att sluka allt — det är ett osällt slut.

Två vägar, barn, du har att välja på
Att mot ditt slutmål genom lifvet gå.
Välj rätt, välj vist, välj under bön din stig,
Då vid ditt val skall Herren leda dig.

C B—g.



Bibelkvinnans berättelser.

Ur verkligheten.

I.

Under mina vandringar i stadens kyffen kom jag att lära känna
en familj, inflyttad från landet där de förut varit statfolk
under ett större gods. De hade varit gudfruktiga och lyckliga under
en följd af år, men deras lycka var nu försvunnen. Orsaken
härtill var den att husandakten försummades. Först läto de aldrig en
dag gå utan att betrakta Guds ord under bön. Men så kom frestarens 
röst och sade, att det tog för mycken tid och att det var bättre
att hålla husandakt om kvällarne. Så skedde ock en tid, men
slutligen upphörde äfven det, emedan de kände sig så utarbetade och
trötta när kvällen kom. Alltnog, genom försummandet af Guds ord
och bön försvagades deras andliga lif och slocknade alldeles.
Mannen blef begifven på starka drycker och blef slutligen en
drinkare. Fattigdom och nöd inträdde i hemmet — välsignelsen flydde
bort — andlig och lekamlig ruin inställde sig i stället. Så flyttade
familjen in till staden, som ofta är fallet med utblottade familjer
från landet, och här blef det ändå sämre och eländigare för dem,
än det förut varit. Just då, vid mina besök i de eländes och
fattigas hem, lärde jag att känna äfven ifrågavarande familj. Jag talade
ofta vid dem om sällheten och lyckan af att tillhöra Gud och de
erinrades därigenom om sitt förra lyckliga lif i föreningen med sin
bäste vän, Herren Jesus, och huru olyckligt däremot deras lif nu var
utan gemenskapen med honom.

En dag var det mer än vanligt fattigt i deras hem, där saknades 
allt — mat, ved, arbetsförtjänst. Då sade mannen till sin
hustru: »Hvar är den där boken vi läste uti om morgnarne då, när
vi voro så lyckliga?» — Det var Luthers dagbetraktelse. — Den
letades rätt på och mannen slog upp stycket för dagen. Där stod det:
»Kasta din omsorg på Herren, han skall försörja dig.» Och icke
nog därmed — där låg också en femkronosedel bredvid, alldeles
oförklarligt var, hur den kommit dit. O, det blef hjälp både andligen
och lekamligen! Händelsevis kom jag dit samma dag och fick
bevittna en syn, hvaröfver Gud och hans änglar fröjda sig — förlorades 
frälsning. Mannen blef åter lycklig i Gud. Sökte sedan plats
som ladugårdsskötare på landet och familjen är åter lycklig och har
sitt dagliga bröd. Jag vill hoppas att husandakten numera icke
försummas i detta hem.


II.

En familj som jag ofta besökt, har under hela sitt lif haft det
ovanligt knappt och torftigt, men sällan klagat sin nöd. Lida
och försaka har varit deras dagliga erfarenhet, men likväl lyckliga i
Gud. O, hvad det finnes mycken fattigdom, som de burgnare klasserna 
blott med sina öfverlefvor från sitt rika bord kunde afhjälpa!
Ifrågavarande familj hade tio barn samt två döda. En ovanligt kall
vinterafton fick jag en kraftig inre maning att besöka den fattiga
familjen. Jag tog en korg med något hvad jag för tillfället hade,
gick så till en väninna, som ökade innehållet i korgen och själf
följde med. Det är mycket nyttigt att besöka de fattiga i deras hem,
ty man blir då mindre knotsam — mera tacksam mot Gud.
Inkomna i hemmet satt modren med ett åtta dagars gammalt barn i
sitt knä vid köksspiseln, sju små omkring sig, alla fröso och
huttrade. En hög med sågspån låg bredvid, som kvinnan då och då
tog en hand full af och stoppade i spiseln. En gryta stod ofvanpå med
vatten, färdig att koka. Hvad skall det här blifva? Jo, vi vänta
att far skall hafva mjöl med sig när han kommer hem, det skall
blifva gröt. Nå, har ni mjölk då? Nej, men vi ha dricka och litet
pudersocker. Mannen kom hem med mjöl och det blef jubel i lägret.
Jag tog fram af korgens innehåll och alla tackade Gud och voro
glada. Följande dag skaffade jag dem litet ved.

Ett år senare dog den äldste sonen i lungsot. Han hade
aldrig varit frisk. Klent utrustad på hufvudets vägnar, var dock hans
hjärta varmt fästadt vid Herren Jesus och de himmelska tingen.
Samma dag, han dog, sade han till sin moder: »Nu får du taga bort
det där som står på stolen. Jag behöfver ingenting mer. Jesus
kommer i dag att hämta mig,» Modren trodde att han yrade. Men
så var icke förhållandet. När fadren gick på sitt arbete tog han
som vanligt farväl af sin gosse. Karl sade: »Far, vi råkas hos
Jesus.» Om middagen när fadren kom hem, medförande några små
goda saker till Karl från någon vän, var han redan hemförlofvad
och hans själ fått hugnad och ro i Abrahams sköte. Någon fattigdom 
och brist kände han numera icke till, — lycklige Karl!


III.

En blick in i en fattig skomakarefamilj kunde icke skada.
Mannen hade lungsot och var mycket svag och klen, dock arbetade
han långt sedan det var omöjligt därtill för sig och de sina.
Slutligen nalkades hvilan för den trötte; ty han trodde på Herren Jesus.
Samma natt, Herren kom och hämtade honom från nöd och
umbäranden, nedkom hans hustru med ett flickebarn, det fjärde i
ordningen. Under hustruns svåra förhållanden bad han Gud för henne
och uppmuntrade henne att se uppåt och lita på Herren Jesus.
Själf kämpande med döden, bad han oaflåtligen att få lefva tills han
fått taga sitt lilla barn i famn för att välsigna det. Och Gud hörde
hans bön. Sedan räckte makarne ut sina händer från hvarandras
bäddar, där de lågo i det lilla rummet, tagande afsked af hvarandra
för detta lifvet. Mannen sade: »Gud skall vara din hjälp» och så
insomnade han i döden. Hustrun är ock nu, efter ett fattigt och
umbärande lif, död i lungsot, efterlämnande de fyra små barnen,
hvilka dock hafva det löftet sig tilldeladt: »Fader och moder
öfvergifva mig, men Herren upptager mig.»


IV. 

Ett af mina oförgätligt dyrbara minnen knyter sig till lille Einars
historia. Lille Einar var sex år gammal och den tredje af
fyra syskon — barn till fattiga föräldrar i ett af stadens fattigaste
kvarter. Genom släktingars hjälp reste fadren till Amerika. Efter
ett och ett halft års förlopp skulle moder och barn hämtas dit.
Einar, som redan vid fadrens afresa var angripen af benröta samt
höftsjukdom, låg nu en liten martyr under sina plågor, undergifven
och lycklig i Jesus. Modren reste till Amerika med sina öfriga tre
barn, öfverlämnande lille Einar åt mormodren, som var hans enda
stöd. Lille Einar bad och trodde och ansåg ingenting vara
omöjligt. Aldrig var han rådlös. Så t. ex. tyckte han mycket om litet
vin i vatten, ty han törstade mycket, men det saknades oftast. Då
sade han: »Kan inte mormor brygga vin?» — »Nej.» — »Då skall jag
lära mormor. Tag en kruka och bind någonting öfver och så ös
och ös, så blir det vin.» Men mormodren förstod sig icke på att
tillreda vin på det sättet, och då sade han »Ja, mormor är visst
för gammal.»

Jag var mycket välkommen till lille Einar och han tyckte
mycket om att jag sjöng för honom. Han bad mig att jag, efter hans
hemgång, skulle lägga hans lilla kropp i en hvit kista och smycka
den med blommor och granris och så sjunga med. Och det skedde
så. Äfven hade han bedit Jesus, att jag skulle få vara hos
honom, när Jesus kom och hämtade honom. Och äfven det gick i
uppfyllelse. Och vid Einars lilla hvita bädd, ute på öppen gata, ty
gården var för trång, sjöng jag en ljuflig söndagsmorgon, å Einars
vägnar, för den andäktigt lyssnande skaran, som stod omkring
hans bår: »Som fågeln åt ljusan dag sig gläder etc.

Det lilla lammet var bärgadt för evigt.

*

Så där ter sig en bibelkvinnas arbete och erfarenheter om
dagarne. Hennes syn på tingen blir oftast nedslående, enär hon får
se så mycken synd och skam, fattigdom, uselhet och elände. Dock
upplyser Herren ofta hennes väg i de trånga gränderna och de
mörka kyffena, och låter henne äfvenledes få se »ljus på mörka
moln».

					Matilda N.

*

