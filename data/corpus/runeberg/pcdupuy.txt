
EDOUARD DU PUY.

MINNESTECKNING

AF

CARL PALMSTEDT.

FRAMSTÄLLD VID MINNESFESTEN INOM KONGL. 
MUSIKALISKA AKADEMIEN DEN 24 MARS 1866.

--------------

STOCKHOLM, 1866.
P. A. NORSTEDT & SÖNER,
Kongl. Boktryckare.




Samtiden bedömer sällan rätt ovanliga personer. Snillet,
de framlysande natursgåfvorna, det talentfulla i uttryck och
handlingar inom konstens område, mästerskapet och
fyndigheten vid utförandet af vissa ej sällan med tidslynnets
stämning samljudande karaktersuttryck, sjelfva
konstnärligheten i förening med en angenäm sällskapston, förmågan
att oafbrutet utveckla verkningarne af ett romantiskt
element, som tydligt karakteriserar en sig ofta mångsidigt
uppenbarande personlighets ovanliga egenskaper, den
lyckliga gåfvan att i vänners glada krets öka nöjet och lifva
munterheten, verka då obestridligen till hänförelse å ena,
strängt bedömande å andra sidan. Först en lång tid efter
den då en personlighet af förutnämnda halt uppenbarat sig
och försvunnit, kunna dessa begge motsatser utjemnas.

Minnestecknarens uppgift är alltså, att vid
framställningen af den för lång tid tillbaka ur samlifvet bortgångnes
personlighet, icke endast berättande skärskåda dess
lefnadsförhållanden och egenskaper så nära som de kommit till
hans kännedom, han bör tillika söka att gifva den sådan
färg, som en sann karaktersmålning bör ega. Han måste
derjemte uttala sin mening om denna personlighets
verksamhet, den frukt det konstnärliga arbetet burit, det intryck
detsamma vid framträdandet lyckats gifva, — minnet som
det qvarlemnat.

För att med någon utsigt till lättnad vid försöket att
lösa denna uppgift behandla densamma, fordras ett
tillbakaskådande på händelser som timat under den tid, då
teckningens föremål tillhörde de lefvande; och om de blickar
som vändas till betraktande af tilldragelser, uti hvilka
tidsbilderna framträda i mångskiftande färg, utsändas af en
vän, skall detta förhållande icke komma att inverka på
sanningens rena uttryck. — Med ett sådant förutsättande,
torde det vara mig tillåtet, att vid detta högtidliga tillfälle
framställa de bekantblifna hufvuddragen jemte åtskilliga
enskildheter af framlidne Kongl. Hof-Kapellmästaren,
Professoren Edouard Du Puy’s lefnadshändelser samt tillika
omnämna hans arbeten som Tonsättare och Orchesterchef,
hans verksamhet som Virtuos och inom skådeplatsens
tonkonstafdelning.

Den hemlighetsfulla slöja, som omhöljde Du Puy’s
vagga och i yppiga veck omgaf hans romantiska
lefnadsbild, fördöljer ännu — om man kan gifva trovärdighet åt
gissningar — hans rätta härkomst. Hans egna ord antydde,
att han var född under en resa, och att han icke kände
sina egentliga föräldrar. De underrättelser som lemnats i
utländska musikaliska tidskrifter, Svenska
Konversations-Lexica och senast i Musik-Lexicon, uppgifva olika hans
födelseår; men med antecknande af det mest sannolika
året, skall jag omförmäla hvad man i allmänhet vet om
denne ovanlige konstnär, tillika vidröra vissa
omständigheter under hans lefnadsskiften, samt sista aftonen af hans
jordiska tillvaro, hvilka hittills icke varit allmänt bekanta,
dervid ej öfverskridande anspråken på den grannlagenhet,
som i ömtåliga fall bör anlitas.

JEAN BAPTISTE EDOUARD LOUIS CAMILLE DU
PUY var född år 1773 Detta år synes ligga sanningen närmast. I ”Svenska theaterminnen”
uppgifves år 1767, i tvänne Konversations-Lexica 1770, i "Nordisk
Conversations-Lexicon” samt Musik-Lexicon 1773. Vore första uppgiften den rätta,
så skulle Du Puy då han år 1799 förvistes från Sverige hafva varit vid 32 års ålder, enligt den andra åter 29, och efter den tredje 26. Jag såg honom ofta år 1799, då han var en helt ung man. (födelsedagen icke bekant) i byn 
Corselle nära Neufchâtel. Hans fader uppgifves hafva varit
föreståndare för ett grufverk i nämnda by. Han njöt sin
första uppfostran i Genève, och då hans ovanliga anlag för
musik tidigt framtedde sig, blef han helt ung förflyttad
till Paris, der han erhöll undervisning i violinspelning af
Chabran och i pianoforteinstrumentets konstnärliga
behandling samt musik i allmänhet af Dussec. Man kan
bedöma hans der tagna framsteg och den förvånande
skicklighet han vunnit då man erfar, att han redan vid 16 års
ålder (år 1789) utnämndes till Konsertmästare hos Prins
Henrik af Preussen, som, residerande i Rheinsberg, kring
sig samlade utvalda konstnärer. Du Puy, som af Prinsen
synnerligen omhuldades, åtföljde honom till Berlin,
begagnande der undervisning i komposition af Fasch. Sedan han
i 4 år tjenstgjort hos Prins Henrik, företog Du Puy flere
konstresor i Tyskland och Polen, gaf konserter, och vann
såsom skicklig violinspelare stort bifall öfver allt der han
lät sig höra. År 1793 kom han hit till Stockholm, gaf i
sällskap med en annan af den tidens skickliga violinister
Möser (sedermera Förste Konsertmästare i Berlin), flere
konserter, der desse begge Virtuoser med utomordentligt
bifall uppträdde. Det berättas såsom särdeles
karakteristiskt, att nämnde konsertgifvare, som bodde tillsammans,
inöfvade sina violinduetter på morgonen, sittande hvar i
sin säng. Åhörande vänner, som vid sådana tillfällen varit
närvarande, hade funnit samspelet förträffligt. Efter
Mösers afresa mottog Du Puy som Violinist en anställning i
Kongl. Hof-Kapellet och ingick sedermera som
premiersångare vid Kongl. Operan, under det han tillika
tjenstgjorde i Orchestern som Andre Konsertmästare. — Han
invaldes den 21 November 1795 till Ledamot af Kongl.
Musikaliska Akademien. Eftersökt såsom deltagare uti många
på den tiden i enskilda kretsar tillställda sångarefester,
der hans utmärkta talent och sydländska liflighet bragte
konstnjutningen och munterheten till sin höjd, saknade han
icke likstämmighet på en tid, då frihetsifvern å ena och
hämningsbegäret å den andra sidan, ömsom tände, ömsom
ville släcka den eld som i Frankrike uppblossat. General
Napoléon Bonaparte började då sin bana som tidens
hjelte. — Hvem är det som nu visar ovilja och förundran
då han hör berättas, att mången ung man här i våra
sansade nordiska samhällen, några och sextio år före vår tid,
med hänförelse betraktade, hyllade och beundrade denne
”l'homme du monde” (”verldens man”), som en snillrik
deltagare i hans förvånande vapenbragder benämnde honom?
Tidpunkten var inne då den redan inledda stora europeiska
striden skulle fortsättas. Som anförare i mer än ett
fältslag, såg man å ena sidan den tappre Napoléon
Bonaparte och på den andra en annan också tapper härförare
general Suwarow. — Det berättas, att vid ett muntert
enskildt gille, egnadt att här gifva hyllning åt den
förstnämnde, hvars lagerbekransade bröstbild prydde bordet,
dracks med hänförelse hans välgångsskål, hvarvid Du Puy
utförde sånger, som andades frihet och höjdes till beröm
åt hjelten. Uti dessa sånger skulle de öfrige närvarande i
chör också hafva deltagit, under det man vidare på ett
mindre aktningsbärande sätt lärer hafva besjungit
Suwarow och hans fältlefnads enskildheter. Länge dröjde icke
innan det omförmälda Gillet, dess förehafvanden och Du
Puy’s hufvudrôl dervid blef bekant. En antydan att snart
lemna landet, blef följden af bekantblifvandet.
Underrättelsen om landsförvisningen, som snart vidt kringspridde
sig, väckte olika känslor, men i synnerhet mycket
deltagande för frihetssångaren. Dagen efter förutnämnda
antydan, gafs på Kong]. Mindre Theatern Operetten ”Lilla
Matrosen” i hvilken Du Puy hade titel-rôlen. Då under
en scen fadren uppmanar sonen (lilla matrosen) att följa
med på resan, svarar denne: ”Jag reser icke! Jag blir
qvar!” — Repliken utsädes af Du Puy med ett kraftigt
tonuttryck, som hade till påföljd de mest högljudda
bifallsyttringar af åhörarne. — Man kunde utan svårighet förutse,
att afresan härigenom skulle starkt påskyndas. Den
anträddes också påföljande dag. Sångaren for bort, till stor
förlust för konstnjutningen här i hufvudstaden. Han
åtföljdes af saknande vänners med beklagelser blandade
välönskningar.

Under en tid då pressen var bunden och yttranderätten
tillbakahållen, kunde sinnesstämningen gifva sig luft endast
genom skriftliga meningsyttringar, hvilka uti hundratal
afskrifter i all tysthet gingo ur hand i hand. En sådan
afskrift, funnen ibland äldre papper, återger jag ordagrannt:

”Verser af V. Skalden J. D. Valerius. öfver Concertm, Herr D. Du Puy.

”Res till en mera säker strand,
Der inga höga maktgrepp gälla,
Der endast brott — ej dygder — fälla,
Och låt det bli Ditt fosterland!”

”Res att den frihetshjelte se
För prisandet af hvilkens ära
Du dömdes straffets jern att bära
I harmen, åt Despoterne.”

”Res att den luften andas få,
Som lifvar dessa sälla bygder,
Der mensklighetens första dygder
Kring republikens altar stå.”
”Men glöm ej, älskade! de år,
Du njöt så glad med trogna vänner;
Och när Du fri en gång Dig känner,
Skänk dem som slafva ock en tår!”

***

En ny vändpunkt i Du Puy’s lefnadslopp inträdde då
han, efter sin hastiga förflyttning från Stockholm, år 1799
anlände till Köpenhamn, der han rönte ett välvilligt
mottagande, utnämndes till Konsertmästare i Hof-Kapellet och
Förste Sångare vid Kongl. Theatern. Då i anseende till
försvårade kommunikationer med utlandet, partituret till
Operetten ”Une folie” (Målaren och Modellerna) af Méhul
icke kunde från Frankrike anskaffas och uppförandet af
denna sångpjes högt önskades, komponerade Du Puy
musiken till en libretto af samma tendens som den
nyssnämndas, men med titel ”Ungdom och Dårskap.” Denna
Operett, sedan äfven här i Stockholm uppförd, vann i
Köpenhamn stort bifall. Du Puy’s deltagande i sällskapsnöjen
och hans husliga lif, underkastades mången omvexling,
sedan han år 1801 jemte flere andra artister ingått uti
den frivilliga lifjägarecorps, som organiserats för att med
de öfriga krigarne deltaga i Köpenhamns försvar. Men
han uraktlät icke att tillika möjligast uppfylla sina
tonkonstnärliga skyldigheter. År 1807 då det verldsbekanta
af engelska flottan anställda bombardementet af Danmarks
hufvudstad, med förstörelse, sorger och betryck hemsökte
denna olyckliga stad och dess innevånare, var Du Puy en
ibland de oförskräcktaste i försvaret. Han hade lofvat att
nedskjuta den förste engelsman som satte sin fot på
stadens mark, och han höll ord. Tapper och ledd af sin
ridderliga ande, utmärkte han sig vid många tillfällen, och
blef utnämnd till Löjtnant. Genom sitt föredöme lifvade
han hela Corpsen till mod och verksamhet. Hans ypperliga
jägaremarsch, hans storartade paradmarsch och förträffliga
sorgmarsch samt hans dryckesvisor, komponerade under
denna period, höras i Köpenhamn ännu med största
deltagande och äro högt uppskattade.

Sedan lugnet efterträdt oron och faran, fortfor Du Puy
att med ökadt nit sköta sina vanliga göromål inom
musikens verkningskrets, deltog i samlifvets förrättningar jemte
flera behagliga tidsfördrif, tills en ny romantisk episod i
hans på milda och vågsamma äfventyr särdeles rika
lefnadslopp, (som det berättas) åter tillskapade en brytning
uti fullföljden af hans konstnärliga verksamhet i
Köpenhamn. Nödsakad att lemna sin husliga härd Han hade redan år 1804 inträdt i äktenskap med en dotter till Kopparstickaren Muller. — Mera härom i de särskilda underrättelserna, sin anställning, och det land i hvilket han tillbragt tio år,
reste han år 1809 först till Paris, sedan år 1811 till
Sverige, vistades någon tid i Skåne och anlände 1812 åter till
Stockholm, der ett annat statsskick än det vid hans hastiga
affärd år 1799 herrskande, lemnade honom vägen öppen,
att, såsom på nytt anställd i egenskap af Konsertmästare
inom Kongl. Hof-Kapellet och förste Sångare vid theatern
sprida nöje och behag, under det han med största glädje
mottogs af äldre själsfränder, alltjemt förvärfvande nya
vänner och beundrare. År 1812 utnämnd till Kongl.
Hof-Kapellmästare, lyckades han genom sitt konstnärliga
inflytande, sin energiska hållning och sitt ordningsfullt lifvande
sätt vid anförandet, att öka nämnda kapells anseende, göra
det värdigt sin ställning inom tonkonstens område, och de
förträfflige Virtuoser, som utgjorde dess prydnad. Under
tvänne år inöfvade Du Puy i violinspelning en af våra
nuvarande utmärkta Kompositörer, som sedermera
inträdde såsom ledamot i Kongl. Hof-Kapellet. En lika
förtjenstfull som minnesvärd handling, hvars välgörande
påföljder skola visa sig så länge en ädel omtanka för lättnad
i den åldrige Konstnärens lefnadsomsorger bibehålies, var
stiftelsen af Kongl. Hof-Kapellets pensionskassa, som genom
Du Puy's kraftfulla och bevekande åtgärder, understödde
af liktänkte ledamöter af nämnda Kapell, år 1814
grundlades. Det närmare rörande denna kassa inhemtas ibland underrättelserna, efter
slutet af denna minnesteckning. År 1816 stiftade han en Orckester-Elevskola för
stränginstrumenter vid Kongl. theatern. Den bekante
Tenorsångaren Sällström hade endast af Du Puy erhållit
undervisning och öfning i sång.

Delande sin tid mellan orchestern och skådeplatsen,
uppträdde han icke sällan på den senare. Ibland de
sångpjeser, i hvilka han — som en författare yttrat — ”alltid
återsågs med förtjusning”, var Don Jouan den, i hvars
titelparti han mest hänförde. Han uppfattade det med den
konstnärlighet och ridderliga finess, parade med lättsinne
och öfverdåd, utom hvilken kombination denna
karaktersmålning blir dunkel och i saknad af det intryck hon bör
göra. — Jag har hört och sett mången annars värderlig
lyrisk sångare utföra Don Jouans parti, men aldrig så som
Du Puy både i sång, tal och åtbörder framställde detsamma.
Det var naturligt, med ett ord ett uttryck af hans egen
personlighet.

Till de festligheter hvarmed Sveriges och Norges
förening i November månad år 1814 firades hade, som man
minnes, en tillfällighetspjes benämnd ”Föreningen” blifvit
sammanskrifven. Musiken dertill komponerades af Du Puy,
som derför hedrades med Professors titel. Hans öfriga
kompositioner skola i det efterföljande upptecknas. Med
oförändrad liflighet och ständig verksamhet, förenade med
varmt intresse för sina värf i tonkonstens tjenst, värderad
som Orchesteranförare och Tonkonstnär, älskad af sina
vänner, förd af sin benägenhet till omvexling af föremål
för öm tillgifvenhet, lefde Du Puy ibland oss i många år.
Hans samtalsrum var en föreningspunkt för konstnärer,
personer af fin bildning och hög samhällsställning.
Konstvännen och den af qvicka infall blandade med en liflig,
ömsesidigt muntrande samtalsgång uppbygde
sällskapsmannen, trifdes gerna i detta konstnärshem.

Du Puy’s ovanligt starka helsa bröts under året 1819
af ett hårdt slaganfall, en följd af hans kroppskonstitution,
starka förkylningar, och en icke sällan hyllad alltför hög
diet. Han återvann väl någorlunda sina krafter och fortfor
att i alla afseenden vara verksam; men ofta nog
återkommande känningar af opasslighet oroade hans vänner och
ingaf fruktan, att de snart nog kunde komma att begråta
hans bortgång. Denna fruktan var icke ogrundad. Mot
vinterns slut år 1822 infann sig då och då ett hastigt
påkommande illamående, som dock mellanåt gaf efter. Den
starka kroppsbyggnaden motstod framhärdigt
sjukdomsanfallen. Du Puy arbetade mellan dessa anfall, följde sin
vanliga lefnadsordning, och var beredd att vid den
tillstundande Långfredags-Konserten anföra Orchestern. —
Men gränsen för hans verksamhet var utstakad. —
Tonkonsten skulle icke mer betjenas af en ibland sina högt
begåfvade idkare.

Du Puys sista lefnadsafton var belyst af det
romantiska skimmer, som icke sällan beskuggadt hade omgifvit
hans mångsidiga framträdande såsom konstnär, hans
behagliga umgänge som verldsman, hans värdefulla samlif som vän.

Den siste af hans manliga vänner, som före dödsdagen
såg honom, skall jag söka att beskrifva vårt möte, vår
spatsergång och vårt afsked.
En mild vårluft och ett herrligt månsken, förenade sig
med ett under denna årstid ovanligt lugn, att göra den 2
Aprils-afton till en af de behagligaste. Jag vandrade klockan
½ 10 ensam från Kongl. Wetenskaps-Akademiens dåvarande
hus framåt Stora Nygatan. Hunnen midtför ett då vid
denna gata beläget Schweitzeri, såg jag derifrån utkomma
Du Puy i sällskap med en nu äfven för några år tillbaka
afliden högt värderad Skådespelerska, som då tillhörde
hans närmaste omgifning. Gående på gatans motsatta sida,
ville jag icke besvära med min helsning, utan gick
långsamt och som jag trodde obemärkt min gata fram samt
vidare till Norrbro. Der upphanns jag af förutnämnda
spatserande, tilltalades af Du Puy, som sade sig redan förut
hafva igenkänt mig och önskade mitt sällskap under
fortsättningen af promenaden till Konung Carl XIII:s torg.
Jag följde med nöje. Under muntert och angenämt
samspråk, vandrade vi länge der fram och åter, vände tillbaka
och stannade, ännu inbegripne i samtal, utanför porten till
Du Puys bostad i Kongl. Operahuset vid Jacobs torg. Under
sista delen af vårt samtal, bemärkte jag att hans vackra
uttrycksfulla ögon rörde sig rullande med en feberaktig
hastighet. Då klockan i Jacobs kyrkas torn slog elfva,
tog jag afsked. Hvem kunde förmoda, att detta ”god natt!”
vore de sista ord jag skulle höra uttalas af denne efter 44
års förlopp ännu saknade vän? — Påföljande förmiddag
den 3 April 1822, besökte mig en också djupt saknad vän,
den frejdade Tonkonstnären Bernhard Crusell,
förkunnande med tårfulla ögon, att vår Du Puy klockan tre qvart
till sju samma morgon hastigt aflidit i följd af ett
slaganfall, hvaraf han träffats påklädd och stående kraftfull intill
sista lefnadsögonblicket. — Min sorgfulla öfverraskning kan
icke beskrifvas. Den liknade intrycket af en blixt, som
på något afstånd förkrossande träffat ett älskadt föremål.
Underrättelsen om detta dödsfall, spridde sig hastigt
kring staden. Vännerna samlades i den aflidnes boning,
för att ännu en gång, den sista, skåda de sköna
anletsdragen, som dödens kalla fläckt kommit att förblekna, men
skonat från att vanställas. En hårlock af den framlidne,
som jag ännu förvarar, erinrar ständigt om den sorgliga
afskedsstund, då jag för sista gången tryckte hans iskalla
hand.

Du Puys begrafningsakt i Jacobs kyrka den 20 April
klockan 4 eftermiddagen var värdig den saknade
Konstnären. Ett liktal på franska språket, hölls af d. v. Pastorn
vid Reformerta kyrkan de Fernex, sorgmusiken till en del
ur Mozarts Requiem utfördes med Orchester och Orgel af
Kongl. Hof-Kapellets ledamöter, sången af Kongl. Theaterns
solo-sångare och sångerskor jemte chör. Orgelläktarens
framsida var svartklädd, med silfverornamenter. Förste
Direktören för Kongl. Hof-Kapellet och Theatrarne Friherre
G. F. Åkerhjelm, ett antal högre funktionärer, några bland
den aflidnes medarbetare i Orchestern och på Skådeplatsen
jemte flere af hans vänner, deltogo i processionen. Efter
ceremoniens slut, beledsagades den begråtne vännens
jordiska qvarlefvor af flere tillgifne till Johannis kyrkogård,
der de anförtroddes åt hvilan.

Ett ibland de många uttryck af saknad, hvilka efter
Du Puy’s död så väl muntligen som i skrift läto sig
förnimma och lästes i Tidningen ”Allmänna Journalen” för
den 10 April 1822, skall jag här anföra:

”Redaktionen af detta blad har fått emottaga flere
minnesskrifter öfver framlidne Kapellmästaren Professor Du
Puy. Denna täflan att blomsterströ hans graf bevisar huru
mycket han som konstnär af allmänheten skattades och
kan i detta afseende ej annat än fägna musikens och
skådeplatsens vänner. Men om, som det heter i en af dessa
skrifter, då han fattade sin violin eller höjde sin stämma:

”Lifvet han tvang oss att hänryckte glömma
Och att oss tro på Elysiens strand,”

så skulle han äfven utan sin talang, genom sitt intagande
väsen, sitt glada lynne, sin lifliga framställningsgåfva, med
ett ord genom alla de egenskaper som göra sammanlefnaden
behaglig och som han i hög grad förenade, gjort sig
berättigad till en saknad, som med rätta kan egnas den
utmärkta mannen. Ganska få äro de konstnärer, som, äfven
inom det enskilta lifvets krets, förstå att göra sig lika
älskade och beundrade som inom konstens. Herr Du Puy
var en af dessa få, och detta förklarar den saknad hans
alltför tidiga bortgång väckt hos vår allmänhet.”

Jag hade skrifvit följande, i sammanhang med
förestående uttryck åt offentligheten lemnade klagan:

Lyran har tystnat: — de himmelska toner
Sväfva för minnet i hviskande ljud;
Och med Serafernas vingade bud,
Höja de sig öfver stjernors regioner.

Hemskt, med stormvindens fart, flög härjaren fram utur natten,
Svängde sin hvinande glaf: död var dess rysliga ljud.
Snart den Thalia! mot din och Euterpes gunstling sig vände,
Sänkte sig djupt i hans bröst: Vänner! han är icke mer! —
Så en skördares hand de mognade frukterna plockar
Och med sitt byte förnöjd, skyndar till aflägsna land.
Grafvens nattliga lugn nu kring den älskade råder:
Glädjens lysande hem sorger och mörker bebo.

Men jag hör din stämmas silfver ljud.
Hur de gjuta tröst i vänners hjertan;
Van att tjusa bort den mörka smärtan,
Följer hon ännu vår känslas bud:
Dock! — förgäfves denna mildring gifves:
Snillets eld i ögat slocknat har
Och för alltid tystnaden blott trifves
Kring den boning, som förr glädjens var.

Till sitt yttre var Du Puy begåfvad med en skön mans
lyckliga företräden. Ehuru liten till växt, visade hans figur
ett plastiskt behag i hållning och rörelser. Hans
anletsdrag voro regelbundna och skönt karakteristiska. Hans
hufvud hade den vackraste form och hans ögon, ur hvilka
själens eld skimrade, uttryckte vid många tillfällen
meningen af skaldens ord:

”Tjusande låga,
Ljufva begär;
Utom din plåga
Ingen sällhet är.”

Men från dessa eldiga ögon utslungades icke sällan
blixtar, hvilka, under en vredgad sinnesstämning, hårdt
träffade föremålet derför. Vid ett tillfälle då såsom recett
för Du Puy gafs sångpjesen Ungdom och Dårskap, i
hvilken han utförde ett af hufvudpartierna och derefter följde
en stor Ballet, benämnd ”Jenny eller inbrottet i Skottland”,
till hvilka båda Du Puy komponerat musiken, skall den
första pjesens musik icke hafva utförts till hans belåtenhet.
Något missnöjd dermed, satte han sig efter sångpjesens
slut i Orchestern, för att sjelf anföra musiken till Balletten.
På ett ställe i denna musik inträder hastigt en paus, som
rätt iakttagen är beräknad att göra stort intryck. —
Basunisten, som hade sin plats tätt inom Orchesterns vestra
dörr, råkade af brist på uppmärksamhet att försent falla
in i slutsatsen. — I stället för den imponerande tystnaden
under pausen, hördes en stark basunstöt. — Du Puy
kastade en blick på den felande basunblåsaren, som deraf så
träffades att han förlorade fattningen, föll baklänges,
nedtrycktes af basunens öfvervigt mot den sannolikt ej
fullständigt tillstängda Orchester-dörren, och försvann med stort
buller. Detta skedde inom ett ögonblick. — Du Puy fann
sig genast och gaf tecken till Orchestermusikens
fortsättning, så att publiken icke kunde märka den ovanliga Coup
d'Orchestre som inträffat.

***

Betrakta vi Du Puy’s uppträdande i samfundslifvet, så
visar han sig deri lik en medeltidens ”Minnesänger.” I
sina eldiga och sköna sånger återgaf han bragdernas,
frihetens, ömhetens, glädjens och behagens olika, men sanna
uttryck. Tapper och lätt att hänföras till handling, var
enviget ej för honom främmande. Hyllning åt konsten och
de sköna, kunde räknas bland hans käraste sysselsättningar.
En varm och trofast vänskap, egnade han sina själsfränder.
Hans samtal på flere språk, bevittnade en mindre vanligt
bildningsgrad, en hastig uppfattningsgåfva, åtföljd af
fyndighet och behag i uttryck. Men häftig till lynnet,
uttalade han skoningslöst sin mening, utan anseende till
personen. Älskad och åtnjutande en varm tillgifvenhet af de
fleste medarbetande konstnärer och underhafvande,
förglömdes hans stränghet af dem som hade förmåga att inse
rättmätigheten af hans förfaranden.

Jag har nu sökt att framställa en bild af Du Puy’s
personlighet, hans romantiskt skiftesrika lefnadslopp, hans
försvinnande ur konstnärskretsen, — från klagande vänner
och beundrare. Det återstår att upprepa det vittnesbörd
konstgranskaren åt honom lemnat och särskildt anteckna
de flesta tonverk han sammanskrifvit, de sångrôler han på
skådeplatsen utfört samt några biografiska underrättelser.

Följande få ord innefatta ett värdigt och sannt
bedömande: ”Ypperlig Orchesterchef, melodirik, bildad och
behaglig tonsättare, omtyckt violinspelare, oöfverträfflig
dramatisk sångare och skådespelare i den lätta genren och i öfrigt
af ett intagande umgängessätt, var han allmänhetens
synnerliga gunstling.” Musik-Lexikon, utgifvet af Leonard Höjer, sid. 111.

En Lyra har tystnat: — Dess himmelska toner
Förnimmas af minnet i hviskande ljud;
Ty re'n med Serafernas vingade bud,
De svingat sig upp öfver stjernors regioner.

Men anden för på lätta vingar
Sitt verk till efterverldens hamn;
Bevaradt uti minnets famn,
Det åter nya frukter bringar;
Må hvad han gaf ett vittne bli.
Af snillets skapande förmåga,
Af toners makt, af känslors låga,
I oförgänglig harmoni.

***





I.
Af de tonverk Du Puy sammanskrifvit och om
hvilka kännedom vunnits, kunna nämnas:

I Kongl. Theaterns Musik-Bibliothek finnas förvarade
följande af honom komponerade Musikalier.

-------------------

Kyrkomusik.

Till Enke-Drottning Sofia Magdalenas begrafning.

» H. K. H. Hertig Joseph Frans Oscars myndighets förklarande.

» Konung Carl XIII:s begrafning.

» Konung Carl XIV Johans kröning.

» Enke-Drottning Hedvig Elisabeth Charlottas begrafning.

Opera.

Björn Jernsida (ej fullbordad, utan endast första och en del af andra
akten).

Talpjeser med musik.

Agander och Pagander, Komedi med sång i 1 akt.

Balder, Allegoriskt Divertissement i 1 akt.

Engelbrekt, Tragedi i 5 akter (Melodramer).

Föreningen, Tillfällighetspjes i 1 akt.

Félicie, Opera Comique i 3 akter.

Hamlet, Tragedi i 5 akter (Melodramer).

Jenny Mortimer, Melodrame i 3 akter.

Sömngångerskan, Komedi i 2 akter (Melodramer).

Tyska småstadsboerne, Komedi i 4 akter (Melodramer).

Ungdom och Dårskap, Komedi med sång i 2 akter.

Balletter.

Festen för den gamle Generalen, Pantomim i 1 akt. (Första
kompositionen efter Du Puys återkomst till Stockholm).
Jenny eller engelska inbrottet i Skottland, Pantomim i 3 akter.

Stråtröfvaren eller ädelmodiga Soldaten, Pantomim i 1 akt,
samt åtskilliga ballettnumror.

I Köpenhamn komponerade.

Ungdom och galskab (på Svenska: Ungdom och Dårskap), Komedi
med sång i 2 akter.

Félicie, Opera Comique i 3 akter.

Anm. Dessa sångpjesers partitur finnas upptagna ibland dem som förvaras
i Kongl. Svenska Theaterns Musik-Bibliothek.

Dryckesvisor.

Jägare-marscher.

Parad-marsch.

Sorg-marsch.

Ballettmusik för framl. Hof-Ballettmästaren Bournonville d. ä.

Polonaise, D-dur.

Andra dels tryckta, dels i handskrifter förvarade
kompositioner.

För Violin: flere Duetter, Quartetter, äfvensom Konserter för en eller
tvänne Violiner.

» Blåsinstrumenter, åtskilliga Konserter.

» Pianoforte ensamt, flere Salonspjeser.

» Sång, med eller utan pianoforte-accompagnement: Arier, Romancer,
Duetter, Terzetter och Quartetter.

***




II.
Uppgift på de Pjeser och Röler, i hvilka framlidne
Professor Du Puy uppträdt å Kongl. Theatrarne
i Stockholm:

Pjesen	Afbrutna Concerten....................... Rôl Lindorff.

»	Adolf och Clara.............................. »	Adolf.

»	Agander och Pagander......................... »

»	Don Juan..................................... »	Don Juan.

»	En Egendom till salu......................... »	Ingeson.

»	Félicie...................................... »	L’Orange.

»	Figaros bröllop.............................. »	Figaro.

»	Gifta Ungkarlarne............................ »	Florville.

»	Joconde...................................... »	Joconde.

»	Johan af Paris............................... »	Johan.

»	Lilla Matrosen .............................. »	Adolf.

»	Nya Egendomsherrn............................ »	Frontin.

»	Richard Leyonhjerta.......................... »	Blondel.

»	Tante Aurore................................. »	Valsain.

»	Unga Arrestanten............................. »	Blinval.

»	Ungdom och Dårskap........................... »	Ros.

»	Värdshuset i Bagnières.......................  »	Edmont.

»	Två Ord...................................... »	Officern.

Han uppträdde för sista gången å Kongl. Stora Theatern den 23
Januari 1822 uti »En egendom till salu.»

I Köpenhamn uppträdde Du Puy å Kongl. Theatern
i följande Pjeser ooh Rôler:

Pjesen Don Juan............................ Rôl	Don Juan.

»	Föregifna skatten..................... »	Crispin.

»	Vattendragaren........................ »	Armand.

»	Ungdom och galskab.................... »	Ryttmästarn	Rose.

***




III.
Biografiska och konstnärliga meddelanden:

Underrättelser om åtskilliga af Du Puy's
lefnadsförhållanden, af Kongl. Förste Kammar-Musicus, Direktören
Herr A. F. Sohwartz ooh andra Tonkonstnärer
benäget meddelade.

Edouard Du Puy var född år 1773 i byn Corselle nära Neufchâtel.
Vistades från sitt 4:de till sitt 13:de år i Genève. Kom 1786 till Paris,
der han af utmärkte lärare erhöll undervisning på violin och fortepiano.
Han gjorde så hastiga framsteg, att han redan vid 16 års ålder antogs
till Konsertmästare hos Prins Henrik af Preussen, hvilken tjenst han
innehade i 4 år. Derefter företog han konstresor, och vann derunder
ett namn som Virtuos på violin. Kom år 1793 till Stockholm, och
anställdes samma år som Andre Konsertpiästare vid Kongl. Hof-Kapellet.
Han invaldas den 21 November 1795 till Ledamot af Kongl. Musikaliska
Akademien. Den 1 Mars 1799 fick han med bibehållande af sin plats
inom Kongl. Hof-Kapellet anställning såsom Sångare vid Operan. Men
redan i November samma år måste han lemna riket för en politisk
förseelses skull. Han begaf sig då till Köpenhamn, der han var
Konsertmästare och Lyrisk Aktör vid Kongl. Theatern intill 1809, då han
förvistes från Danmark. Derefter vistades han i Paris till hösten 1810,
då han återvände till Sverige, hvarest han lärer någon tid hafva
uppehållit sig i Skåne. Efter ankomsten till Stockholm, blef han å nyo
anställd vid Kongl. Operan, både som Konsertmästare och Lyrisk Aktör,
samt den 1 Oktober 1812 som Kapellmästare. Hans kontrakt med Kongl. Theater-Styrelsen, stäldt på 10 år, blef genom döden förkortadt sex månader före dess slutliga bestämmelse. Enligt detta kontrakt var årliga lönen som Kapellmästare 1,200 och som Lyrisk Aktör 1,200 R:dr Banko.	F—z B. Erhöll senare Professors
titel. År 1816 stiftade han en Orchester-elevskola för stränginstrumenter
vid Kongl. Theatern. En ibland våra utmärkta Kompositörer, Direktören
m. m. Herr Franz Bervald, begagnade under en tid af nära 2:ne år och
till dess han blef anställd som Ledamot af Kongl. Hof-Kapellet, Du Puy’s
undervisning och öfningar i violinspelning. Tenorsångaren Sällström erhöll
af honom allena sin undervisning och öfning i sång. Du Puy var äfven
en ibland stiftarne till Kongl. Hof-Kapellets Pensionskassa, som
grundlades år 1814 medelst inbetalningar för konsertbiträden, men hvartill
hvarje Kapellist först från och med den 1 Januari 1817 började erlägga
årliga afgifter. Denna Pensionskassas delägare, till antalet 50, började först den 1
Januari 1817 att (sotai här ofvan finnes anfördt), betala afgifter till kassan.
Den redan år 1794 stiftade Kongl. Hof-Kapellets Enke- och Pupill-kassa,
hvars delägare då voro 55, sammanlades med förutnämnda Pensions-kassa
år 1833. Vid slutet af år 1864 utgjorde kapitalfonden 221,923 R:dr 54
öre R:mt. Antalet af delägare var då 58. Pensionerade delägare 17,
Enkor och Barn 18. — Högsta pensionsbeloppet utgick med 1,200 R:dr
och det lägsta med 300 R:dr R:mt årligen.

Pensionsklasserna äro fyra, nemligen:

1	klassen,	med	1,500	R:dr	R:int	för	Kapellmästare.

2	»	»	1,200	»	»	»	Förste Konsertmästare.

»	»	»	900	»	»	»	Den förste vid hvarje instrument.

3	»	»	600	»	»

4	»>	»	400	»	>»	S. Du Puy dog af slag den 3 April 1822, efterlemnande
Enka, som intill sin död i Köpenhamn den 5 September 1831 åtnjöt
pension från Kongl. Svenska Hof-Kapellets Enke- och Pupill-kassa.

***

Underrättelser benäget meddelade från Köpenhamn.

Du Puy blef här i Köpenhamn år 1804 gift med en dotter till
Kopparstickaren Müller. I detta äktenskap föddes Sonen Edouard och
Dottren Elise. Fru Du Puy, boende här i staden, afled den 5
September år 1831.

Den här ännu qvarlefvande Dottren minnes, att då det hus familjen
bebodde måste öfvergifvas under det fadren var på vakt, hade hon, som
en åttaårig flicka, räddat hvad hon kunde bära, nemligen fadrens violin
samt partituret till ”Ungdom och galskab” (som den på Danska språket
benämnes), hvarmed hon ensam vandrat genom gatorna till
Arsenalshamnen, der många husvilla sökte skygd.	E.

Som Violinspelare utmärkte sig Du Puy i den lätta briljanta stilen,
genom färdighet, smak och en förträfflig intonation. Hans sångmetod
var helt och hållet fransk, och hans röst, som var en hög baryton, ganska
behaglig. De högre och lägre tonerna, bildade medelst falcetten, satte
honom i stånd att utföra både tenor- och baspartier, hvarföre han också
till lika grad hade tillegnat sig Elleviou’s och Martin’s répertoire.
Sålunda briljerade han icke allenast i ofvannämnda rôler, utan äfven i alla
Kunzen’s (Dansk Kapellmästares), Schall’s och framför allt d’Alayrac’s
och Geétry’s operor, hvilka på den tiden voro starkt en vogue. Hans
spel (på skådeplatsen) var i det hela spirituelt men »kallt», hvilket
bidrog att gifva hans Don Jouan en prägel, som måhända ingen annan
sångare har förmått att gifva denna märkvärdiga karakter. Hans uttal
i danska dialogen, var starkt betonadt af en främmande, nemligen svensk
accent.

Han bildade flere värderliga Opera-elever, bland hvilka Hr Funck,
M:lle Liebe och Hr Carl Bruun, utmärkte sig genom musikaliska och
dramatiska föredrag. Det var här i Köpenhamn som Du Puy fattade
den dristiga tanken att skrifva en ny musik till Méhul’s lokaliserade
”Une folie”. Han förstod att i denna mästerliga komposition förena en
viss nordisk nationalform med den mest sprittande franska prydlighet,
och man kan icke betvifla att ”Ungdom och galeskab”, i hvarje hänseende
öfverträffar sin förebild.	B.

För sina talenter var Du Puy i Köpenhamn eftersökt i alla kretsar
och hade många vänner, hvaraf ett par då han lemnade Danmark följde
honom ända till Altona. Man värderade högt hans personliga mod, då
han tjenstgjorde som Lifjägare under bombardementet. Hans militära
lefnadsbana vid nämnda Corps (som ibland sig hade upptagit en mängd
andra Artister), var betecknad icke allenast genom den tapperhet han
visade vid utfallen år 1807, utan ock genom det lif han införde i hela
samfundet och hans flera vackra kompositioner, hvaribland må nämnas:
ypperliga dryckesvisor, jägaremarscher, den storartade paradmarschen
och den förträffliga sorgmarschen, hvilka alla ännu ständigt utgöra en
vigtig del af våra (danska) musikaliska skatter.

Såsom ett curiosum bör bemärkas, att då Du Puy förmedelst sin
”raskhet” under kriget blef utnämnd till Lieutenant, måste han, för att
skona porte-epéens ära, icke mer uppträda som Opera-sångare.

B. och E.

***


