
CARL LINNÆI

MED: DOCT: och BOTANIC: PUBL:
KONGL. AMMIRALITETETS MEDICI.
KEYSERLIGA ACADEMIENS andra DIOSCORIDIS.
CORRESPONDENT af FRANSKA ACADEMIEN.
LEDAMOT af SOCIET. REG. SCIENT. SUECIÆ.

TAL,
om
Märkwärdigheter
uti
INSECTERNE,
hållit för
WETTENSCAPS ACADEMIEN
uti
AUDITORIO ILLUSTRI,
då
FÖRSTA PRÆSIDENTSKAPET
aflades
1739. d. 3. October.
*
På Wettenskaps Academiens befallning uplagt;
*
STOCKHOLM, Uti det Kongl. Tryckeriet
Hos Directeuren Pet. Momma.
M D C C X X X I X.




Fråga Diuren ock the skola lära tig,
Ock Foglarne under Himmelen the skola säga tig,
Ock tala med Jordene och hon skal lära tig,
Ock Fiskarne i hafwet the skola förkunna tig.


Job xii: 7.





Mine Herrar

Alt hvad den Alsmäktige Skaparen inrättat på Wårt jordklot är giordt med så undersam Ordning, at ei et enda fins, som ei behöfwer et annats bistånd till sitt underhåll. Jordklotet sielf med Stenar, Malm och Grus, näres ju och födes af Elementerne; Wäxter, Trän, Örter, Gräs och Mossar, växa af jordklotet och Diuren änteligen af växterne. Alla desse på slutet förvandlas åter til sine förste ämnen. Jorden är plantans föda, Plantan Matskens, Matsken Foglens och Foglen ofta Rofdiurets; åter förtäres på slutet Rofdiuret af Roffogeln, Roffoglen af Matsken, Matsken af örten, Örten af jorden; Ja Menniskan, som alt vänder til sin nödtorft, blifvver ofta Rofdiurets, Roffoglens, Roffiskens, Matskens eller jordens föda. Så går alt i Kring.

Är altso hvart och et skapadt ting ei endast skapat för sin egen skuld, utan fast mer för andras skuld: Tigrar, Loar, Biörnar, Filfraser, Räfvar, Harmeliner &c. måste bära fram sina dyrbare Skinn, androm til nytta. Hundar måste hela dagen ut at jaga Rådiuret eller Haren, at menniskan må nyttia dem till sin födo, sielfva hafva de minsta vinsten af sit arbete. Gräfsvinet drifver Kaninen utur sina miner, menniskan til tienst; Hästen, Elephanten, Camelen måste bära de tyngste börder; Oxen draga plogen; Koen miölka; 

Fåret bära fram ul; Renen draga Achian; Svinet och Igelkotten plöja jorden; Mullvaden upkasta myllan at gräs och örter i henne lättare må kunna så sig; Falcken fånga Foglar åt menniskan; Hönan föda oss med ägg. Tuppen upväcka oss om första morgonen; Giöken och Lärkan om dagen; Trasten om morgonen och aftonen; Näktergalen om natten för oss siunga och quäda. Påfoglen glimma med sine gyllene fiädrar at fägna våra ögen.

De mäste Foglar såsom Storkar, Traner, Hägrar, Giäs, Svaner, Änder, Starar, Bofinkar måste flyttia årligen om våren til oss i norden; ömsa sine quartér mot hösten åt de södre verldsens länder, at de måge falla flere folkeslag i händer.

Fiskarne måste fly från det säkra hafsens afgrund hvart åhr up til de osäkre strander, upstiga i floderne, fara från den ena stranden til den andra efter månader och dagar, at de hoptals måge af diuren, foglar och oss fångas.

Wrakfoglarne hundrade tals ställas i leder på flacka siöarne, såsom en not moste drifva fiskarne til stranden, at de där lättare af oss fångas måge. Fiskmåsarne hela dagen flyga öfver vatnet, at gifva tilkenna hvar fisken under vatnet ligger förborgad. 

Syrinamiske Flugan lysa om natten, at vi af des Lius se måge. Silkesmasken spinna så long tråd, at vi måge klädas. Biet med så stor möda hopsuga honung för vår läckra tunga.

Hafwet sielf genom ebb ock flod dageligen kasta til stranderne högar af Snäcker, Ostror, Hummer, alt til menniskians och diurens tienst.

Ja låt oss menniskor gå til oss sielfva ock vår egen inrättning, så få vi icke då se det samma. Siöfolcket med mycken äfventyr förtro sit dyraste lif de brusande hafsvågarna, at det en annors vinst framföra må. Soldaterne upoffra sit hiertblod och endaste Lif för sine Landsmäns frihet ock välfärd. Embets personer förnöta sin hela lifstyd uti andras tienst. Regerande försaka sin egen frihet, tid, nöie och krafter, för menighetens bästa. Giruge försambla det en ander skall förslösa. Föräldrar med möda hoprifva det barnen ofta lät 
utkasta. Ackermannen plöga, så ock skiära den säd til minsta vinsten kommer i hans egit visthus.

SIC VOS NON VOBIS.

Här afse wi, MINE HERRAR, uti denna Werldsens, af Skaparen sielf giorde Hushåldning, hur al ting skapat är ei för sig sielf, utan ock äfvven för andra. En vis man slutar här af den skuld sielfva naturen giör oss skyldig til i alt vårt väsende. Bör altså en stark använda sin styrka til andras hielp; En vis til andras underrättelse; En lärd til at andra undervisa. Slutet blifver då detta, at de krafter skaparen en vis förlänt bör den använda, ej allenast at tiena sig sielf, utan mer och mäst andra; tiena altså och älska sin nästa som sig sielf, annars är han ovärdig den formen han fådt och ei en bonus vir, som dem använder emot sin skapares vilja och inrättning. Sedan denna verlden så undersam Oeconomie fådt, at hvar och en blef skyldig tiena andra; fölgde här på at och flere komma tilsamans at tiena i et och samma ändamål; många krafter hoplagde uträtta det som flere krafter särskildt ei kunna åstad komma.

En och en särskildt skulle svårligen åstad komma en Kopparplåt, om han Berget bryta skulle, vatnet afleda, malmen vinna, upfodra, kallrosta, sulbruka, vändrosta, smälta, gora, hamra, falsa, utklippa, och prägla skulle.

En och en för sig skulle näppeligen upbygga et stort Slot eller stenhus, om han grunden legga, Kiällarne upgrafva, leret sambla, tegelen slå, dem bränna, kaken tilreda, väggarna upmura, huset täcka, inredet snickra, fenstren förfärdiga och alt förse skulle

En skulle näpligen allena styra et Orlogs Skiep öfver det brusande och stormande hafvet til Ostindien.

En Soldat Soldat i sänder skulle svårligen öfvervinna land och rike. En allena ei styra land och rike, om han sielf alt regera skulle; men alt detta giöra flere med samblad hand och kraft lätteligen.

Et Bi skulle ei giöra menniskan så stor nytta med vax och honung, som nu flere arbeta til sammans. En Silkesmatks skulle ei gifva nogon klädning, men flere lätt. 


Så är det ock med alt i hela Naturen, i alla Konster och vetenskaper, at då nogot dråpeligt och stort skal åstad kommas, måste det ske med mångas tilhielp. Hur många tusende moste ei arbeta at giöra en Konung mäcktig, et land lyckeligt och en Nation stor? Alla Wettenskaper hafva uparbetats med fleres svet; som doch hastigast kommit up, då fleres krafter tillika vältat stenen. Här af Mechanici hafva för en lag: VIRES UNITÆ FORTIUS AGUNT.

Jag har altså, MINE HERRAR, talt om vårt ändamål af Naturen, först at tiena andra, sedan at tiena andra med samblade krafter; kommer nu at visa hvar med vi förnembligast böra tiena, som är med den lem, med hvilken vi öfvergå de andre diuren, och blifvit ädlare. Intet har större hierta än det oförskräckta Leyonet; intet spänstigare has-senor, än Haren; intet miukare fötter än den noga kiennande Apan; intet segare ådror än de seglifvade Grodor och Ormar; ingen Fogel större ögon än den i mörkret seende Uglan; Ingen större öron än den nogast hörande Nattskierran. Ingen större maga än den frossiga Spinnelen. Så har Naturen försedt hvart och et släckte af diuren med större organa, som naturen villat gifva större gåfvor och krafter i något måhl. Ibland fyrfotade diuren har ingen fått större Hierne än Elephanten; ibland Foglarna än Papgojan: ibland fiskarne än Hwalen, dem och Naturen giort liksom slugare. Ingen af desse doch har fått så stor Hierne som menniskan i hvilken vi fast tro, en odödelig Siäl hafver sit säte; emedan såsom från Hiernen alla nerver utgå, som stå under vår egen vilja. Låt oss altså rät bruka vårt förnuft med hvilket vi excellera, och med hvilket vi öfvergå de andre: Gud har ei klädt menniskan som diuren; vernuftet kläder henne doch, som upfunnit hundrade slags pälsar. Naturen har intet gifvet oss rifvande klor, och glupske tänder som Tigrar, men förståndet lärdt dela kiöt och ben bätre än de.

Wi hafvom ei fåt den styrka som Elephanten, men Wettet lärdt tämja den starkaste.

Wi hafvom ei fåt så snält lopp som Haren, men snillet lärdt fånga den snällaste.



Wi hafvom ei fåt framfötter at grafva genom jorden som Mulvaden, men eftertankan lärt genomgrafva hårda helleberget.

Wi hafvom ei fått fenor och spol som Fiskarna, doch har vår järna lärt oss simma til bägge Indierne.

Wi hafvom ei fått vingar som Foglarne, doch har uträkningen lärdt taga neder foglen utur Skyen.

Wi hafvom ei fåt ögon skarpe som en Lo; men omtankan lärt genom Tuber se fläckar i planeterne och genom microscoper se ådrorne i lusen.

Wi hafvom ei fåt så rytande måhl som Leyonet, doch lärdt genom Tubas stentorias, klåcker och stycken, dundra, mer.

Wi hafvom ei fåt hörsel som vilsvinet, doch genom Tubam acusticam förmå höra nogare. 

Är altså förnufftet det ädlaste Gud och Naturen gifvet menniskan, hvar med vi så högt ofvergå alla andra skapade ting; bör vi altså det bruka och upbruka.

VIVITUR INGENIO, CÆTERA MORTIS ERUNT.

Wi bör alså, MINE HERRAR, tiena andra; tiena andra med samblade krafter genom förnuftet. Nu frågas hvar på förnämligast vårt förnuft bör ställas? Jo, ponera en verld vara så skapad och beprydd som vårt jordklot nu är; ponera ock at där på stäldes en Adam, med sådane sinnen som vi ägom, äfven sådant förnuft, som sluter efter sinnen, då faller i hans utvärtes sinnen intet annat än astra, Elementer och Naturalier. Desse tre allenast gifva honom alt hans tarf och visa honom til den alt ting så underligen inrättat. Moste altså vårt förnuft vara rätt användt, då det ställes på vårt uppehälle och sedan på den det gifvit; ty vänder jag mig til Astra, under hvilka jag lefver, dem betraktar såsom en Mathematicus: Ach hur högt har icke en Alsmäcktig Gud satt sit säte, som så oräkneliga solar och jordar styrer. Vänder jag mig til Elementerne hvilka jag lefver, dem betänker såsom en Physicus: Ach store Gud hur full är verlden af tina äro. Vänder jag mig til Naturalierne, 

af hvilka jag lefver, dem ransakar som en Lithologus, Botanicus, och Zoologus: Ach hur ser jag i hvar trå Guds alvisa finger; 

Här äro de tre objecter vårt vernuft med samblade krafter bör tiena hvar annan med; Desse bör vi lära och använda; ty här igenom få vi vårt uppehälle och hälsa; här igenom förundra vi skaparens alvishet och almacht; här få vi det rätta nöje för siäl och sinne. Jag blefvo för långsam om jag i dag skulle tala om alt hvad naturen för ögonen lägger; men Eder gunst ock bevågenhet, MINE HERRAR, lärer doch tillåta mig, at på en liten stund gå in i den Lunden, i hvilken Naturen inneslutat de minste kräken; jag skal skynda mig tådan at jag ej må mishaga Edert tålamod och förspilla Eder tid.

Här, i desse små, och af oss ach! så förachtade kräken, kan vi finna de störste Naturens mästerstycken. Desse så små och nästan inga, prisa, fast med stum mun, högre sin Alvisa Skapare än alle de andre ting. Den förvetna menniskan har dem doch så mycket förgiätet, at ingen vetenskap i verlden så litet är uparbetad, som den där lärer egenskaperne och kennedommen af detta släcktet; fast än desse små kryparne varit mäcktige ibland de odödeligas skara öfversätta Engelsmännernes Lister; Holländernes Svammerdam; Tyskarnes Frisch och Fransmännernes Reaumur. Men doch fast alla desse, så väl som Aristoteles, Gesnerus, Aldrovandus, Shonefeldus, Jonstonus, Jungius, Blanckard, Merret, Joblot, Columna, Levenhoek, Gœdart, Meriana, Bradley, Hoffnagel, Albinus, Wallisner, Petiver, Willughbey, Rajus, och månge flera, hafva så mycket omgåts med insecterne, dem så noga undersökt, har ingen af alla vetat skillia detta slächtet från fyrfotade, Foglar, Fiskar, och Skridfä eller vermes genom nogot vist kiennetekn. Kräftor blifvit räknade för fiskar som doch äro insecter. Hippocampus blifvit kallad för insect, som är fisk. Medusæ, Cochleæ, Lumbrici, ja alla Zoophyta ock Ostrocodermata blifvit räknade för insecter, som doch äro Skridfä eller vermes, intils jag i Systema Naturæ utropade at endast alle insecter hade antenna 
ock at deras scheleton var intet annat än deras epidermis eller hud. Ach undersamt med pansarskiortor alt betäkte, här igenom fåt så stor styrka ock så ifrån utvärtes våldsamheter bevarade. Ach hade en Elephant den styrkan i proportion af sin storlek som en Torndyfvel  äger, skulle han kasta öfverända de störste trä som bönestielkar, ja skuffa berg och klippor.

Ser här på Insecternas undersamma upfostran, hur olikt barnet är ynglingen, bägge hur olike Föräldrarne. En alt för dråpelig metamorphosis. Här blifver en krypande, sextonfotad, taggot, löf frätande, grön Marsk (Eruca) förvänd i en hängande, ofotad, slät, fastande, förgyldt Puppa (Chrysalis); denna förbyt i en flygande, sexfotad, luden, honung-sugande, brokot Fiäril (Papilio). Hvad större under i naturen! En Person skal gå fram på denna Natursens Skodeplats med så olik matsk; Vi förundre det högt, men när vi närmare se på, är det ei mer under än at Kyklingen kläckes utur sit ägg; endast den åtskildnad, at ungens tre ägghinnor Sprickia och falla af på en gång, men hos desse den ena en tid efter den andra; ty då yttersta skalet affaller är det en matsk; då andra affallit ock huden hoptorkats är det en Puppa; och änteligen när det tredie skalet affallit är det en Fiäril.

Vi se här så många hundrade slag och familier, dock har hvart och et släkte, sin egna och så undersamma Physiologie, Anatomie och Oeconomie, som nogonsin de störste diuren. Ach när skal en gång de tider komma, som alt detta uptäcka för menniskorne!

Vi förundra Loars och Ormars skarpe ögon, och Uglornas som se i mörkret, men få se på Spinlarnes (Araneus) otta ögon i en skalle; eller på Brömsarnes (Tabanus) ögon, af hvilka hvar ett har många små ögon uti sig, in om det store ögat.

Våra ögon mättas ej nogsamt at se på Hiorten med sine skiöna grenige horn, men vända sig ej en gång åt Ekoxens (Lucanus) store, grenige, glatte, iholige horn, 
skiöne, som coraller, dem diuret utspänna ock hopkrama kan, hvilket aldrig Hiorten förmår. Torndyflens (Scarabæus) horn med des grenar, som hopläggas kunna, såsom blad i en bok mödar vi oss ej om at se på. Vi förundra Stenbockens långe horn, och Gazellae mångringade, men se icke på Timmermannens (Cerambyx) horn; som äro några gånger längre än hans hela kropp, ei heller på Fetmatskens (Meloë) horn som bestå ut af Leder, som et pärleband. Hur få kienna väl Vatulusen (Monoculus) hvars horn äro de undersammaste i naturen, ty de äro grenuge som händer, utsträkte som armar, med hvilka creturet kastar sig hit och dit i Vatnet.

Elephanens stora och långa snyte är oss et under, men Sädesmatskens (Curculio) longa snyte, styft som et horn, med en liten mun ytterst i des spitz, är oss ei värdigt se på. Alla som sedt Västindien vetta tala om et fyrfotadt diur utan tänder (Myrmecophaga, urfus formicarius), som har en lång tunga, med hvilken det super och til sig drager Myror; men få veta tala om Fiärilens tunga, som hopveflas som en rullfiäder, eller Myggets (Culex) tunga, som både kan sticka som en nål, och suga, som en antlia.

Leyonets ock Hajens grufvelige glupske kiäftar, anse vi med fasa; men intet Trollsländans (Libellula) Kiötlöse och många Kiäkar, som faseligare äro bland desse åboar, än Leyonets på jorden eller Hajens i vatnet; ty hon fångar alla de insecter som henne fara förbi, hon biter af deras benläggar, som hästen strå. Harens och Ickornens snälle Fötter förundra vi, men ei huru Loppan (Pulex) giör luftsprång; eller huru Gräshoppan (Locusta) hoppar til kryssa, eller hur Wattnspringaren (Tipula) dantzar torfotad på vatnet, eller hur Watnbaggen (Gyrinus) löper rund på vatnet, eller hur Knäpparen (Notopeda) giör caprioler på ryggen, eller hur Aftonmyggan (Hemerobius) dantzar hoppdans öfver kierren; eller hur Wäggspinnelen (Araneus pariet.) springer horizontelt ifrån väggen, fångar flugan, faller dock ei perpendiculairt neder på jorden, utan horizontelt åter kommer på väggen tilbakas.


Se Fiärillens (Papilio) store, skiöne, blommerade och målte vingar; öfver alt spånlagde med små enkla fiädrar; de lyfta honom hurtigt i luften hele dagen; de trotsa Foglarnes undersamma flykt och påfoglens skiönaste fjädrar; han har fyra vingar, det ingen fogel ärnåt af naturens mästare. Har väl nogon Fogel ännu lärdt pipa med vingarne som Mygget (Culex); eller bromba som Humblan (Bombylius); eller skrika med vingarne som Gräshoppan (Lokusta) och Syrsan (Gryllus)? Hvilken Fogel bär sina vingar så upräte som Fiärelen (Papilio diurnus), så flate som stora Myggan (Tipula); så nedbögde som Askpiesken (Phalaena), hvem har fåt för dem så härligt foder som Spanska fluggan, eller vingarne så nät hopveklade, som örnmatsken (Forsicula).

Ser hur alt för undersamt Biet inrättat sin hushåldning; hur en Vise (Rex apum) eller hona älskas af så många Watnbi (Fucus) eller hannar; hur många tusende Arbetsbi (Apes) eller snöpingar dem betiena, hur sälsamt bygga de icke sina kakor; hur afdela de ei sina honungs sexkantige pipor, så nät at ingen Lantmätare dem nogare skulle kunna uträkna.

Ser Wespan (Vespa) hur hon förskantzar sina hemvist med den ena lösa blåsan öfver och inom den andra, endast med en liten öpning på nedersta sidan, hvar igenom allenast en i sänder kan inkomma? Hur ställa de icke vacht vid ingången, at ei någon fiende må inkrypa.

Ser Myrans (Formica) oförtrutna arbete; hur hanerne hopetals sorgfri få flyga ut, at endast förnöja sig; hur arbets myran som en slaf hela dagen måste träla, bära hem vinter föda, timber, och sola sina linnebarn.

Men ser på hur undersamt Slupvesper (Ichneumones) bygga sina nästen; andra af dem lägga sina ägg innom Eklöfvet, sielve Eken måste frambringa et stort rödt tiokt Galläpple, at deras barn ei må förgås. Andra af dem lägga sina ägg i Aspträdets qvistar, då det moste frambringa en röd ärta till barnets vagga. Andra af dem lägga sina ägg i knoppen af videbusken, då sielfva videt moste frambära 
skiöna stora Rosor, som et rosenträd; andra af dem på törnrosens quistar, då Törnbusken måste framte en luden Sömntorn. Andra på Hieracium, Pulmonaria gallica dictum, då denna ört måste frambringa et litet hus til form af en mus. Andra änteligen på Löfmatskarnes rygg, där ungarne upväxa hoptals och i stället för Fiäril blifver af matsken, många Ichneumones.

Ser på Curbma (Oestrum) en ludin Fluga i fiellen, hur hon hela dagen flyger öfver Rhenarne, de däremot fly åt snöbergen, sparka med föttren, uprätta up öronen, alt stadigt ackta sig för den lilla i luften sväfvande flugan; hennes enda tanka och åstundan är, at få släppa et litet ägg neder på Rhenens rygg, som där utkläckes, fräter sig genom Rhenens hud, där bor vintren öfver, flyger följande åhr ut,  iklädande sig modrens särk. Så sker ock nästan på Boskapen med deras Bromskulor.

Ser på huru mest alla fyrfotade diur hafva sine egne Löss (Pediculus). Foglar sine, fiskar, ja sielfva insecterne ofta sina löss, alla skapade på olika sätt. Redi, som dese upritat i sin tractat de animalculis viventibus in Animalibus vivis kan visa Eder hela hopen af dem; jag vore och i stånd visa många andra på våra svenska foglar, om tiden tillåte.

Ser på träden hur ock de hava sine egne löss; på alträdet ser vi hela grenarne täkte med et hvit fiun, eller ull; men då vi nogare betrakta  är det idel insecter med ludne lurfvige stora hvita svansar, medelst hvilka de sig betäcka at foglarne ei må äta up dem. I Engeland fick jag en hop rara trän från America, då jag seglade derifrån til Holland fant jag på det ena trädet en sälsam lus, hvars maka jag aldrig tilförene sedt; jag bevarade henne ifrån kiölden och vädret, hon fördes med träden i Clifforts orangerie, där förvarades af mig som en raritet; men efter några veckor, och för än jag visste et ord af, hade hon förökt sig öfver hela vinterhuset; besmittade sedan genom träns öfverstyrsel, Amsterdams och Leydens Botaniska Trägårdar med många andra.

Böcker och Bräder hafva ock sina egna Löss (Pediculus pulsatorius), hvilka då de komma i et maskstungit bräde 
eller hohl, där sittia ock knäppa som et litet uhrverk; Bonfolket och barn som hörat, mena det vara tomtgubbar eller vettar.

Watnet har ock sina Löss (Monoculus), som föröka sig ofta så otroligt, at hela vatnet blifver rödt, hvar af ofta hela torpen i Holland trodt vatnet vara vändt i blod medelst et underverk.

Ser Spinlarne (Araneus) hur somlige bära hela säcken full med ägg på sin rygg, där äggen utkläkas; såsom på syrinamska grodan.

Ser Syrsevadens (Gryllotalpa) underlige och store händer, hur fort han med dem graver sig gånger i jorden, quickare än nogon Mulvad eller Canin.

Ser hur Mygget (Culex), Dagflugan (Ephemera), Aftonflugan (Hemerobius), och Trollsländan (Libellula) Flyga hela dagen öfver vatnet, at där nedlägga sina ägg, som ut[k]läkte i vatnet, måste lefva under vatnet, så länge de äro Matskar, men så snart de fåt vingar drunkna, om de en gång nederfalla i det våta.

Ser på den stora Flugan (Musca) hur hon söker orent vatn, ock hur hennes matsk hänger på en lång svantz hvilken håller sig til vatnbrynan, och hur matsken på den drar sig up och neder i vatnet, såsom på en spira.

Ser hur Spyflugor (Musca canaria) lägga sina ägg på kiöttmaten och hur oräkneliga ägg en enda fluga värper. Men tron dock icke at det är sant hvad alla tala denna tiden om Matskar i menniskans kropp (Ascarides); de säga oss at matskarna utkläckas i magen af flugornas ägg. Nei ingalunda: ty först föda våra gemene flugor lefvande ungar och ei ägg; sedan skulle intet matskarne i magen kunna sig föröka utan af ägg med mat nedsvälgde; ty intet insect kan afla och föda förän det genom gåt sin förvandling och kommit til sista graden. hur skola flugor kunna paras och värpa i magen? och för det tredie äro matskarne i magen och tarmarne ei Insecter, utan vermes, ett helt annat slägte.

Åskoder hur kiärligen Trollsländerne paras och säger mig om venus förordnat hos nogot slägte lika gifto-lagar. 

En kiär man flyger och svänger hit och dit i luften med sin tvåklöfde stiert, som ser ut som en tång; så snart han får se sin maka, nappar han henne med stierten om halsen, hon fölier efter tvungen, som Hönan Höken; och på det hon må skiuta honom ifrån sig, böjer hon stierten i krok under sig til mansens bröst [just där Venus förgiömt han kierleks pilar], ock altså liksom med våld öfvervinnes utan våld.

Ser Kräftan, (Cancer) som är ett med de störste insecter (då Hummeren inräknas), hur hon har oräknelige ägg i sitt lif, men efter nogra dagar alla äggen utvärpte hängandes under hennes stiert; Hannen der emot har tvänne Kiärleks pilar, det intet Fyrfotat Kreatur, ingen Fogel eller fisk fått. Ser hur den kräftan man Eremit kallar upsöker ödelagde Snäckehus, dem inkryper och bebor, at dess hudlösa Svants, om hvilken hon rädd är som biörnen, ej må skadas af utvärtes våld; rullar altså med sig detta lånta hus, som Diogenes sitt fat. Ser på Kräftans lungor fästade under des stora Bröstskiöld; ser des undersamma munn mit på bröstet, straxt ved magen; ser des hårde ögon; des undersamma gång, des store händer; des förnyelse hvart åhr, då hon kläder af sig sin förra hud och skahl.

Ser den kortlifvade Dagflugan (Ephemera), hur hon långa tiden lefver under vatnet en matsk, men utkläckt til ett flygande och fulkommigt kreatur, ei lefver mer än ett enda dygn, på hvilket hon sig förnöja, paras och äggen afbörda måste.

Ser hur Siömatsken (Phryganea) bekläder sig, den tiden han vistas hos fiskarna sina glupske fiender, med allehanda slags boss, barr, strå eller löf, at fiskarne ei må blifva henne varse och aldeles upäta; här af den henne ser under vatnet liggande skulle snarare tro, at hon vore en rutin quist, än en lefvande aftonfluga.

Ser Malet (Phalaena) på tapeten, hur han är täkt med en liten strut, giord af det finaste håren på klädet, i hvilket han lefver och bor. Så snart denne matsk giort sin strut färdig är han emedlertid blifven större, at han i honom 

ei kan få rum, måste altså skiära up sitt hölster på ena sidan, sätta i honom en skarf; han har ock ei väl fullkomnat denna kihl, förän han åter emedlertid blifvit alt för tiok, at han på andra sidan måste öpna hölstret och skarfva; så förökes hans värk dageligen och stundeligen, som Zizyphi sten. Lägger ock för matsken åtskilliga klutar af olika coleurer, blifver hans klädning brokot som en Harlequin.

Ser hur en stor del Flugor lägga sina ägg uti bladen på svinmolla (Chenopodii Subcutanea) ock andre, där äggen utkläckas in i bladen, blifva matskar, krypa emellan nedra och öfra sidan af bladet, giöra i det bleka gångar, som mulvaden på jorden, utan at vara bare, för vädret eller foglar utsatte. På samma sätt har sig och Jndianernes Folium ambulans, hvilket bedrog de gamble, som skulle i Jndien finnas Trän, hvars blad krupo som lefvande diur; ty matskarne, som i desse blan ligga, räcka ut föttren på ena sidan, och där med gå de täckte och inneslutne i bladet.

Ser på Orangie Lusen (Pediculus arb.), som ännu är konstigare än Hvalfisklusen, ser des stora matsk och lilla kräk, så sällsamt til skapnad och hushåldning, at intet är underligare.

Ser hur Myrelejonet (Formicaleo) bor i sanden, utan dricka, nögdt med litet mat; I sanden grafver det sig neder, at ei Foglarne må det upsvälja, giör der uti en liten helt brant hola, som hade et ägg der i varit nedtrykt, under hvilkens centrum denna matsk ligger; när nu Myrorne gå fram, komma på denna holans brädd, falla de neder liksom i Varg-gropen och blifva til rof.

Ser hur Fettmatsken (Meloë) låter et fett ledvatn uhr alla sina knä och leder, så snart man honom rörer.

Ser hur honorne af Liusmatsken (Lampyris) om sommarnättren lysa i buskarne, brinnande af kiärlek, en eld som intet upfräter, men endast gifver deras män anledning at låna eld. Jag vill ej gå bort til Syrinamiska Liusflugan, som bär fram för ögonen på sig en stor lyckta. Jag vill ej häller 
besvära der upgrafva mångfotan (Scolopendra) utur jorden, at se hur hon gifver gnistror ifrån sig, som en kat struken på ryggen i mörkret.

Ser hvad underligt mariage Naturen inrättadt bland Bien, Myror och Gråsuggor (Oniscus), hur många Snöpingar, nogre män, en Uxor communis. Kan väl någon finna hvarföre Naturen giort männerne flygande ibland Liusmatkarne, Myrorne, ock nogra Fiärilar; där man skulle tycka at där det födande creaturet haft vingar, hade släktet vidare skolat utspr[i]dts.

Ser hvad grymma Klor har icke Kräftan, Scorpionen, Vatn Scorpionen  ock Scorpionspinnelen (Hepa) !

Tänken efter de faselige Scorpionernes stiertar; Biets och Gettingens gadd; Watn oxens, (Hydrocantharus)och många Spinlars tänder, med hvad grufveligt förgift i dem giömmes.

Ser de underliga Watn-Scorpioners, Watn-oxens och Watn-rodarens  ådror, och hur de dem draga på sälsamt sätt.

Ser Silkesmatskens (Bombyx) långa tråd och sponad, och huru han sielf sig innebygger.

Ser på Spinnelens (Aranea) konstiga nät; des Residence i nätets medelpunkt, at han må kiänna den minsta fluga, som rörer des minsta sträng. Hur han går från den ena husets vägg til den andra, utan at röra tak eller golf. Ser huru han går up i luften, utan vingar, up til skyarne, öfver de högsta torn, utur vår åsyn. Ser hur fila divae Virginis täcka åkrarne om vårtiden, endast af Spinlar giorde. Ser hur mongfald hvar tråd är i Spinnelens nät; hur tråderne äro hopfäste. Ser hur han hela dagen vakar på rof, och rofvet inspinner, och hur han sielf endteligen, der han ertappas af sin grymmaste fiende Slupvespan (Jchneumon), utan all nåd dödas.

Ser hur mäst alla vexter halva sine egne Insecter och mest hvar matsk (Eruca) sin egen planta at lefva af; Wi se doch, at en del matskar lefva af flere slags örter; men alla desse slagen tyckas doch äga en Kraft; Kanske at matskarne således kunne lära oss örternes kraft i Medicinen.

Hvem upfinna kunne hur Apulien befrias motte från Tarantler; Indien från Scorpioner; Norland från Mygg; Lapland från Curbma; Bontorpen från Syrsor; Finland från Torraker; Paris från Wägglös; Barn från Hufvudlös; Lagårdspigor från Loppor; Hästar från Bromsar; Trägårdar från jordloppor; Fruchtbärande träd från Matskar; Kläder från Mått; &c. Mån han intet vore all heder och belöning värd?

Nu är tid strida mot Torrakanerne (Blatta), ett skadeligt röfvande partie, som kanske först förskrefvit sig från America ock Surinam, där de kallas kakerlacki, hvar ifrån det practicerat sig öfver til Europa, förökt sig och gått genom Turkiet, Rysland, Finland; men 
nu redan förmärkas lönligen uppehålla sig i Stockholm. De svarte tiufvar gå om nättren endast på rof, äta up skor, kläder och mat, besynnerligen bröd, det de förtära, lemnandes skorpan hel och oskadd. 

Mera skulle jag visa om tiden och Edert tolamod ei misbrukades. Ser på den matsken af hvilken Brömsen (Tabanus) kommer, som ligger i vatnet, är icke han mer seglifvad än någon oxe.

Låter Malpigius anatomicera Silkesmatsken (Bombyx) för eder, se hur stor under i honom, här är doch mer i de andre. Låter Svammerdam anatomicera Lusen för Eder, då i skolen tilstå, at det är det accurataste verlden sedt. Låter Reaumur visa Eder Erucam processionariam, och de andre insecternes uptog och hushåldning. Låter Frischen beskrifva för Eder de andra almänne kräken. Går genom de Mönster-rullar iag upsatt (efter hvart och ett insects famjlie) i Act. Lit. Svec. 1738. på de insecter af mig här i Fäderneslandet igenfunnits uti 10 åhr. En annan gång V. D. skal jag tilsättia deras Synonyma.

Här är ett fält för alle Curieuse som vilja se under och något nytt det ingen förr sedt. Denna del är oss lemnad föga rörd af förfäderne. Den lust har, hog, vett och quickhet, pröfve den här. Här finnes säkert det som är sötare än honung, segare än silke, rödare än Cochenilles men den som här til lägger handen moste hafva tolamod, roligt sinne, fult uppehälle, han måste giöra observationer i långa tider och ej hastigt.

Tiden är förfluten, MINE HERRAR, ty sluter jag.

Desse äro altså de GUDS värk, i hvilkas åskådande vi oss öfva skole. 

Desse värkan af den Gudomeliga konsten och machten, på hwilka vi böra anwända våra ledige timmar. 

Gud har ju fördt oss hit i verlden, som är på så oändeliga sätt beprydd. Han som gifvit oss ögon at detta se, har ock der med befalt oss betänka hvad vi se. 

Törs jag altså säga at den försmädar Guds Lag, som säger at denna kunskap är onödig, ty den mig skapat har ock skapat dem. 

Låt oss använda den tid, andra förslösa på giästbod, spel, dryck och prat, at endast se desse Släckter an, så skal tiden oss vara nogsam tilräckelig. Wi hafva ei fått kort lif, men giort det kort. 

Menniskian är och derföre skapad at hon skulle beskoda skaparens Wärck, och då hon admirerade Creaturet ock där igenom ärkiänna des mästare, här besynnerligen, där 

INGA UNDERWÄRK ÄRO STÖRRE ÄN DE MINSTE.

Sådane Skaparens och Natursens under äro oräknelige, den är visast som de mästa vet: deras kiännande föra oss til Skaparen, til oss sielf, til vår näring ock uppehälle. Ej allom är gifven lika hiernans styrka, ei lika vilkor, ei lika tider och tilfällen at arbeta up nyttige vettenskaper. Mycket uptäckes dageligen hvars nytta man ej ser. Många träd planteras i åhr, hvars fruct ej ärnås på många åhr. Ho hade trodt at när Camerarius giorde försök om aflelsen hos örterne, at på samma grund hela Botaniquen skolat nogonsin blefvit bygd. Prisade altså Alexander Magnus den gambla utlefvade Gubben, som planterade Dadlar til Palmträd, hvilka ej kunne bära fruckt i hans tid, utan endast 

För efterkommande.



Änteligen efter en så lång fred: sedan så många härliga inrättningar blefvit giorde i Fäderneslandet; sedan vår Nation begynt täfla med de yppersta om vett ock lärdom, fägnar jag mig lefvat den dag jag sedt mine egne Landsmän pröfva sine krafter, grunda en Academie, förnämligast at dermed tiena sin egen Nation. Edert namn, MINE HERRAR, som denna inrättningen åstadkommit, blifver och bör blifva odödeligit. J hafven visat Eder hurtige, oförtrutne, Patriotiske ock Ädelmodige, som utan vedergelning villat upofra Edart vett, svett och tid, endast til publici tienst, och efterkommande til eftersyn.

I har, MINE HERRAR, Ledamöter af Wetenskaps Academien, antagit mig til Eder första Præsident, och dermed giort mig den heder, iag erkienner för den aldrastörsta i hela mit lefvernes lopp. I hafven tolt mig gierna; I hafven vist mig den heder och lydna, som detta vigtiga kall fodrat; I hafven bistådt mig i råd och öfverlägningar; I hafven med Eder omsorg uphulpit Academiens välfärd; I hafven flitigt och oförtrutit sammanträdt i Academiens ännu späda dagar. Eder mildhet hafver ei tilräknat mig de ovana syslor, hvilka Academien mig anförtrodt. Jag hembär för alt detta den tacksamhet ett rent sinne vet sig vara skyldigt til, ock aflägger nu härmed den angelegna beställning jag i runde fyra månader förestådt; jag aflefvererar här den specification på alla de af Academien beslutne måhl, som under mitt Præsidium blifvit afgiorde; tillika med förtekningen på alla dem som til Membra blifvit antagne, och de observationer som inkommit eller approberats; jag updrager alt detta, efter Academiens constitutioner, til Herr Capitain Trivald, en så värdig man, den Academien til Successor och Academiens andra Præses kallat och utvaldt.




