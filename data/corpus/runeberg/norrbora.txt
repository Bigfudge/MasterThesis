
﻿ELF NORRBO
RALLARE
OCH LITET TILL


STOCKHOLM 1909AKTIEBOLAGET LJUS




============﻿ISAAC MARCUS'BOKTRYCKERI-AKTIEBOLAGSTOCKHOLM1909============


﻿“INTERNERAS.“

Ja, roligt var det då inte, det här. Ligga och
titta i taket i timmatal och höra blåsten yla i
glesa nåt.

Dubbla väggar — gubevars, ja ... När 
fyllningen runnit bort och stora torrkvistar fallit ur!
Surt virke, som krympt ...

Skulle hon kunna göra sig ledig och komma
i dag? Ovisst nog. En tjänare den ... Men hon
måtte väl ändå ... håhå! ... — ändå komma.

En sådan bostad, en sådan bostad! Han såg
sig omkring.

Utskottsbräder med sågspån emellan, ett 
kaminelände i ett hörn, ömsom rödhet och ömsom iskall.
Sängen, han låg i, en hafsihopspikad lår och bordet
några hopslagna halfanntumslappar, som en nådig
försyn släppt skrubbhyfveln öfver.

Sommartiden tittade små blodfattiga grässtrån
opp genom golfspringorna. Hade man tur, kunde 

man få se en liten ödla kika fram genom ett 
kvisthål, vrida på hufvudet hit och dit i tydligt 
undersökningssyfte, därpå kila som en pil tvärs öfver golfvet
till något annat hål. Råttorna togo saken mera
praktiskt och sågo sig gärna omkring litet i lokalen,
i händelse någon brödkant fanns inom lukthåll. Ja,
så rallare han var, men den här bostaden var då
för trist.

»Epidemisjukhus» stod det på ingenjörens 
inventarielista.

Rallarne kallade kåken rätt och slätt 
»kopphuset». Det var enklare och någon mening i, 
eftersom den förste gästen här hade smittkoppor. — 
Dog här också, för rästen. — Att sköterskan, ett
krut till kärng, kom att heta »Koppan», var ju
själffallet, liksom att alla, som lyckades komma med
lifvet från en sejour i inrättningen, hade genomgått 
en »ympning».

Nu hade Måsse stenhuggare hamnat här. — — 
Gifterin ...? Typusen ...? Koläran ...? Store
dö’n ...? — Hvad visste han? Något särskildt
styggt var det ju, annars hade väl han som andra
kommit bort i det vanliga sjukhuset, i en 
bondgård opp i byn.

Och vinter och kallt!

— Interneras! hade doktorn sagt — interneras ...
och vinkat på Koppan, som kom framtassande och
neg och neg.


– Håll rummet något kyligt, hette det vidare,
medicin kommer med postskjutsen om måndag.

Så kom Måsse hit. Ugnen var glödröd om
da’n, från fönsterrutorna rann det i bäckar ned på
golfvet, och det var ett os och en hetta, så en
kunde gå åt.

Posten kom, men ingenting till Måsse. Koppan
gick ned till förrådet; något måste väl karl’n ha.
Hon stod ju inte till svars med annat. Fick också
– en hel halfstopflaska full. Af den hällde hon
upp åt sin patient i en träsked; det var inte värdt
knussla, ty i förrådet fanns mer; och i hvad fall
som helst, nog hade »byggnaden» – själfva statens
järnvägsbyggnad – råd att bestå medicin till en
sjuk arbetare.

Så’nt där »interneras», tänkte Måsse, och drack,
fast det smakade gräsligt. Det brände som smält
bly. Patienten riktigt kippade efter andan.

– Här är nog hett inne, tänkte sköterskan
och erinrade sig just doktorns order. Hon 
föresatte sig att inte lägga in mer kol på ett bra tag.

Tvi, sicken medicin! gastade Måsse.

– Är det starkt, så gör det nog godt me’,
tröstade gumman. Han ska bara va’ snäll å ta in
nu, så blir han snart bra!

Måsse stenhuggares tjocka mässingskronometer
pickade på en spik strax öfver näsan på honom.
Då timvisaren krälat fram till 9 på kvällen, skulle
det ta’ litet blygt, liksom hänsynsfullt i det rostiga
dörrlåset. En något skygg röst skulle väl fråga
Koppan:	»Kan jag gå in?» ... Hvad tiden var
odrägligt lång.

Bom! ... Bom! ... Sprängskotten dundrade ute
på linjen. Dessemellan klungo borrslagen så 
taktfasta. Fyra — fem borrar i schakten, men alla
släggor i takt, precis, som de setat på ett snöre.
Sjuk och eländig som han var, kunde han dock
inte låta bli att gnola en borrvisa, i takt med
slagen :

»En resa från Amerika te Engelann jag geck — 
ett bref ifrån min broder, så sorgelit, ja' feck.
Han skrifde: goda broder, ja' dig berätta kan,
att nu så har di flecka fått en ann te fästeman — 
 fästemaaan».


Det fanns en hel hop andra borrvisor också,
de allra värsta på jorden, med ord så fula, så det
kröp i ryggen på vanliga människor. Men nu
var han sjuk, så nu passade det inte att sjunga
sådant, inte.

Herre Gud, ja ...

En rallareman äter hårdaste brö’ ...
... Hårdaste brö’ ... hårdaste brö’ ... hårdaste
brö’ ...

Så där låg han och idisslade, tills ljudlikheten
mellan »brö» och »dö» kom att smyga sig in i örat. 


Då hajade han till, vidskeplig som han var.

Brö — — dö ... Herre Gud, skulle han nu
dö! Han, unga, starka karl’n. Dö från kamrater
— och från Hanna! ...

Inte! Dumheter. Måsse stenhuggare dö? — 
Prat.

Men så ringde det igen: brö — dö.

Halft i förargelse, halft i rädsla började Måsse
svära och domdera. Koppan in och gräla:	Han
skulle bara hålla sig i skinnet och vara stilla,
annars ... Därmed pinade hon i honom ännu en
sked ur buteljen.

Det lugnade.

— Här är nog allt för varmt, muttrade gumman, 
han tål det inte, han har nog feber. Hvarpå
hon resolut hämtade en sopskyffel och krattade ut
de halfbrända kolen ur kaminen. En timme 
därefter var den rostiga besten alldeles iskall och fönstret
tjockt af frost.

När så Koppan kom in i skymningen och tände
stearinljuset i kvartersflaskan på bordet, var 
sjukrummet nog så kyligt, ja säkert mycket kallare,
än doktorn afsett.

Sjuklingen kröp ihop under fällen, som 
lyckligtvis förstärkts med ett hästtäcke. Klockan 
närmade sig 8, temperaturen minus 30, ty blåsten pinade
på och föste in kylan genom hundrade springor,
plus kaminröret.


Om en timme! tänkte Måsse — — — och så
dåsade han bort.

En stund senare tassade steg i snön, och en
kvinna trädde in till Koppan.

Det blef förstås ett litet tankeutbyte mellan de
två, inledt af sjuksköterskan.

— Jaså. Du skäms int’ komma, du. Ensam.

— Kan dä göra er nå’ illa?

— Fästmö åt en rallare! Schsss!

— D’är min sak.

— Spörjs nog — — fram i sommar ... hähä.

— Man sköter en hvar sitt, och därmed jämnt.

— En sköter så lagom, se’n en sitter ensam
i e’ backstuga mä en onge ... — Var’sgo å stig
på bara! ...

— Tusen tack — — för all omtanke.

Hon försvann in i sjukrummet, den sistkomna
— Måsses käresta —, men kom snart åter ut till
Koppan.

— Int’ ska’ väl karln ligga å frysa ihjäl, eller
hur?

— Hör nu, ja’ unnanber mej ... Kanske ho'
ska lära en gammal, praktiseranes människa vårda
sjuka ... En pattschent, som brinner i värsta feber,
ska ligga kallt — va sa ho’ nu?

— Va’ ärve för smörja i flaska därinne? Luktar
som ...

— Nej, nu går’e för långt ...


Koppan sprutade eld både med mun och ögon.
Den andra uthärdade inte slik eruption utan drog
sig hastigt in i det s. k. sjukrummet.

Här var kallt som ute, men Hanna vågade
inte tända upp, hur gärna hon velat det. Sjuklingen
sof, stönande och oroligt. Hon satte sig tåligt
ned att vänta med ett litet paket väl doldt under
schalen, för Koppan. Han skulle väl vakna snart,
så att ...

Men han vaknade inte; och inte ville hon störa;
sömnen var nog nyttigare för sjuklingen än hennes
smörgåsar och de andra småsakerna i paketet, anade
hon. Det var att vänta bara.

Om en stund började den sjuke yra. Febern
hade gripit honom. I långa mumlande ramsor,
under fasligt pustande. Sjuksköterskan tillkallades,
och de båda kvinnorna hade ett styft arbete med
att hålla honom kvar i säng-lådan, så som han
fäktade och väsnades. Slutligen lugnade han sig
något i armar och ben och började föra ett 
begripligare språk.

... Är stubinerna klara ..? Ja, ro hit me’ 
tändaren då ... Elfva skott — så många hinner en
väl inte tända på en gång ... Men ta hit i alla
fall ... »Se-opp-här-ska-tändaaas» ... Så—undan! ...
Där ... å där å där — fort ... å där ... å där ...
— — Hva nu ... Jag kommer inte undan? ...
Släpp, slääpp! ... Å Gud, hjälp’! ... Jag sitter ... 
﻿
ju fast... Å nu smäller det. . . Småsten ryker, å
jag slits i trasor , . . åjåjåj . . .

Jaså du . . . Har jag inte spader, sa’ du? . .
Kanske ess duger, hva?. . . Tjyfstick inte, din 
djäfvel . . . För ser du . . . Drar du knif, Pelle bas? . . .
Ja, kom an du . . . För här ska du se — —
aj aj! Där feck ja ett djäkla nyp!... Ta hit
öl . . . Mer öl, säjer jag, annars . . . Jag tänder ell'
på futten . . .

De båda kvinnorna hade förgätit sin lilla dust
i kvällningen och turade nu vid sjukbädden. Ja,
i glädjen öfver att slippa vara ensam en så kulen
natt lät Koppan kaffekokarens stimulus flöda. De
lindade in sig i schalar och täcken för att härda
ut. Och Måsse-stackaren gick på:

... A! Ä’ dä I moer? ... Ja, jag kommer
nu . . . Jaa visst, från banan opp i Norrlann . . .
I har dä la smått — inget bränne . . . å, inget
bränne!. . . å inget kaffe . . . Men nu är eran Måsse
kommen hem, så att. . . se här, ska I få se . . .
alltihop ja, sexti reksdaler... Dä har ja spart
ihop te er, ser I . . . Äsch, se nu . . I ska då jämt
gråta . . Ta’et nu, moer! ... Ja ja ja ja, se nu, se
nu . . . Vi ska va’ glada, å ja ska spinga ve' te
er . . . Lella, lella rara moer . .

— Ta du dej en tår te, Hanna! Koppan var
nästan rörd. Båda hackade tänderna af köld. Det
tjöt i kaminröret — hu herre Gud, hvilken natt!

﻿Patienten yrade fortfarande. Ibland svor han
en salva öfver Koppan för hennes »le'a interneras»,
som brände opp hans inälfvor, och ibland ville
han dricka ut en hel sjö sådant, för det var så
hett och bra mot kölden, tyckte han. Ögonblicket
därpå kom han ihåg sin Hanna — —:

. . . Ack du lella vän . . . För allt du haft 
lessamt för din Måsse . . . Å, tror du inte jag vet,
hur folk gått på me' dej . . . »Ta inte en rallare,
hva du gör! Hellre den sämste hemsocknes än den
bäste ve banan» . .. Ser du, de ä arga på oss, för
vi ha klått deras kara! ... A så ha vi gjort andra
rackarstreck, så nog ha de orsak å va’ förbannade
på rallare allti...

— A Måsse! Inte ska du bry digom . .. 
snyftade Hanna. Men han hörde intet, kände henne
inte ens.

... Du min käraste lella fästemö, fortfor han,
alltjämt i yrsel, din Måsse ska bli en så’n bra kar'
te dej . . . Du ska få se . . . Jag kan få mej knog
på öfverti’, och så spar jag, ser du . .. Vi ska få
fina möbler . . . jaa, mahång å sådant å fullt me’
krucifixer på öfverallt. . . Å lella Hanna!... Om
jag kan? . . . Jag Måsse Johansson, kongelig rallare
ve statens banebyggnader — om jag kan!!... Du
ska få se! . . . Vi ska få’et bra, du . . . Så köper ja’
hus te oss en gång... vi flytta te stan ... där kan

du bli så fin fru, du vill . .. Fru Johansson ... fru
Johansson . . .

Hanna måste le genom gråten åt hans fantasier.

... Så kommer folk te vår dörr å rycker i ett
snöre å frågar: är frun hemma?. . . Hehehe . .. Kom
så å skäll! Kalle dej för »fru rallbusiskan» den,
som törs ... Tvi, de bränner i monnen... Å dä
bränner i magen... å ändå fryser jag — fryser
alldeles ihjäl ... Är inte den lea Koppan här? . . .
Ta hit en mugg ’extimeras’ eller va’ dä hette . . .
Dä blir för 50 öre alltså... å så en bra syp . . .
Sen ska du gå hem, Måsse, å inte va’ ute å sypa
dej fuller igen . .. Då gör Hanna slut me’ 
bekantskapen, ser du . . . å så kommer du in på 
koppehuset . . . där får du ligga å frysa ihjäl. . . å sen
häller de interneras i dej, din usslinge . . . Skål . . .

*

Det var öfver midnatt, och som de båda 
kvinnorna fröso erbarmligt, föreslog Koppan att Hanna
skulle gå in i vaktrummet och lägga sig en stund,
hvarefter de sedan skulle tura om och vaka hos
den sjuke.

Hanna gick. Men hon var knappast insomnad,
förr än Koppan smet efter, sjönk ned i en stol
vid spisen — och somnade.

Fram på förmiddagen någon gång började det
röras och prassla inne i vaktrummet. Man rusade

upp. Bevars! Ljusa dagen! Hur i herrans namn . . .
Och så in till den sjuke.

Han låg där lugn och stilla . . . mycket stilla.

Och blåsten pep i springorna och ylade i 
kaminröret.

*

Doktorn kom någon dag därpå. Han skickade
genast bud efter Koppan. Hon kom och fick 
redogöra för förloppet af sjukdomen. Som hon också
gjorde — medicinet, kylan och allt.

— Ja, det kom väl med posten, som jag sade?

— Nääj . . .

— Nå, hva' har ni då gifvit honom?

— Joo. . . de’ var . . .'e flaska från förråde som . . .

— Får jag se . . . gå genast efter den!

Koppan stultade af, full af dystra aningar. Kom
tillbaka och lämnade buteljen till läkaren med 
darrande hand och skälfvande hjärta.

Doktorn röt, så det skallade:

— Är ni förbannad, käring! Gaf ni karl'n in
liniment?

— Herre Gud! Jag hade ingenting annat, tjöt
Koppan.

Läkaren mumlade en ramsa om långa afstånd
och usla kommunikationer, otillräcklig läkarhjälp
och dåliga sjukstugor etc . . . Så var det slut med
den saken.


﻿
Måsses stoft flyttades från en brädlåda till en
annan. Därvid upptäcktes, att händer och fotter
voro förfrusna — förfrusna långt innan döden
kommit.

*

Det är ett par slädar, som plöja genom 
drifvorna, mot kyrkbyn.

Det är otäckt kallt för körsvennen på främsta
släden att sitta så där på en lång låda och inte
kunna gräfva ned sig i höet och fällarne.

I den eftersta åker en kvinna, omlindad med
täcken och schalar, förgråten.

En rallare — en bondpiga.


﻿PÄLSAR OCH MOLLSKINNSROCKAR.

Sålunda hade den gode Guden i sin vishet
täckts ordna det så, att betydligt 40-årige 
ingenjören vid statens järnvägsbyggnader, Jean Herman
Claréus, icke skulle få framhärda längre i brott
och stor ondsko såsom ungkarl.

Förty kom straffet öfver honom fram på 
högvintern, nederslog honom till jorden, förgörande
platt hans stolthet och hjärtas högmod så, som det
med mången gått och väl kommer att gå allt intill
tidernas ända, amen.

Nu ingår icke i denna lilla berättelses 
afvägning och utstakning att skildra »föremålet», ej heller
sättet, på hvilket gillerstickorna lömskades i offrets
väg, eller betet eller bulvanen, saxen eller hvad
annat, som hör till slika farliga varggröppers 
utrustning. Sån’t har för resten omtalats så många
gånger förut, så hjärtans uttröskande och 
uppmalande, att meriten i ett förbigående häraf bör 
betecknas värd sin ärliga honnör.



Alltnog: karl’n var i gropen.

Och nu skulle han på öfligt sätt och under
sedvanliga ceremonier undfå det i ty fall 
absolutissimo nödvändiga, stålsättande nya födelsens bad,
som gemenligen benämnes svensexa.

Karrioler och vagnar kommo skraltande från
norr och söder, äfvensom en och annan släde. Ty
det var i förslettet, med isgator här och där 
mellan barfläckarne och fullt före, där skog stod tät
vid vägen och skuggade. Ett tiotal åkdon — 
ingenjörer och deras gelikar inom räckhåll linjen
utefter.

I den storbondgård, där Claréus mot lämplig
hyra disponerade en nätt ungkarlslägenhet med kök
och hushållerska samt katt för hennes och hund
för egen del, var förstugan full af lådor, hvilkas
adresslappar buro mycket talande paranteser.
Exempelvis:

Till Ingenjören H. Hr J. H. Claréus,

Nyåsen, III distr.

(För de blifvande svårare strapatserna.)

Ingenjör Claréus,

Nyåsen.

(Litet för hyllan, litet för skåpet.)


H. Hr Ingenjören etc.

(Ett glas då och då vid behof, som förr eller senare
torde komma att inställa sig.)

Till etc.

(Ta det sakta i början! Vänd dig till herren, olycks-
broder!)

Och så vidare. Välmenande, praktiska, enkla
tankekorn.

Hvarje skjuts medförde, plus vederbörande själf,
en kalfaktor — aflönad af järnvägen för att biträda
vid afvägningar eller annat tjänstespring å linjen,
men använd som kusk, dräng eller piga — eller
alla delarne — af ingenjörerna. Här hade de att
afsela, stalla in och fodra, därefter sig i köket 
begifva och uppehålla, njutande af hushållerskans 
sällskap och »öfverblifna stycken». Mat förstås; det
andra det . . . 15—17-åringar med oklanderlig af-
verkningsförmåga beträffande kastrullers och grytors
sötma.

Så att af resp. festöfverlefvor kom ingenting
att öfverlefva kvällen, det är då sant och visst,
edfästelse förutan. Rallarpojkar behöfver man då
gudskelof sällan locka och tubba maten i.

Kvällen och festen gick. Karotterna byttes
mot kaffekoppar, kaffet mot — det följande.

Då dörrarna till salongen gång efter annan


gläntade till, hörde köksafdelningen genom det
stående kvarnforsbruset af skratt och prat lätta,
hastiga små smällar och kunde sluta sig till gillets
gång och karaktär.

Det var inte tråkigt i köket heller.

Det hade nämligen behagat hushållerskan att
sänka sig ned till ynglingarne i och för 
tankeutbyte till utfyllande af de lediga stunderna vid den
ångande varma Bolindaren. Till ömsesidig 
belåtenhet: fröken var idel tunga, gossarne idel öra. 
Ingenjör Claréus, husbonden, kritiserades våldsamt.

Hon hade sett bättre dagar — och hus, finare,
mycket finare husbönder. Adel, med kronor på
handdukarne! . . . De', ja! ?

— Åh! myste pojkarne med smörgåsarne i
högsta hugg.

Städer hade hon sett och besökt i mängd.
Hon räknade upp: Skara, Borås, Tomelilla, 
Strängnäs, Påskallavik, Eslöf, Söderhamn . . . och Stock-
holm.

— Dä va’ värst, tyckte de unge männen och
tuggade kryddlimpa och kött för brinnande lifvet.

Ja, hon hade upplefvelser, hon. En gång
t. ex. — — kanske det smakade med en tår
punsch?

— Tackarallramjukast!

Gud, hvilken rysansfarlig karl C. var!

— Tänk, en gång var det som att hon . . .


Och gossarne lyssnade med allt girigare —
munnar. Ingenjören grofhyflades, så det rök och
hven.

Gud vet’, hur det egentligen hängde ihop med
den goda fröken och husbonden! Kanske att . . .
Ja, slikt har man hört. Och nu skulle hon komma
att trängas ut ur hjärta och kök af en annan.
Till ett nytt ställe att steka och koka, älska, hoppas
och — flytta . . .?

Summa summarum: frökens bitterhet var inte af
det vanliga slagets. Efter grofhyfveln kom 
skrapedon och sandpapper. Pikanterierna spetsades till,
insinuationerna blefvo flotta. Allt hvad nyckelhål
och löst gummerade kuvert afslöjat, gafs i 
frikostiga doser . . .

Men under allt detta gledo timmarne. Lampan
tindrade sömnigt, publiken nickade med tunga 
ögonlock, klockan pekade hinsidan midnatt . . . Man
sofver godt och gärna, när man är ung och har
ätit sig skönt mätt.

Äfven lampan och fröken dåsade af, rätt hvad
det var.

Men o, ve och ack! Att ruskas upp och
motas ut just då — ut i nattfrosten från det varma,
härliga köket! Dock måste de däran. Lyda order
och spänna för.

Glåmig, sömndrucken ramlade pojkflocken ut på
trappan, och dörren skrällde i lås bakom den.

Ute var gnistkallt, så ögonen hvitfransades på
minuten. Glittrande klar himmel med smällande
knutar och sylskarpa spjutspetsar under 
takrännorna. En äkta förvårsnatt, då vintern försöker ta
igen i mörkret, hvad den förlorat under dag och
solsken.

Det gick fort att komma under fotsackarne
och få hjulen i skrammel öfver den stentjälade
vägsmutsen.

Så var den festen all.

Trodde pojkarne, och kröpo ihop bredvid sina
herrar på sätena. Men så väl var det gunås inte.
De skulle inte slippa ifrån det här så lätt.

Några af gästerna funno plötsligt, att de skilts
från värd och bladagille med intrasslade poänger
och oklara slutuppgörelser. Nu slog det dem med
styrkan af försummad plikt, att det här måste
klaras upp, och lämpligare tillfälle härtill än en
slik nifelhemsnatt fanns ju inte. Var det likt,	det?

. . . Nä, inte	sätta in hästarne! Pojkarne bli
ute och vänta! . . . Fem — tio minuter; det här
är snart gjordt. — Kallt? ... A tusan! Det här
var väl ingen köld att tala om. Och för resten
så . . . Jaja, inget muck, utan . . .

Pälsstöflarna och tulubberna dumpade in igen
i värmen, till verksamheten. Och pojkarne — om
de fröso?

Snart började en vild dans kring åkdonen af

svärjande, tunnklädda ungdomar, som inte fattade
vikten och värdet af ett kortparti mellan 
ingenjörerna för järnvägens räntabilitet, solida byggnad,
snabba och säkra trafik etc. For unga naturligtvis.

Svart och otillgänglig som en mur stod skogen
rundt omkring. Ur en hög öfversnöade skottkärror
vid förrådet stucko skalmarne upp, nakna och
öfvergifna. Hästarne, krithvita om nos och bringa,
stampade och ryckte och gnäggade efter hem och
krubba. Medan en himmel, värmande som en
glanskis, tätt prickad med frostplättar, kupade sig
öfver scenen.

En oförvägen sälle af flocken stegade darrande
uppför trappan, famlade skälfhändt efter låset och
trädde, bländad af ljusskenet fram till kretsen kring
spelbordet.

— Ja’ fry . . . fry . . . fryser så . . . ihjäl rent . . .
så ja' kan dö . . . å så inget ... hö har ja’ . . . te
äta ... åt hästen . . . å ingen fäll h . . . ha vi, nå’n
åf oss ... Di andra ... di fry . . . fryser, di mä . . .
å — — — 

Han kom ovanligt hastigt ut till kamraterna
igen.

Manövern värmde ju alltid litet, men det var
ingen af de andra som visade lust att tina upp sig
på samma sätt; marken nedom trappan var för
hård.

Om de hvitpudrade hästlifven haft det minsta

sinne för humor, skulle de tvifvelsutan erfarit 
åtskillig trefnad af konversationen omkring dem och
gnället i dur och moll —:

.........Ja här få vi gå, vi . . . Frysa ihjäl.
Fan anamma ... Di där sitter inne, di . . Å vi
ska . . . vänta. — Gud, hva’ jag fryser — — Ja,
jag me’. Tusan! — — Å jag . . . huhuhuhu . . .
jag fryser då rent ihjäl . . . Trasiga vantar . . . Om
jag tagi’ fars gamla rock ändå . . . Men det var
ju så vackert, när vi reste . . .

Så sparkar di ut en . . . Som en hunn — precis
som en hunn . . . Husch	. . .

Kan du si, om näsa mi ä	förfrusen, hva?	. . . 
D’ä inge känsel i’na . . . Frysa åf sej näsa . . . å
hännera ... å bli ampeterater uhuu — djäfveln —
uhuu ... å få ryggmatism ... å dö — anfäkta
hu-u ... å bli alldeles förkyld . . . Satar därinne! . . .

Vore lagom . . . husch-usch . . . drifva en sten
genom fönstre ... å springa se’n åt skogen . , .
Hva’ ville di göra? . . . Tända ell’ på alltihop . . .
Slå skallen af dom . . . Tie patroner sebastin under
å fyra på, så att . . . Jaa, å skicka dom åt hälvitte,
huuuuu . . . Den, som hade tjockt hår . . . som en
häst ... — Som en hunn, säj . . . Som ett får . . .
Nä som en björn ... — Ja, en isbjörn, ja . . .

Då refve vi ihjäl dom därinne . . . Allihop ... —
Jaa, allihop . . . Hvarenda en . . . Å åte opp dom . . .
Nä tvi fan, inte jag ... — Inte	jag heller . . . Äta

sån’t skräp ... Nä nu fryser ja' då rent. . . Åjåjåj,
hva ja’ fryser . . .

Först då stjärnglansen började gråna in i 
morgonskymmet, kommo ingenjörerna utdrantande,
gäspande och okrya.

På en vattenså, som man glömt lyfta in om
kvällen, hade banden sprungit. De huttrade i 
200-kronors-pälsarne och önskade sig vara hemma i
varma sängar. Svuro, bildadt och nätt öfver 
klimatet uppe i »vild-Sverge», med vintrar, utan slut.
Men så är det: där man är dömd att tjänstgöra,
där måste man stanna, vore det så tusen mil från 
stad och civilisation .. . långt åt hälsike i 
polartrakter . . . som här. . .

Och så vidare, i trista monologer.

På sätena, bredvid pälsarne och filtarne darrade
ömkliga figurer. Liknade de något, så var det
stora, sömniga	apor, eller ruggiga höns, efter ett
höstregn. Det var knappast lif i dem, stackars
pojkkräk.

Det finns en grindvakt vid en större station
nordpå. Han går på träben. Förfrös foten en
natt som pojke, då han skjutsade och tvangs att
stanna ute i kölden, fick kallbrand och amputerades.
Men det var, för att han hade för trånga skor på
sig. Finns ingenting så farligt som trånga skor,

när det är kallt. Det kan ingen människa tro,
hvad det är farligt! Så en bör alltid ställa och
ha stora skor ute på vintervägar. En kan aldrig
vara nog försiktig med slikt.

Om folk bara toge varning af olyckor!


﻿LITER-JAKT.

När skåninga-Knatten på måndagsmorgon 
anträdde nedfärden till »källan», var han arg som en
tom varg och kramade mässingsdosan i fickan med
en half önskan, det någon ville möta i en lagom
krok och mucka gräl.

I bakis och lifsleda hade han haft en 
kontrovers med sin lilla lappflamma i X-pakte, strax
inom passet. För ingenting så godt som. Rytit
och gormat — och hon satte sig inte ned att
gråta i sorgen. Visst inte! Så lapptös hon var,
hade hon väl sina hundra tillbedjare, tack vare
bristen på det kvinnliga elementet gent emot 
rallaröfverflödet. Därför bad hon honom utan vidare gå
åt . . . Hon nämnde platsen vid dess lappska namn.

— Ditt förbaskade lapp-as! Han spottade åt
henne. Usla skinn-fä! Du kan gärna kyssa mej . . .
Rästen förtydligades på ett sätt, som var omöjligt
att misstolka. — Ajö din . . . Det kom något om

smuts och stinkande pälsar. Det var alltså tydligt
besked å ömse sidor.

Därmed drog Knatten åstad, och de två 
kamraterna följde.

Ett halft tusental meter nedanför tindrade husen
i Rombaksbotten som små röda och hvita 
färgklickar kring en stor blå palett — fjorden. Men
många stupor och svalg, många halsbrytande 
klätterställen skilde, många, många.

Trista timmar i gassande sol — med tunga
hufvudknoppar — klättertimmar.

Men så fanns ju alltid utsikter till vederlag
i mat och dryck därnere. Och resurser på fickan.
Kanske en och annan stund med fiskartöserna
också — — nej, slikt var det inte tid med. Inte
den här gången.

Trötta och sugna hunno de tre ned till de
små röda och hvita — det fanns för resten
öfverflöd af grå också — vid fjordstranden, längst
in i bukten. Hvad var naturligare, än att de nu
bänkade sig kring rykande nykokt torsk, bocköl
och konserver. Och flaskor med granna etiketter
på sedan!

Efter första kvartens hungerstillande verksamhet
togo de det mera med ro. Sprängde konservburkarne
under humoristiska små historietter och halsade de
granna flaskorna med pigga pikanterier mellan
klunkarne.

De funno langarlifvet icke uteslutande bedröfligt.

Slutligen bröt man upp och stegade med den
fyllda magens världsomfamnande leende ut »på stan»
— i affärer.

Efter att ha passerat en del skyltar med 
diverse »Udsalg» på nådde de fram till en 
fiskarstuga, tillbyggd med åtskilliga små skjul och uppe
vid takåsen en bred hvit bräda med ordet 
»Colonial» i något sneda bokstäfver.

Här kröp trion in i ett af skjulen — och när
den kröp ut igen, var den många goda svenska
kronor fattigare, men hade tunga skvalpande bördor
på de krökta ryggarne.

Sprit, klar, 96-procentig sprit — något annat
lönade sig icke att frakta denna förbannelsens väg.
Vatten fanns ju alltid hemma att späda med, i 
nödfall is att smälta och blanda i.

Ja, »Colonial» nere vid Rombaksfjorden, det var
»källan» det — källan, ur hvilken många 
banarbetare vid Kiruna — Riksgränsen, under 
byggnaden, öste sin fattiga glädjesurrogat.

Nu var trion stadd på återklättring.

Med en kikare skulle »Colonials» innehafvare,
den träbente Rasmus Rasmusen, kunnat skönja den
lilla spritkaravanen öfverst på ett klippkrön, där
Knatte och de andra två hvilade, efter att ha
lossat ränseltågen från de svidande skuldrorna. Men
det gat han inte, den gode Rasmus. Trefligare,

att sitta i solgasset på trappstenen och bolma
»cut plug», som sonen-styrmannen haft med sig i
sin sjömanskista med tågtampar till handtag.

Under en olycklig vinterfisketur för flere år
sedan kraflade sig gubben Rasmusen med nöd från
båtspillrorna upp på en klippa, där han hittades
efter tre dygn med ena foten helt och den andra
delvis förfrusen. Väl i land, lät Rasmus det bero
med fötterna, fick kallbrand efter ett par veckor,
och så skars det väck: ena benet strax nedom
knäet, och halfva den andra foten . . . Slut med
fisket.	Slog sig på handel och svalt i början,
men så kom det här välsignade järnvägsbygget på
svenska sidan. — Nu var han karl.

Det var Rasmusens historia.

Att Rombaksbottens — och därmed Rasmusens
och andra spritmäns — glanstid, som räknade sin
början från riksgränsbanans första byggnadsår,
också jämmerligt slöt med nämnda banas 
färdigbyggande, hör ej hit.

För Knatte och hans kamrater var dagen het.
Det glänste och tindrade från snöfjäll, luften var
klar och hög, brunbränd fjällflora skuggade här
och där å sneddarna. Gud hvad de törstade! Och
dricka sprit var detsamma som att släcka eld med
gasolja.

Uppför höga, nästan lodräta fjällväggar bar det.
Den, som kom först, kastade ned en repända till

de nedanför stående, som surrade fast spritsäckarne
— en i sänder naturligtvis — och fingo dessa 
upphalade. Det turades om vid stupen. Det halades,
pustades och svors. Tjänade man sina 4 — 500
procent på »varan», så var mödan också stor.

Och inte utan fara för öfrigt. Knatte hade
på ett par månader fått sitt lag decimerat med
tre man. Liter-Olle föll utför en fjällbrant, ned
i en trång klyfta. Man såg aldrig spår af honom.
De andra två stupade i bakhåll. — Panka, i bakis
och bondånger brukade rallarne ej sällan vända
sin förargelse mot langarne, det indirekta upphofvet
till misären i portmonnän och hjärnan. Så var
fallet i Mo, på norra stambanan, där ett helt 
langarlag spoljerades . . . Slogs ihjäl, hvarenda man, med
pannor och grytlock som vapen. — Af Knattalaget
återstod, som sagdt, nu blott tre: Knatte själf,
»Korken» och »Korkskrufven». Liter-Olle, »Bläckis»
och »Kvartersflaskan» skulle aldrig mer klättra
mellan »Källan» och banlinjen däruppe.

En annan fara hotade också, och det var
järnvägspolisen. Hur ofta hade det inte händt, att
bylingarackarn stått på lur och anammat hela 
transporten med kärl och allt, sedan man klättrat ned
och upp hela denna fasans väg.

Den nye länsmannen var en riktig knif, när
det gällde att snoka reda på en spritfora. Själf
född här i obygderna, var han förtrogen med

alla möjliga smyghål. — Knatte var rädd som en
hare. — Tacka visste man den gamle, han, som
tog langarmutor och själf söp af fororna. Det var
då synd, att den karln kom af gårde.

Så halade de tre, svettades, sågo sig noga
omkring, rädda och törstiga. Solen stod varm,
och det var nästan ingen natt att vänta svalka af,
ty värmen höll i, liksom ljuset, dygnet rundt.

Skulle de kunna smyga sig genom passet vid
X-pakte? Det var frågan.

Väl förbi detta farliga ställe en gång, kunde
länsmannen och hans drängar gärna få komma.
Pschutt! Borta. Inte ett dyft skulle bylingen finna.

Tre reservsäckar lågo väl gömda under en
stenhälla i en klyfta. Trion skulle först tåga fram
med dessa säckar, som innehöllo bara vatten; var
det då ugglor i mossen så. . . .

Kvällsolen ritade tre skarpa silhuetter mot en
klippvägg. Det var krokiga gestalter, och med
tunga steg skredo de fram. Skuggorna gledo in
i en djup smal klippravin och slökos af det 
ständiga dunklet därinne. Klippornas stora, bekläm-
mande tystnad famnade och lamslog. Sex tassande
fötter och tre stödjande stafvar — det var som möss.

En dryg timme, och solen hittade åter ett
hufvud med en slokhatt att teckna af mot närmaste
bergvägg ... ett till . . . och ännu ett. . . De voro
framme, ute ur passet.

Ingen polis.

Solen hängde röd vid horisonten. Det luktade
rök från X-paktes kåtor. Snart, ack snart . . .

Fortfarande ingen polis.

I en uttorkad brunn vid lapplägret sänktes
dyrbarheterna — samtidigt lade några båtar till
vid träskstranden. Järnvägslänsmannen med sina
hjälpare tågade fram till kåtorna.

Ingen sprit, inte ett dyft hade synts där.

Tre uttröttade karlar sutto hukade kring en ho
med fjällvatten — sprit? Nääj ... De hade inte
sett skymten af en spritsäck på 14 dagar . . .
Näää då!

För sent alltså . .. Länsmannen svor i sitt stilla
sinne. Knatte-trion jublade.

Det hade varit storm på träsket. Länsmannens
båt hade kastats upp och ned timme efter timme.
En mindre energisk karl, än länsman B., skulle
gifvit tappt och låtit udda vara jämnt, men han
höll ut, seg och ihärdig som han var, och lyckades
komma fram till sist. Tyvärr för sent, men . . .

Något slokörade ströfvade polismannen och hans
handtlangare omkring, frågande och spionerande.
Lapparne älskade själfva det kära starkvattnet. Tog
nu polisen säckarne, så gick man miste om 
härligheten. I annat fall kanhända . . .; och därför tego
de visliga eller ljögo frankt och under högtidliga
bedyranden.

Polisen hade förlorat partiet. — Reträtt.

Med hvar sitt stycke renstek i otvättad näfve
iakttogo knattarne, huru deras fiender efter 
misslyckade bemödanden aftågade, styrande kosan mot
båtarne vid stranden. Länsmannen först, med 
händerna på ryggen, grubblande och tydligen förargad;
karlarne hans efter.

Bravo, spritsnokar! Den gången rodde ni 
förgäfves . . . Och knattalaget log högt och unisont
vid tanken på alla de sköna blåsor, 
länsmanskarlarne måtte ha i näfvarne efter stormrodden
öfver det stora, upprörda träsket. — —

Nu stanna de därnere och öfverlägga. Månne
de ämna sig tillbaka på en ny rekognoscering?

Solen var nu borta några minuter, men inte
långt borta, ty alla fjälltoppar glödde som af eld . .
I det magiska skimret badade alla högt liggande
bergkammar, medan dälderna drömde i ett slags
blå skugga. Langaretrion förmådde inte urskilja
de olika personerna därnere vid bukten, men
gruppen tycktes större, än förut.

Och det var fallet också; den hade ökats med
en person, en som nu stod framför länsmannen
och gestikulerade.

Den nykomna visste något. . . Hade sett de
tre, då dessa sänkte spritforan i det tomma 
vattenhålet . . . De hade hviskat och tittat med rädda

blickar . . . Laula förstod, hvad det var . . . Om nu
länsman gick dit — nej, åt höger om första kåtan
och så åt vänster, bakom storstenen — där ja!
Där låg ris, alldeles färskt, invid en gammal stam . . .
Kasta undan riset och gräf ett tag i mossan, skulle
de få se något — hihihihi!

Säkert ja!? Laula inte full. . . Hon visste . . .
kunna säga och tala sanning . . gräf, gräf!

En kvart senare låg Knatte bakom en stor
sten och svor, så det lyste blå lågor. Helst hade
han velat gråta — gråta öfver den misslyckade
expeditionen, öfver de förlorade pengarne, öfver
sig själf och hela världen. Mest öfver sig själf
— ack!

Han kunde låtit bli att snatta ur förrådet den
där gången, så hade han sluppit afsked, fått
behålla sin förmansplats och haft det galant. I
stället för att gå så här och slita hund, smyga och
vara rädd — och så när allt efter tusen mödor
och besvär var hämtadt så — — ack! .... 
innerligt anamma . . . Han svor, som endast en sorgsen,
ruinerad, trött man kan det.

Men inne i en kåta gluttade ett snedskuret
kvinnoöga skadegladt fram, betraktande kisande,
hur några karlar, som kommit dit öfver träsket,
drogo tunga säckar ur ett djupt, tomt vattenhål.

Hon knöt handen och mumlade något på sitt
språk om en man, som förolämpat henne — en
man af de där sörlänningarne, afskedad från sin
plats vid banarbetet och numera spritlangare.

Knattes lappflamma hade hämnats.


﻿TIPPEN GÅR!

Tjilyitt! . . . Tidigt uppe — se goddag, 
morgonsol! Tjilyitt. . . Tjilyitt . . . De fina, små fötterna
trippade så flinkt utåt takhufven. Tjilyitt . . . 
Märkvärdigt, att bräderna voro ohyflade — tjilitt tjilitt
... — Och så högg hon sig en morgonfluga,
frisksmakande, riktigt delikat. En ärlas 
matbekymmer under sommaren äro afundsvärdt små. — Tjilitt
. . . tjilitt. . . tjilitt. . .

Sol har redan hunnit småskogen, fått 
morgonbrisen till hjälp mot kärrdimman och kommit de
tusende små näbb, som kurrat gömma under varm
vinge på nattkvist att rycka till och öppna sig:
Piii pi pi pi pi . . . tirrr tirritt itt itt. . . si si si si
si — siiiii . . . riii rii rii. . . pi pi pjuuu . . . Tilitt
tilitt . . . Tiripipylityttyttytt tiiii ... o. s. v.

Det är lif, det är kvittrande lust, det är 
dagglitter och solstrimmespel . . . De tickande rofvorna
på tretumspikarne inne i baracken närma sig 4 f. m.

Ute på linjen hvila skottkärrorna i rader och
grupper med skalmarna i vädret, väntande på 
snusbruna, håriga näfvar för att komma i gång. 
Verktygskurarna låsta och allt tyst. Rälen är lagd,
men på slänter och i sidschakt är åtskilligt ogjordt.

. . . I uthuggningen kring baracken ligger ännu
drömlätt en aning af skugga.

Här är grofskogen nedhuggen i en vid fyrkant.
Träden, barrfällda och halfvissnade, ligga vårdslöst
vräkta i högar eller lämnade kvar vid sina stubbar

— granar och tallar med vattenklara droppar vid
kvistbrott och eljes, där yxhugg snuddat vid barken,
till undergång och död för miljoner små kryp, som
fastna i den sega vätskan; björkarna ännu med
droppande saf ur djupa huggsår genom den vackra,
hvita näfvern.

Tssst! Vaknade någon därinne?

Åh! Visst inte.

Friska grönskott stå kraftiga ur björk- och
videstubbar. Små enbuskar, som yxan ignorerat,
undra sig fördärfvade öfver den massa ljus, de fått
i hast. Här skall skjutas fart, så det rungar efter...

Ännu ingen vaken . .?

Den väldiga himlafacklan har lyfts några grader,
har hunnit den understa skogen, och skenet faller
nu in genom de öfversta rutorna, under ohyflade
brädfoder.

Ah, hvad det snarkas därinne! De klumpiga
britsarne riktigt darra.

Alla de skäggiga, grofva ansiktena — solen
känner dem så väl. Hon har brynt de där kinderna
i grusgropar, i schakt eller på tipp, stekt de där
händerna, pressat svett ur de mer och mindre 
kutiga ryggarne — — »Kalle-dra-soggan», 
»Dubbelrallarn», »Bulsen», »Flaggstången», »Stor-po», 
»Löt-Anners», »Hemfödinga-Per», »Släggskaftet», 
»Drullsen», »Hjulingen», »Pilleknark» . . — Ja, alliallihop.

Tjocka läppar, som svällt under stadiga bussar
eller mulbänkar, näfvar, som styfnat kring spad- och
korpskaft, ben, som stretat sig stela på gropiga
landgångar . .. Låt dem sofva ännu en stund.

Men länge blir det inte. Tiden har inte tid
att bida och se på trötta banbyggare i en gammal,
ruskig barack med halmtussar i defekta rutor . ..

En aflägsen, lång signal . . .

Någon har kapsejsat, kommit på kant i halmen,
stödd på armbågen och slår ett tag med den lediga
handen åt flugsvärmen. Kliar sig i »lusriset»,
gnuggar ögonen, hör — ännu halft i drömmen —
signalen ute och far så småningom situationen klar
för sig. Det går upp för honom, att han inte är
på futten med »pojkarne», sitter med fyra äss och
en kung, färdig att skrapa till sig hela kronhögen,
som han drömde nyss. Ett trist uppvaknande . . ,

Ny, skarp signal . .

Den åstadkommer någon oro i halmlådorna; 
samtidigt får den nu nästan klarvakne 
kortspelsdrömmaren något herravälde öfver sin tunga och skickar
ut ett skrofligt »hallå» i de tunga fläsk- och 
strumpångorna, som motvilligt cirkulera.

Brrr...........rr . . .

Ett femtiotal lurfviga hufvud, ett hundratal 
fäktande armar . . . Hundra klapprande träskor ... 
Britsarnes lössläppta odör störtar öfver och förkväfver
strump- och fläskoset. Rassel och brådska och
ifrigt kliande fingrar.

Ännu en signal, irriterande och skarp, alldeles
utanför väggen.

Ur gruslokets säkerhetsventil fräser ångan. 
Föraren är otålig och ger en hel rad korta 
signalstötar. Det låter som »pull — pull — pull —
pull . . .»

Nu gäller det: den, som inte hinner med, får
gå efter den halfmilslånga vägen till grustippen.

Hufvudstupa ut och upp på grussättet. 
Matsäckskorgen i ena och rocken i andra handen. Det
är flera baracker, och ur alla välla våldsamt 
kompakta strömmar, som kasta sig öfver grusvagnarne.

— — En lång och en kort signal, och ångstötarne
smälla ur skorstenen, hvirfla in i skogen, förtunnas
och försvinna.

Det knäpper i skenorna efter det bortilande

tåget. Bruset och rasslet flyta ihop till ett svagt
sus. — — —

En skogstjärn har icke kunnat undvikas vid
stakningen ... Nå ja, nu är då banken ändtligen
färdig, men de där sjöfyllningarne ä’ alltid dyra
historier. Hög, grundsatt och säker sträcker sig
banken — en brun-gul-grå vall med två stålgrå,
linjeraka strimmor från strand till strand.

Bortom sjön stiger en skoglös bergbrant ett
par hundra meter nästan omedelbart upp ur 
brunvattnet och kastar loksignalen skarpt och distinkt
tillbaka. På andra sidan glider en långsluttning
upp i morasen och tappar bort sig bland andra
höjder.

Spadarne fram, och ned med lämmarne!

Tippen går!

Det är raska och vana tag. Det är metod
och beräkning. I två breda floder väller gruset ur
vagnarna ned på banvallen. "Småsten studsar mot
vagnshjulen, mot rälen eller hoppar med små plask
ut i kärrspadet. På stranden väntar loket med
hväsande säkerhetsånga. — Klart! — »Oiiii! —

— — Den tomma vagnraden rullar i väg, ringlar
i en kurva, skymtar mellan tallar långt borta, 
försvinner. Ångstötarne eka mot snedder och krön.

Nu lyftarbasen: »Klara vid lifvarne! . .»

Hej kläm . . . hej kläm . . . hej kläm . . .

Svackorna lyftas, stoppskyfflarne fylla under
syllarne. Raska tag — svetten lackar.

Lyftarbasen: »Fram med baxspetten!»

Rälen har kommit ur riktning. Långa spett
och styfva armar:

Håå bax . . . håå bax — —

Basen: »Stopp — för hårdt. Tillbaka!»

Håå bax . . .

Basen:	»Det är godt — andra skarfven till
höger!»

Håå bax . . håå bax — —

Tåget igen. — Stönande i stigningarne nalkas
det lilla loket med vagnraden före. Saktar, glider
ut på banken med gnällande bromsar. Upp på
vagnarna igen!

Lämmarne slå ned med dunsar. Plåtspadarne
glittra och klinga. Svetten flyter i strömmar. 
Armarne fäkta för brinnande lifvet, och munnarne
gapa, brösten häfvas och . . — Hoj, hoj — hjäälp!

Hvad är det? Hvad har händt? Är det — —
nej men . . .

Tåget — hvar blef tåget af? Hela vagnraden?

. . . Borta!! . . . Banken, vagnarne, karlarne — inte
ett spår!! . . . Med brustet koppel står grusloket på
stranden och ser mäkta enkelt ut.

Det bubblar och kokar därute. Några träskor
simma omkring på den grumliga smörjan, flere dyka

upp, en och annan slokhatt söker ytan, trolöst
öfvergifvande sin ägare . . .

Snart plaskar och sprattlar det öfverallt i 
lervattnet. Men hvilka fiskar! . . .

Lurfviga hufvud, spottande, hostande munnar,
som, så snart de fått tillräckligt luft, Ömsom ropa
hjälp och ömsom frambesvära »sju skock millioner
brännstekta, afritade ...»

De allvarliga furorna rundt omkring ha aldrig
skådat en så på samma gång fasaväckande och
våldsamt kostlig scen. De skaka sina kronor,
då förmiddagsbrisen drar fram och undra	i stilla,
allvarligt, doft sus, hur det här skall sluta.

Lokpersonalen har fått sig långa stänger och
fiskar rallare af alla krafter. Det är ett lönande
fiske, ty det nappar oupphörligt; men besvärligt.
De ha knappast haft så heta stunder framför fyren
på loket — som nu kom att få sig en alldeles
opåräknad hvilostund.

Ty att meta upp ett helt tipparlag, det . . .

Bulsen, Dubbelrallarn, Kalle-dra-sogga, Löt-Anners,
Släggskaftet, Hjulingen... — allihop.

Så kan det gå, när en järnvägsbank sjunker.

﻿
EN NYKTERHETSPREDIKAN.

Ännu i dag går en svart historia från 
byggnadens dagar bland järnvägsmännen nordpå. Många
af spadens och kärrans män den tiden ha sedan
grånat vid trafiken, de flesta äro kanske undan;
men en och annan minns det, nämner stället med
en skakning på hufvudet och mörk blick:

Historien om ett rus, ett ödesdigert rus.

Det var på futtarnes tid — ölschapparne, som
sköto upp likt svampar efter linjen och i hvilka
rallarmannen dränkte aflöningen i öl. Där 
kortlapparne smällde och knifven fällde utslaget i tvisterna...
Trasorna hängde kring de slitna, fattiga kropparne,
men inte ett öre i fickan till en lapp att täcka
hålen med.

Nu är mycket annorlunda och bättre ställdt
vid banbyggnader — »rallbuse» är nu ett fult 
skällsord och ingen välförtjänt titel, som då ej sällan
var fallet.

*


Skummande sjöng älfven sin eviga sång i
obygden, mellan de höga stenväggarna. Laxen
hoppade, guldglänsande i försommarsolen, och öringen
gled behändigt mellan stenarne, stannade i någon
eda och kilade vidare, sällan störd i sin frihet af
någon metares försåtliga flugkrok.

Tills en dag klangen af släggor mot härdadt
stål och sprängskott störde idyllen.

Järnvägsbyggarne hade anländt — bro skulle
slås öfver den väldiga, vilda forsen.

Långsamt reste sig stenpelarne ur skummet;
men en dag stodo de färdiga, smäckra och fina,
som gjutna. Järnkonstruktionerna nitades samman,
fogades ihop med svåra bultar, drogos öfver och
fästes i graniten . . . Och högt öfver fradga och
ilande böljor reste sig den vackra bron. Rödmålade
glänste spannen, och fram däröfver gingo i två 
snörräta linjer de blanka skenorna. 
Kommunikationsbandet var fogadt samman — järnbandet, som knöt
obygden vid kulturen.

Sex vagnar, lastade med tegel, skulle sändas
bort till en plats på andra sidan älfven. Men för
att grusningen icke måtte bli hindrad, skulle 
transporten verkställas på söndag, då banan var fri
för tåg. Järnvägen lutade starkt, och man behöfde
endast lossa bromsarne och moderera farten. Åtta
man beordrades på lördagskvällen att utföra arbetet

Men lördagskvällen är supkvällen -- -- --

*

Det är tämligen tidigt på söndagsmorgon, men
sol glöder varm från högnordisk sommarhimmel.
På ett sidospår stå några tungt lastade vagnar.

Och de där åtta karlarne, som ses vingla hän
utåt banan, skola nu manövrera dessa vagnar. Det
hela är ju tämligen enkelt. Man låter bara 
vagnraden aldrig komma i för stark fart. Banan är ju
ojusterad och full med ojämnheter, en kulle här,
en svacka där ... De åtta gripa sig verket an.
Litet skumögda, ty värmen, ruset och natt vaket
anfäkta dem med gemensamma krafter.

— Å häj mä den! .. .

Man bänder med spett och grofva spakar i
hjulen. De röra sig en smula. Det knastrar af
gruskorn, som ligga på rälen. De välsignade tunga
kolosserna! De vilja absolut inte flytta sig. Men
i väg ska’ de nu. Nya tag!

Aldrig ha några gamla, utrangerade N-vagnar
varit svårare att få fart på!

Men det går dock till sist. Det knäpper i
fjädrarne, som ligga nästan utplattade af den svåra
tyngden, det klingar svagt i buffertarne, det gnyr
och gnäller så egendomligt, som om godset jämrade
sig för något.

Så! Nu börja de rulla bort, och karlarne
svinga sig upp i bromssitsarne.

Farten ökas, ty lutningen är betydande. Det
går rätt duktigt undan — men låt det bara gå! —
Lutningen gör sig allt mer märkbar. Det susar
om öronen på de åkande. Dammet yr, kopplen
rycka. — Hej, så det går! — Ingen gör min af att
hejda.

Det hviner i luften, det bullrar och fräser —
bromsa!

Det sjuder djupt under älfbron, som man
närmar sig med större hastighet, än hvad som är
tillåtet för snälltåg på gammal, väl justerad bana
— sakta för Guds skull, sakta! . . .

*

Hvad rörde sig väl i de åttas omtöcknade
hjärnor? Framskymtade väl någon otydlig tanke
på en olycka? En hemsk katastrof, en fasaväckande
händelse, som kom deras slappa händer att gripa
krampaktiga tag i bromshandtagen och skrufva till,
så röken stod om bromsblocken . . ? Hvad vet
man -- -- -- Intet.

Ett brak — ett hemskt, väldigt, bedöfvande
brak. De sex vagnarna vräkas i en oredig hög
på bron — och så i forsen med ett våldsamt

plumsande -- -- -- borta, försvunna på en kort
minut.

Inte ett rop af förfäran hann väl någon höja . . .
I ingens hjärna hann väl en sista oredig tanke
koncentrera sig — en afskedshälsning till hem och
anhöriga — ett Gud hjälp! ett farväl ... -- --

Hvem såg det?

Skogens fåglar, som förfärade kastade sina
vingar ut till flykt från det hemska stället? Någon
utsvulten räfhona, ute på slag efter föda åt sig
och den matfriska ungkullen? En slaghök, som
kretsade högt upp i det solglänsande blå på hvilande
vingar. . . ?

*

Af de i forsen nedstörtade vagnarna och deras
förare fann man	intet — eller nästan intet. Långt,
långt bort från stupan hittades flere veckor efteråt
några fragment på stränderna: en mössa, trätofflor,
några träspillror af vagnarna — jo, liket efter en
— endast en — af de åtta hittades.

En dåligt tillskrufvad skenskarf — och så den
våldsamma farten, som kom de urspårade vagnarna
att rusa ut öfver branten ned i älfven, hade vållat
olyckan.

Sades och skrefs det.

Nej, ruset hade vållat olyckan — ruset . . .

Någon gång får man ännu höra talas om
händelsen i Vildforsen bland järnvägsfolk. Men när
den historien kommer på tapeten, stelnar grinet
gärna på ansiktena, och glaset föres med svårighet
till läpparna.

En nykterhetspredikan som få.

﻿
LÅNGNÄBB.

En sådan där stor, grön fluga, glänsande och
vacker, med bakben som hopfällda vinkelhakar.
En åkerfluga, gräsfluga, som sitter på dikesrenen
och säger »striit-striit-striit». . . Ja, en riktig 
jättefluga. . . Se, hoppa som den, det. . .

Sesådär ja! Midt i mjölkskålen!

— Kan du simma nu, så krafla dig bara upp
och ge dig af. — Ditt lea kräk där! Hva’ hade
du i mjölken att göra, säg? —

Den olyckliga gräshoppan. Där låg den nu i
hvita lilla sjön och sprattlade. De långa, starka,
präktiga bakbenen togo sats på sats, men 
ingenting fast fanns här att spjärna emot, för djupt till
botten, och denna massa små brödbitar, som lågo
i vägen. Det hvarkcn bar eller brast, och det var
mycket svårt.

Den stora starka vårtbitan började känna sig
ängslig. Inte ett grässtrå att haka fast uti, inte
en pinne, inte en barkbit.
﻿
Och inte så värst många simlektioner, hade den
tagit, dumt nog. Det blir aldrig af. Och så är
det besvärligt — onödigt också, tycker man; en
är väl ingen fisk heller.

Mildaste! Detta var ju en hemsk situation.
Lycka ändå, att ingen af kamraterna såg den 
fåfänga kampen och de löjliga sprattlingarne. Det
skulle varit grin för dem.

Men att ligga så här — och kanske drunkna
till sist . . . uhuu! . . . "Fader vår . . ." "Jag fattig,
syndig". . . "Gud som hafver".

Så med ens kände den sig lyftad högt, högt
upp och våldsamt slängd bort i gräset.

Här låg den en stund, bedöfvad.

Men så sträckte den på och sprätte med benen...
Gudskelof! Alla grejor i full ordning och inget
mankemang. Inte det minsta lilla spröt brustet
eller ur led.

Ett litet hopp, på försök. . . Jo då. Det gick
alldeles utmärkt! Ett tag till; ännu bättre! . . . Och
så kröp den ihop till en mästerlig sats, tog säkert
spjärn mot roten till ett kolossalt timotejstrå —
en veritabel jättefura — spände senorna, gaf sig
sjutton på att sätta ett rekord, sköt i väg, så den
blef rent förvånad själf åt ’et. . . Det hoppet talades
länge om i sportkretsar på dikesrenarne och inne
i rågstyckena. Ett väldigt språng, ett makalöst
vackert språng.
﻿
Det var en sked, som verkställt denna 
upplyftande gärning och räddat den stora gröna »flugan»
från drunkningsdöden i den hvita sjön — en sked,
af trä, med ett finsnidadt skaft, och vid skaftet en
hand, som satt fast vid en pojke — lill-Olle.

Det är godt med sötmjölk, och det är roligt
också — ute i gräset — ensam.

Ingen, som gnäller hvar minut: »spill inte,
Olle!» eller: »ät nu snällt, annars får du smäll!»
eller: »hjälpa mig, så du förstört nya kolten! Men
vänta bara!» eller: »var så go å ät bitar me’!»

Att fa sätta truten till skålkanten, luta på, tills
mjölken kommer intill näsan och se’n säga 
»blubb-blubb-blubb-blubb» så mycket man vill, utan att
ett par grofva, otäcka fingrar komma smygande
och nypa fast i linstriporna bak örat och. . .
Ajajaj!

Härligt! En skål mjölk i gröngräset, när solen
skiner varm, man är barhufvad och barbent, har
en hängsla, knuten fram och bak — — fri, ah!

Ingen, som smetar en i ansiktet med såpa och
sköljer öfver med vatten — hu! —, ingen, som
håller en fast med våld och gräl och kammar
en — o!

Grässtrån, som hänga öfver skålkanten och nicka
upp och ned. Som metspön — alldeles som 
metspön, med refvar!

Och mjölkskålen är sjö och brödbitarne fiskar.
﻿
En sked, af trä, som man kan ta bitar ur
med små skarpa, flitiga tänder.

Så kommer ett kryp och dalar ned i sjön —
som en gräsand — och simmar och simmar mellan
holmarne.

Nu är man jägare. Nu är det lifvadt.

Pass opp! . . .

Sikta noga med skedskaftet — blunda med
ena ögat; det är svårt, men nödvändigt för en
riktig jägare, — damma så till — poff! — så det
yr och skvätter om ankan. Hunn på henne:
apport! . . . Voff-voff-voff! Och så opp med 
villebrådet.

Det är mäkta roligt.

Olle låg raklång och bubblade och njöt. 
Solljuset glittrade i hans lilla sjö. Det 'stritade' på
åkerrenarne; det slamrade i köket; långt långt bort
på en träda klef far bredbent efter harfven med
halmhatten bak i nacken.

Långt bort, riktigt härligt långt bort.

Något prasslade i stenfotsrappningen. Lite,
lite grann så där.

En råtta väl!. . . I-i-i-i! Var det en råtta?

Nå, inte för att Olle var rädd för råttor inte
— på ljusa dagen — så nära köket — nää då!
Inte ett dugg heller.

Han satte handen under hakan, tog skeden väl
full och stack in i munnen, bet säkert i 
﻿
framkanten, lutade hufvudet bakåt och lät mjölken
sakta sila in mellan tänderna.

Den, som ville, förstås. Det öfriga fick ta sig
vägar utanför ned öfver hakan, utefter halsen, under
skjortan.

Det kittlade. Olle fnyste till, så skeden blef
tom. . . Nej, det där var lifvadt; det måste han
göra om. Undrade, hvar råttan i stenfoten blef af?

— Olle!

Det ropades inifrån.

Nu gällde det att ligga riktigt stilla och vara
så tyst, så tyst.

— Har ingen sett gossen?

Lyckligtvis var gräset bra långt. Olle gjorde
sig så tunn, så tunn och tryckte som en 
rapphöna. Och han var så tyst, som det tystaste i
världen.

Nu prasslade det igen. Det var ledt. Tänk,
om det där prasslet varskodde och lockade hit dem.

— Olleee . . .!

Det lilla hjärtat pickade så tätt och så hårdt;
tänk om det hördes!

— Han är nog ute på åkern me’ far. Det
var Majas röst.

— Du får gå å si ätter, du Maja. Annars
har han nog traska’ te grannas. . . Ta halsduken
på å spring på eviga minuten.

Gudskelof! Borta. Han andades igen. . . Kuggade

hihihi. . . Han sträckte försiktigt upp linskulten: —
ingen där?. . . Nehej. Och ingen där?. . . Nää då.

Han tog en duktig skedfull igen, bet i, 
sörplade och hade hyjeligt. Sprutade ut, tog en ny
och . . . och — nej, har man sett på maken !!!

Det var då den största mask, som krupit fram
ur en stenfot. . . Den grannaste mask. . . Och den
längsta mask. . . Så lååååång, så far har då aldrig
satt maken på långrefven i hela sin tid.

Så’na streck och ränder på ryggen, tänk! . . .
Det var fint, det, ska se.

Och en mun hade han också, med en lustigt
klufven tunga, som gled ut och in — ut och in
oupphörligt.

Törstig förstås. Stackare! Varmt i solen, och
så att sitta därinne i stenfoten och äta rappning.
Tänka sig. . .

— Kom hit, du snälla, vackra mask! Här är
mjölk, du. Kom du! . . . Såå ja. Var inte rädd;
d’är inte farligt. . . — — 'nälla, 'nälla masken.

Om de kunde låta bli att bullra och prata
därinne. Hm! Skrämma Olles stora, vackra 
daggmask. Försmädligt!

— ... Sååå ja. . . Lilla 'nälla masken. . . Kom
du! D'är bara Olle... Si här, du!... Mycke',
mycke' mjölk. . . Vassego. . . D'är så go mjölk,
må du tro — nysila'!. . . Ja' vill inte ha mer, för
ja' är mätt nu. . . Känn du, så magen min är stinn!
﻿54
Så de bråkade därinne!

Maja hade varit både ut på åkern och till
grannas, men inte ett spår af Olle.

Hva’ sprang dom efter? Bråka så där. . . Inte
låta honom vara ifred en endaste liten minut. . .

— Om de kunde låta bli att — skrämma — hans
vackra — mask!!!

Så där ja! Mor tjuta också... »Uhu hu hu!
Gossen har ramla’ i brunn, ska ni få si. .. Spring
etter far. . . Oooolle!. . . Kvicka dä, Maja! Du får
äta mera se’n, uhuhuhuu! Fasli’ piga att . . . skynna
dä då! . . . Gud, ja’ tror, ja’ dör. . . Olleeee. . .

Olle var så rädd, så rädd — ja, så rädd, så
han hviskade till sin långsmale, gråspräcklige kamrat
— hviskade:

— Dä va ’nällt. . . Så där ja. . . Ja' visste fell,
att du var sölten. . . Ja ät du!. . . Ja’ får mer, bara
jag går in, si du.

Och den nya spisgästen var inte alls nödbjuden,
långt därifrån. Lite kruserlighet skulle nog klädt
honom, lite så där, ni vet, men det . . .

Fast det var nog hungern, som gjorde det.
Det var nog längese’n han legat vid en så 
välförsedd skål, det syntes.

Så där tafatt och bondblyg, som främmande
och nykomlingar oftast, föreföll han heller inte.
Drack utan vidare, drack i törstiga, djupa klunkar,
krökte halsen mjukt öfver skålkanten, sög och sög.

Och allt efter som han spisade, svällde han, svällde
och blef trind som en korf, det rara lifvet. Fet
och duktig till sist som en liten prost, bevars. Jaa då.

Lyfte hufvudet ibland och sväljde, eller 
hämtade andan — »slickade sig om mun», som Olle
trodde och fattade det, med den långa, skälfvande
tungan — eller . . . nej! Det var bestämt två tungor
han hade, masken. . . Lustigt, hva?

Af glädje och brinnande intresse skulle lill-Olle
velat jubla högt, om han inte fruktat att väcka
uppmärksamhet i vidare kretsar och få nöjet 
fördärfvadt. Men nära intill kröp han, riktigt nära,
lade sin lilla mjölksmetiga trubbnos på skålkanten,
följande den gråspräckliges aptitstillande 
verksamhet med lifligaste deltagande. De stora klarblå
ögonen tindrade mot maskens små svarta 
synredskap. Det var så roligt, så roligt, så han hade
aldrig haft så roligt, och han struntade innerligen
i det rörliga, verksamma lif, som utvecklade sig i
närheten.

Ty inne i stugan blef det något till 
rumsterande och olåt rättnu, vill jag lofva.

Ilbudad från åkern hade far fått en sällsam
rörlighet i de styfva benen. Gammel-Grålla trodde
knappt sina ögon, då hon såg husbonden grena i
väg frän harfven midt under arbetstiden med en
fart, som var förvånande.

Men i stället för att ge sig in på onödiga

reflexioner rörande anledningen till detta högst 
angenäma afbrott, skrufvade hon sig bort mot 
åkerrenen, där nyklöfvern vinkade.

Ut till Olle trängde ett vådligt buller af spring
i trappor, smällande i mjöllårar och skrubbdörrar.
Då och då hördes ett gråtmättadt »lill-Olle! Hvar
är du?»

Loggolfvet bröts upp, och ned i brunnen sänktes
ett groft tåg med en järnkrok i ändan.

Foderskullarne kände situationen högst 
upprifvande, tunnor och annat lösöre gissade på 
inventering, ligghönan for upp ur sitt rede och ut genom
fönstret, så glasbitarne skramlade. Hemmakon, som
nyss kalfvat, skakade bindslet och gaf hals: »Nu
ta de visst kalfven min». . . Hon hade varit med
förr och kände människorna.

Jämmer och elände!

Hvar kunde gossen hålla hus? Hade något
tattarband strukit fram där måntro och tagit honom
med sig?

Maja i skump ut i gårdarne att buda ihop till
skallgång, för hemma vid huset fanns ingen Olle.
Han hade nog vallat i väg åt skogen.

Far in och kastade i sig lite gusslån i rykande,
stack en brödbulle i fickan, slet klockan från väggen,
så bygeln sa »kling» långt ut på golfvet.

Ut genvägen genom köksdörren -- -- -- Hörde
han fel!!! — — Nej . . .

Det var ju pojkens röst:

»Ät bitar me, din långnäbb!»

Och i detsamma såg far en liten hand med en
träsked lyftas och hörde ett litet dask, som när
man klappar till med något mindre slagträd på
afvigan af en hand.

— Ollllle . . .

— Är du. . .

Nu måste farsgubben rent stanna en stund.
Andan tröt honom och han kände sig knäsvag.
Alleri i helaste världenas tider, nej aldrig i lifvet
hade han då sett maken:

— Hva’ i herrans eviga namn, barn — en huggorm!

Olle kände sig plötsligt lyftad, nej ryckt upp
från gräset. Ögonblicket därpå såg han fars grofva
käpp drabba ned på sin långe, mjölkstinne 
spiskamrat, som nyss fått en välbehöflig lektion i
vanligt bordsskick. — — —

*

Länge efteråt funderade lill-Olle på en hel del
saker: hvarför en huggorm, som ju är så farlig,
kunde äta så snällt ur skålen utan att bitas; 
hvarför far slog ihjäl den långe mjölkdrickaren, som
ju inte gjort far något ondt; och hvarför inte
gossar kunna få vara i fred och roa sig, utan man
skall vända upp och ned på hela huset för att
söka rätt på och förstöra glädjen för dem.

﻿
EN AFFÄR.

I Finn-Jons något trögarbetande, men för öfrigt
inte alls illa utrustade skogsbyggarehjärna kretsade
fram i kyndelsmässknäppen en liten tanke. Följde
honom från vedbacken till timmerhuggstret, hängde
efter när han smygvittjade snarorna eller smet efter
älgspår nå’n gång . . . Hoppade till ibland, som
en unghare, dök som skidbrätten i lössnö, tjurade
stundtals som pundgäddor i en djupdölja. För att
därpå tvärt kila upp ett tag, som ett mörtgli i
vasskanten.

Kom ingen vart ändå. Det stannade alltid
där, det började: Ingenting att ta' och vända i
pängar.

Ingenting, som förslog något, åtminstone.

Se, fram till socknen måste de, det var nu
tvångsmål: ungen var ju nu så gammal, och odöpt!

Kom till under svarthösten med bottenlösa 
myrmarker, när klöfjestig var bäck och kafvelbroarna

gungande flyttufvor. Och sent frös det, och dåligt
frös det. Därför så . . . Men nu — ja nu voro de
pockade i väg. Fastsnö och dagarne lite’ att dra’
på. Ankuttra och regera, den som bara haft . . .
den som bara haft. . .

Inte en utter och inte en mårdrumpa, inte 
räfrackare en gång. Nej inte att han visste sig	en
lefvande råd på nå’t endaste sätt.

Det kan hampa sig afvigt ibland. Hjälpaligen.

En kväll slapp det ur honom:

— Vi gett fram tä prästen mä ongen, du!

Torrvedsbrasan sjöng och dansade, matad med
fetaste	tallrötter, ur hvitka tjäran frodigt sipprade
ut, slickad upp	i rappa	tag af påpassliga 
flammande tungor. Huggkabben framför, i skönaste
gasset, och Jon på huggkabben, grubblande, krökt
i skakelträform, kantstött och vattvällingstunn.

— D’är så dags nu, ja, kom det kärft från
det föga mindre vattlagda kärnglifvet.

Vips blef det lif i vrårna, där ungarne dåsade.
Gapande, omätlig undran under hviskande och 
armbågsknuffar: »Sa dom sockna? Sa dom ...» Jäkeln
å innerligt ankuttra! — —

Ty fram till kyrkan för mor och far var 
detsamma som tre — fyra	dagars nästan oinskränkt
frihet för de hemmavarande. Tjo, så det viftar!

Men inte ett ord högt.

När så Jon hängt ett bra tag med näfven på

yxskaftändan och hakan därofvanpå, behagade han
vidare utlåta sig:

— Hva’ ska vi ta’?

— Ta’? . . Ongen, vetja!

— Ät på den du . . . Sälj’en å köp: kaffe å
snus å salt å . . .

Längst in, i skymmet, rasslade getbindslena och
pepparkorn smattrade svagt mot golfvet. Kärngen
torkade och satte undan skålar och träskedar efter
bärmosen och gröten.

I hörnet hos gammelgeta sof lill-Ante. De andra
ungarne tysta som mumier, ty Jon var skarpnypad,
och bråk led han nägum minst af allt, i synnerhet
när något var i olag.

— Du mener, hva vi ska ta å sälja fram på
sockna? Ja, alleri ja’ vet, allen ja’ vet . . Hon
slängde sista skeden efter de andra, satte händerna
i sidorna och tittade åt spisen till.

Där hon stod, vid bordet, litet	i halfskugga,
med hårdt åtknipna kjollinningar liknade den magra
lilla finnskogshustrun så där tämligen en stor röd
myra. Nedom medjan rundade och svällde 
hårgarnskjolen ut sig i ballongform; ofvanför spetade
de seniga armarne, och hårstriporna kunde godt
tagas för spröt.

— Sju mil bort, å sju mil hem —	nog gett
en tjäna nå’nting på e’	slik resa . . .

Han släppte yxskaftet, vrok en stubbrot på elden,

satte sig på nytt. Tanken var hos honom igen,
och möjligheterna — eller rättare omöjligheterna —
åter under kalfatring:	Hvar i helaste finnskogen
skulle han hitta på något att ta’ med sig ned till
socknen och byta i pengar, f. v. b. varor?

Fantasien skenade, kunde han hjälpa det ... —
Se snus, det . . . Och sån’ där »åderkålång», som
fanns i handelsboa — han sväljde. Tobak: 
»Tidermans» ä’ ett bra slag . . . jaa, ett grufligt bra
slag ... å kaffe, herrejestanes! Å en riktig sup
se’n — — Ja, han tyckte att . . . nej! Han skulle
inte bry sig om att »tycka» något. Det var inte
lönt i alla fall.

Men hur det nu var, så rann den syndiga 
begärelsens sköna, ljufva, förföriska saliv honom på
tungan, ryggen sprätte till en smula med ansats
till raknande. Herrestaligen! Om han kunde 
utfundera, ja, om han kunde utfundera . . .

En get var för tung och	gaf ingenting; bössa
kunde han ju inte undvara — gammalmodig för
resten — och ett par riptuppar — äsch! Inte
lönt tänka.

När kärngkräket såg, hur karlstackarn hennes
våndades i näringsgrubblets helveteskval, gaf hon
sig i tänkande, hon med. Och när så svärmen
väl var under trasfallarne och den minste sökte vid
det tunnaste af modersbröst stormsuga sig till
några hungerdroppar, var hon färdig.


— Jon!

— Hva’ är’e om?

— Du vet, han Strann-Jöns — han har en bra
vargpäls.

— Af hunn- å bôckskinn, ja . . . D’är hans, dä.

— Den frest' du få låna, si du.

— Låna? . . . ? ?

— Ja, låna, ja. Får du, tror du? Du säj’,
att du är tvungen . . . Ah, du får tigga’n så
vackert! . . Så ta vi pälsen mä oss, å så sälj' du
bort 'en si du.

— Ditt eviga, dumma as . . .

— Nu ska du änteli holl’ truten på dä lite
vettas, så ska du få höra: Du sälj’ pälsen ner på
sockna, säg'je. Får duktigt betalt, å när du så
kom’ hem, slôr du i han Strann-Jöns, att du har
kom’ i olycka å förlor’ pälsen. Allt, du hadd’,
tappa du i Storströmmen, å höll på å bli där själf
på kuppen ... Ja du gett betal’ pälsen, begrips,
men pruter mä Jöns allt hva du kan, å nog vor'
dä skam, om int’ vi ska ha en femtan-, tjug’ 
rikstaler me’ på affärden . . . Begrip’ du nu?

Att Finn-Jon hängaf sig åt några reflexioner —
exempelvis öfver kvinnohjärnans förmåga af snabba
resultat och mannens efterblifvenhet i ty fall — är
knappast troligt. Han var nog allt för glad öfver
problemets slutliga lösning och alla de sköna saker,
den ställde i perspektiv för honom. Och för öfrigt

låg inte det allt för djuptänkta egentligen för
honom.

Den dag, som långt om länge asade sig fram
öfver snöskogen, såg glädjens gnistor i fång och
knippen rusa upp ur gråstensskorstenen på Jons
stuga. Något var i görningen därinne, något 
brådskande, ovanligt. Och var det inte Jon själf, som,
kutryggig och knotkindad grenade i väg nerigenom
småskogen i gråskymmet, mot Strann-Jönstorpet. . .?

Jovisst. Och samme karl var det bestämdt
också, som ett par timmar senare flög samma väg
tillbaka mellan vispande grankvistar, hem till stugan.
Slängde tjurskidorna mot väggen, högg segervisst
i dörrklinkan, medan ett tjockt, ludet bylte 
dinglade hit och dit på ryggen.

Brådt som bara sjutton med att ställa 
skidvidjor och annan bune i ordning. Nästa dag bar
det af.

Många och långa instruktioner och förmaningar
slösades icke på de hemmavarande småttingarne.

Jon fällde några kärnord: »ni vet, hva ni får,
om inte ...» Det var alldeles tillräckligt, och
fullt tydligt. Därmed small dörrklinkan i lås.

Öfver kärr och snögömdt vindfälle stafvade
finnparet ned emot kyrkbyn. Han med lånpälsen
i fässelkonten, hon med barnungen ränslad fast vid
de tunna men sega skuldrorna.

Tjärnar och myrmarker flöto i ett, och väg

togs bekvämt, där sommartiden knappast en get
skulle kunnat klara sig igenom. Det var 
Gertruspel i torrakar, orrar blåste och väsnades, snön
tindrade ... I Halfvägstorpet, ett krypin på skogen,
där en gammal soldat bodde som björn i ide, 
kamperades om natten, och vid middagstid dagen därpå
var målet hunnet.

Imponerande, väldig reste sig kyrkan, gudshuset,
som de inte sett sedan förra barnungen deras bars
fram. Bakom stack komministergårdens röda facad
upp ur drifvorna, lysande stor och härlig i 
surögonen på finnparet, när det knäade inom 
grindstolparne, fram till trappan.

De höga fönstren med gardiner — tänk, 
gardiner! — inom blickade allvarligt ut på de enkla
gästerna, skorstenarne lyfte sig ända upp mot
skyarne, och röken doftade mat, så fin, god och
ljuflig, att de stackars tunna, lappskoklädda lifven
blefvo helt andäktiga. De förstodo så väl, att så
måste det se ut och så måste det dofta, där den store,
mäktige Gudens tjänare på jorden hafver sin boning.
Hjälpaligen, hvad de kände sig små och ovärdiga!

Redan i farstun strök Jon af sig mössan och
sköt de utspärrade fingrarne genom luggen, 
famlade på låset, vred åt orätt håll, vred om igen
och kom slutligen in, full af snö och rimfrost.
Hustrun, med barnränseln, efter; båda ödmjukande
sig ända ned mot mattan.

När så kaffets och döpelsens sakrament voro
öfver, kom det viktigaste — för Finn-Jon, 
nämligen —: pälsaffären.

Prästen var ung, såg hygglig ut och talade 
vänligt. Kanske skulle Vår herre i sin stora nåd
hjälpa Jonke att lura plagget på komministern.
Den store Guden måtte väl vara god mot en fattig
finne.

Jon till att gnälla och underhandla:

... ... Svåra tider på skogen, far! Ingen
potatis i höstas . . . Vargen var framme och knep
två getter på förjulsvintern — — Skulle sälja så
billigt, så billigt. . . Fräken å starrhö på myra
vardt så godt som ingenting i somras. — Hundra
riksdaler, halfva värdet, far . . . Sju — åtta mil å
inte en brödkant. — Vargskinn hvareveli bit å spritt
ny .. . Herre Gud, om pastorn visste, om pastorn
visste . . .

Komministern tog sig om hakan och såg ut,
som han hade tjänstledighet ett par år minst.

— Får ja nitti? pröt Jon med gudsnådlig röst
och min.

Pastorn yttrade ingenting nu heller, men nog
tittade han begärligt på plagget.

— Åtti rikstaler . . . Stackars en fatti’ skogs-
man, mä många barn!

Nu kunde inte pastorn hålla sig längre. Han
böjde sig ned och nöp i pälsen. Han visste, hvad
﻿
ett slikt plagg var värdt på en ämbetsresa, när
isvinden satte genom märg och ben på sjöarne
eller när det föll kvicksilfret in att dyka ner till
minus 45 eller därunder. Han tog i pälsen: tät
och bra; lyfte på den: tung och duktig. Den
gode pastorn tog sig långt och fundersamt om
underkäken.

Jon åter kände sitt hjärta picka tätt uppe under
hakan. Det var, som han stått i håll med utsikt
att fa en duktig älgoxe på kornet.

— Det var en konstig lukt, min kära Jon
Andersson. Det luktar inte riktigt som varg, tyckte
prästen efter en stunds undersökning och 
djupsinnigt funderande.

— Gulle gode pastorn! kved Jon. Kärngen tog
nästan till lipen.

— Pälsen luktar get, sade komministern nu,
tvärsäkert.

— Si han hängd’ ve’ getketten i går natt,
si — åh, 75 då! Kristi nåd och frid och 
förbarmande! 75 rikstaler . . .

Men komministern var ingen dum karl; och
75 kronor är ju i alla händelser ett bra minus
från en liten komministerlön. Han kallade in sin
köksa, barnfödd i skogsbygden och väl inne i 
förhållandena.

— Kan Göli säga, hvad det är för slags skinn
i den här pälsen, sporde husbonden.

Jon bleknade under röksminket.

Göli tog ett vant tag i det ludna plagget, lyfte
och skakade det, nöp i det och satte slutligen
näsan ner i en ficka och vädrade.

— Hunn! dekreterade hon facksäkert.

Så nosen ned i den andra fickan, vände och
snusade ett tag, som en stöfvare på spår — »Bock»
utlät hon sig. Och så på ett annat ställe; där
doftade det räf. På det sättet vädrade hon upp
och ned, under uppslaget, inne i ärmarne o. s. v.,
men något annat än »hunn» och »bock» och »räf»
kunde hon inte vädra upp. Det var ett riktigt
mixtum compositum i skinnväg.

Jon drog en suck så djup, så djup, som 
fattigmans bomskott på ett rikt byte någonsin pressat.
Kärngeländet satte i och understödde med ett 
klädsamt tjut med effekt, att pastorns straffpredikan
dunstade bort och förbyttes i några tröstens ord
och en ny omgång kaffe. Därmed fick Finn-Jon dra
sina färde med päls och kärng och allt.

Väl utom dörren erfor Jonke ett talande nyp i
sin arm och en icke mindre talande hviskning i
sitt öra:

— Frest' på länsman!

Det var solstrålen genom molnväggen. Jon i
väg mot länsmansbostället med farten af en 
vårräf mot ett hönshus. Kärngen efter, så ryggbördan
hennes hoppade och skakade.

Nej, det lax inte.

Ut igen och bort på ett annat håll.

Samma historia, äfven här. Man tycktes ha
god näsa öfverallt, tyvärr.

Det blef en jagandes eftermiddag för finnen,
en het eftermiddag, trots kylan.

Som på en rastrafvare gingo benen, storgårdarne
emellan. Lössnön yrde om de lappade 
bandskorna; magen skrek och svor, gommen grät och
bad. Hustrun kånkade efter och ifrade på: frest’
på den . . . eller den — eller den.

Läxan om »starrhöet» och »vargen» och det
där drog Jon med allt större virtuositet på ställena,
med allt ynkligare röst. Förgäfves. Folks näsor 
strejkade inte. Och för hvar gång Jon kom från 
värmen ut i den ödsliga, kalla kvällen, med pälsen
osåld på armen kröp han ihop, svalde luft och
önskade sig född utan mage.

Fram i skymningen nappade det ändtligen.

En ung bolagsinspektor hade just i dagarne 
anländt till trakten för att leda en timmerafverkning
och slagit sig ned i en bondgårds allraheligaste.
Rejäl karl — ingen knusslare. Blanka kragstöflar.
God konjak. Två tända ljus på bordet.

Och lyckligt grön i skinnfrågor.

Jons ödmjukhet var nu en väl agad pudels.
Han förlängde sin läxa, gjorde sin nöd saftigare —
anspråken mindre.

Det blef affär af. Och ett stort, varmt, godt
glas till på köpet.

När den uttröttade päls-springaren kom ut på
vägen igen till sin troget väntande maka, utan 
pälsen, men med handen full af sedlar, tog han ett
väldigt glädjeskutt.

— Jöns får int’ mer än 50, du Kersti, jublade han.

— Förti far han, skrattade hustrun.

— Han kan vara nöjd med 30 . . .

De båda tunna skogslifven pratade ifrigt i
munnen på hvarandra, under det de med 
vargafart mot getkött gnodde hän mot handelsboden,
som vinkade med ljus och värme och många goda,
vackra och matnyttiga saker i den smällkalla
kvällen.

﻿
FÖRUTBESTÄMDT.

Han andades i långa, flåsande drag. Sjöd
och fräste som en argsint. Suckade som en
öfveransträngd. Spottade till ibland, när det blef allt
för svårt — hvilket gu’ nå’s var fallet litet emellan.

Att vara i elden åtta — tio gånger hvarenda
dag — slikt tar på krafterna. Aldrig få hvila ut
och svala af ordentligt, förr än man åter måste
däran. Ja, vid utomordentliga tillfällen få stå i
nästan dygnet rundt. . . Man vet, att man är
till då.

Ack pröfvotid, pinotid!

Äfven han var en gång ung. . . stark. . . skön.

Glänsande brun, harmonisk i formen och med säkra
ben, som spetade vidt och kraftmedvetet i sär.
Och nu! Bucklad och skamfilad, svärtad och 
låghalt; ena benet måste ju stöttas under af ett 
tegelstensstycke för att skydda mot fall.

En något så när träffande bild?

Ja, gud vet’, hvad man då skulle finna på. —
Någon antediluviansk fågel. . . Ty »näbb» hade han
ju, »stjärt» också, men denna satt, löjligt nog, på
sidan af magen, och benens antal var — vidriga
abnormitet — tre. En riktig rötmånadsföreteelse,
gu’ signe kräket.

Båtsman Spännares kaffekokare.

Spisen, kokaren och Anna Brita — se där,
båtsmannens husliga treenighet!

Långt från hem och land, på sina 
kommenderingar, stod en bild för honom. Under La 
Platas brännande sol eller på Reikiaviks redd med
horisont af isberg, när kamraterna trallade »Lapaloma»
på frivakterna eller nattskottet gått och kojerna
darrade under snarkningarna — ständigt spökade
bilden: två näfverskor på en spishäll och en brun
hand, icke utan sina perioder af vattuskräck, 
matande elden under den svartsotade, rundbukiga 
trebeningen.

Som skrifven in i båtmanssjälen med det
sotigaste eldkolet ur hemspisen satt den bilden där.
Icke så alldeles oförklarligt för öfrigt: rundbukingen
med sitt evigt flödande bruna spad slök all 
båtsmanstorpets äring, och väl åtskilligt därutöfver; 
handen hörde Anna Brita till, Anna Brita åter tillhörde
Spännare — »i nöd och lust».

Ibland hörde den gode båtsmannen ett litet
gny i en spånkorg, som med tre grofva snören var

fästad upp i en märla i taket. Det var dock 
öfvergående förnimmelser. Elfva sådana gnyn, alla med
hvar sitt särskilda ursprung hade höjts inne i 
båtsmansstugan, studsat mot den brunsvarta 
takpanelen, dalat ned mot golfvet, hunnit bort till spisen,
där näfverskorna då rört sig litet.

— Vyssa vyss. . . Dossen ka få taffe. Dossen
vara näll å tyst.

Och »dossen» blef så snäll och så tyst. Ty Vår
herre älskade »dossen» och tog honom hem till sig.
Gång på gång. Kokaren och Anna Brita däremot
tog ingen.

Elfva små.

Tvärsäkert som regn i frun timmersveckan hade
de anländt, så där knappt året efter det Spännare
återvändt från kommenderingarne. Kommit med
gråt och gny och nya svaltutsikter. Så blir nöd
af lust i stugorna.

Kommit — men dött — i unga år — alla.

Fast nej; inte alla. En var kvar — lill-Jonas
— den siste. En spinkig unge med onaturligt stor
mage.

Folk sa' — hvad sannt det nu var — att Anna
Brita Spännare egentligen aldrig ägt mer än två
talanger: att koka kaffe och föda barn. Själf visste
hon ju af långt flera. Då tungomålet vid 
sjätte-sjunde koppen flödade som stridast, kom det fram:
Hur hon farit fram på åker och äng som en
﻿
svingande svala — i klangfulla ungdomsdagarne 
förstås. . . Hur hon varit den eftersöktaste på 
lekstugorna, skalkats och lett och tagit 
manfolkshjärtan, som man tar upp potatis om hösten. Ja, hade
inte Spännare varit så till sig, att han hotat både
skjuta och annat, om hon inte gifvit honom 
jaordet! För all del, joo då. Och detta allt till
icke ringa del för sin fägrings skull.

Såg man då upp på talarinnan, befanns 
öfverläppen betänkligt för kort, och gestalten för öfrigt
hade mycket af gammal kalfko med hängbuk och
vaggande bredbenthet. Ögonen runno — ja, det
var märkvärdigt, hvad tiden hade uträttat!

Så var nu lill-Jonas då ålderströsten hennes, ja.

Maken till gosse, det. . . Så duktig och så viss
på sig. Kunde svara. Alltid och tvärsäkert: »Jonas
Spännare. Stor kar . Färde åre'. Tackar ba». . .
Det rann som sur mjölk ur siltråg, sak samma
hvad man frågade honom om.

Håhåjaja. Herren hade tagit de andra tio, han.
Ja, det hade han gjort, Anna Brita kunde aldrig
begripa hvarför. Nej, det kunde hon inte. Men
se, det var nog så förutbestämdt, det kunde ingen
ändra. Försynens vägar, ack ja. Hon var utan
skuld, alldeles utan skuld.

På domsens stora dag, då herren skulle stå
fram och säga: »Anna Brita! Kan du nu stå till
svars, för hvad du gjort?» då skulle hon kunna

träda fram inför hans anlete, niga och säga: »Ja,
herren! Det kan jag. Du vet, herre, hur jag
lindat och pysslat med dem, hur jag tuggat åt
dem, ja det vet du. Och hur har jag icke lagt
mig mången kväll utan kaffe, bara för barnungen
skulle få sin tår. Allt detta vet du, o herre, och
hur jag alltid hängt stål öfver och svafvel i 
almanacksblan under hufvudgärden. . .»

Allt det där skulle Anna Brita svara den gode
guden en gång, för dagsens rena sanning var det.

Ja, var det inte kanske? Hade hon inte 
sträfvat och slitit?

Ajana mej!

De fattiga getlifven hade räddat ur månget
trångmål. Alltid hade det lyckats att krångla sig till
några kaffebönor för en ostbit eller en mjölkskvätt.
På samma sätt med hönsen om sommaren. När
det så knipit, att hon varit i saknad af både ägg
och mjölk, hade goda männskor kommit med än
det ena än det andra, som hon kunnat kila till
handelsboden med och byta i kaffe och socker.

Stor sträfvan, men också stor nåd.

Som den där våren för tio . . eller ge me si
nu, elfva — ja, elfva år se’n. O, store fader! Då
höll det på att bli rent omöjligt. Tänk, kära 
vänner! Isen på färjsundet hvarken bar eller brast,
som ni kanske minns. Då var det att släpa 
hässjevirket från lycka, lägga ut öfver vakarne och

krypa öfver, med mjölkkrukan i handen och på
hemvägen kaffepåsen bunden om halsen.

Men försynen var huld — försynen var huld.

Jaa då — nog hade Anna Brita Spännare 
pröfvat alltid!

En god man hade hon ju, som aldrig gnatade. . .
Men att folk kunde säga och påstå, att han reste
utsvulten och mager hemifrån hvarje gång, och
att det var hans stora lycka att han fick komma
ut på kommendering ibland och »äta upp sig»,
det var då en skamlighet utan like. Tvi vali!

Se folks prat det. . .

Så var nu då lill-Jonas på fjärde året. Hur
det gått till — inte begrep Anna Brita det. Utan
tänder, som hon varit de sista åren, hade hon ju
inte kunnat tugga åt gosskräket ordentligt. Inte
så, som åt de andra. Hvad gjorde hon så? Hva’
tror ni ? . . . Jo, hon blötte brödet till honom, och
kinkade han, gaf hon honom riktigt starkt kaffe.
Det var det enda som hjälpte. Potatis och sill —
och kaffe ofvanpå, tunnbrö och strömming — med
kaffe till.

Hvad får inte den fattige försöka!

Under de goda dagarne, då hon hade sina
tuggredskap i behåll, var det ingen nöd. Hon tog
bara en munfull, gröpte sönder och satte sedan
sin mun intill barnets och sprutade in födan. Det
gick så bra, och den lille blef alltid så stinn och

duktig.	Skrek han, fick	han kaffe, så länge lian
förmådde svälja; kinkade han och var utan matlust,
var det	också alltid så	nimt med några munnar
varmt brunt. — — Ja, på det sättet hade hon
dragit sig fram i fattigdom — tills herren slutit
de kära små i sin famn. Så hade han nu tagit
hennes tänder också. Det var förutbestämdt, det
kunde ingen göra något vid.

Det skulle nog gå ändå. Jonke skulle nog
bli duktig — jaa då — och bära plank vid 
sågverken och förtjäna så där grofva pengar, som hon
hört talas om de brukade där. Komma hem till
gammelmor om lördagskvällarne . . . slut på cikoria
och »surr» och brändt bröd ... en ny, stor kokare,
som förslog något — det ja! En hederspojk, det
var, hvad han skulle bli — Jonas Spännare, stor kar’.

Men det var något skräp med spännarpojken,
hvad det nu var. Magen var nog så stor och
duktig, men armar och ben var idel spink, och 
fattigmanhyn blef allt gulare.

Kaffet var för klent, må veta.

Anna Brita till grannarna och beklagade sig.

Hon fick stora bra mjölkkrukor med sig hem,
tjocka brödbullar och på ett ställe en fårbog.

Det töfvade inte, förr än det fanns öfverflöd af
prima kaffe i Spännarstuga. Moran eldade, kokaren
pyste och puttrade. Det var lofsång och fest —
så länge det varade.

Jonas gnällde, och ingenting smakade honom.
— Förkylning, menade en grannmora, ge’n nånting varmt!
— Tannsjuka. Det går nog öfver, tröstade en
annan.
— Du ska' få si, att gossen har gått å »råka
i», å då blir bäst ställa å »kasta ut» för’n, tillrådde
ett gammalt klokhufvud.

De flesta däremot förmenade, att pojken bara
var lite bortskämd och elak. »Ge’n ett kok stryk
då och då. Slikt har hjälpt förr», ordinerade de.

Spännarkärngen proberade både det ena och
det andra.

Jonas bara gnydde, och föll af allt mer. Han
gitte snart inte se åt föda.

Kärngen trugade och bad — ibland trugade
hon och slog. Det hjälpte lika mycket. Han
hade nog »råkat i» mycket svårt, fattiga lifvet.

Till sist förmådde han inte skilja sig från 
fällen om morgnarne, rätt så mycket bitande den
innehöll.

Och där låg han nu och tittade upp i den
svartbruna panelen med ett par stora, underligt
glänsande ögon.

Han gnydde inte, som förr, kinkade inte 
vidare. Bara såg och såg och stönade litet emellanåt.

— Å, lill-Jonke! Fresta dreck lite kaffe, 
gnolade den gamla, vanliga stämman. Du är nog

förkyld, lill-Jonas, så du får lof ha i dä nå varmt.
Hon klarade af och kom med koppen.

Jonas sväljde en munfull, det öfriga fick rinna
ut pä sidorna, bäst det ville.

Anna Brita kokade trekanngrytan full med 
riktigt god potatis, mosade sönder den med en slef
i ett fat, stötte socker, tog lingonmos och rörde
ihop. Med hot och böner fick hon den lille
sjuklingen att svälja litet af den säregna sjukkosten.

Han kräktes upp allsammans.

— Gosslifve’ behöfver nå'nting salt, förstod hon
nu. Sillen och kaffet kom.

Det var ypperlig tre-k-sill, men det hjälpte inte.
Jonkes mage protesterade.

Den lilla, spinkiga kroppen skälfde vid de 
krampaktiga uppkastningarne. Ögonen flödade af tårar.
Han stönade svagt; orkade ej jämra sig högt.

Nu skulle han försöka ta några droppar kaffe
ur skeden, bara några droppar. Det var nu 
riktigt starkt, särskildt lagadt sjukkaffe, det här, och så
skulle han ta det hett — se, han var nog svårt
förkyld, ungen, och trängde till nå’nting riktigt
varmt, som kunde lena upp invärtes.

Den lilla patienten kved, när det skållheta
fluidet brände honom om läpparne och i munnen.
Om han förmådde svälja något, är ovisst. Men
sked på sked hälldes mellan de darrande tunna
små läpparne. . .

— Ti tå där ja! Så dott, så dott så. . .

Den lille var för svag att göra motstånd.

Det ångande, heta spadet kredensades honom 
oupphörligt.

— Lill-Jonke ka bi ba igen. Jaa då.

Arma barn! Han skållades ju i munnen.

— Bara den här lilla spillkummen, lill-Jonas.

De stora underligt glänsande ögonen flöto i
tårar af smärta. Men inga skrik höjdes; han var
för svag, endast sakta kvidanden förnummos.
Skeden bara öste. . . Det var så grufligt varmt
och bra, det här. Det skulle nog lena upp. Kunde
han nu bara få »hosta upp» förkylningen, som
»satt fast i magen» på honom, så vore det onda
snart förbi. . . Det var kanske så godt ta ännu
en liten spillkum. Desto säkrare lenade det upp. -- --

På natten dog lill-Jonas.

Han var allt för illa förkyld.

Anna Brita somnade med ett bibelspråk på
läppen.

I god tid på morgonen puttrade åter 
gammelkokaren öfver frasande näfver och småpinnar. Han
fräste och spottade som en argsint. Ångan sjöd
ur pipen. Den senaste tiden hade han varit i
elden nästan dygnet rundt, och det måste man
medge är för mycket. Han undrade, om det inte
kunde vara på tiden att spricka i någon lödning
snart.

Under flytande tårar tog Anna Brita sin 
sockerbit, hällde ut i fatet, drack och snyftade:

— Ack ja! Herren gaf och herren tog. . .
Men det var nog så förutbestämdt. Det kunde
ingen hjälpat.

﻿
NÄR BRUN ENTLEDIGADES.

Oppigårds manbyggnad glödde i den härligaste
morgonsol, septembermild och smekande. Nattfrisk
luft med ymnig dagg och dimmrester, som sjönko
nedåt och bådade klarväder.

Ja, guskelof för det! Det såg ut, som skulle
korn- och hafresmulorna mogna i år också; fast
nog blef det i senaste laget. Och rågen med heder
under tak! Grannlåtsväder riktigt!

Krusbärsbuskarne hade böjda, fullsatta grenar,
och de röda vinbären kommo en att vattnas i
mun.

Guds välsignelse i bärväg ... Nå ja, det kunde
också behöfvas. Vid Oppigårds som på månget
annat ställe nu för tiden gick det mest ur hand i
mund, som man säger.

Det är så där, då man är hjälpsam och 
godhjärtad och inte alltid ser på sitt. Nerigårdsbond’
hade fått sig många skratt åt Oppigårds-Pelle för

hans »barnsliga blödighet», som det hette. Man
ska’ hugga för sig med båda händerna här i världen
— och kan man trampa åt sig något med fotterna,
så skadar minsann inte det heller.

Det där var Nerigårds-Olles tag. Han hade
gått tillväga så där och funnit det vara rätta sättet.
Stod sig godt nu . . . Bevars ja, de redde sig ju
i Oppigår'n också, kom inte annat i fråga; men
inte öfver sig, som sagdt; det knalla och gick bara.
Ingen förmögenhet. . .

Så att Nerigålar'n gick och hade roligt ibland
åt ställningar och förhållanden hos grannen.

Ja visst — kunde han annat? Som nu t. ex....!
Pelle var bjuden hundrafemti för Brun, kontanta
pengar ändå, och kanske Svartbo-Mickel, som så
gärna ville köpa, hade lagt dit en tia till, om det
knipit; det hördes inte omöjligt. Men då skulle,
bevars, inte Pelle vilja släppa ifrån sig en gammal
trotjänare; hade själf födt upp Brun. »En kunde
inte veta, i hvad händer han kom till sist», hade
det hetat.

Är det förstånd i så'nt!

Hundrafemti riksdaler — gå och ta de pengarne
för en 22 år gammal häst på annat håll, få se!

Nog, förstås, Mickel i Svartbo hade uträknat,
hur han skulle få sitt igen för kampen, det var
inte farligt. Mickel var en som kunde ställa, så
två gånger två blef fem. Tänkte naturligtvis klå

i kolskog hela vintern och sedan sälja Brun till
slakt på våren. Jo jo, nog kände man Mickel! —
Men i alla fall var Oppigårds-Pelle ett nöt, som inte
tog sina hundrafemti.

Vid Oppigår'n gnällde slipstenen: iiiu . . . iiiu
. . ., det skrek för otäckt. Hvad skulle de ta sig
till i dag, eftersom den där långa knifven, själfva
svinstickarn var framme och gjordes hvass? Så
där års var ju ingen slakttid, kunde tyckas.

Farsgubben knep ihop läpparne och låg duktigt
på slipstickan. Det skulle ske, kunde man läsa i
ögonen hans; man såg det på hela karn för resten.
Drängen, som drog vefven, anade nog hur landet
låg, men knyste intet.

Och solen steg och värmde ryggarne, vinden
låg från sjön, tog med sig gyttjelukt från 
sankstränder, friskt från blåvass och nate med en nyans
af tjära från ökstaden ibland.

En flock änder sträckte förbi, så nära, att man
tydligt hörde hvinandet af vingslagen, trots olätet
från slipstenen. Inom lagom hagelhåll för resten.
De gjorde en halfcirkel, sänkte sig och hamnade 
slutligen i vassen strax bakom udden. Nå, där skulle
då ingen störa dem i dag åtminstone. Pelle var
annars inte sen att rycka mynningsladdaren från
spiken, då vildtet kom in på knutame. Men i dag
var hågen vänd åt annat håll. Iiiu . . . iiiu . . . häll
vatten på, så det blir tyst! . . Så där ja!

Inne i köket stökade Kari-mora. — Det var
inte bra i dag; det var som något skulle varit i
olag. Då mannen för en stund sedan tagit fram
svinknifven ur skåpet, där den låg omlindad med
en trasa och väntade på förjulsvintern, hade hon
sett sin Pelle i ansiktet och frågat: »hvad nu?»,
men han hade vändt sig bort och mumlat:	»det
far du väl se», och gått ut.

Asch, så dumt! Gå och snart sagdt ängslas;
någon af kalfvarne hade väl sjuknat, eller kanske
grannas behöfde hjälp på något sätt. Hvad var
sådant att hålls och grumsa öfver!

Hon hastade från spisen till skänken och 
tillbaka igen — en husmor får ha brådt — hon
skyfflade med tallrikar och skedar, så det skramlade
och klang — fasligt, att vara ensam om så mycket!

— Hon såg på klockan. Frukost snart, bara en
kvart igen . . . hm! . . .

Men om ett par minuter var den där oron
öfver henne. Besynnerligt! Det låg något i luften
i dag; en smärta, en sorg . . . Och slipstenen, som
gnällde. Jaså, nu tystnade den, det var då väl!
Det trampades mot trappan; far och drängen.
Drängen snubblade emot och gjorde ett fult märke
med sin leriga sko på tröskelbrädet, som skurats
rent för en stund sedan.

— Drummel till pojk ... Nå, det sa’ hon ju

inte högt, förstås. Far till att bryna och torka
sin knif.

Satte sig i spiskroken, undan hustruns frågande
blick, vred sig åt fönstret och låtsade pröfva eggen
för att slippa svara. Men Karis ögon hypnotiserade
och — nåja! Det kunde vara så godt säga det
först som sist då. Hade tänkt skona i det längsta.
Kände hennes kärlek för Brun, brudhästen hennes,
bevars. Hade tänkt göra öfver i ett huj och efteråt,
när det väl var öfverståndet, tala om det svåra...

Fasligt med det där tittandet! — Och så fick
drängen en order ut åt vedbacken, så de blefvo
ensamma.

— Hva’ tänker du göra? Det var Karimoras
fråga.

Far hostade ett tag och sväljde. Det var som
att bekänna en ogärning, tyckte han. Men fram
skulle det nu, hur hårdt det än satt inne.

— Hm ... m . . . m . . . m. — Hon hade väl
sett, hur illa Brun haltade?

— Brun?? Nääj!! — Det kom i hjärteskri och
nödropston.

— Kors! Inte det? Inte varsnat . . . alls . . .
något...?

Far var osäker i målföret — anade det här, hm.

— Joo då. Nog var det illa alltid. Och värre
blef han i stället för bättre. Han var rent förbi
ju. Det sista omslaget för två riksdaler hade inte

hjälpt ett dugg. Han var gammal, stackarn, och
borde fa slippa — kors, skulle hon sätta lipen till
för det! Ville hon, att hästen, som hon hållit så
kär, skulle pinas! Skulle väl unna hononm att få
ro, vet jag; han var nu 22 1/2 år gammal och kunde
väl inte lefva evinnerligen heller, tyckte far.

Men Kari lät icke trösta sig. Droppe efter
droppe föll ned i laken bland sillarne, hvilka togos
upp, sköljdes och anrättades. Det var salt i salt.
Det var inte roligt det här. Att hästen haltade en
smula, hvad gjorde det? Man kunde väl köra
honom försiktigt. — Sannerligen, om hon nu kunde
förstå, hvad som gick åt mannen, men så här hux
flux skulle . . .

Slakta deras Brun?! Herre Gud, så’nt elände!
En karl har då inte känsla i sig . . .

Stackars mor Kari; hon visste inte, hon, att
mannen var nära att duka under för frestelsen
att sälja sin trogne fyrfotadräng. Far var i behof
af pengar, i stort behof. Hade inte sagt det
hemmavid, allraminst åt Kari. Hon hade nog ändå
att dras med. Båda händer fulla med bekymmer.
Och så kunde hon i alla fall inte hjälpa. Då var
det ju bättre, han teg. Men pengar skulle ut nu.

— Den kanaljen Mickel visste allt något. — Det
kostade på att visa tillbaka anbudet i hvilket fall
som helst, och då man nu var i knipa, var det så
mycket mer frestande. Men det fick inte ske.

Gammeln skulle inre offras; han hade tjänat för
länge och troget till det. Nej, så slut det var,
förr skulle det bli skilsmässa på annat sätt. Brun
skulle gagna med läder och kött härefter. Och så
var det bestämdt.

Själffallet var det intet öfverflöd af munterhet vid
frukostbordet. Husfadern tog upp litet om 
bärgningsväder och hässjevirke, hvartill drängen 
pliktskyldigast sekunderade med sankängen och 
höstplöjningen; men inte ett ord kom från husmor, och
inte en bit kunde hon smaka. Nej, nej, hon var som
bäst ute och körde sin kära Brun nu — i tankarne.

Ack, den hästen! . . . Nu skulle hon aldrig mer
få höra det där skräpet med hofven vid kökstrappan,
som hon mindes så väl. Då det var slut för dagen
och det skulle »stallas in», släpptes kampen att roa
sig — hå, hur han satte af! — och genast framme
vid kökstrappan, det var så vanligt det. Och hur
han då skrapade och gnäggade, tills han fick 
husmor ur köket, och den välbekanta handen kom
med godbitar och smekningar.

Ja då — nog hittade Brun till trappan, där
Kari stod . . . Och allt eftersom den smekande
handen blef vissen och sträfskinnad, började 
gunstlingens nederläpp att hänga, ryggen kom i en ful
sänka, och benen blefvo styfva. Hästen kanske
tappade af fortare; eljes följdes de åt båda, husmor
och »dräng».

Hå, skulle de nu skiljas!

Hon sjönk så trött ned på bänken vid lillbordet,
hå hå! Hon bar sina 42 år med heder, men
ungdomskraften den var borta; nu kände hon det.

Skulle brudhästen verkligen slaktas, dö!? . . .
—— — Det låg junisol öfver gården, öfver hela
trakten den söndag, hon brudklädd for åt kyrkan
vid sidan af. . . ja, nu såg hon på samme person
med andra blickar, än då. Framme i klockargården
skulle hon klädas i krona — så tydligt hon nu såg
och mindes allt! . . . och där skulle rättas, i fall
något kommit i olag med dräkten, såsom blommor
och småprydnader. Före affärden hade Brun fått
äta så mycket bröd, han orkade. Kari hade sträckt
fram armen långt och varit fasligt rädd för att
fradga och hår skulle komma på den nya, fina
klänningen.

Tokige häst, så han kråmade sig och gick
som i dans hela vägen! Förstod han, att det var
en glädjefärd, och ville fröjda sig med, han som
alla de andra, så gödt han kunde?

Hej, småsten och grus smattrade och fräste om
hjulen . . .

— Såå då, pojken .. . Poo la . . poo la . . Håå
ja, gossen . . Poo la . .

Backe upp och backe ned i flängande.

Det blixtrade af blankskurade beslag, glänste
till vid svettskimrande bogar — nos och bringa

voro som intvålade ... — och hvilket hjärtans 
fåglajubel i alla nylöfvade björkdungar! Det var juni
då, ja ja, och juni var det inom Kari också med
blommor och kvittrande stämmor. Skulle hon glömma
en sådan färd?

Nej, hon mindes allt så väl — och aldrig intill
grånande hår och lifvets sista timme skulle hon
glömma . . . Hur hon stundtals höll sin brudgums
lediga vänstra hand i sina båda; hur hon förnam
inom sig liksom en sjungande glädjeton, som dock
inte var fri från en märkvärdig dallring af oro . . .
Och hur hon slutligen — då kyrkklockorna hördes,
minnande om det stora allvaret, som väntade —
fick ögonen simmande i tårar.

Då hade Pelle nickat godt mod åt henne; och den
blicken tyckte hon sig kunna tolka ungefär sålunda:
»håll du grytan varm; jag ska’ inte låta henne bli
tom!» Och Brun föll in med en gnäggning, ystert
och kraftigt, som han velat säga: »håll bara häcken
full och plogen lagom djupt, så ska jag dra för er
båda!» — Himmelens Gud, hvilken färd! — —

Skulle han komma att långpinas, få ligga länge
och sparka under ovana händer. . .? Åh, de måtte
väl i all världen ha vett ta Långåsa-gubben till
hjälp, han som var rapp och van vid sådant. Men
hon gitte inte fråga, kände sig så ledsen och förbi.

Aldrig kunde hon förgäta ändå ... — hvilken
tillgifvenhet, hvilket förstånd! En sådan — — å!

Är det sex — nej, vänta, tio år sedan är det
visst. . . Där kommer ett lass skramlande hem på
gården, midt i natten. Foran väntades först da’n
därpå. En häst gnäggar, gnäggar gång på gång,
men ingenting vidare höres. — »Du måste gå ut
och se efter, hur det är fatt, du far!» — Han före
ut och hon efter, med lykta i hand. — Ser man på!
Drängen stup full på lasset.. Tömmarne hade någon
barmhärtig människa bundit upp, och så hade hästen
gått två mil i kolsvarta höstnatten en eländig byväg.
Och inte en eker bräckt, inte en sölja sprängd.

Nå, än den där gången på isen då? Mildaste!
Det var den där fasliga vintern, tövädersvintern, då
så många människor kommo ned sig på de usla
isarne. — Fram måste de; finns ingen annan väg
från finnskogen, stackars folk! — Hur kunde hästen
veta att väja för åmynningen och leta sig fram
mellan stenarne till lands?

Barnen hade länge tiggt att få fara tvärs öfver
till Håkans, där det fanns lekkamrater en hel svärm.
Det var något fruset på förmiddagen. — »Så ge
er af då, men kom tillbaka i god tid, eller också ligg
öfver!» . . .

Måtte inte Gud straffa Håkan i Löten som han
förtjänade den gången. Släppa barnen i väg ensamma
i släden mot kvällen. Tö och regn hela 
eftermiddagen. Fjorton timmerlass brakade ned vid 
sjöändan. — —

Jo, det kändes, när medarne skrapade i gruset
på gården och Lill-Johan kommer inspringande och
skriker; »här ä’ vi nu, mor!»

Ack, skulle en inte minnas — så, nu stiger
drängen upp och går ut — inte minnas och hålla
ett sådant kreatur kärt, som en anhörig?

Nu smyger sig mannen ut genom dörren. Mor
tycker, att han smiter så lömskt som en tjuf, som
en missdådare nästan. Usch, det blixtrar så styggt,
det där verktyget, han bär i handen. Hon måste
vända sig bort.

De gå att afrätta nu, ja, just afrätta. De släpa
väl fram ett gammalt flak — en slädbotten är för
liten — någon håller i grimskaftet, duns! ett doft
yxhammarslag och en tung kropp, som faller på
flaket, så det brakar. Hu då!

Det trampar på trappstegen igen; ha de glömt
något? Då plär det inte gå bra. Är det färdigt?
Åhnej. Gud gifve det väl vore öfver! — Hon var
i svidande ångest.

— Nej tvi, kommer inte den där käringen i dag
igen. Kaffesjuk, förstås. Hon ska få hela 
skålpundet — hela storpannan i sig, bara hon vill
knalla sig af i	rappet.	Isch då!

»-- -- Gu sinne!... Hå hå, tröttsamt i värmen!
Nej, hva’ sir ja’! Kari-mora fått nytt förklä’ igen!?
— — A så kan ja tala om att . . . Men var inte

dä en fasli otur, säj! Tänk, att dä just skulle
hända här i gårn! -- -- Otur ja? Måtte fell
dä . . — Kors, hästen, vet ja’ . . Vara tvungen slakta
nu å inte få sälja när — bevares väl.. så rasande
bra betalt. . — Ja, hundrafemti, ja!? . . Hundrafemti
för en gammal kamp .. Slik gammal stackare, tackar
ja’. Det hade dugt, det . . — För allan del då;
Svartbo-Mickel, hästskojarn — jaa, han är så godt
som en hästskojare, så att. . — ja, han ville ju
bums köpa Brun, han ... Nä men vet int' Kari-mora
dä då? Å hundrafemti är grufliga pengar dä —
för en gammelkamp — nu för ti’n ... Ja, ja’ säjer,
som ja’ allti’ har sagt: Snällaste folke’ — jesses,
ta inte hela kaka nu då . . — snällaste folke’, sa'
ja’, ska’ olycka’ ligga åt . . . Å, inte ska’ ja’ få
allt. . . bevares . . Herre Gud, Kari-mora. å tusende
gånger tack — tackar aldra mjukast. . Det här dä
. . Ajö då . . Tusen tack . . ajö . . Hälsa å tacka
Pelle . . . Ajö-ajö - . Allti’ är då Kari-mora så . . .
— — Ajö . . .»

Slik lättnad hade inte Kari förnummit på mången
god dag ... Kära hjärtandes, far, hvarför inte nämna
ett ord! Ah, han var sig alltid så lik: ville inte
bedröfva i onödan . . . kände honom . . . ömmade
alltid för henne . . . Nu kunde hon inte annat än
le, då hon erinrade sig hans små försök till 
nödlögner. — Sälja hästen åt Mickel, åt en så’n 

flåbuse! . . . Nej, då var det tusen gånger bättre
att . . .

Kari började känna sig storbelåten.

»Gammal stackare», sa’ styggan. Hon skäms
då aldrig, det leda trollet. . .

Men väl var det ändå, att käringskrället kom
in, ty nu visste Kari, hur det hängde ihop, Stackars
Pelle!

Fanns det många som han? — Neej. .. Ingen..,.

Men ack, ack, ingen eld på spisen! Jo, det var
fint! Sådan glömska! Sitter och grubblar och
pratar med käringar . . . Här ska bli annat af: kaffe
i hast, godt kaffe — begrafningskalas efter Brun
och en stor kopp i glädjen öfver, att kampen slapp
komma i röfvarehänder.

— Bevars väl, nu ä’ de här redan; ett så’nt
spektakel!

— Ni få vara snälla och vänta ett slag! —
Sitt ned, farbror! — Här ser så dant ut, att...
Men här har varit främmande, må tro . . .

De visste det.

— Du tog väl riktigt reda på nu, Kari, hur
många kattungar grannas har fått, och om Per Ers
Jonke fortfarande går fönstervägen till sin utvalda
— ha ha ha!

— Skäm däj, Pelle, gamla karl’n, och vara
så. . .!

Om det gått bra? — Ja då; farbror i 
Långåsen är säker han, så gammal han är.

Så hade Nergårdsbond’ gått förbi strax därpå,
och kunde han tiga? Ah, det var	inte möjligt!
»Du håller på och kasserar in dina hundrafemti,
du», hade han sagt. Det var inte värdt svara.

— I det stora hela är bond’ i Nergår’n en
riktig flåbuse, det är, hvad han är. Han ömmar
för penningpungen och magen, men inte ett dugg
vidare.

Men mån' tro har han mer för det? Knappast.
Rågen gick ut sig totalt för honom i år, och hafren
är på upphällningen. Ett föl har han mist, och
tre kor å rad ha »kastat». Så det ser ut, som fan
skulle	ta ut sitt i alla fall	.. .

Så där satt husbond' och förde ordet, medan
kaffepannan pyste. Och Kari sysslade och lade
under torra granpinnar, som sprakade, lade upp
doppbröd af det likaste hon hade och förlorade
inte ett ord, af hvad som sades.

Pelle talade både rätt och bra, tyckte hon.
Ingen kunde bättre än hon behöfva en ny yllen
kyrkklänning till vintern och ett par höga galoscher
med ludet omkring; men förr än hästen skulle 
bloddängas och klås af främlingar, fick det bli hvad
råd det kunde med åtskilligt. De hade redt sig
utan syndapengar förr och kunde göra det härefter
också. — —

— Men nu ska’ ni ändtligen hålla till godo med
litet kaffe — sitt fram, farbror! — och ursäkta, att
det inte bjuds på finare begrafningskalas, om jag
så får säga. Brun hade annars förtjänt nå’nting
storduktigt i den vägen, han, om det skulle så
vara.

﻿
"HERRA HAFVA STURAN MAKT."

— Sicken en, där sitter! Hemmagjord, hva?

Femvåningsmuren midt emot tog all sol från
den smala gatan, och en betydlig del ljus förstås,
det lilla tredjeklass-kaféet fick nöja sig med 
halfdager. Nu var det nästan skumt därinne af 
blyluften ute och regnet, som jämnt och ihärdigt silade
öfver fönsterglasen. Kund på kund in, riste sig,
slog en sväng åt golfvet med hatten, svor ett:
»förbaskade regnande», ett »husch-husch-husch», i
säregna fall ett mer betecknande: »fan»! En blir
ett riktigt blötdjur!» etc.

Rägnväder är alltid kaffeväder. De flesta
borden voro upptagna. »Psst, fröken!» hette det
ideligen. Lokalen hade en af sina finare dagar.

— Hemmagjord! — Den åsyftade granskades,
tydligen utan att godkännas. — Tja. Ser så ut,
på utanskriften . . . Något bonddrängsaktigt.

Tankeutbytet stannade därmed; ingenting att
spilla krut på! Dialogen dök i ett par naggade

tidningar, tvinnade benen och vrok sig bakut, så
mycket stolskarmarna tålde, beslutande sig för att
hemfalla åt tankediger oåtkomlighet.

I en liten blandad grupp kring ett hörnbod
hade en enklare tidningspenna förstuckit sig, nitisk
och afvaktande. Gruppen hängde intresserad sträckt
öfver bordskanten mot en 23—25 års karl, i 
träsoffan, innerst vid väggen.

Rätt vanligt landtansikte, skäggansats på haka
och läpp, ljust korthår, tämligen uttryckslös 
bondnäsa. Det skulle just vara ögonen —: ljusgrå och
stora, med läggning för långblick . . . Item verken
och celluloidkrage.

Betyget »hemmagjord» kunde ju ha ett visst
berättigande.

Hörngruppen lyssnade träget och gentog 
intresseradt »hva», så snart korthåret yttrade sig.
Det var något särskildt med den hemgjorde, hvad
det nu var. Tidningsmänniskan lekte förströdt med
blyertsen och sökte se likgiltig ut, men på knäna,
under bordet, höll han sin blocknotes — en 
hungrande knähund, som väntade och väntade.

— Ni har väl smått om det, ni 
Estlandssvenskar, kan jag tro.

— Smått... Jag icke förstå . . . ?

— Jo vill säja, inte så rikligt. — Fattigt . . .?

— Fattigt — jo. Rikt inte. Icke som här
vi kunna lefva och äta. Icke som här, nej.

Detta svar föranledde interpellanten att resa
sig och rekvirera kaffe öfver lag.

— Bra me’ brö’ fröken. Tjocka bullar -- --
Jaså, de’ är fattigt därborta . . . Fröken, vi kan
få wienerbrö’ för 25 öre särskildt!

— D’är väl mest fiske, ni lefver på?

— Fiske i hafvit. Och så litet jord vi hafva.
Tysken hafva mycket jord.

— Tysken?

— Tyska herra. De hafva godsen, jo. Alla
de stura godsen. Tyska herra, jo.

Det var då ingen pratmakare, man träffat.
Hans svenska var ju också knagglig, ibland sökte
han förgäfves efter uttryck. Men i alla fall.

Kaffet kom, och det satte ju alltid litet lif i
spelet.

— Lägg i bra me’ socker, främling? Och så
doppa vi duktigt!

Han skulle få se, hvad gamla Sverige kunde
komma ut med, stackars karl. De skulle likasom
sätta honom i feststämning, tänkte de. Imponera
och känna sig välgörare — för billigt pris.

Korthåret lät inte truga sig . . . »Ni bjuda
så mycke» kom det blygt, i det han lite 
betänksamt höll till godo och rörde om i sin kopp.

— Och så tog ni och gjorde en lusttur till
Sverige . . . En lusttur, hvar . . . Talaren strök

under »lusttur» lite raljant för att få gästen i godt
humör.

— Lusttur ... Jag? Nej.

De ljusgrå ögonen släppte sällskapet, lösgjorde
sig från lokalen, liksom man lämnar ett främmande
ställe, där man ingenting vidare har att uträtta och
beger sig hemåt. Öfver den dammiga gipskattan
på hörnhyllan midt emot gled blicken bort, långt
bort från det närvarande, allt under det käkarne
mekaniskt öppnades och slötos om välfägnaden.

— Jaha . . Jaså . . . Nå, det var alltså . . .?
De ville ändtligen få mannen i prat.

— Vi hafva icke penningkar . . . icke till 
lustresor och så . . . och så.

Nu tog han oombedd en långskorpa och
sänkte till halfva längden i koppen, höll den där
några ögonblick, lyfte den så med stor försiktighet
och smög den uppmjukade delen i munnen — allt
med stor betänksamhet och under det högtidligaste
allvar. Lika högtidligt lyfte han koppen och lät
munsbiten följas af en klunk kaffe. Mannen njöt,
men stilla. Inte ett drag slätare, inte en ljusare
nyans i ögat. Fast tinade upp invärtes gjorde han
synbarligen, ty han tillät sig apropå yttra:

— Ni hafva det bra i Sverige, no.

Gruppens primus lyfte nickelkannan och lät
en ångande, brun stråle sänka sig i främlingens

tomma kopp, som fylldes upp till randen och t. o. m.
sipprade öfver.

Den ena artigheten för den andra.

— Här är pepparkakor . . . Men kanske dä
ska vara en cigarr? ... Så var så go’ å säj bara
ifrån!

— Jag icke röka, kom det kort. Så tystnad
igen.

Tusan till karl, som man rent måste pumpa
orden ur! Nu tog tidningspennan i; något måste
göras, det här var för trist.

— Kom ni hit för att söka arbete?

— Arbeti — jo. Kom till Ståkkålm — seglade
på en skuta. Där intet arbeti finnas för mig. Gick
på sjön igen, gick på en ånggare — på Medelhafvit,
på andra haf, jo. Så gick jag hit. Här nog Gud
hjälpa mig till arbeti.

Det var ju en hel lång interiör, det här.

Kaffekoppen numro två var snart tom. En
brunkindad hvetebulle delades med nyporna i små
munsbitar.

— Det regnar no . . .

Mums mums på hvetebullen, långblick åt hörnet,
en mun kaffe ibland och — tystnad.

Bildstod till karl!

Men än en gång ville de försöka.

Tidningspennans min förrådde otålighet. Hva’

innerst. . . såg mannen för märkvärdigt på den
dammiga hörnhyllan?

— Nå, berätta nu för oss — om er 
hembygd t. ex., Vorms eller gammal-Svenskby . . .?

— Nuckö.

— Nåja, Nuckö . . , Hur ser det ut där . . .?
Mycke’ skogar . . .? Kalla, långa vintrar . . .? —
Slå i mer kaffe, varsgo! . . . Stora byar . . .? Hur
har ni skolorna ordnade . . .? — För all del, ta bröd,
ta bröd!

Åter ett förläget: »ni bjuder så mycket!» För
lägenheten förorsakades nog mest af den susande
hagelskur af frågor, som drog fram öfver hans 
stackars korthåriga hufvud.

För tredje gången fylldes främlingens kopp af
tjänstvilliga händer . . . Sällan ha människor varit
så förekommande mot en främling; man slog i
grädde och man kredensade brödkorgen . . . Det
var inte möjligt stå emot så mycken ängande brun,
välsmakande vänlighet. Korthåret gaf tappt, han
kunde ej annat. — Han blef meddelsammare.

På sitt uttrycksfattiga språk, sökande och 
korthugget, började han ge en skildring af sin 
hembygd med de små allmogehusen och de stora 
herrgårdarne. I ansträngd formulering och med täta
och långa pauser. Då och då hördes ett sakta
prassel under bordet, liksom af en blyerts, som gör
hastiga små drag.

Han talade om arbetet på godsen mot en 
aflöning af 40 kopek om sommaren och 25 om 
vintern. — Den »underbordiska» prasslade brådskande.

— De skuldsatta bönderna och de pösande, dryga
godsägarne. Godtyckligheter och olidligt tvång . . .
Men alltid samma ansikte; ett ansikte utan 
skiftningar, där leendet en gång för alla syntes ha
frusit fast och där endast de sökande ögonen lefde
med en smula.

Koppen numro tre, med tillbehör samlades i
sakta mak till de föregående. Numro fyra ångade
redan framför berättaren, bräddfull och doftande.
Nu kom han in på kapitlet om de politiska 
oroligheterna därute.

»Så var det den gången . . . och så och så —

Det var vanligen slutet på alla repriser.

Allt fjärmare i rymden tycktes blicken aflägsna
sig, och för hvar gång stannade den borta allt
längre stunder, tyckte man. Berättaren glömde sin
halftömda kopp, glömde hvetebrödstycket i nypan,
bara såg, såg, stirrade med orörliga ögonlock.

— Och så var det i Reval-staden , . . och så
och så . . .

Han hade varit där under oros-året. Från ett
fönster hade han åsett massnedskjutningen på torget,
där nu är rest en liten minnesvård med ett 
järnstaket omkring.

Pennan under bordet glömde sin funktion.

Den tjocke tysken — »Torparplågaren» —
kände han. Det var just den mannen, som 
utfäst sig att bygga muren kring godset af bara 
estlänningaben.

Han såg, när de kommo körande med mannen.

En hel flock kringstrykande vildhjärnor — 
utfattiga stackare, förtviflade, förvildade — drogo från
herrgård till herrgård, där rökpelare snart snodde i
luften och kreaturen sprungo vilda omkring. Så kommo
de till tjocktysken . . . letade fram honom ur 
källaren. . . . två hästar ut ur stallet och tysken midt
emellan dem, på rygg på landsvägen . . . Medan
elden knastrade i hus och halmstackar och 
jubelskränen skuro.

. . . och så, och så . . .

Den paus, som uppstod, begagnade sig 
pennan af för att kasta ned några streck till hågkomst.
Besitta det! Den här karlen den. . . Hade gått
nere vid hamnen på morgonen och funnit 
främlingen stå där vid en skutlandgång, ensam och 
bortkommen, tagit honom med hitupp och fått honom
in i klungan. Här kunde man ju få en god 
halfspalt ur den blyge stackaren, som nog eljes skulle
dragit sig för en intervju, skygg och misstänksam
som han var. Nu gick det här alldeles utmärkt:
andra frågade och höllo objektet i prat, pennan
hade bara att annotera. Man har tur ibland.

Främlingen återhämtade sin blick från rymderna
och sänkte den — i kaffekoppen.	Innehållet var
iskallt, men det tycktes inte bekomma vidare 
oangenämt. Det strök med, och tilltugget gjorde 
sällskap. En ny nickelkanna bars fram; det ångade
ur pipen. Innan någon hunnit räkna till tio, var
nucköbons kopp laddad igen . . . Han skulle 
ändtligen bara säga ifrån, ifall det var något han önskade
så . . , En så intressant främling, tänk!

— Ja, varsgo då! . . . Ursäkta,	hva’ är namnet?

— Jonas . . .

Efternamnet var omöjligt för dem att uppfatta,
det var för krångligt. Nåja, det betydde mindre
egentligen; här var ju inte fråga om 
mantalsskrifning. Kunde de nu bara på lämpligt sätt ge en
ny stöt åt pendeln och få verket i gång igen —
pratmaskinen med de något rostiga kuggarne. Smörja
till lagren fanns, ångan var uppe — den pyste ur
pannpipen — ännu en gång skulle de däran . . .
Vädret var nu sådant, att det var bäst hålla sig
inne, och nog mäktade de kosta på den här kurren
några koppar surrogatspad för att fa lite 
tidsfördrif. Det blef väl inte så blodigt.

— Jonas har sett mycket, så ung. Det var
nog många grymheter, många våldshandlingar, som
föröfvades därborta de där dagarne.

— Grymheter, Jo. — Herra hafva sturan makt.

Det sista kom något omotiveradt.

— Herrarne!: Ja, men folket har väl också makt,
för tusan!

Nuckömannen teg. Han syntes ha sin egen
åsikt om folkets makt i tsarens land. Och som ett
slags bekräftelse hette det åter:

— Herra hafva sturan makt, jo . . .

Det låg bestämdt något bakom det här, något
särskildt.

Långsamt, som hämtadt djupt, djupt nedifrån,
ur någon väldig brunn kom det. Sakta i början,
droppvis — tunga droppar, liknande dem, som falla
på fönsterblecken under höstnätter, pinande 
långsamt . . .

Han sänkte hufvudet, och denna gång häftades
den långstirrande blicken vid golfvet. — —

Det var också i Reval,

På gatorna låg fullt med pappersblad: 
revolutionära flygskrifter, upprop, proklamationer. Att
böja sig ned och taga upp en dylik papperslapp
var nog för att bli antastad af polis eller militär.
Ah, de dagarne!

Några skolflickor — det var, som han sett dem
framför sig; sorglösa, glada — finna ett stort, 
kulört och grannt skimrande plakat, smyga sig bort
i ett prång och ställa sig att läsa på det . . . Han
smuttade på sin femte kopp och bröt sin kanske
tionde bulle . . .

Långa, härliga flickor med svarta flätor.

Nej, nu måste han sätta ned koppen.

Hästtramp och kommandorop.

Skrämda, krypa flickorna allt längre in i prånget...
5—6 ryttare — en lång, civilklädd herre hade kallat
dem med ett tecken . . . Det granna papperet hade
en af flickorna skrynklat ihop till en liten boll och
stuckit in i tröjärmen — i ångest och oreflekterande
bäfvan.

Ryttarne fram. Två sitta af; de andra postera
med spända karbiner. Flickorna gripas, visiteras —
så brutalt som möjligt — och så snart papperet
är funnet, anhållas och bortföras de.

Den långe civile hade kommit att få se, när
de stodo i prånget och läste.

Det hjälpte icke, att de tillfångatagna voro
döttrar till aktade, oförvitliga borgare. De hade
tagits på bar gärning, studerande revolutionära 
upprop, på ett högeligen misstänkt sätt förstuckna i ett
prång.

Efter nära ett års fångenskap verkade föräldrarnes
böner, eller fastmer deras guld, så att de arma
barnen blefvo fria.

Men — — Ja, det hade varit bättre, om de
skjutits ned . . . De nitiska soldaterna belönades
alltid med vackra, kvinnliga fångar.

. . . och så, och så . . .

Det bruna fludiet minskades litet, hvarefter 
gipskatten åter fick äran af ett uppmärksammande.
﻿
Blocket under bordet hade fått en del nya 
förvirrade streck. Men Jonas hade ändtligen fått 
talsprundet ordentligt upp.

Efter en ovanligt kort paus fortfor han, nu
utan särskild påstötning: . . .

Marri var sömmerska, en fattig sömmerska, änka
efter en styrman. Ett litet barn hade hon — fattiga
änkors enda kapital.

Det är kallt i vindskrypena om vintern — i
Reval, som i andra städer — hos fattigfolk . . .

Därför lindar fattigfolk papper om sig, under
kläderna. Det skyddar ju alltid något.

Marri lindade papper om barnet, under blusen.
Om dagarne; nattetid behöfdes det inte; då värmde
hon det själf med sin magra kropp.

Fattig-Marri var inte kunskapsrikare än andra
vindskupekvinnor. En del böner kunde hon ju
utantill, hon som de andra. Läsa hade hon aldrig
lärt ordentligt, och i synnerhet var fin tryckstil
omöjlig för henne.

Så tog hon utan vidare emot häftena, hon fick
af en skygg, ung karl, sent en kväll. Och svepte
papperen om barnet, under blusen.

Det var bara några tunna blad, med fin 
tryckstil, som hon inte alls begrep.

En grannkvinna, som kommit för att beställa
någon sömnad af Marri, hade sett tryckt papper

sticka fram under det lilla barnets kläder. Hon
delgaf upptäckten åt en annan grannkvinna.

Så en dag stodo främmande karlar inne i 
vindshytten. Sågo sig omkring med kalla, sökande
ögon. Vände på och öppnade sjömanskistan i
hörnet, sleto ur den innehållet, som de synade 
intill minsta tråd.

Refvo kläderna af henne själf. Bädden i hörnet...
och barnet — —

Heliga Guds moder! Anarkisttidningar! Farliga,
lömska, proklamationer, uppmanande till våld, till
hämnd... »Död åt tsaren och förtryckarne!» stod
där. Och mycket, mycket mer i samma stil.

Det var ju en hel härd, man funnit! . . . Och
på hvilket fintligt sätt hade hon inte dolt de 
farliga skrifterna!

De främmande männen ryckte på axlarne åt
Marris förklaring, att hon inte kunde läsa, logo
spydigt åt uppgiften om den unge mannen, som
lämnat henne tidningarna. Och inte en kopek, ack!
inte en kopek hade hon att bevisa sin oskuld med.

Männen gjorde processen kort, slogo ut fönstret
och . . .

I flere dagar efter rullade ett litet trasbylte kring
på gatstenarne mellan hästhofvarne. Spår af 
papper syntes här och där bland trasorna, och i ena
ändan af byltet fladdrade och fläktade liksom ljusa
hårstripor.

Ett barnhufvud.
﻿
Ingen människa tordes röra byltet. Men det
är godt om svultna hundar i Reval, så det kom
ju undan till sist . . . och så . . . — —

Kring bordet hade oförmärkt samlats en tät
krets af intresserade lyssnare. Tidningspennan såg
på sitt ur — spratt upp som en fjäder. För sjutton!
Nu skulle han ha varit på byrån för längese’n.

Blocket i fickan och ut.

Nuckö-Jonas tömde sin kopp, strök sig med
afvig hand om munnen. Såg på den kallnade 
kaffekannan med en frågande blick.

— Jo bara slå i . . .

Så fattade han grepen med sin breda, bruna
hand och fyllde på.

Sjätte koppen.

﻿INNEHÅLLSFÖRTECKNING.

INTERNERAS ...................................	3

PÄLSAR OCH MOLLSKINNSROCKAR...................15

LITERJAKT	......................25

TIPPEN GÅR....................................35

EN NYKTERHETSPREDIKAN.........................42

LÅNGNÄBB......................................48

EN AFFÄR......................................58

FÖRUTBESTÄMDT.................................70

NÄR BRUN ENTLEDIGADES ........................81

HERRA HAFVA STURAN MAKT......................96
