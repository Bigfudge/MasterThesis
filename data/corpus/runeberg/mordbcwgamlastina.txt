
Gamla Stinas 
Trowärdiga och Rysliga
Berättelse 
om 
Barnamörderskan 
Brita Christina Wanselii 
Sista stunder och afrättning. 



------------------------------------------------------------------------------
STOCKHOLM,tryckt i Marquardska Boktryckeriet, 1827.






Sistledne Lördag, den 28 Julii, begaf jag 
mig tidigt till Smedjegården, för att få höra 
om det wore sannt, hwad som dagen förut så 
allmänt omtaltes, att Wanseliusskan skulle gå 
till döden. I händelse det wore sanning, hade 
jag så ställt mina sysslor, att jag kunde 
hafwa några timmars ledighet för att se på 
afrättningen; hälst jag kännt Wanseliusskan 
ifrån sina yngre år, och alltid trott och till och 
med sagt henne att hennes obotfärdiga lefwerne 
skulle icke taga något godt slut. Nu fick 
jag också höra att jag, ty wärr! spått sannt, 
ty allmänt sade de, att hon war alldeles
oberedd att gå till döden, och att hon hade den 
gudlösa tron, att det wore ingen synd att göra 
af med oäkta barn. Jag behöfde ej wänta 
länge, förrän tåget började. Wanseliusskan 
hade begärt slippa att åka till afrättsplatsen, 
troligen för att under gåendet söka att komma 
undan, hwilket hon genast tycktes hafwa i sinnet, 
straxt då hon kom utanför Smedjegårdsporten. 
Hon leddes af twenne prester, på 
hwars ord hon föga tycktes gifwa akt. Jag 
war så rörd af att se hennes syndaelände, och 
blef så underlig till mods, att jag icke en gång 
kunde gråta; jag endast ryste öfwer en så
olycklig färd till ewigheten. Wi wete ju af 
Guds ord, huru det går med den, som
kommer på Lammets högtid och icke hafwer
bröllopskläder. Olyckliga Brita Wanselius,
tänkte jag, du som nu går till doms klädd i
syndens orena klädnad! Jag gick så fördjupad i 
tankar och blef så trött genom min sinnesoro, 
att jag blef långt efter tåget, och upphann det 
ej förr än wid källaren Hamburg, der de
olycklige wanligtwis erhålla sin sista timliga 
dryck. Wanseliusskan wägrade att emottaga 
det winglas, som bjöds henne. Der framkom 
en blåklädd man, som trängde sig midt
igenom folkhopen, samt talade några ord med 
henne, hwarpå hon tycktes blifwa mycket
orolig, så att den ene af presterna hällde
wälluktande watten på sin näsduk, samt lät henne 
dermed uppfriska sig. Hon tycktes alltid
wara af ett lika egensinnigt lynne, så att hon 
stadnade flere gånger på wägen: en gång kastade 
hon ikull sig: wid Skants tull föregaf hon 
sig hafwa ett naturbehof, hwarföre hon fick 
begifwa sig in på en gård till ett afträde. Då 
hon dröjde der allt för länge, såg man efter 
henne och fann att hon gjort sig en utwäg
genom den dåligt hopspikade sidowäggen och på 
detta sätt undkommit. Hon blef likwäl snart 
ertappad; men fortfor att wara lika hårdnackad 
ända till bålet. 

Då hon kom upp på bålet förmanades 
hon af presterne att nu fly till Guds nåd och 
förbarmande; men hon tycktes föga lyssna
dertill. Hon begärde att sjelf få knyta klädet 
för sina ögon. Derpå anmodades hon å nyo 
af presterna till bön, alldenstund hennes sista 
timma nu wore slagen, och hon tycktes äfwen på 
sina knän wända sig till Gud i bönen, men 
uppsteg snart och fördes af presterne till
sjelfwa stocken. Nästan motsträfwigt nedlade hon 
sitt hufwud och genast skiljde mästermannen 
detta från kroppen. Yxan hördes tydligt hugga 
djupt in i trädet, och ljudet deraf skakade 
allas sinnen. Derpå öppnades några lösa bräder, 
hwarigenom den aflifwade nedföll inuti
bålet, hwilket nu genast antändes. 

Alla tycktes fördjupade i dödsbetraktelser. 
Ingen fallandesjuk infann sig för att söka bot 
genom den nu aflifwade. För några år sedan 
då Dupuis' betjent, Beltramente, aflifwades war 
der en person, som genast efter hufwudets
afhuggning höll en skål under de rinnande
ådrorna, samt urdrack den flere gånger, samt
slutligen tog hufwudet och sög med begärlighet den 
derutur rinnande bloden. Så berättade
Hökarns gamla hushållerska för mig att det
tillgått; ty jag sjelf hade ej tid att wara
närwarande wid det tillfället. Jag wäntade derföre 
nu att äfwen få se något dylikt; men
förgäfwes. På hemwägen hörde jag af en
gammal trowärdig Madam, som säljer grädda på 
Hornsgatan, att mästermannen dagen före
afrättningen skickat sin piga till apotheket för att 
köpa droppar efter recept. Pigan smakade af 
nyfikenhet på dropparne, men war hela dagen 
så underlig till mods, så att mästermannen 
slutligen fann, att pigan hade warit på
droppflaskan. Han befallte, att man borde i hennes 
närwaro slagta en höna eller en liten gris. 
Man skaffade en höna, som slagtades, och då 
pigan fick se blodet, blef hon åter i sitt
fordna tillstånd. Detta bör lända till en warning 
för alla klådiga pigor, som wilja osa på allt 
och lägga sig uti hwad dem ej tillkommer. 
Under dylika samtal glömde jag på hemwägen 
småningom det obehagliga som jag för korrt 
tid sedan sett; men sökte wid min hemkomst 
ensligheten och öfwerlemnade mig åt följande 
betraktelse och bönesuck. 








Der trädet ändtlig faller ner, 
Der ligger det och blifwer. 
När man är död och dömd, ej mer 
Gud någon ändring gifwer. 
I jordens djup ej hjelper då, 
Att man sitt brott begrafwer; 
Ty hwar och en af Gud skall få, 
Som han här handlat hafwer. 

Det blir för sent att ångra sig, 
Der bättring rum ej finner. 
Blott den här lefwat gudelig, 
Guds nåd i döden winner. 
De onde från Guds anlet gå, 
I ewig nöd att qwäljas. 
Men Jesu trogna wänner få 
Ibland Guds helgon täljas.


O menniska! betänk dig wäl; 
Se helwetet högt gapar, 
Att swälja upp hwar oren själ: 
Bed Gud, han i dig skapar 
Ett hjerta rent, en anda ny, 
Och så i nåd dig leder, 
Att du det fall må undanfly, 
Som lasten sig bereder. 

Hjelp, Gud! wi alltid måge så 
Wårt lefwerne här ställa, 
Att wi till ewig tid ej få 
Wår swåra synd umgälla. 
Låt oss wår werld så genomgå, 
Att wi, när lifwet ändas, 
I trone måge faste stå, 
Så skall i fröjd allt wändas.

*



