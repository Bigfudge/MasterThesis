
﻿XXXI 
EN RELIKTFAUNA KNYTTET TIL MIDTJYLLANDS 
BÆKKE OG AAER
TRICHOPTERA, EPHEMERIDA OG PLECOPTERA 
AF 
ESBEN PETERSEN
SILKEBORG 




﻿Den midtjydske Natur afviger i mangt og meget fra Naturen i det øvrige
Danmark. Den Række af Randmoræner, der betegner Grænsen for den baltiske 
Isstrøms Fremtrængen mod Vest og Nord, forlener paa Grund af sine Bakkekæders 
Højde, sine Floddales Bredde og Dybde og formedelst de store Linier, der
karakteriserer hele Landskabet, Naturen med noget ejendommeligt vildt og ophøjet, som der 
ellers her i Landet kun sjældent findes Sidestykke til. Ikke mange andre Dele af 
Landet viser os saa tydeligt, i hvilken Grad Isen og dens Smeltevandsfloder har 
dannet og formet de nuværende Reliefforhold. 

Det skulde være denne lille Afhandlings Hovedformaal at vise, at ligesom Istiden 
og de med den følgende Fænomener netop i denne Del af vort Land har sat sine 
usædvanlig dybe Spor, saaledes er ogsaa Sammensætningen af disse Egnes Fauna 
endnu den Dag i Dag i visse Retninger præget af hine fjerne Tider, da
Smeltevandsfloderne fra den tilbagevigende Is udhulede de dybe Floddale og aflejrede det
borteroderede Materiale i Form af de store vestjydske Hedestrækninger. 

Paa begge Sider af Randmoræneterrænet udspringer en Række Bække og Aaer, 
der afvander mod Øst fortrinsvis til Gudenaa, Hanstedaa, Grejsdalsaa og Aarhus Aa, 
mod Vest hovedsagelig til Skernaa. For Allerup Bakkeparti bliver der væsentlig kun 
Tale om Rye Aa og Voers Aa. Disse rindende Vande har særlig i deres øvre Løb et 
stærkt Fald; de fryser ikke til om Vinteren, og om Sommeren er deres Temperatur 
meget lav, saa Forskellen mellem Sommer- og Vintertemperatur er kun ringe. 

Da jeg for flere Aar siden begyndte en planmæssig Indsamling af Neuropterer 
(sens. lat.) og af deres Larver i Danmark, slog det mig snart, hvor ofte jeg i dette 
Terræn traf paa Arter, som jeg slet ikke havde ventet at finde i vort Land, og som 
ellers kun var kendt fra Skandinaviens og Mellemeuropas Bjærgegne. 

Da jeg senere, fortrinsvis ved Hjælp fra det Steenstrupske Legat, fik Lejlighed 
til at lære Faunaen paa Øerne, særlig paa Sjælland, Møen og Bornholm, nærmere at 
kende, blev vel, og navnlig paa sidstnævnte Ø, en Del af disse Former genfundet; 
men i det hele og store viste det sig, at Midtjyllands Fauna var meget afvigende 
fra det øvrige Lands. 



Jeg skal i det følgende give en Fortegnelse over de specielt midtjydske
Trichoptarer, Ephemerider og Plecopterer. 



Trichoptera. 

Ved de enkelte Arter har jeg anført Findestederne i Jylland, og ved Hjælp af 
Wallengrens, Thienemanns og Ulmers Arbejder har jeg været i Stand til at angive 
Forekomst og Udbredelse i Sverige og Tyskland. 

Agrypnia picta Curt. 1 ♂, Højen Bæk ved Vejle; 1 Ekspl. fra Allerup Bakker i
Vendsyssel. Sverige: Fra Smaaland og nordpaa, men sjælden. Tyskland:
Østpreussen, Schlesien, Bayern, Lausitz og Leipzig. 

Limnophilus germanus Mac Lachl. 2 ♂♂ ved Mølbæk, Silkeborg. Tyskland: 
Bayern, Neu Ulm. Schweiz. Ikke fundet i Sverige. 

Limnophilus fuscinervis Zett. Gedved, et Sted paa Fyen og to Steder paa
Sjælland. Arten er iøvrigt funden i Lapland og Finland, Nordvest-Sibirien 
og enkelte Steder i Tyskland saa langt mod Syd som til Regensburg. 

Limnophilus hirsutus Pict. Horsens, Randers, Nonmølle og et Sted paa Sjælland. 
Sverige: Gotland og Halland. Tyskland: Hamburg, Frankfurt a. M.,
Erzgebirge, Bayern. 

Limnophilus luridus Curt. Randers, Silkeborg, Funder, Nørholm. Sverige: Skara, 
Stockholm. Tyskland: Hamburg. 

Limnophilus dispar Mac Lacl. Randers, Allerup Bakker. Tyskland: Hamburg, 
Schlesien, Posen. Desuden er den funden i Nordrusland og Nordfinland. 

Parachiona picicornis Pict. Silkeborg, Randers, Allerup, Jexen Bæk, Tarskov Mølle. 
Sverige: Fra Vestergötland til Lapland. Tyskland: Hamburg, Rügen, 
Stettin, Harzen, Thüringen, Altvatergebirge, Sachsen, Hessen, Odenwald,
Schwarzwald, Vogeserne. 

Stenophylax alpestris Kol. Silkeborg. Sverige: Smaaland—Lapland. Tyskland: 
Hamburg, Bremen, Harzen, Thüringen, Altvatergebirge. 

Stenophylax luctuosus Piller. Randers, Horsens, Vejle. Tyskland: Hamburg, 
Lüneburg, Harzen, Westfalen, Sachsen, Thüringen, Schlesien. Sverige: ikke 
fundet. 

Stenophylax infumatus Mac Lachl. Lemming Bæk ved Silkeborge ♂♀. Sverige: 
Smaaland og Jæmteland. Tyskland: Lausitz, Hessen, Thüringen. 

Halesus digitatus Schranck. Funder Bæk, Borum, Jexen Bæk, Pinds Mølle.
Sverige: Stockholm, Lapmarken. Tyskland: Hamburg, Hessen, Thüringen, 
Lausitz, Ulm. 


Ecclisopteryx guttulata Pict. Horsens, Alsted, Jexen Bæk, Mølbæk, Funder, Mausing, 
Skellerup, Grejsdal, Højen Bæk, Vejle. Sverige: »Under Maj, Juni och Juli 
forekommer arten ehuru temligen sparsomt här och där såväl i Sverige som 
i Norge, men tyckes mera tillhöra de bergigare landskaperna än låglandet och 
vara allmännare i de nordliga ändå inn i Lappmarkerna« (Wallengren).
Tyskland: Harzen, Thüringen, Westfalen, Sachsen, Schwarzwald, Vogeserne. 

Chaetopteryx obscurata Mac Lachl. Laurberg, Aarslev, Jexen Bæk, Frijsenborg,
Tarskov Mølle. Sverige: Ikke fundet. Tyskland: Neu-Ulm, Thüringen, 
Schweiz og Kroatien. 

Sericostoma personatum Spence. Silkeborg, Aastedbro, Haarup, Højen Bæk, Aakær, 
Funder, Sminge, Løjenkær, Silkeborg. Sverige: Arten er funden gennem 
hele Landet ved Bække. Tyskland: Thüringen, Hessen, Schwarzwald,
Odenwald, Bonn. 

Sericostoma pedemontanum Mac Lachl. Allerup, Horsens, Silkeborg, Mausing,
Funder, Haslund, Jelling, Pinds Mølle, Tarskov Mølle. Sverige: Ikke funden. 
Tyskland: Holsten, Hamburg, Bremen, Westfalen (?), Lausitz, Ulm a. d. 
Donau, Thüringen, Harz, Hessen, Maingebetet, Schwarzwald, Lothringen. 

Crunoecia irrorata Curt. Silkeborg, Mølbæk, Funder Bæk og udenfor Jylland ved 
Maglevandsfaldet paa Møens Klint. Sverige: Lund. Tyskland: Harzen, 
Westfalen, Thüringen, Lausitz, Sachsen, Schwarzwald, Odenwald, Pfälzerwald, 
Vogeserne. 

Molannodes zelleri Mac Lachl. Funder Bæk. Sverige: Blekinge, Östergötland. 
Tyskland: Lüneburg (?), Thüringen, Lausitz, Sachsen, Posen, Schlesien, 
Schwarzwald. 

Molanna palpata Mac Lachl. Madum Sø. Sverige: Forekommer spredt gennem 
hele Landet. Tyskland: Ikke fundet. Finland, Sibirien og Skotland. 

Triaenodes reuteri Mac Lachl. Mellerup ved Randers. Sverige: Nordøst-Skaane 
og Östergötland. Tyskland: Vestpreussen. Finland. 

Adicella reducta Mac Lachl. Allerup, Horsens, Vejle, Randers, Silkeborg, Nonmølle. 
Sverige: Ikke fundet. Tyskland: Hamburg, Thüringen, Schwarzwald, 
Altvatergebirge, Lausitz, Odenwald. 

Adicella filicornis Pict. Grejsdalen. Sverige: Ikke fundet. Tyskland: Harzen, 
Westfalen, Altvatergebirge, Sachsen, Lausitz, Schwarzwald, Odenwald. 

Wormaldia subnigra Mac Lachl. Hansted, Aastedbro og udenfor Jylland paa
Bornholm. Sverige: Funden nogle faa Steder i Skaane og Blekinge. Tyskland: 
Rheinprovinz, Schwarzwald, Schlesien, Sachsen, Hessen. 

Tinodes pallidiila Mac Lachl. Aakær. Udenfor Jylland er Arten funden paa
Bornholm og ved Lellinge Bæk paa Sjælland. Sverige: Ikke fundet.
Tyskland: Sachsen, Lausitz, Westfalen, Frankrig, Bosnien, Böhmen. 

Hydropsyche lepida Pict. Kongensbro, Tvilum, Allinggaard, Sverige: Syd- og 
Mellemsverige. Tyskland: Hamburg, Hessen, Sachsen, Odenwald, Ulm, 
Neckar. 

Hydropsyche guttata Pict. Gudenaa fra Silkeborg til Randers. Sverige:
Östergötland. Tyskland: Hessen, Sachsen, Heidelberg. 

Rhyacophila nubila Zett. Arten er almindelig ved næsten alle Midtjyllands
Vandløb. Udenfor Jylland er den taget paa Bornholm og flere Steder paa Sjælland, 
Sverige: Almindelig til op i Lapmarken. Tyskland: Østpreussen,
Westfalen, Sachsen, Schlesien, Lüneburger Heide, Thüringen, Hessen. 

Rhyacophila septentrionis Mac Lachl. AUerup, Jexen Bæk, Mølbæk, Vorvadsbro, 
Moesgaard, Jelling, Grejsdal. Udenfor Jylland er den fundet paa Bornholm. 
Sverige: Östergötland og Lapland. Tyskland: Holsten, Hamburg,
Westfalen, Harzen, Thüringen. 

Glossosoma vernale Pict. Horsens, Grejsdal. Sverige: Ikke fundet. Tyskland: 
Westfalen, Bayern, Ulm. Finland. 

Agapetus comatus Pict. Horsens, Grejsdal, Aarhus, Moesgaard. Sverige: Ikke 
fundet. Tyskland: Sachsen, Schwarzwald, Thüringen. Finland. 

Agapetus laniger Pict. Aakær. Sverige: Ikke fundet. Tyskland: Thüringen, 
Taunus, Schwarzwald, Neu-Ulm, Sachsen, Hessen, Rheinprovinz. 



Ephemerida. 

En stor Del af Ephemeridernes Larver er bundne til koldt, rindende Vand, og 
derfor er Artsantallet af Ephemerider meget større i Jylland end i de øvrige Lands- 
dele. Uheldigvis er Kendskabet til Arternes Udbredelse i Sverige og Tyskland meget 
mangelfuldt, og jeg anfører derfor alene nogle faa Arter. 

Rhithrogena haarupi Peters. 1 c? Aastedbro. 

Rhiihrogena ussingi Peters. Højen Bæk, Grejsdal, Aarhus. 

Disse to Arter er endnu ikke kendt udenfor Danmark, Rhithrogena-Slægtens 
Larver er ved deres fladtrykte Legeme og Lemmer udmærket tilpasset til Ophold i 
meget stærkt rindende Vand, Slægten er kun kendt fra Bjærglande, 

Epeoriis sp. 2 ?? Aastedbro, Som Rhithrogena knyttet til Bjærgegne. 
Siphlurus lacustris Etn. Funder Aa, Tyskland: Westfalen (Drenkelfort og 
Thienemann), Wales (Eaton). 



Plecoptera. 

Hvad der er sagt om Ephemeridlarvernes Forhold til det rindende Vand, gælder 
i endnu højere Grad om Plecopterernes. Kun ganske faa af de hidtil kendte Arter 
her fra Landet er fundne udenfor Jylland. Desværre foreligger ingen Fortegnelse 
fra nyere Tid over Sveriges Plecopterfauna, og hvad der findes af Fortegnelse fra 
Tyskland, gælder væsentlig kun enkelte Egne (Rheinprovinz, Westfalen). 

Perla cephalotes Curt. Grejsdalen, Orten Bæk. Tyskland: Westfalen
(Thienemann), Rheinprovinz (le Roi). »An Gebirgsbächen« (Klapálek). Schweiz 
(Steinmann). 

Chloroperla difformis Klap. Allerup, Laurberg, Lyngby Aa (Aarhus). Udenfor 
Danmark er Arten kun kendt fra Bøhmen og Sachsen. 

Capnia nigra Pict. Randers, Varna, Laurberg. Tyskland: Sachsen, Westfalen 
(Rostock), Rheinprovinz (le Roi). Norge, Skotland (Morton). 

Taeniopteryx braueri Klap. Randers, Grejsdalen. Tyskland: Rheinprovinz,
Sachsen (le Roi). Bøhmen (Klapálek). Schweiz. 

Taeniopteryx risi Mort. Svejbæk. Funder, Grejsdalen; udenfor Jylland er den 
endvidere funden paa Bornholm. Norge: Domaas, Fokstuen (Morton),
Lødingen (Strand leg.). Tyskland: Rheinprovinz (le Roi), Schwarzwald
(Steinmann). Schweiz: Zürichberg (Morton). 

Nephelopteryx nebulosa Linn. Silkeborg, Lemvig, Allerup, Funder, Laurberg,
Randers, Katrinedals Mølle, Gern Aa, Frijsenborg. Norge: Hatfjelddalen (Kempny), 
Bergen (Lie-Pettersen leg.). Tyskland: Sachsen, Westfalen (Rostock),
Hamburg, Rheinprovinz (le Roi). 

Nemura meyeri Pict. Allerup, Katrinedals Mølle, Funder, Lemming, Gern Aa. 
Norge: Laxelven (Esb. Petersen), Langø (Strand leg.). Tyskland:
Lausitz (Rostock), Rheinprovinz, Harzen (le Roi). 

Nemura standfussi Ris. Allerup, Silkeborg, Mausing. Norge: Tromsø (Esb.
Petersen). Tyskland: Westfalen, Rügen (Thienemann), Rheinprovinz, Øst- og 
Vestpreussen (le Roi). Schweiz: Silvaplana (Ris). 

Nemura cinerea (Oliv.) Mort. Mange Steder i Jylland og ved en Bæk i
Frederiksgave Skov paa Fyen. Norge: Flere Steder, helt op til Porsanger (Kempny, 
Morton, Esb. Petersen). Tyskland: Westfalen (Thienemann), Rheinprovinz, 
Rügen (le Roi). Schweiz (Ris og Steinmann). 

Nemura marginata (Pict.) Klap. Ret udbredt i Jylland. Norge: Bjerkeng,
Laxelv (Esb. Petersen). Tyskland: Westfalen, Rügen (Thienemann),
Rheinprovinz (le Roi), Vogeserne, Schwarzwald (Morton). Schweiz (Ris og Steinmann). 

Nemura dubitans Mort. Randers. Iøvrigt kun fra Schweiz (Morton, Ris). 


Nemura avicularis Mort. Allerup, Nørholm, Silkeborg, Højen Bæk; udenfor Jylland 
ved Furesø paa Sjælland. Norge: Flere Steder (Morton, Kempny, Esb.
Petersen). Tyskland: Ikke funden. Skotland (Morton). 

Leuctra klapaleki Kny. Flere Steder i Jylland; paa Sjælland ved Lellinge Aa. 
Norge: Hatfjelddalen og Lødingen (Kempny). Tyskland: Westfalen
(Thienemann), Rheinprovinz, Hessen-Nassau, Vestpreussen, Bayern (le Roi). 

Leuctra nigra (Pict.) Klap. Allerup, Funder, Grejsdalen, Tvilum, Mausing. Norge: 
Flere Steder (Kempny). Tyskland: Westfalen (Thienemann), Rheinprovinz 
(le Roi). 

Leuctra digitata Kny. Mølbæk, Funder, Bøstrup, Frijsenborg. Norge: I de
arktiske Egne (Kempny). Tyskland: Westfalen (Thienemann). 

Leuctra hippopus Kny. Allerup, Lemvig, Lysbro, Mølbæk. Norge: Flere Steder 
(Morton, Kempny, Esb. Petersen). Tyskland: Westfalen (Thienemann), 
Rheinprovinz, Bayern (le Roi). 

I hvor ringe Grad denne Fauna er repræsenteret paa Øerne, fremgaar bedst af 
følgende Tabel. Dog maa bemærkes, at Bornholm er regnet med til de øvrige Øer, 
og derved stiger naturligvis Antallet af Øernes Arter betydeligt, da Faunaen paa 
Bornholm er nærmere beslægtet med Midtjyllands end med det øvrige Danmarks. 
Ligeledes maa der gøres opmærksom paa, at de to Trichopterarter, Philopotamus 
ludificatus og Wormaldia occipitalis, kun er kendte fra Bornholm. 


 Jylland aleneØerne aleneFælles for Jyllandog ØerneI alt 
Trichoptera40889137 
Ephemerida1411530 
Plecoptera170623
——————————————————————
I alt719110190 


Det er at vente, at fortsatte Undersøgelser vil resultere i, at flere af de 
midtjydske Arter vil blive fundet hist og her paa Øerne. Det ejendommelige 
Forhold, at man ved Hamborg, hvor netop Nutidens bedste Trichopterkender har 
Bopæl, ligeledes har paavist mange af disse Arter, som saa først atter dukker op i 
de mellemtyske Bjærgegne, maner til Forsigtighed med Hensyn til de Slutninger, 
man tør drage af denne for vort Land ejendommelige Fauna. Dog synes det, som 
om der i de talrige kolde Kilder, der udspringer paa Siderne af det østbaltiske 
Randmoræneterræn, den Dag i Dag er indelukket en særegen Fauna af Trichopterer, 
Ephemerider og Plecopterer. Paa et eller andet Tidspunkt af Afsmeltningsperioden 
har denne Fauna formentlig haft en langt større Udbredelse. Til nærmere Angivelse 
af dette Tidspunkts Beliggenhed ejer vi i Øjeblikket ingen Midler; men det har været 
en Gang, da Vandmasserne var større, og da deres Temperatur over større Dele af
deres Løb var koldere end nu. Da Temperaturen steg, og da Vandmasserne tog af, 
trak Faunaen sig længere og længere op imod Kildeudspringene, hvor den holder ud 
den Dag i Dag. At der selvfølgelig ogsaa paa Øerne kan findes Lokaliteter, hvor 
frasprængte Rester af Faunaen kan holde sig, forrykker ikke dette Forhold. 

Hvad der yderligere karakteriserer denne Fauna er, at Kønsstofferne hos mange 
Arter modnes ved meget lave Temperaturer. Disse Arters Flyvetid og Æglægning 
indtræffer meget tidligt. Man kan se een eller to Arter fremme i de sidste Dage af 
Februar, flere kommer til i Marts og April for saa atter at forsvinde i Maj og Juni, 
naar Insektlivet ellers træder frem i sin Fylde. Som Eksempel paa saadanne Arter 
skal nævnes af Trichopterer: Parachiona picicornis Pict.; af Plecopterer:
Capnia nigra Pict., Taeniopteryx braueri Klap., Nephelopteryx nehulosa L., Leuctra
hippopus Kny., Nemura meyeri Pict., Nemura avicularis Mort., Nemura marginata Pict., 
Chloroperla difformis Klap. 

Vil man ikke opfatte denne Fauna paa den af mig angivne Maade, maa man 
gaa ud fra, at den for Øjeblikket er paa Vandring vel fortrinsvis Syd fra, at den i 
vor Tid spreder sig ud over vort Land, gaar til Grunde paa de allerfleste Lokaliteter 
og, oprindelig tilpasset til lave Temperaturer, kun holder sig der, hvor saadanne findes. 

Selvfølgelig kan denne Anskuelse ikke afvises som ganske uantagelig, men paa 
vor Videns nuværende Standpunkt maa den, der er fremsat i denne Afhandling,
vistnok siges at være den naturligste. 

Ser man den foranstaaende Liste over Trichopterer og Plecopterer igennem, kan 
man ikke undgaa at lægge Mærke til, at en Del af de deri nævnte Arter enten har 
deres Nordgrænse eller Sydgrænse i Danmark. Nedenstaaende Tabel viser Forholdet: 


 Forekommer i Danmarkog i Lande mod SydForekommer i Danmarkog i Lande mod NordForekommer i Danmark og i Landemod Nord og Syd for DanmarkI alt 
Trichopterer1011930 
Plecopterer311216 
—————————————————————————————————————
I alt1323146
 

At dette Forhold vil forrykkes en Del, eftersom Kendskabet til de nævnte
Ordeners Udbredelse i vore Nabolande forøges, er ganske utvivlsomt. 

Til Slutning skal nævnes Forekomsten af Somatochlora arctica Zett. ved
Silkeborg. Denne Guldsmeds Larve lever antagelig her i stillestaaende Vand i Grøfter 
fyldte med Sphagnum, raadne Blade etc. I »Entomologiske Meddelelser«, København, 
II. R., 4. Bd., p. 221, er de nøjagtigt kendte Findesteder for denne Art omtalt, og 
naar undtages Lokaliteterne Silkeborg, Lüneburger Heide og Kinnekullen, 
er Arten kun kendt fra boreale og alpine Regioner. 




﻿LITERATURFORTEGNELSE 

*

H. Drenkelfort: Neue Beiträge zur Kenntniss der Biologie und Anatomie von Siphlurus lacustris 
Eaton (Zool. Jahrb. XXIX, 1910). 

F. Ris: Die schweizerischen Arten der Perliden-Gattung Nemura (Mitt. schw. entom. Ges., Bd. 10, 
Heft 9). 

— Odonaten (Die Süsswasserfauna Deutschlands, Heft 9). 

P. Kempny: Ueber die Perliden-Fauna Norwegens (Verhdl. Zool.-bot. Ges. Wien, 1900). 

— Nachtrag zur Perliden-Fauna Norwegens (ibid. 1901). 

F. Klapalek: Ephemerida, Plecoptera (Die Süsswasserfauna Deutschlands, Heft 8). 

K. J. Morton: Perlidae taken in Norway in June and July, 1900, with remarks on certain Arctic 
forms (Ent. Monthl. Mag., 1901). 

Esben Petersen; Ephemerida, Plecoptera (Danmarks Fauna Nr. 8, 1910). 

— Trichoptera Daniae (Ent. Medd. II. R. III. B., 1907). 

— Bidrag til en Fortegnelse over arktisk Norges Neuropterfauna I & II (Tromsø Mus. Aarsh., 
1908. 1909-10). 

O. le Roi: Zur Kenntniss der Plecopteren von Rheinland-Westfalen (Ber. Vers. Bot. Zool. Ver. 
Rh.-W., 1912). 

M. Rostock: Neuroptera germanica, 1888. 

E. Schoenemund: Zur Biologie und Morphologie einiger Perla-Arten (Zool. Jahrb., Bd. 34, 1912). 

P. Steinmann: Die Tierwelt der Gebirgsbäche, 1907. 

A. Thienemann: Beiträge zur Kenntniss der westfälischen Süsswasserfauna (West. Pr.-V. f. Wiss. 
u. Kunst, 1911-12). 

— Der Bergbach des Sauerlandes (Intern. Revue d. ges. Hydrob. u. Hydrogr., 1912). 

G. Ulmer: Genera Insectorum, Trichoptera. 

— Trichoptera (Die Süsswasserfauna Deutschlands, Heft 5-6). 

H. D. J. Wallengren: Skandinaviens Neuroptera, Trichoptera (Kgl. Svensk Vet.-Akad. Handl. 
Bd. 24, 1891). 

C. Wesenberg-Lund: Die littoralen Tiergesellschaften unserer grosseren Seen (Intern. Rev.
Hydrobiol. u. Hydrograph. p. 574, 1908). 

— Biologische Studien uber netzspinnende Trichopterenlarven (ibid. Biolog. Suppl. III Ser. 
p. 1—64, 1911).

*


