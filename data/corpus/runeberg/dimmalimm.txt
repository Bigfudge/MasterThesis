<h2>SAGAN AF
DIMMALIMM</h2>
 
 
 
 <img><i>Sagan af Dimmalimm
Gudm. Thorsteinsson</i></img>
<chapter name="Guðmundur Thorsteinsson">
<img></img>

Guðmundur Thorsteinsson, eða
Muggur, eins og hann var venjulega
kallaður af kunnugum jafnt sem
ókunnugum, var einn gáfaðasti og
fjölhæfasti listamaður, sem Ísland hefir átt.

Það má segja, að allt hafi leikið
honum í höndum. Hann var snjall
málari og teiknari, en auk þess var
hann leikari góður og gamanvísna
söngvari. Greip hann oft til þess,
þegar fjárhagur hans var þröngur, að
syngja á skemmtunum, enda var hann
hrókur alls fagnaðar, hvar sem hann
kom.

Muggur ól samanlagt sjálfsagt meir
en helming æfi sinnar utanlands. Þó
er hann að mörgu leyti meðal hinna
þjóðlegustu íslenzkra myndlistarmanna,
enda munu myndir hans úr íslenzkum
þjóðsögum lengst halda nafni hans á
lofti.

Þótt hann væri af ríku fólki kominn,
tæmdist honum snemma fé, enda var
hann manna örlátastur og hafði lítið
fésýsluvit, svo sem títt er um listamenn.
Þó var faðir hans, Pétur Thorsteinsson
kaupmaður, talinn einn snjallasti
athafnamaður Íslands um langt skeið.
</chapter>
<h1>Sagan af Dimmalimm</h1>
<h2>Æfintýri með myndum</h2>
<h2>eftir</h2>
<h2>Guðmund Thorsteinsson</h2>

<table o>
<td c>Reykjavík 1942
<td c>BÓKABÚÐ KRON
</table>
 
<img></img>
<h2>Sagan af Dimmalimm
kóngsdóttur</h2>
 
<chapter name="Sagan af Dimmalimm Kóngsdóttur">

<table o>
<td c>SAGAN AG DIMMALIMM KÓNGSDÓTTUR
</table>

<img l></img>
EINU sinni var lítil kóngsdóttir, sem hét
Dimmalimm. Hún var bæði ljúf og
góð, og hún var líka þæg. Hún lék sér
alltaf ein í garðinum hjá kóngshöllinni.

Í garðinum var lítil tjörn, og á tjörninni
voru fjórir svanir. Dimmalimm þótti svo
vænt um þá. Þeir komu líka alltaf syndandi,
þegar þeir sáu hana. Hún gaf þeim líka
brauð og ýmislegt annað góðgæti.

Einu sinni fekk Dimmalimm að fara út
úr garðinum. Hana langaði til að sjá, hvort
þar væri nokkuð öðruvísi um að litast.

<img></img>

Jú-ú! Þar var allt öðruvísi. Næstum
engin tré og engin hús, ekkert annað en
grænar grundir og blá fjöll, langt-langt í
burtu. Dimmalimm þótti svo fallegt þarna,
að hún gekk og gekk, langa-lengi.

Loks kom hún að stóru vatni. Þá varð
Dimmalimm alveg hissa, því að á vatninu sá
hún svan, miklu-miklu stærri og fallegri en
litlu svanina í kóngsgarðinum.

Og — hugsaðu þér — svanurinn kom
syndandi til hennar, og hann horfði svo
blítt á hana.


<img></img>


Dimmalimm þótti þegar í stað vænt um
fallega svaninn.

Eftir þetta fór Dimmalimm á hverjum
degi út að stóra vatninu. Svanurinn kom
þá á land og settist hjá henni. Dimmalimm
strauk svaninum, en hann lagði kollinn sinn
í hálsakot. Það var svo inndælt.

En allt breytist í þessu lífi.

Einu sinni, þegar Dimmalimm kom
hoppandi, þá sá hún hvergi svaninn sinn —
hvergi nokkursstaðar.

Hún leitaði hringinn í kring um vatnið.


<img></img>


Loksins fann hún svaninn. En svanurinn
var dáinn. Dimmalimm fór að gráta, og hún
grét og grét.

Auming ja Dimmalimm.

Svo fór hún heim. En á hverju kvöldi
gekk hún út að vatninu og hugsaði um
svaninn, sem henni þótti svo vænt um.

En nú kemur annað til sögunnar.

Dimmalimm sat einu sinni sem oftar
við vatnið og var að hugsa um svaninn sinn.

Pá stóð allt í einu lítill kóngssonur hjá
henni. Hann var ljómandi fallegur, og hann
hét Pétur.

<img></img>


“Þú mátt ekki gráta, Dimmalimm mín”,
sagði hann.

“Æ, jú” sagði Dimmalimm. “Svanurinn
minn er dáinn”.

“Nei, gráttu nú ekki meira”, sagði
kóngssonurinn. “Eg skal segja þér sögu.
Eg heiti Pétur, ég er kóngssonur og á
heima hérna skammt frá. Einu sinni kom
ljót kerling. Hún var norn. Hun lagði
það á mig, að ég skyldi verða að svani og
aldrei leysast úr þeim álögum, fyrr en ég
hitti stúlku, sem væri góð og þæg, og sem
þætti vænt um mig.”


<img></img>


“Sérðu nú, Dimmalimm mín? Þú ert
góða stúlkan, sem leystir mig úr álögunum.
Og nú skulum við gifta okkur”.

Þá varð Dimmalimm himinlifandi. Hún
kyssti kóngssoninn. Og svo giftust þau.

Nú eru þau kóngur og drottning í ríki
sínu. Þau sitja í ljómandi fallegum stólum,
sem kallaðir eru hásæti. Og þau eru
reglulega hamingjusöm.

En allt var þetta því að þakka, að
Dimmalimm var svo góð og þæg stúlka.


<img></img>

<poem>
Engin er eins þæg og góð
<tab>og Dimma-limma-limm,
og engin er eins hýr og rjóð
<tab>og Dimma-limma-limm.
</poem>

<img></img>
</chapter>

<table o>
<td c>PRENTAÐ HJÁ<br>S<sup>T</sup> CLEMENTS PRESS <small>(1942)</small> LTD.<br>LONDON
</table>
<chapter name="Guðmundur Thorsteinsson, cont.">

Muggur var fæddur á Bíldudal 5.
september 1891. Móðir hans,
Ásthildur Guðmundsdóttir Thorsteinsson, var
þá húsfreyja á einu stærsta og merkasta
heimili landsins. Milli hennar og
Muggs voru alla æfi miklar ástir.

Muggur varð ekki nema 32 ára að
aldri. Hann átti við mikla vanheilsu
að stríða slðustu ár æfi sinnar. Dvaldi
hann þá langvistum utanlands til heilsu
-bótar. Hann lézt á heilsuhælinu í
Sölleröd vorið 1924. Lét hann eftir sig
fjölda merkra mynda. Hin merkasta
þeirra mun vera altaristafla, sem hann
málaði 1921 á Ítalíu, "Kristur læknar
sjúka.”

Honum var séerstaklega sýnt um að
segja sögur, enda var hann barngóður
með afbrigðum og þekkti betur salarlíf
barna en flestir aðrir fullorðnir.

Hann gerði myndir við “Pulur” frú
Theodóru Thoroddsen, móðursystur
sinnar. Ennfremur gerði hann myndir
við barnakvæðið alkunna “Tíu litlir
negrastrákar.”

Bók þessa samdi hann og teiknaði
handa systurdóttur sinni, Helgu
Egilson, árið 1921, er hann var á leið frá
Ítalíu til Íslands með flutningaskipi.

Myndin, sem fylgir þessum línum,
er tekin haustið 1919, þegar Muggur
lék hlutverk Ormars i kvikmyndinni
“Sögu Borgarættarinnar.”
</chapter>
<img><b>G. Th.</b></img>
 
 
 
 
 
