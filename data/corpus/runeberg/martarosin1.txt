
﻿En ömklig och rörande
VISA
om den grymme och hårdhjertade
F. D. KÄLLARMÄSTAREN
MARTIN-AROSIN,
som
slurfvade borrt sitt barn.

===========================
Kostar 2 skillingar banko.

﻿



﻿


Melodi:Farwäl båd' Far och Mor,Jag går till Fattighusen, etc.

Så vacker och så fin
En visa jag vill sjunga,
Snart sagdt om sjelfva hin,
För gamla och för unga.
Hörpå,
Hörpå,
Hörpå,
Att visan ni rätt må förstå.
Så vill jag spå – falallalera,
Hur det skall gå – falallalera;
Får gå! – får gå! –
Nog saning och rätt finns ändå.




﻿
Jag sjunger om en far,
Hvars späda barn försvunnit,
Som samvete ej har,
Fast han af kärlek brunnit! . . .
Som glömt,
Som glömt,
Som glömt,
Hvar den späda lilla han gömt.
Om gumman drömt – falallalera,
Och namnet glömt – falallalera;
Fördömdt! – fördömdt! –
Att redan ej allt man har glömt!

Han var ej barnet huld,
Ej vård det ville skänka;
Han älskade sitt guld,
Mer än sitt barn – kan tänka!
Han var,
Han var,
Han var,
Väl pengars vän, men icke far.
Ju mer han spar – falallalera,
Dess mer han har – falallalera,
Han har! – han har! –
Och hin sjelf alltsammans tar.

﻿

Och aldrig var han rädd
Att någon skulle spörja,
– ”hvar är den lillas bädd,
för hvilken du vill sörja?”
Derpå,
Derpå,
Derpå,
Har mången annan tänkt ändå.
Och svar derpå -- falallalera,
Skall man väl få -- falallalera;
Nå nå! -- nå nå! --
Då en gång till doms du skall stå.

Hur galet trodde du
Att hämnd ej fanns på jorden,
Den kunde glömmas, ju
Bestå i blotta orden.
Men nej,
Men nej,
men nej.
Så skedde den här gången ej.
Du narra dej – falallalera,
Och pengar ej – falallalera;
Ack nej! – ack nej!
Från saken du hjelper dig ej!


﻿
Du tror dig kanske fri,
Om du kan duktigt neka;
Men hvad din lott kan bli,
Med den må du ej leka. –
Bekänn!
Bekänn!
Bekänn!
Då är du din egen vän.
Tid har du än – falallalera,
Begagna den! – falallalera;
Bekänn! – bekänn! –
På jord, som i himmelen!

Med penningar fullt opp
Du tog som godt och gifvet,
Hvartenda svekfullt hopp
Att kommendera lifvet.
Din röst,
Din röst,
Din röst,
Vann återklang blott i ditt bröst,
Vid lifvets höst – falallalera
Ej denna röst – falallalera
Ger tröst! – ger tröst!
Vid stormarna uti ditt bröst.


﻿
Så ödets nyck en dag
Gaf örfil åt din lycka,
O, – hvilket nappatag,
Att dig från sällhet rycka!
Ditt mod,
Ditt mod,
Ditt mod,
Nu det hårda profvet bestod.
Men tålamod – falallalera,
Var from och god – falallalera;
Haf mod! haf mod! –
Och lid lugnt och med tålamod!






______________________________________________
﻿STOCKHOLM, P. A. Huldbergs Boktryckeri, 1849.

