SYNDIKALISMEN

ETT VARNINGSORD

af

EN ARBETARE.

—

stockholm 1916

tryckeriaktiebolaget fylgia.


Hvad är syndikalismen?

För ett tiotal år sedan började en ny riktning göra
sig gällande inom den svenska arbetarerörelsen. Man
var missnöjd med de gamla fackföreningarne, de
dugde inte längre i striden mot
arbetsgifvareföreningarne, livilka blefvo allt starkare och
ändamålsenligare. Under hvarje strid som utkämpades,
visade sig de båda motståndarne vara jämnstarka och
för den skull måste, en jämvikt inträda och med
jämvikten arbetslugn. Fackföreningarna, hvilka
startats som enbart stridsföreningar, började nu
visa tendens till att blifva en sorts arbetarnes 
försäkringsföretag, i hvilka de hade vissa förmåner 
såsom understöd vid arbetslöshet, reshjälp,
garanterad timlön m. m. Under de lugna åren växte
föreningarnes kassor, så att många af dem slutligen hade
millioner insatta i bankerna. — Med rikedomen kom
äfven ett visst ansvar. Ledarne ansågo sig icke
som förr kunna för småsakers skull proklamera
strejk, i hvilka tusental kunde indragas och där de
stora kassorna till ingen nytta skulle vräkas bort.
Då var det bättre att underhandla med 
motståndaren och på den fredliga öfvertygelsens väg
komma till tals med honom. Det visade sig ofta gå lika
bra som att strejka, följden blef ett relativt lugn pä
arbetsmarknaden till fromma för alla parter, inte
minst arbetarne, hvilka sågo sina föreningars
kassor växa i storlek och betydenhet.

Men detta kunde inte få fortgå i längden. Det
fanns element inom arbetarerörelsen, som ansågo
att freden var något af ondo och att det enda, som
lämpade sig för arbetarebehofven, var den ständiga
striden. Att dessa element frodades inom det
ungsocialistiska lägret säger sig själf. Att en
ungsocialist skulle kunna trifvas inom en fredligt arbetande
fackförening är inte att begära, och lika omöjligt
är det för honom att hålla ett aftal i helgd. Om
han gjorde det, skulle han anse sig som en skamlös
förrädare mot sin klass.

Det dröjde därför inte länge förrän han funnit
medlet, med hvilket han lika hänsynslöst kunde
bekämpa sin fackförening som sin arbetsgifvare. —
Och medlet var syndikalism och sabotage. Hvad
dessa ord betyder, har mer än en arbetsgifvare på
ett obehagligt sätt fått erfara. Vi skola längre fram
närmare utreda betydelsen af orden.

Som så mycket annat importerades syndikalismen
och sabotaget till vårt land från Frankrike och
Italien. Man må observera, att dessa länders folk ofta
sakna sinne för den stränga organisationsanda, som
är de germanska folkens arfvedel. Nå, syndikalism
är äfven en art af organisation, men inte mycket,
bara så pass, att det inte stör den ”fria andens”
utveckling.

Syndikalisten vill upplösa ett lands stora
fackföreningar och i stället på en plats, t. ex. i Nyköping,
samla i en gemensam förening alla de olika yrkenas
arbetare. Det skall sålunda icke finnas en öfver
hela riket utbredd träarbetarefackförening, som
tillvaratager sitt yrkes intresse, utan träarbetarne
skola förena sig till ett syndikat bestående af platsens
smeder, murare, skräddare och alla öfriga
yrkesmän.

Syndikalisten menar, att han på detta sätt skall
kunna förhindra att aftal kommer till stånd emellan
arbetsgifvarne och en yrkesgrupp. Det är ju
omöjligt för skräddaremästaren att få någon bindande
öfverenskommelse med sina arbetare, eftersom det
inte finnes någon särskild förening för dem. Det
blir svårt för honom att underhandla med murare
och smeder, när det gäller skräddare. Det blir svårt
för arbetsgifvaren att veta hvad han skall rätta sig
efter, han vet inte ena dagen hvad den andra bär i
sitt sköte. Allt blir flytande för honom.

Men den syndikalistiske arbetaren tror också, att
han på detta sätt skall vinna de största fördelarne
därför att han, som icke är bunden af aftal, när som
helst kan öfverfalla sin arbetsgifvare med en strejk
och därigenom taga honom med öfverrumpling.

Vidare få syndikaten icke ha några stora
kassor, därför att sådant förr eller senare endast drar
fördärf med sig. Det får endast finnas så mycket
pengar, att de löpande utgifterna kunna gäldas,
utgifter till lokalhyra, propagandatryck m. m. Med
detta vill man förhindra att syndikaten, i likhet
med de gamla fackföreningarne, få möjligdiet att
utvecklas till försäkringsföreningar; de förbli
endast kamporganisationer, hvilka genom ständiga
strider skola förbereda sinnena för den slutliga
revolutionen.

Detta är syndikalismens organisationsform. Man
kanske vid första skärskådande tycker, att den dock
verkar tämligen ofarlig. Men så är det icke, ty
genom de medel, som syndikalisterna använda sig
af, kunna de bli ganska farliga — på samma sätt
som anarkisterna äro det.



Syndikalismens utbredning — och
fackföreningarnes skuld.

Vi ha nämnt att syndikalismen har importerats
ifrån Frankrike och Italien — och att dessa länders
folk sakna sinne för organisation, hvilket ofta beror
på bristande kultur. Mången skall anse det som
en hädelse, att, om Frankrike åtminstone, våga
påstå något liknande. Man vill gärna tro att detta
land står högst på lifvets alla områden. Men vi
behöfva endast betrakta statistiken för att få reda på,
att det nog är ganska mycket som brister i det
franska folkets upplysning. Och hvad det gäller Italien
är det ett axiom, att detta land i många afseenden
står lågt.

Nog af: från dessa länder har rörelsen ntbredt
sig till oss på samma sätt som anarkismen kom från
samma håll och förvred en massa öfverhettade
hjärnor.

När vi se på rörelsens utbredning i Sverige,
kunna vi konstatera, att den hitintills har sökt sig till
sådana platser där upplysningen inte står så högt
som i öfriga delar af landet och till människor, som
i samhällsfrågorna äro mindre skolade.

Man behöfver endast se på en syndikalistisk
adresslista och jämföra den med en karta, så skall
det bli klart att denna iakttagelse är riktig.

Inom landet ha vi omkring 160 syndikalistiska
organisationer.

Bland västkustens stenarbetare ha vi fullt med
syndikalister, i Göteborg bland grofarbetarne, i
Småland och Västergötland, där grofindustri finnes, i
Norrbottens grufarbetaresamhällen, bland
järnvägsbyggarne och för öfrigt litet hvarstans, där gröfre
fackindustri slagit sig ned. Däremot äro de mera
tunnsådda bland de större städernas och
industricentras verkliga yrkesarbetare. Och där de på
sådana ställen finnas är det mest bland grofarbetarne,
som smittan spridt sig. Alltså bland
samhällsmedlemmar, som sakna den skolning yrkesmannen
genom sina fackföreningar fått.

Det är ju så att människor af lägre upplysning
ofta sakna förmåga att uppfatta organisationens
nytta. De förstå inte gagnet af tvånget och det
långsamma, men systematiska arbetet för ett mål.
När de se något som de tro sig ha rätt till, vilja de
genast göra det till sin egendom och bry sig icke
stort om de medel de använda sig af för att nå sitt
mål. Så är det nog äfven med syndikalisterna, de
ha tröttnat på fackföreningens, i deras tycke
kälkborgerliga försiktighet, och vilja gå egna vägar,
uppeggade som de äro af samvetslösa agitatorer.
De socialistiska fackföreningsmännen ha ju
predikat och predika än revolutionen på sitt sätt — fast
försiktigt. De ha blifvit gamla, fått gikt i armarne
och kunna inte gestikulera så våldsamt som
fordom. — Nå, syndikalisten predikar äfven revolution
— fast han gör det på sitt sätt. — På samma sätt
som fackföreningsmännen fordom. Så det är
egentligen ändå den gamle fackföreningsmannens mantel
som han axlat; att han gör det på ett litet
våldsammare sätt än den förre, blir hans sak.

Fackföreningsmännen behöfver alltså inte
beklaga sig. Hvad som var rätt i går, menar
syndikalisten, är samma rätt i dag. Alltså fortsätter han
att bekämpa fackföreningsmännen och samhället.

Vore fackföreningsmännen konsekvent i sin kamp
mot syndikalisten så skulle han öppet förneka sin
ungdoms agitatoriska snedsprång, erkänna sig som
feltagare i mycket och först och främst förklara
samhället som högsta myndighet. Först då har han
säker grund att stå på i kampen mot syndikalisten.

Ehuru utgången ur fackföreningsrörelsen är
syndikalismen en reaktion emot densamma.
Syndikalisterna började vinna insteg i landet strax efter
de stora svenska strejkernas misslyckande. Under
åren förut hade den ena stora strejken aflöst den
andra. — Dessa strider fordrade pengar och åter
pengar. Och fackföreningarne hade en infernalisk
förmåga att suga pengar till sig och lika hastigt
göra slut på dem. Insamlingslistorna gingo
oafbrutet arbetsplatserna rundt, vissa lördagar var det
dussinet fullt — och alla hade samma rätt att bli
påtecknade — den som vägrade, svek solidariteten.
En fem à sex kronor hvarje vecka var inte ovanligt
att arbetaren pressades på, och hvad det betydde
för hans ekonomi, är lätt att förstå. Inte var det
underligt, att han tröttnade någon gång. Kom så
det upprörande, att han aldrig såg något resultat af
alla uppoffringar — åtminstone inte några
nämnvärda. — Till sist måste han fråga sig hvad allt 
sådant skulle gagna till. Fackföreningen gjorde
honom inte stor nytta.

Han måste finna på ett annat sätt, ett billigare,
med hvilket han kunde bekämpa sina utpekade
fiender.

Och då kom syndikalismen af sig själf.

Jordmånen var beredd på mer än ett sätt — det
var bara att så, draksådden skulle gro af sig själf.

Säkert är äfven detta en af orsakerna till
syndikalismens utbredning. Det måste bli en reaktion mot
det öfverdrifna och resultatlösa strejkandet, parad
med det genom socialistisk propaganda inympade
hatet mot arbetsgifvarne samt bristande upplysning
och kultur.



Syndikalisternas kampmedel.

Under de senaste åren har man i samband med
den syndikalistiska propagandan hört och sett ordet
sabotage, utan att man vidare har brytt sig om att
taga reda på hvad det betyder. Man har ryckt på
axlarne och öfverlägset menat, att det varit ett nytt
ungsocialistiskt påfund. Ja, det är ungsocialism —
och det i en farlig form.

Sabotage är helt enkelt en förbrytarelära, en lära
om systematisk skadegörelse, om ohederlighet och
om allt fult, som kan gro i en förvirrad och
förvriden hjärna.

För några år sedan utkom i Malmö af den ökände
ungsocialisten Schröder en sorts lärobok i sabotage.
Den blef åtalad och konfiskerad, hvadan den inte
kunde göra så stor skada, men den som läst den, får
klart reda på hvad sabotage betyder och hur den
propaganda är, som muntligen bedrifves bland våra
syndikalistiska arbetare. Och att sådden fallit i god
jordmån, visar den redan spirande brädden.

Det heter i nämnda alster af Schröder, att
arbetaren aldrig har att taga hänsyn till någon annan än
sig själf. Arbetsgifvarens egendom bör inte ha det
ringaste värde för en syndikalist. Kan han komma
åt under en strid att förstöra en maskin, utan att
själf bli fast, har han alla skäl att göra det. I så
fall är det en god sak. Lika prisvärdt är det att
förstöra materiel — genom försumlighet, beräknad
oskicklighet eller om möjligt genom direkt
skadegörelse. Bageriarbetarne böra under strid blanda
småsten och glasskärfvor i degen, så att denna blir
oduglig, och skrädderiarbetarne ha frätande syror
att tillgå för att behandla en tredskande mästares
tyger.

Syndikalisterna undvika strejker så mycket som
möjligt för att inte skada sin egen ekonomi. Man
har som sagdt andra medel att tillgå för att betvinga
arbetsgifvaren. Man gör sabotage — och sådan
finnes att tillgå i alla möjliga former — gröfre och
finare.

Vilja arbetarne ha mer betaldt på en plats, så
sabotera de. En vacker dag börjar arbetsgifvaren
märka, att än krånglar motorn, och än brista remmarne,
den ena maskinen efter den andra går sönder och
det ena uppehållet följer det andra. Till sist förstår
han att det är arbetarne som sabotera — och tills
vidare har han knappast något annat att göra än
att gå med på arbetarnes fordringar eller stänga
fabriken. Vi säga tills vidare — ty ännu finnes icke
tillräckligt lagligt skydd gentemot dylik åverkan.
Men det kommer väl i sinom tid.

Butiksanställde skola under konflikter
systematiskt slarfva vid varornas uppmätning och vägning
— så att arbetsgifvaren ovillkorligen blir den
förlorande på hvarje köp. Barberaren rådes till att så
mycket som möjligt misshandla kunderna, skära
dem, klippa dem eller också förstöra deras hår —
och blir det klagomål skola de skylla på mästarens
oginhet, som antingen låter dem arbeta för mycket,
så de bli nervösa, eller så få de så rysligt litet
betaldt, att de inte äro tillräkneliga för den skull. Nå,
i detta senare fall kan det ju hända att äfven kun-
den blir nervös och klår upp barberaren. Det hände
förresten i Paris något dylikt, där en
sabotagemisshandlad kund helt enkelt klippte af en bit af örat
på den ”nervöse” barberaren.

Dessa former af sabotage äro dock de allra
lindrigaste. Värre finns det. Det finnes sådan
sabotage där äfven dynamit kan komma till användning,
äfven eldsanläggningar och annan gröfre
skadegörelse är tillåten, om man kan göra det utan att själf
bli fast. Ty det senaste är för syndikalisten det allra
viktigaste — annars är intet heligt för honom.

I Amerika sprängde syndikalisterna i Los
Angelos ett helt hus i luften, hvarvid en massa icke
strejkande arbetare blefvo dödade. Här i Sverige ha vi
ännu inte hunnit så långt — men dynamit har
redan i mindre skala kommit till användning.
Amaltheamännen voro syndikalister och de som anlade
elden i Göteborgs hamn under den stora strejken
därstädes voro syndikalister, fastän polisen aldrig
lyckades få någon fast,

För någon tid sedan utbröt en syndikaliststrid vid
ett af våra nordliga gruffält, hvarvid
syndikalisterna placerade dynamit här och hvar på platser, som
hemlighöllos, så att ingen utomstående under
striden skulle taga befattning med arbete. De skrämde
helt enkelt bort möjliga arbetsvilliga med hot om
dynamitexplosioner. Vidare hittades en gång
dynamitpatroner i lasten på ett malmfartyg med den
följd att lossningsarbetarne icke vågade fortsätta
med sitt arbete.

Många sådana fall finnas att omtala.

Man tycker att dylika nidingsdåd borde kunna
åtalas. Det kunna de nog äfven i många fall — fast
icke i alla. Att med uppsåt placera dynamit på
något ställe där det vid beröring af ”obehöriga” kunde
explodera, är helt naturligt strängt straffbart. Men
de syndikalistiska ”idealisterna” äro så listiga, att de
sällan göra något liknande med ”uppsåt”, möjligen
kunna de ”glömma” litet dynamit här och hvar —
det är ju tråkigt — men ingenting kan göras åt den
saken.



Följderna af sabotage.

Den ryske revolutionären Bakunin sade en gång,
att det är ett ondt om den sanne
revolutionären låter binda sig af hustru, familj och barn — och
andra samhällsband. Den verklige
revolutionsmannen måste vara fri, lös och obunden af alla
samhällsband, både moraliska och juridiska, ty endast
då kan han hänsynslöst kämpa för revolutionens
sak. Sådan är äfven syndikalistens tankegång —
kanske inte så utprägladt, men i det närmaste. Det
första han därvid kan göra, är att lösslita sig från
fackföreningens ekonomiska band; har han så
ingen moral som binder sig, är det en gifven sak, att
de juridiska banden falla af sig själfva.

En sådan människa är farlig för den allmänna
säkerheten, men ännu farligare blir hon när hon
sammansluter sig med andra likasinnade. Så är det
med syndikalisterna. De äro samhällsfarliga
individer, sammanslutna i tämligen fasta
organisationer.

Det duger inte att rycka pä axlarne åt denna
företeelse — eller trösta sig med att det inte är så
farligt. Det rycktes äfven på axlarne en gång åt den
ungsocialistiska rörelsen. Men det gör visst inte
någon nu för tiden. Man har fått upp ögonen för
faran och bekämpar den.

Detta måste ske äfven med syndikalisterna, klokt
och medvetet. De äro redan en makt att räkna med;
160 lokalförbund med tusentals medlemmar äro inte
att förakta.

Samhället bör se upp.

Det kan tyckas som om ett tiotusental
syndikalistiska arbetare icke vore att räkna med, när
arbetarne räknas i hundratusental. Men i detta fall
kunna siffrorna bedraga. Vi måste nämligen taga
i betraktande, att syndikalisterna äro de mest
utkristalliseradt hänsynslösa individer, som existera
inom arbetarerörelsen. Deras fåtal är surdegen, som
en gång kan genomsyra hela arbetareklassen.

Syndikalisterna vilja ha permanent krigstillstånd
på arbetsmarknaden. Arbetaren skall ständigt vara
färdig till strid, obunden som han är af kontrakt och
aftal, under det arbetsgifvaren aldrig får reda på
hvar och när slaget skall falla.

Låt oss tänka något fall.

En dag vilja syndikalistiska järnvägsmän ha
löneförhöjning eller något annan förmån. Deras
begäran framlämnas till järnvägsstyrelsen med kraf
på obetingadt ja eller nej och utan
underhandlingsrespit. Blir svaret nekande, följer så strejken
ögonblickligen, så ögonblickligen, att växelkarlen
lämnar växeln, som den står, och lokmannen stoppar
tåget ute på linien. Det behöfver inte alls vara hela
personalen som deltager i strejken, men de som göra
det, göra det så våldsamt och så hänsynslöst, att allt
måste kastas öfver ända. -- --

Så är en del af taktiken, och så ha
järnvägsmännen gjort både i Frankrike och i Italien. —

Här är ett annat fall.

Handelsarbetarne i ett stort handelshus äro
missnöjda med sina villkor, men deras begäran om
ändring har af en eller annan anledning blifvit
afslagen. Följden här blir inte ögonblicklig strejk — de
äro för svaga till det — utan i stället tillgripa de
ett annat förbrytarevapen ur arsenalen. Firman
kanske skall leverera ett större parti socker till en
kund, men denne returnerar det genast, därför att
varan smakar fotogén. Det blir beklaganden och
ersättning och leverans af nytt parti, men det skall
visa sig att äfven det är lika odugligt. Detta
upprepas gång på gång med alla varor och till sist går
det upp för firman, att arbetarne sabotera — och
att det är någon eller några af dessa som 
systematiskt på ett ganska enkelt sätt förstört firmans
anseende och varor.

På detta sätt beräkna syndikalisterna att de till
sist skola kunna knäcka firman och få den
medgörlig.

Om nu dessa förhållanden skulle i större
utsträckning börja tillämpas inom näringslifvets alla
områden, är det en lätt sak att inse hvart det kommer
att bära hän. Öfverallt skulle det bli villervalla och
osäkerhet. Och gripes det inte in i tid med
hårdhandskar, är det fara värdt att näringsidkarne till
sist stå alldeles värnlösa gent emot de
syndikalistiska förbrytelserna.

Skofabrikanten skall inte veta hvilken dag hans
produkter från kunderna returneras som odugliga
på ett eller annat sätt, lika litet som
skräddaremästaren vet när hans syndikalistiska arbetare genom
”misshugg” med sax och pressjärn förstöra hans
dyrbara tyger. Ingen får veta när knifven träffar
bakifrån.

Att följderna af dessa förhållanden till sist
kommer att drabba arbetaren lika hårdt som
arbetsgifvaren, faller af sig själf. Ja, all osäkerhet på
arbetsmarknaden, all oro inom det ekonomiska lifvet
har alltid skadat arbetareklassen mer än de öfre
klasserna. Men det har en syndikalist svårt att
tänka sig, fast det står klart som ett axiom för alla
andra.

Men trösten i eländet är dock ringa i att veta, att
alla klasser bli lidande af sabotage-taktiken. I
samhällsarbetet är det ju önskvärdt att få arbetslugn,
så att välståndet kan ökas inom alla klasser, i
stället för att sänkas inom alla.

Resultatet af syndikalistens arbete blir
arbetareklassens sänkande inom alla områden, både
moraliskt och ekonomiskt.

Syndikalisten bör icke lyda lagen, om han kan
undvika det. På tal om sabotage och direkt aktion
säger en af de syndikalistiska författarne: Den 
direkta aktionen (sabotage) varierar efter
omständigheterna. Enligt arbetarens yrke, fantasi och
initiativ finner han hvarje dag nya medel.

I princip utesluter den direkta aktionen hvarje
bekymmer om dess laglighet. Lagen, är den ej gjord
af bourgeoisien och till dess fördel?

En arbetare som anropar lagarne och hoppas på
dem, är som en hund, som yrkar på piskrapp.

Den direkta aktionen består i att få
arbetsgifvaren att ge vika af fruktan eller egennytta”

Som man ser, är det på ett ganska öppet sätt som
de syndikalistiska herrarne predika handlingens
propaganda. Men i de flesta fall är den dock icke
så öppen att den med nuvarande lagar kan dragas
inför domstol. Som vi sagt äro herrar syndikalister
så försiktiga, att de gärna akta sig för att själfva
bli fast.

Agitatorn klarar sig nästan alltid. Det kan dock
hända att någon underhuggare råkar illa ut någon
gång. Men det betyder mindre, en sådan användes
då i martyrtjänst, mycket användbar i den hetsande
agitationen.



Syndikalisterna och fackföreningsrörelsen.

Som vi erinrat, uppkom den syndikalistiska rörelsen
som en protest emot den allt för fredliga och
”försumpade” fackföreningsrörelsen. En följd af detta
har blifvit en uppblossande strid mellan de båda
riktningarne — och att man därvid inte skräder på
orden, kan en hvar förstå, som något så när känner
till den socialistiska terminologien. Bägge parterna
anse sig gifvetvis ha absolut rätt gent emot
motparten — och bägge två anse de den andre som
förrädare mot arbetareklassens och revolutionens sak.

Som prof på den något svala kärleken dem
emellan behöfver man endast taga de anföranden de haft
om hvarandra vid skilda tillfällen och sist nu vid
Hultebostridens afslutande. Vid Hultebo grufvor
har nämligen en strid utkämpats, i hvilken strid
syndikalisterna lidit ett svårt nederlag. Detta mest
på grund af de gamla fackföreningsmännens
uppträdande, hvilka alls icke kunde godkänna
syndikalisternas tryck. Följden blef, att
fackföreningsmännen blefvo strejkbrytare och som sådana
behandlades de af syndikalisterna.

”Men saknade arbetsgifvaren egna krafter att
knäcka smidigt kämpande och uppoffrande
kamrater, så fick han den sista men kraftigaste hjälpen
— af de socialdemokratiska förrädarligorna,
organiserade i Sv. Grufarbetareförbundet, Gule Josefs
rödbleka patrask. Och därmed är ett litet bidrag
gifvet till ett mörkt kapitel i den svenska
arbetarerörelsens, eller den sig giftigt betecknande
”moderna fackföreningsrörelsens” historia”.

Sannerligen är inte tiden upp- och nedvänd när
man hör sådant om gamla, stadiga
fackföreningsmän. Det är dock inte utan att den minnesgode
känner igen orden från en tid, som inte är så värst
aflägsen. Är det månne inte samma ord och tonfall,
som fackföreningsmännen själfva använde och ännu
använda om icke-socialistiska arbetare?

Men låt ”Syndikalisten” fortsätta, så få vi en
klarare öfverblick på hur de båda motståndarne
betrakta hvarandra enkannerligen hur tidningen ser på
fackföreningen.

”Hur bittert skall det icke kännas för de, som satt
sin existens på spel, att se, att all deras glänsande
solidaritet, alla deras med godt hjärta gjorda
uppoffringar, alla de lidanden de kallt utstått, att allt
detta skall trampas under fötterna, trasas sönder af
andra klasskamrater, som ej haft det ringaste med
striden att skaffa, som bildar en
strejkbrytareorganisation midt under den brinnande striden för att
på det enda sätt som fanns komma arbetsgifvaren
till undsättning. Individuellt strejkbryteri kunde
här inte skada de stridandes sak, ty det skulle
aldrig lyckas fienden att få så många marodörer 
öfver på sin sida. Nej, det måste organiseras, icke
direkt under den gamla strejkbrytarehöfdingen Gule
Josefs fana — det skulle gå ännu sämre. Nej,
under socialdemokratins förrädarebanér, under den
”moderna fackföreningsrörelsens” fana, det var den
enda utvägen för arbetsgifvaren att segra. Och
så ställde sig dessa rödmålade sluskar sig till hans
disposition, då nederlaget i själfva verket hängde
hotande öfver förtryckarens hufvud.

Dessa socialdemokratiska fackföreningsmän,
dessa medlemmar i Grufarbetareförbundet, äro
klasskampens schakaler. Det är dessa gamar, som fröjda
sig åt att frossa på liken om de än äro af egen kast.
Inte se dessa socialdemokratiska snuskepettrar, att
de likt svinen vältra sig i sin egen träck, de njuta
helt enkelt däraf. Deras låga begrepp om
arbetareklassens kamp, om solidaritet, om socialismen, än
mer förvanskad genom socialdemokratiskt
förfäelsearbete”.

Med detta för ögonen kan man förstå, att
kärleken inte är stor. Men det är icke första gången som
striden stått hård mellan fackföreningsmän och
syndikalister. För något år sedan proklamerade
syndikalisterna en strejk i Stockholm, hvilken
fackföreningsmännen icke kunde godkänna. Följden blef
att de senare förföljdes som strejkbrytare af de
förra. Precis på samma sätt som
fackföreningsmännen vid sina strejker förfölja arbetsvilliga. För
fackföreningarne är det sannerligen inte en treflig
situation. Hvad skola de säga vid nästa strejk i
händelse andra arbetsvilliga bryta strejken, då dessa
försvara sig med, att äfven de ha rätt att bryta
strejk, när fackföreningsmännen själfva kunna göra
det vid behof? Fackföreningens själftagna rätt att
förfölja icke strejkande får ju en svår knäck med
dessa fall för ögonen. Men kanske de helt enkelt
svara med det gamla ordspråket som säger, att ”när
jag super är det rätt”.

En god sak har dock syndikalismen haft med sig
och det är att fackföreningarne allt mer kunna
vårda sig om aftalens helgd, och att man från det
hållet inte behöfver riskera så många omotiverade
strejker som hitintills. De skola mer och mer förstå, att
båda parterna — arbetare och arbetsgifvare — ha
större gagn af arbetsro än strid på
arbetsmarknaden.

Helt säkert komma i viss mån de gamla
fackföreningsmännen på sitt sätt att verka som
samhällsbevarande element i striden emot de hänsynslösare
syndikalisterna.



Den syndikalistiska faran för arbetareklassen.

En hvar som vill sätta sig in i saken, skall
ganska lätt förstå, att det inte enbart är
arbetsgifvaren som blir den lidande, i händelse de
syndikalistiska förstörelseidéerna skulle vinna större
utbredning, utan det blir äfven arbetarne och de med
dem likställda. Man bör betänka, att ett modernt
samhälle är lika ömtåligt för yttre och inre skador,
som ett lefvande väsen. Får en lem en skada, ett
sår, lider den af sjukdom, så är det inte den skadade
lemmen enbart som blir lidande utan det blir hela
organismen. Ett sår må vara aldrig så obetydligt,
men misskötes det af missförstånd eller slöhet kan
det lätt hända att den dag kommer då ingen bot
längre står att få. Så är det äfven med
syndikalismen och alla andra samhällsupplösande läror. Vi
må därför vara på vår vakt gent emot den
syndikalistiska faran, hvilken hotar arbetaren och hela
samhället från det syndikalistiska hållet. Ser man att
elden pyr i ett hus väntar man inte med
släckningar tills elden har hunnit utbreda sig, utan man
griper sig genast an med verket. Man släcker
medan tid är.

Låt oss nu se hur den syndikalistiska rörelsen kan
skada arbetaren själf i händelse den fritt och
opåtaldt får vinna utbredning.
Syndikalisten säger att för dålig betalning bör
undermåligt arbete levereras. Vi gå med på att det
finnes arbetsgifvare, som icke betala sina arbetare
hvad de äro värda. Om sådana kan man inte säga
annat än att de äro dåliga arbetsgifvare, lika
dåliga som en dålig arbetare. Men är sättet att vinna
rättelse det riktiga? Vi våga betvifla det.

Må vi tänka oss några fall där detta system
till-lämpas.

Inom en viss trakt har syndikalistiska idéer
vunnit sådan utbredning att de flesta arbetare äro
smittade. Inom området finnes olika yrkesgrupper
representerade såsom skräddare, väfvare, garfvare,
glasblåsare ock andra. De olika industrierna
arbeta för full fart, arbete och beställningar strömma in
hvadan ett visst välstånd råder inom de olika
befolkningslagren. Aftal finnes mellan
arbetsgifvarne och fackföreningarne så att löner och
arbetsförhållanden äro reglerade och arbetsro råder. Men
så komma syndikalisterna; som de få arbeta i lugn
och ro dröjer det inte länge förrän missnöjet
börjar jäsa och arbetarna komma under fund med att
de äro dåligt betalda. Man bör i samband med detta
påpeka, att enligt de socialistiska idéerna äro
arbetarna alltid underbetalda, oafsedt inkomstens
storlek. Och underbetalda komma de att vara
ända tills den dag då de själfva lägga beslag på
produktionsmedlen. För syndikalister är det
därför ingen konst att från denna ståndpunkt bevisa
att arbetaren är både undernärd, skinnad, plundrad
och underbetald.

Nu börja striderna. Arbetsgifvarne anse sig icke
kunna betala mer än hvad de göra. För öfrigt hålla
de sig till aftalen med fackföreningarine — och
anse sig icke ha med syndikalisterna att göra. Men
nu antaga vi att syndikalisterna vunnit sådan
utbredning att de gamla fackföreningarne satts ur
funktion — de medlemmar, som finnas kvar i dem
betraktas och förföljas som strejkbrytare och
förrädare mot sin klass. Se striden i Hultebo. Det
är alltså syndikalisterna som regera och det skola
snart arbetsgifvarne få erfara.

Det afslagna krafvet på löneförhöjning besvaras
med undermåligt arbete. Följden af detta blir
bara en, och den är att fabrikernas produktion sjunker
i värde. Det ena klagomålet följer det andra, och
den ena levererade varan efter den andra returneras
som undermålig under det den ena väntade
beställningen efter den andra uteblir. Nu kunna ju
arbetarna glädja sig, ty de se ju att deras taktik
leder till just de vilja, nämligen att få sina
arbetsgifvares varor misskända. De kunna kanske till
och med glädja sig åt att arbetsgifvarne, för att
förhindra en fullständig katastrof, gifva arbetarne den
begärda löneförhöjningen. Men därmed är ingenting
vunnet hvarken för arbetare eller arbetsgifvare.
Ty för det första säger sig ju syndikalisten alltid
vara underbetald, har därför ständigt orsak till att
leverera undermåligt arbete, och för det andra säger
han att arbetaren ständigt skall stå på stridsfot med
kapitalisten-arbetsgifvaren, så att evigt brinnande
hat blir rådande mellan de båda parterna. Man
förstår därför, att för arbetsgifvaren blir det en
omöjlig sak att få fred med syndikalisten.

Men syndikalisten skall icke glädja sig i förtid.
Det finnes äfven något som kallas pyrhusseger.
Kanske det är en sådan som han vunnit. —

Låt oss se.

Vi sade att visst välstånd var rådande i den trakt
där dessa strider utkämpades. Efter en seger
väntar sig ju segraren en stor glädje, arbetaren förhöjd
lön, alltså ökadt välstånd. Men i detta fall följer
intetdera. Ty arbetarne ha själfva förstört, segerns
frukter för sig. De ha själfva arbetat på att få sina
arbetsgifvares produkter misskända, och en följd
af detta blir, som vi sagt förut, att 
arbetsgifvaren får mindre beställningar, hvilket konsekvent
gifver arbetaren mindre arbete. Oeh med mindre
arbete följer minskad inkomst. Arbetaren har alltså
själf sänkt sin inkomst.

Den ena fabriken efter den andra får börja
afskeda sin personal. Skräddaren får intet mer att sy,
ingen vill ha de kostymer som kommer därifrån
trakten, arbetarne ha själfva förstört dem;
glasblåsaren har intet mer glas att blåsa, ty ingen vill ha
glas, som man vet vara odugligt, arbetaren har själf
förstört det; garfvaren kan inte garfva mer läder,
ty ingen skomakare vill sula skor med läder, som
han vet vara undermåligt och som arbetarne själfva
förstört; och sist vill ingen köpa det väfveris tyg,
som man vet, eller åtminstone anar att arbetarne
själfva på ett eller annat sätt förstört.

Detta är ju glädjeväckande resultat för
syndikalisten.

Men vi ha redan sagt att fabrikerna börjat afskeda
sin personal, arbetstiden förkortas, inkomsterna bli
mindre och välståndet sjunker oafbrutet i trakten.
Till sist måste den ena fabriken efter den andra
stängas.

Nu gör nöden sitt intåg.

Arbetarne ha själfva ropat på Nöden, och
sannerligen: Nöden låter inte ropa sig två gånger.

Den, som sett en stängd fabrik, där fönsterrutorna
äro sönderslagna och där det idoga arbetet för
månader och år sedan har upphört, vet hvilket hemskt,
beklämmande intryck den gör. Det är lika otäckt
som att se en ödegård, som för år tillbaka
öfvergifvits af sina innebyggare, där vind och väder förinta
hus och längor och där ogräset fritt får gro på
åkrarna.

Sådant är det tillstånd syndikalisten med sin
agitation och sin brottsliga taktik vill framkalla.

Han kanske svarar med, att tar striden ett sådant
slut, så finnes det andra fabriker att arbeta på, och
riket är stort. Det angår inte honom för öfrigt hur
det går med arbetsgifvarens fabrik.

För att syndikalisten skall vinna sitt mål, måste
han ju, som han äfven gör, utsträcka sin agitation
öfver hela riket. Följden blir ju då att, om han får
råda, alla industrier, alla näringar, små som stora,
ovillkorligen undergräfvas och råka i lägervall på
det sätt som vi här ofvan försökt skildra. För hvarje
förnuftig arbetare bör det stå klart hvad ett sådant
sakernas tillstånd kommer att betyda;

Hvarje yrkesman vet hvilken skada odugliga och
loja arbetare kunna ställa till på en verkstad. Inte
endast för dem själfva, utan äfven för kamraterna.
Finnes det på en verkstad tjugo arbetare och af dem
fem odugliga fuskare, skall det inte dröja länge
förrän fabriken är misskrediterad på marknaden.
Följderna känner en hvar till; verkstaden förlorar
sina kunder och därigenom mista arbetarne sina
platser. Alltså få femton lida för hvad fem
oduglingar göra.

Inte nog med detta. Det är en känd sak, att
arbetare, som komma från en illa känd verkstad,
alltid ha svårare att få arbete än sådana som komma
från väl kända verkstäder. Sådan arbetaren är,
sådan är äfven verkstaden, tänker arbetsgifvaren med
en liten förändring af ett kändt ordspråk. Fuskaren
sätter alltså fläck, inte endast på sig själf, utan
äfven på kamrat och verkstad. Det är den stora faran.

En god arbetare får alltid goda arbetsgifvare —
ty det goda drar det goda till sig. Det är nästan en
naturlag. När arbetsgifvaren får en arbetare från
en välkänd verkstad, vet han att han har med en
kunnig och god arbetare att göra. En sådan får
alltid bra betaldt, ty det är en heder för verkstaden
att få en god arbetare, lika stor heder som det är
för arbetaren att vara på en välkänd verkstad.
Arbetaren och verkstaden höja således hvarandra, och
båda ha de gagn af det.
Tänk oss nu dessa fall i stort. I ena fallet ha vi
verkstäderna fulla med syndikalistiska fuskare och
systematiska förstörare af arbetet, hvilkas högsta
fröjd är att se undermåliga varor framför sig. I det
andra fallet ha vi samma verkstäder fulla med
kunnigt folk, goda arbetare, hvilka sätta en ära i att
endast lämna en god vara ifrån sig.

I hvilket fall, af dessa båda, har arbetaren den
största nyttan, både för sig själfva och sin klass?
Vi tro att ingen ärlig man skall tveka om svaret.
Han skall säga, att den ärliges arbete skall gagna
honom och klassen mer än den syndikalistiska
oärligheten.

Vi tro det med.

Vi ha här i landet en ganska stor export af
svenska industrivaror, hvilken har en stor
nationalekonomisk betydelse. Vi behöfva endast nämna våra
telefoner och separatorer. Denna export har
kommit till stånd tack vare vidsynta affärsmäns
organisationsförmåga samt genom svenska arbetares
samvetsgrannhet i sitt arbete. Hade icke våra
svenska arbetare varit så kunniga och ärliga vid
maskiner och arbetsbänkar, så hade denna export aldrig
kommit till stånd. Ty det är den goda, stadiga
svenska varan som är eftersökt världen rundt, och ser
en utländing en vara med svensk firmastämpel,
så vet han att det inte är ett arbete som skäms för
sig. Och det äro vi glada åt.

Och arbetarne ha sannerligen inte förlorat på det
svenska namnets heder. Ty vi veta att de arbetare,
som äro anställda vid de fabriker, hvilka bedrifva
exportarbete, i de flesta fall äro de bäst aflönade i
hela riket. Det visar sig sålnnda, som vi sagt, att
där arbetaren levererar god vara, där kan han
äfven vinna god betalning.

Den klang af ärlighet, som det svenska namnet
och den svenska varan åtnjuta i utlandet, har
sålunda blifvit en rikedom, som kommer hela landet till
godo — inte minst arbetarne själfva. Det, är något
att taga vara på och som man bör akta sig för att
kasta bort på grund af fanatism och tillfälligt
missnöje. Ty man bör taga i akt, att om syndikalisterna
vinna insteg på fabriken, så kan den dag komma då
den svenska varan föraktas i utlandet och därmed
äfven den svenske arbetaren.

Hvarje arbetare vet att han i Amerika och
annorstädes är eftersökt, inte enbart som arbetare,
utan som svensk arbetare. Kom ihåg det. Kom
äfven ihåg, att detta endast och enbart beror på, att
den svenska arbetaren är känd för sin ärlighet, sin
kunnighet i sitt yrke, och att den som lämnar
honom ett arbete, vet att han får det väl utfördt.

Men hur tror man att det skulle gå, om den
svenske arbetaren blef känd i utlandet som en fuskare,
en saboterande skojare, den där ingen kunde lita på.
Ingen skulle våga taga honom i sin tjänst, ty ingen
visste ju när den maskinen kunde gå sönder, och
ingen kunde veta om det inte fölle svensken in att
förfuska det anförtrodda arbetet. Ty från länder där
det kommer dåliga varor, därifrån kommer äfven
undermåliga arbetare. Det är en känd sak, och
därefter skulle utlandet äfven rätta sig.

Det vore inte roligt att vara svensk under sådana
förhållanden. Men syndikalisternas taktik, deras
idéer och deras arbete leda just därhän.

Och det kan bli en stor olycka, om inte hvarje
ärlig man griper in i tid.

Vi tro det icke vara möjligt, att det finnes en
svensk som vill hälsa den dag välkommen, då han
skall behöfva skämmas för svenskt arbete och för
svensk vara. Så rättskaffens är dock en svensk
arbetare att han, när han fått upp ögonen en gång,
inte vill vara med om läror, som kunna drifva det
därhän. Vi äro stolta öfver en god vara och vi
vilja att en god vara skall hedra det svenska namnet.

Det är för den skull, som vi här ofvan sagt, som
den svenske arbetaren bör taga sig i akt för den
syndikalistiska faran. Han skall bekämpa den och
han bör göra det genast medan tid är, ty annars kan
det blifva försent.

Genom dåligt arbete drar man nöd öfver sig och
de sina, öfver land och rike. Men genom godt,
ärligt arbete bekämpar man nöden ock man ökar sitt
välstånd samtidigt som man höjer sitt inre värde.

Och först och sist skall genom godt arbete det
svenska namnet bli hedradt. Med det följer icke
endast ökad andlig rikedom utan äfven materiell. Ty,
när svensk vara i utlandet blir efterfrågad och
efterlängtad, då ökas äfven den svenske arbetarens
välstånd.

Därför bör hvarje svensk arbetare bekämpa
syndikalismen.

==*==

SYNDIKALISMEN

ETT VARNINGSORD

af

EN ARBETARE.

——

stockholm 1916

svenska folkförbundets förlag.
PRIS 40 ÖRE.
