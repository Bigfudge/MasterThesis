<chapter name="Limhamn ; Dess industriella och sociala utveckling I">
<h1>Limhamn</h1>

<h2>Dess industriella och sociala utveckling.</h2>

<h2><small><small>I.</small></small></h2>

Våra svenska städer härstamma som kändt i allmänhet från äldre
tid, några ända från hedenhös, de flesta från medeltiden och närmast
följande århundraden, Vasatidehvarfvet, helt få från den nyare eller nyaste
tiden. De äro vanligtvis förlagda vid hafvet eller större och trafikbara
vatten på platser gynnsamma för ett mer omfattande varuutbyte, såsom
import eller export, eller uppstodo såsom lämpliga marknadsplatser
inne i landet.

De sista årtiondena, med kommunikationernas snabba och storartade
utveckling, med industriens och handelns uppsving, hafva emellertid
framkallat platser, som hålla på att genomlöpa förstadierna till stad,
municipalsamhällen eller köpingar. De äro numera icke så få, och en
god del utgöres af stationssamhällen, knut- och ändpunkter för viktigare
kommunikationsleder, hvilkas uppkomst merändels föranledts och gynnats
af industriella anläggningar.

Bland sådana intager <i>köpingen Limhamn</i> ett märkligt rum, ity att
det trots sin ungdom såsom modernt samhälle, både till utsträckning
och innevånareantalet betydligt öfverträffar ett stort antal af de gamla
städerna. Sådant det nu är, har det utvecklat sig inom kortare tid än
en mansålder, nästan med amerikansk raskhet och fart och dock i det
stora hela förträffligt och rationelt, hvarför en öfversikt af dess
ekonomisk-industriella och sociala utveckling kan erbjuda verkligt intresse.

Limhamn är emellertid till innersta grunden ingen parveny. Det
har tvärtom gamla anor, om icke af första klassens aristokrati. Såsom
<i>fiskläge</i> har det existerat i många århundraden, såsom beläget i
närheten af en större stad säkerligen långt tillbaka i medeltiden, om också
ej dess uppkomst kan till år eller århundrade fastställas. Dess
begynnelse torde t. o. m. gå ännu vida längre tillbaka, ty man har i den
s. k. Järavallen, på hvilket samhället delvis ligger, funnit uråldriga
lämningar. De sydsvenska fisklägena äro f. ö. mest alla mycket gamla.
Limhamn var utan tvifvel redan fordomtima i följd af sin kalkgrund
hvarpå platsen och hela omnäjden hvila, en den tidens industriort. Den
första sammansättningsleden i namnet (Jfr det engelska <i>lime</i>, kalk. sv.
<i>hvitlimma</i>, kalkfärga, kalkbestryka) tyder på, att kalken var tidigt känd
och säkerligen till den tidens bruk och ändamål bearbetad och exploaterad.
Linné i sin “Skånska Resa“ (1749) använder t. o. m. <i>Kalkhamn</i>, som
det vill synas, jämnsides och synonymt med Limhamn.

Platsens historia sönderfaller hufvudsakligen i trenne perioder:
<i>Fiskläges-</i> eller den <i>Förmunicipala tiden</i> intill 1886, därefter <i>Municipiet</i>
och ändtligen <i>Köpingen</i> från 1906 års början, hvaraf de två senare
perioderna naturligen behandlas i ett tidskede, efter som köpingsrätten
ännu icke är ett år gammal. För framtiden torde det antagligaste vara,
att Limhamn förr eller senare inkorporeras med Malmö.
</chapter>
<chapter name="Den Förmunicipala Perioden">
<h2><small>Den Förmunicipala Perioden.</small></h2>
<img>Från fisklägeskvarteret.</img>
Under denna periods första århundraden utgjorde naturligen fisket
för innevånarne det hufvudsakliga lefvebrödet. Hur omfattande fisket
varit, kan knappast konstateras. 1877 säges platsen ha haft 80
fiskebåtar. Fångsten bestod främst i sill, men därjämte flundra, torsk och
ål, och afsättningen skedde då som nu i första hand på Malmö. Nu
exporteras äfven på Tyskland. De rika kalktillgångarne begynte, såvidt
man vet, först allmännare bearbetas under 1600-talet. 1623 anlades
det första kalkbruket af tre holländare, hvilka senare öfverläto det på
danskar. 1659 eller året efter Roeskildefreden blef det indraget af
svenska kronan, emedan ägaren, Bartholomeus Michelsen, varit inblandad
i en sammansvärjning. Det utarrenderades, men verket drefs hela tiden
utan kraft och fart, tills det inköptes 1729 af handlanden Frans Suell
i Malmö. På tiden för Linnés nämda resa innehades bruket af Frans
Suells tvänne söner, Ernst och Niklas. Linné berättar, att ugnen var
byggd på ett i Sverige ovanligt sätt, nästan som en masugn, 5 famnar
djup och hade hål på trenne sidor, men icke på den fjärde, att det ej
måtte draga för starkt. Linné anslår den årliga kalktillverkningen till
150 tunnor. Sedermera öfvergick Limhamns kalkbruk genom gifte till
släkten Kockum, hos hvilken det förblef till 1871, då det jämte
Limhamnsgården och dess kalkbrott inköptes af Skånska Cementaktiebolaget.
De båda öfriga kalkbrotten innehades dels sedan 1866 af <i>Annetorps
Kalkbrotts Akitebolag</i> och dels sedan 1870 det andra af <i>Malmö
Kalkbrotts Aktiebolag</i>. Dessa båda förenades 1884 i ett bolag, <i>Aktiebolaget
Förenade Kalkbrotten</i>, hvilket 1902 inköpte Limhamns kalkugnar. I
detta bolag äger nu <i>Skånska Cementaktiebolaget</i> den ena hälften, och
1888 anlade detta bolag sin cementfabrik i Limhamn, hvilket blef en
vändpunkt i platsens och kommunens hela utveckling.
</chapter>
<chapter name="Limhamn såsom Municipium och Köping efter 1886">
<h2><small>Limhamn såsom Municipium och Köping efter 1886.</small></h2>

Visserligen erfor samhället under de tvänne nästföregående
årtiondena, dels på grund af rikligare fiske under denna tid och dels
genom kalkindustriens utvidgning ett märkbart uppsving, som äfven gaf
sig tillkänna i en snabbare folkökning, hvartill jag strax återkommer.
Men det var först sedan det Skånska Cementaktiebolaget under sin
driftiga disponent, ingeniör <i>R. F. Berg</i>, öfvertagit fabrik och
kalkbrotten, som platsen begynte gå sin egentliga uppblomstring till mötes.
Industriens och folkmängdens ökning under nyssnämnda tid föranledde
emellertid att höja fiskläget Limhamn till municipalsamhälle 1886 och
slutligen 1906 till köping.

Och nu efter 1886 vidtager den nästan fenomenala utvecklingen
för Limhamn, då under en tidrymd af 20 år dess folkmängd mer än
tredubblats (vid utgången af 1885 2,529 personer och 1905 8,052)
och i stället för något tjogtal af obetydligare fiskarehyddor och oansenligare
hus, sammanträngda i ett litet kvartér på stranden, framsprungit en stad
med öfver 800 hus, utbredande sig på en ansenlig yta och hvilande
liksom i en enda stor trädgård.

Själen och hufvudledaren i denna för svenska förhållanden
exempellösa utveckling har, som nämnts, varit ingeniör <i>R. F. Berg</i>, hvilken
började sin verksamhet i Cementbolagets tjänst i maj 1873 och som
genom sin förmåga och initiativrikedom framkallat flera betydande
industrier, ledt samhällets lokala och sociala uppbyggande, på samma gång
personligen verkande och inverkande in i de minsta vrår och detaljer
och efter grundsatser, som äro helt byggda på hans sant humanitära
och djupt religiösa sinnelag. Han är visserligen den framstående
bolagschefen, som vetat framdrifva blomstrande och vinstgifvande företag,
men därjämte den personligt deltagande, ledande husbonden och
arbetsgifvaren, tillgänglig i alla förhållanden, i glädje och nöd. Och detta
är ännu i denna den herskande och segrande industriens æra och tecken
med dess alltför vanliga opersonlighetsförhållande å arbetsgifvarens sida,
det opersonliga bolaget, för hvilket i de flesta fall arbetaren
hufvudsakligen är kraft, maskin och handelsvara, kanske en trollformel, eller
åtminstone ännu ett godt medel att vinna människor och lyckas i sina
förehafvanden. Dock tacken är icke alltid gifven. Ty det saknas visst
icke exempel att äfven den bästa välvilja och det största tillmötesgående
förfela att röna erkänsla. Jag hörde nyligen en annan arbetsgifvare
i en annan del af landet yttra sig i denna riktning. Personligen har
ingeniör Berg iklädt sig stora risker för att befordra en rationell
utveckling af Limhamns samhälle, t. ex. i egnahemssaken, hvarför
Limhamn kan såsom industrisamhälle sägas vara ett egnahemssamhälle
framför något annat. Jag har själf vid ett tillfälle närvarit, då en arbetare
infann sig för att erhålla bistånd vid öfvertagande af en lägenhet. “Har
ni sammansparat något för saken?“ var första frågan. “Ja, jag har så
och så mycket“ (jag tror, att det var omkring 1,500 kr.), svarades.
“Utmärkt! Ni får genast min borgen. Gå till den och den (en
afdelningsschef, som tog hand om dylika affärer), så hjälper han Er att
ordna affären“, var beskedet och därmed var saken klar. På liknande
sätt ha troligen icke få af Limhamns egendomsaffärer tillkommit och
och afslutats.

Emellertid med all sin välvilja för arbetarne vill herr Berg icke
bli betraktad som “en välgörande patriark“ i den gamla stilen, såsom
han formligen framhåller i en liten nyligen utgifven skrift. I denna
säger han sig gärna ha utbytt en sådan roll mot att få “glädjas öfver
ett folk, som kan hjälpa sig själf“. “Detta har lyckats mig“, berättar
han, “så att jag nu vida föredrar denna glädje framför den gamla äran.
Min hjälp däruti har varit, att jag verkligen älskade de arbetare, för
hvilka jag blifvit ledare och nu inser, aft just denna kärlek fordrat det
offer jag har gjort.<footnote><small><i>R. F. Berg</i>, I arbetsgifvarefrågan — Föredrag hållet i Karlskrona allmänna 
diskussionsförening den 20 okt. 1906. Stockholm 1906. Pris 25 öre. Förut
har utkommit</small> <br>
<small><i>R. F. Berg</i>, Arbetarfrågan 2:dra uppl. Upsala 1906. Pris 30 öre.</small></footnote> Här kan tilläggas, att strejk ännu ej förekommit
vid Limhamns Cementfabrik och de Förenade Kalkbrotten.

Med ett ord, ingeniör Berg har på ett enstående sätt och för all
framtid knutit sitt namn till den sydsvenska kalkindustriens utveckling
och specielt vid Limhamns ända från den tid, då detta var ett obetydligt
fiskläge och sedan genom den 20-åriga municipaltiden in till den dag,
då samma Limhamn inregistrerades bland landets köpingar. Och man
när goda förhoppningar, att han, ännu varande i sin fulla arbetskraft,
skall föra köpingen Limhamn och dess betydande industrier allt vidare
framåt. Ett bevis därpå redan är den i dagarne beslutade utvidningen
af den stora cementfabriken, hvilken åtgärd utan tvifvel har sin grund
i disponentens initiativ.

Dock, ingeniör Berg har — hvilket visserligen icke förringar hans
stora förtjänst som hufvudledare, det har blott varit en ytterligare lycklig
omständighet för det stora företaget och Limhamn — haft vid sin sida
insiktsfulla och intresserade medhjälpare. Särskildt må här <i>en</i> nämnas,
som också knutit sitt namn till Limhamns utveckling genom hela
municipaltiden, ingeniör <i>A. M. Pettersson</i>, som varit kommunalstyrelsens
ordförande och med aldrig svikande intresse nedlagt ett framgångsrikt
arbete för samhällets väl.

Att ej Limhamn i äldre dagar, ej ens under större delen af förra
århundradet, var ett samhälle af någon betydande omfattning erfar man
af förhållandet med 
</chapter>
<chapter name="Folkmängden">
<h2><small>Folkmängden</small></h2>

Hyllie kommun, hvari äfven Limhamn ingick. Först med
kalkindustriens snabbare utveckling genom det nämnda Cementaktiebolaget och
större efterfrågan på arbetskraft ökades hastigare Limhamns invånareantal,
såsom ses af följande öfversikt:

År 1813, då biskopsvisitation ägde rum med Hyllie församling,
utgjordes folkmängden af 362 personer, hvaraf 98 torde ha varit barn
under 15 år. 17 år senare eller 1830 hade folkmängden ökats med
196 personer, i medeltal 11 pr år, hvadan antalet med detta år
uppgick till 558. 34 år längre fram i tiden eller 1864 funnos 1,148 personer
med hemortsrätt i Hyllie. Ökningen uppgår sålunda till 586 eller 17
pr år. 10 år senare eller 1874 var folkmängden 1,474 personer med
ökning af 330 eller 33 pr år och slutligen 1878 uppgick
innevånareantalet till 1,730. Under dessa 65 år (1813—1878) har sålunda
folkmängden ökats med 1,368 personer, från 362 till 1,730.

<img>Den genom stormen 1902 upprifna järnvägsbanken.</img>

År 1885, den förmunicipala periodens sista år, var folkmängden
2,529 och med 1905 års slut 8,052 personer. Af den för de 35 sista
åren förefintliga folkmängdsstatitiken framgår, att den årliga ökningen
var störst år 1900, nämligen med 681 personer, att ökningen varierar
mellan detta antal och 7 personer för 1886, som är det minsta
ökningstalet. Minskning äger rum endast för ett år 1870 med 14 personer.
Under hela 1890-talet var stark ökning, siffrorna varierade mellan 137
och 681. Däremot visade 1900-talets första år en nedgång i ökningen,
1901 endast 22 och 1902 58 personer, detta beroende på att en större
fabrik, glasbruket, nedlades, hvilket föranledde utvandring i större skala
under dessa tvänne år.
</chapter>
<chapter name="Läge">
<h2><small>Läge.</small></h2>

Limhamn är som kändt beläget strax sydvest om Malmö, blott
15 minuters järnvägsresa från nämnda stad och uppbyggdt på den s. k.
Järavallen, en i forntiden högre uppskjutande, 3 kilometer lång, nu
utjämnad strandvall från “stenåldershafvets tid“. Hela traktens
undergrund är kalk. “Saltholmskalken" går upp nästan i jordytan,
hvarigenom den varit lätt tillgänglig, ett ytterligare skäl att antaga kalkens
mycket tidiga tillvaratagande och bearbetande. Kommunens areal
(Limhamn med Hyllie) utgör 691 hektar.

<img>Hamnparti.</img>

Jämför man den nuvarande kartan med äldre, finner man, att det
nutida Limhamn eröfrat icke obetydliga sträckor från hafvet. Järnvägen
till Malmö går redan på en i hafvet utlagd bank, som hafvet visserligen
höll på att återtaga vid den fruktansvärda stormen den 26 dec. 1902.
Tre fjärdedelar af hela järnvägssträckan ramponerades totalt vid detta
tillfälle, så att trafiken var inställd på flera månader, hvadan banken
med järnvägen under stor möda och kostnad återuppbyggdes. Men
utanför denna bank ligger ett rätt vidsträckt område, nästan hela
fabriksområdet, uppkommet genom utfyllning. Denna har fortsatts utefter
hela stranden upp mot strandbadet eller ännu längre. Häruppe i
<img>Karta öfver Limhamn.</img>
närheten äro under de senare åren utfyllda cirka 60 tunnland, hvaraf en
del förra sommaren var beväxt med de allra frodigaste sockerbetor, och
utfyllningen pågår årligen med 7 à 8 tunnland.

Det gamla fiskläget ligger vid sidan af järnvägsstationen på den
gamla strandbrädden och består af små typiska hus, sådana man ser
dem i Skånestädernas urgamla kvartér, eller ungefär såsom ännu i hela
de nutida Skanör och Falsterbo. Därofvan, ty fisklägeskvarteret ligger
lägst, terrängen sakta höjande sig upp mot kalkbrotten, samt utefter
stranden utbreder sig det moderna Limhamn öfver en ganska försvarlig
yta med breda gator och mestadels i en- eller tvåvåningsvillor på större
eller mindre trädgårdstomter. Det existerar helt få, knappast ett halft
dussin fler-familjehus, som närma sig städernas hyreskaserner, dock af
ganska måttliga och blygsamma dimensioner i jämförelse med dessa.
Dessa hyreskaserner äro här icke väl sedda eller tålda. De tagas mest
i anspråk af nyinflyttade familjer, innan de hunnit förvärfva eget hem.
Därför äro, såsom vi skola se längre fram, bostadsförhållandena i
Limhamn bland de gynnsammaste i vårt land. Och ytterligare längre upp
på andra sidan om ett mellanliggande jordbruksbälte finnas de stora
kalkbrotten, med sina brännugnar, förbundna med fabrikerna på stranden
genom en 2 <sup><small>1</small></sup>/<sub><small>2</small></sub> kilometer lång järnväg, hvilken afdelar köpingen i
tvänne halfvor.
</chapter>
<chapter name="Byggnadsverksamheten">
<h2><small>Byggnadsverksamheten</small></h2>

i större skala tager först sin början med municipaltiden, men har sedan
utvecklats utomordentligt. Man byggde uppåt Sveagatan, Brahe- och
Ansgariigatorna intill Järnvägsgatan. Men detta visade sig otillräckligt
för den alltjämt växande befolkningens behof. Under 5-årsperioden
före 1890 började nämligen behofvet af flere bostäder att allt kraftigare
göra sig gällande. För att afhjälpa bostadsbristen och bereda arbetarne
tillfälle att anskaffa egna hem inköptes genom bemedling af ingeniör
Berg år 1888 ett större område å hemmanet n:r 24 Hyllie, utgörande
nuvarande kvarteret Påfogeln. Området styckades i tomter, och
Cementbolaget lämnade byggnadsmaterial på kredit till billiga priser, och för
öfrigt understödde herr Berg personligen i råd och dåd med resultat,
att snart hela detta kvartér bebyggdes med 21 fastigheter, innehållande
49 lägenheter med högst tre rum och kök i hvarje samt några rum
utan kök. Bostäderna äro komfortabla, och utrymmet godt, hvilket
torde framgå däraf, att hvarje innevånare har i medeltal till förfogande
en golfyta af 10,<small>8</small> kvadratmeter och en luftrymd af 28,<small>4</small> kubikmeter
samt 1,<small>2</small> fönsteryta. Hyran uppgår i genomsnitt till 5,90 kr. pr rum
och månad. Af husen äro 4 uppförda i en våning, 16 i en våning
och frontispice samt ett i två våningar. Sammanlagda taxeringsvärdet
utgör 72,500 kr. och brandförsäkringsvärdet 116,500 kr. De äro
praktiskt inredda och hemtrefliga. Om ock saknande egentlig arkitektonisk
skönhet, taga de sig inbjudande ut för ögat, fullt inbäddade under
sommaren i grönska. På liknande sätt anskaffades 6 fastigheter i
kvarteret Stenskvättan med taxeringsvärde af 12,000 kr. och
brandförsäkringsvärde af 18,000 kr. Båda bolagen, Cementbolaget och de
Förenade Kalkbrotten, ha under herr Bergs ledning oupphörligen
arbetat för egnahemssaken. 1894 inköptes n:r 1 Hylltorp, hvaraf
13 hektar styckades i tomter och äro nu bebyggda på ömse sidor
om Linnégatan, omgifven af välvårdade trädgårdar. Vidare ha
inköpts 20 hektar strandmark, som likaledes ha utlagts i tomter.
Särskildt understöder Skånska Cementbolaget sina arbetare, som bygga
medelst låns anskaffande, äfven på en andra inteckning mot borgen,
hvilken ingeniör Berg merändels personligen iklädt sig. Detta har i
hög grad gett ökad fart åt byggnadsverksamheten. A. B. Förenade
Kalkbrotten har alltid kostnadsfritt iordningställt gator och försett dem

<img>Hamnen med cementfabriken.</img>

med kloaker, då mark för bebyggande upplåtits af detsamma. Detta
iakttages numera äfven af andra jordägare, hvars mark ingår i köpingens
byggnadsplan. Det finnes riklig tillgång på tomter i öster och söder,
hvadan Limhamn är utan bekymmer för nyanläggningar. Priset på
jord har gifvetvis stigit högst väsentligt under årens lopp. Den mest
centralt belägna marken, som 1880 betaltes med 67 öre kvadratmetern,
betingar nu ett pris af 5—6 kr. Dock kan f. n. mark erhållas till
1 kr. kvadratmetern. Denna är visserligen belägen i köpingens utkant,
men det torde icke dröja länge, förrän byggnadsverksamheten äfven
här vinner ökad fart, isynnerhet som tomterna här äro vackert belägna
i öster och söder med förtjusande utsikt öfver hafvet. Afståndet från
köpingens centrum och järnvägen torde sannolikt i en snar framtid
komma att kännas mindre, sedan samfärdseln på dessa punkter förbättrats.
Den nuvarande byggnadsplanen för Limhamn fastställdes i okt.
1890. En ny är utarbetad och ingifven till Kungl. M:t för fastställelse.

Ytterligare i fråga om bostadsförhållandena torde få meddelas längre
fram i sammanhang med framställningen af en i Limhamn noggrannt
uppgjord bostadsstatistik.
</chapter>
<chapter name="Kommunikationer: Sjöfart, Hamn och Järnväg m. m.">
<h2><small>Kommunikationer: Sjöfart, Hamn och Järnväg m. m.</small></h2>

<img>Kalkbrottet.</img>

Arbetet att få en ordentlig hamn till stånd i Limhamn går 150 år
tillbaka. Redan 1753 föreslog den framsynte handelsmannen Haqvin
Bager i Malmö, att Malmö stad, som var i behof af en hamn, skulle
anlägga en sådan i Limhamn. Förslaget vann dock icke gehör, och
det dröjde ända till 1872, innan ett hamnförslag ånyo kom på tal.
Den primitiva lastbrygga och vågbrytare som nu anlades, voro dock
alldeles otillräckliga. 1881 bildades Limhamns Hamnaktiebolag med
50,000 kr. kapital. Bolaget fick understöd af länets
Hushållningssällskap med 6,000 kr. samt af statsmedel 17,500. Den första
hamnanläggningen med endast ett inlopp från söder och en bassäng blef färdig
1884. Emellertid, sedan Skånska Cementaktiebolaget här 1888 anlagt sin
fabrik, var älfven denna hamn ej längre tillfyllestgörande. Från 1895
har oupphörligt arbete pågått till hamnens utvidgning, så att den nu
har inlopp både från norr och söder samt 4 basänger, efter pirsystem,
hvarjämte järnvägsspår löpa ut till kajerna genom 40—50 meter breda
hamngator. Platserna mellan dessa gator upptagas af industriella
etablissement i större omfång. Ej mindre än 10 större fabriker ha sålunda
uppvuxit efter hamnens tillkomst. Genom Malmö-Limhamns järnväg
står hamnen i förbindelse med landets järnvägsnät och inom
hamnområdet finnas 4 kilometer normalspår. Hela hamnområdet har en areal
af 60 hektar, af hvilka <small><sup>1</sup></small>/<small><sub>3</sub></small> utgöres af 6 meter djupa bassänger.
Hamngatorna, som begagnas för tillfälliga upplag af varor, utgöra 7 hektar.
Vågbrytaren är öfver en kilometer lång och kajernas sammanlagda längd
nära 3 kilometer. Denna hamn hålles nästan fullkomligt isfri i följd
af den strida strömmen därigenom. Det från början anspråkslösa
aktiekapitalet, hvars aktier nästan uteslutande äges af Skånska Cementaktiebolaget, 
har tiodubblats, och det hela är en millionaffär. Hamnafgifterna
uppgingo 1889 till cirka 9,365 kr, och år 1905 till 37,544 kr.

Inom hamnområdet finnas ännu till salu en areal af cirka 14 hektar,
som lämpar sig förträffligt för industriella företag. Att Limhamn i mer
än ett afseende är en lämplig plats för industrier och fabriksverksamhet
framgår dels af dess läge vid sundet midt för Köpenhamns frihamn,
dels af den lifliga samfärdseln med Malmö genom Malmö-Limhamns
järnväg, som äger god tillgång på rullande materiel, samt slutligen den
rikliga tillgången på tomter, lämpliga för egna hem åt arbetspersonalen.

Tullstation för tullfria varor finnes i Limhamn sedan 1875.

Samtidigt med hamnbyggnadernas pågående gjorde sig äfven
behofvet af förbättrad landkommunikation gällande, behofvet af
järnvägsförbindelse med Malmö. Man kan säga, att både hamnen och
järnvägen framdrifvits af kalkindustriens utvidgning. Den 10 jannuari 1887
hölls å Malmö börs ett första möte att dryfta denna järnvägsfråga.
Tvänne linier för den nya järnvägen voro föreslagna, dels den nuvarande
sjölinien eller en högre upp belägen landlinie. Vid ett allmänt möte
den 28 sept. samma år bestämde man sig för sjölinien. Den 30 dec.
var det erforderliga minimikapitalet fullt och t. o. m. öfvertecknadt,
trots det att Malmö stad visat ringa intresse för saken. Den 12 jan.
1888 beslöt ändtligen dess stadsfullmäktige att teckna 10,000 kr. Det
uppstod sedermera strid om förläggandet af ändstationen i Malmö. Man
önskade från början få järnvägen framdragen antingen till den nuvarande
stationen vid Bagers plats eller intill den bredvid liggande
Malmö-Ystad-järnvägens ändstation. Ingendera lyckades, utan stationen måste
förläggas längre tillbaka på Förenade Kalkbränneriernas tomt å Malmö
västra hamnområde. Först 1897 kunde järnvägen framdragas till sin
nuvarande station. Som ofvan nämndes, föranledde den svåra stormen
julen 1902 banans upprifvande med flera månaders trafikhinder. För
närvarande är elektrisk drift påtänkt och med utsträckande af banan
utefter stranden. Kommunikationen utefter stranden ombesörjes för
närvarande genom <i>Aktiebolaget Stranden</i> meddelst en hästspårväg ut till
Strandbadet, som likaledes innehafves af samma bolag. Cementaktiebolagets
2 ½ kilometer långa förbindelse med kalkbrotten är förut omnämndt.

Ett projekt att förmedla samfärdsel med Malmö genom en elektrisk
spårväg förefinnes äfven. Denna väg skulle då läggas högre upp,
ungefär så som var föreslaget för järnvägens s. k. landlinie.

Malmö-Limhamns järnvägsföretag har utvecklat sig till en god
affär. 1890 var resandenas antal pr året 118,611, år 1905 603,638.
Banans värde år 1890 193,875 kr. 1905 528,291, den rullande materielen
i värde 1890 37,373 kr., men 1905 257,375 kr.

Naturligtvis finnes här poststation sedan 1880 och telegraf. Äfven
en telefon-växelstation fanns 1894—1902, hvilken dock indrogs
sistnämnda år, hvarefter hufvudstationen i Malmö direkt förmedlar samtal.
</chapter>

<chapter name="Industri">
<h2><small>Industri.</small></h2>
<table o>
<td c>(Storindustri och Fabriksverksamhet.)
</table>

Bland här realiserade industriella företag äro först att nämna de
båda egentliga storindustrierna på platsen, från och genom hvilka hela
ortens uppblomstring härrör:

<img>Arbetarvilla.</img>

<i>Skånska Cementaktiebolaget</i> bildades år 1871 med kapital för
närvarande af 2 milljoner kr., men är ny inbjudning af 500 aktier à 1,000
kr. utfärdad i och för utvidgning af fabriksverksamheten. Cementfabriken
låg ursprungligen i Lomma, men som nämnts öfverflyttades tillverkningen
till Limhamn 1888 och cementfabriken i Lomma nedlades definitivt
1905. Antalet arbetare vid fabriken tillsammans med kalkbrotten är
842. De flesta af dem, både af den gamla arbetarestammen och de
yngre, äro fastighetsägare.

<i>Aktiebolaget De Förenade Kalkbrottens</i> (kapital 450,000 kr.) hela
område med kalkbrott och allt är utarrenderadt till Skånska
Cementaktiebolaget och drifves helt och hållet i förening med detta, hvad
angår förvaltning och arbetsstyrka.

<i>Limhamns Rederiaktiebolag</i> bildades 1898 med ett kapital af
120,000	kr. för rederirörelsens bedrifvande. Bolaget äger nu tvänne ångare
à 75,000 och 125,000 kr.

<i>Aktiebolaget Malmö Snickerifabrik</i> grundades 1889 (kapital till
en början 175,000 kr.) och har till ändamål fabriksmessig tillverkning
af allt till byggnadsfacket. Fabriken sysselsätter i medeltal 90
arbetare, af hvilka 28 eller 31 % hafva egna hus, hvilka bolaget i viss
mån varit behjälpligt att anskaffa. Bolaget har äfven inköpt skogar i
Småland och har nu ett aktiekapital af 1 mill. kr.

<i>Aktiebolaget Skånska Cementgjuteriets Gipsdielenfabrik</i> från 1896,
hvars arbetareantal i medeltal uppgår till 60, under vintern något mindre.
9 minderåriga användas här i arbete.

<img>Typiska tvåfamiljehus.</img>

<i>Limhamns Kolsyrefabriksaktiebolag</i> (De Förenade
Kolsyrefabrikerna,) från 1897 med 6 arbetare, af hvilka 4 äro husägare.

<i>Svenska Bindgarnsfabriksaktiebolaget</i> från 1898, (kapital 100,000
kr.) med 15 manliga och 15 kvinnliga arbetare. Under sommaren
arbetas skiftesvis natt och dag. 3 arbetare äro husägare.

<i>Limhamns Glasbruk,</i> grundadt 1899, nedlades efter något år.
1905 börjades här verksamheten ånyo med ett antal af 70 arbetare,
däraf 4 kvinnliga och 10 minderåriga; är åter nedlagdt.

<i>Sydsvenska Gjuteriaktiebolaget</i> från 1900. Af arbetarne, 70 till
antalet, äro 3 husägare. Bolaget är villigt att hjälpa ordentliga
arbetare vid anskaffande af eget hus.

<i>Limhamns Hamnaktiebolag.</i> Bolaget har utverkat sig rättighet att
på ett grund utanför vågbrytaren göra en utfyllning och eventuellt i en
framtid anlägga en hamnbassäng. Mellan stranden och utfyllningen eller
ön har en svängbro anlagts. Kostnaden för utfyllningen hafva hittills
uppgått till cirka 40,000 kr. Å nämnda utfyllning, som ännu icke är
färdig beredas tomtplatser, och redan har ett område försålts till ett
danskt-tyskt petroleumkompani, som kommer att använda platsen för
upplag af sina varor.

<i>Skånska Superfosfat och Svafvelsyrefabriksaktiebolaget</i> med säte
i Helsingborg (kapital 800,000 kr.), hvars fabrik i Limhamn anlades
1903, sysselsätter i medeltal 100 arbetare, vår och höst omkring 150
arbetare. 10 äro fastighetsägare.

<i>Gasverket,</i> som äges af enskild person, uppfördes år 1904. Under
den korta tid detsamma varit i verksamhet, har abonnentantalet
ständigt ökats, så att detsamma nu uppgår till 300. Gas användes numera
äfven rätt mycket som kokgas. För närvarande sysselsättas 11 arbetare,
däraf 2 minderåriga.

<i>Skånska Oljeslageriet,</i> som likaledes äges af enskild person,
anlades 1905, och har sålunda knappt börjat sin verksamhet.
</chapter>
<chapter name="Handtverk och Mindre Industrier">
<h2><small>Handtverk och Mindre Industrier</small></h2>

förekomma naturligtvis i flere branscher, hvarpå ej behöfves särskildt ingås.
Bland dessa <i>Limhamns Svagdricksbryggeri</i> från 1901 med kapital af
20,000	kr., hvilket dock ej synes ha gjort lysande affärer.

Närmast industrierna intager
</chapter>
<chapter name="Fisket">
<h2><small>Fisket</small></h2>

ännu främsta platsen. Fisket var före 1880 befolkningens hufvudnäring.
Och ännu bedrifves det i rätt omfattande skala, i synnerhet sill- och
ålfiske. Fiskarebefolkningen utgjorde vid 1905 års början 112 gifta
par med 214 barn samt 50 ogifta män eller inalles 488 personer.
Fiskareflottan består af 102 däckade och halfdäckade båtar, däraf 2 motorbåtar
jämte 50 snipor och omkring 20 pråmar. Hvarje yrkesfiskare har i
regel två båtar, en större och en mindre. Samtliga fiskredskapens värde
uppgick år 1904 till 178,000 kr. och båtarnes till 95,000. Ej sällan
få fiskarne erfara stora förluster, så t. ex. 1905, då 93 garn i värde af
2,350 kr. gingo förlorade. Understundom kräfver äfven hafvet här sina
offer i människolif.

Fångstförhållandena äro ganska varierande. För att få en öfverblick
däröfver meddelas här en tablå öfver fisket under de 15 sista åren,
angifvande bruttoinkomsterna i kronor:
<table>
<td> | År <td>      Inkomster <td> | År <td>  Inkomster <td> | År <td> Inkomster
<td c> | 1891 <td r>  307,070 <td c> | 1896 <td r>  188,136 <td c> | 1901 <td r>  1 193,417
<td c> | 1892 <td r>  144,565 <td c> | 1897 <td r>  182,288 <td c> | 1902 <td r>  138,776
<td c> | 1893 <td r>  109,678 <td c> | 1898 <td r>  146,000 <td c> | 1903 <td r>  90,107
<td c> | 1894 <td r>  92,385 <td c> | 1899 <td r>   88,420 <td c> | 1904 <td r>  141,769
<td c> | 1895 <td r>  67,101 <td c> | 1900 <td r>  129,906 <td c> | 1905 <td r>  190,000
</table>
För att transportera den infångade fisken till Malmö beräknas i
medeltal pr dag 80 kvinnor under sillfisktiden vara sysselsatta. Denna
transport är nu lätt medelst järnvägen mot i forna dagar, då fiskbåren
rullades landsvägen 5 kilometer till staden.

Af fiskarna hafva 72 eller 9 proc. af Limhamns fastighetsägare
egna hus.
</chapter>
<chapter name="Handeln">
<h2><small>Handeln</small></h2>

har i allmänhet icke lyckats uppnå sådant omfång, som man skulle 
förmoda vara fallet i ett så pass stort samhälle. Orsaken är gifvetvis
ingen annan än Limhamns nära läge till Malmö, hvarifrån befolkningen,
tack vare de förträffliga kommunikationerna, har tillfälle att dagligdags
förse sig med vissa slag af förnödenheter. Man ser en enstaka
blygsam butik å en eller annan gata, ett par modemagasin, en eller två
fruktaffärer, en eller två smidesaffärer. Tillfälligt sökte jag någonting
i en pappershandel och var förvånad, då jag ej fann det sökta, att bli
visad till ännu en dito. Under de senare åren skola dock speceri- och
matvaruaffärer ha betydligt ökats, hvilket ju är helt naturligt, om man
tar i betraktande, att Limhamn nästan uteslutande är ett arbetaresamhälle,
hvars invånare lefva genom småinköp för dagen. Ett jämförelsevis stort
antal af dylika affärer innehafvas af hustrur till arbetare och sjöfarande,
hvilka på detta sätt bidraga till familjens underhåll.
</chapter>

<chapter name="Jordbruket">
<h2><small>Jordbruket</small></h2>

i närheten intager liksom öfverhufvud i vår sydligaste provins en hög
ståndpunkt, då för öfrigt jorden här är af bästa beskaffenhet, svartmylla
på lera med underlag af kalk på större eller mindre djup. Den mesta
jorden i omnäjden innehafves af själfägande, välmående bönder.
Aktiebolaget Förenade Kalkbrotten äger ett område af 250 hektar, afsedt
egentligen för kalkstensbrytning. Men härför är långtifrån större delen
af arealen tagen i anspråk. Tvärtom är det mesta af bolagens mark
utarrenderad såsom åkerjord till herr J. Pålsson, en af Skånes mest
framstående jordbrukare. Dessutom är ett område afsedt till utstyckning i
egnahemstomter, vettande mot hafvet med för sitt ändamål
utomordentligt härligt och friskt läge.

Som kalkbrytning här ägt rum sedan mansåldrar tillbaka, kunde
förmodas, att större exploaterade kalkfält skulle ligga oodlade. Så är
emellertid ej fallet. Öfverallt har nämligen påförts mylla, och det forna
sterila kalkbrottet har blifvit fruktbar åkerjord.

Men på dessa åkerfält, tillhöriga bolagen, ett ganska vidsträckt bälte
mellan köpingen och kalkbrotten, skulle med fördel kunna införas en
annan vida mer lönande och kulturbringande regim. Limhamn med
sina industrier och fabriker, som utan tvifvel skola tilltaga i antal, med
sin omfattande, välordnade arbetarestad, skulle ännu mera motsvara det
moderna begreppet »trädgårdsstad», om det finge detta nämnda
jordbälte fyldt och besatt af idoga småbruk och små trädgårdar. För
trädgårdsskötsel och intensivt småbruk äro detta läge och denna jord på
sin varma kalkundergrund bättre lämpade än kanske någon annan plats
i vårt land. Jorden skulle också på detta sätt afgifva ofantligt mycket
mera i produkter och inkomster mot nu, och bolaget behöfde ej afhända
sig jorden. Allt kunde ställas på arrende. Dessa småbruk på denna
fruktbara, vinstgifvande jord skulle ändå vara begärliga i form af
arrenden. Det hade blott varit till fördel för samhälle, ekonomi och moral,
om från början icke en kv.-meter jord sålts i Limhamn. Man är ju
redan, såsom förut angetts, uppe i en stegring i tomtpris af 5—6 kr.
från 0,<small>67</small> pr kv.-meter, och man får säkerligen upplefva ännu högre d. v. s.
ungefär samma tomtköpslagande som i städerna. Detta kunna dock de
jordägande bolagen i någon mån tillsvidare förekomma och reglera genom
tillhandahållande af goda tomtplatser till rimligt pris.

<img>Linnégatan i Limhamn.</img>

Tillsvidare ämna bolagen utarrendera jord för koloniträdgårdar, men
måtte det ej dröja länge, förr än de göra detsamma till intensiva
småbruk och trädgårdar!

I nästa årgångs första häfte fortsättes om Limhamns kommunala
och sociala utveckling.

<tab><tab><tab><tab><tab><tab><i>Gustaf Stjernström.</i>

<img></img>
</chapter>
<small>Stockholm, Oskar Eklunds boktr., 1906.</small>
<chapter name="Limhamn : Dess industriella och sociala utveckling II">
<h1>Limhamn</h1>

<h2>Dess industriella och sociala utveckling.</h2>

<h2><small><small>II.</small></small></h2>

I en föregående artikel (Social Tidskr. H. 12 1906) har köpingen
Limhamn skärskådats ur historisk, lokal och industriell synpunkt. Här
skall uppmärksamheten mera vända sig till dess kommunala och sociala
utveckling.

<img>Berga. Disponent Bergs villa.</img>

Vi funno att Limhamn, helt och hållet inbäddad i grönska, vore
att betrakta som en art trädgårdsstad, på ett sätt hardt nära efter det
moderna engelska begreppet, på ett annat bättre än detta, i det nästan
hvarje hus ligger i någon mån isoleradt från sina grannar.
Trädgårdstäpporna kunna variera till storleken, men träd med löfrik grönska och
svalka erbjuda de i nästan hvartenda fall. Äfven det gamla kvarterets,
det ursprungliga fisklägets gator och små hus äro ej i afsaknad af
sådan prydnad och skydd, som utan tvifvel tillkommit i senare år.
Med eller mot sin vilja ha de indragits i den allmänna trädgårdsifvern
och om ej annat ser man blommande växter innanför de låga
hyddornas fönster.
Det kan förtjäna anmärkas, att af 797 fastigheter, som ingå uti
fastighetsstatistiken, äro 92 % omgifna af trädgårdstäppor, hvars
ungefärliga storlek framgår af nedanstående tablå i absoluta och relativa tal:

<poem>fastigheter med stor trädgård 213 st. 26,7 %,	
<tab> »	<tab> » normal » 170 » 21,4 %,
<tab> »	<tab> » liten <tab> » 	348	» 43,6 %,
<tab> »	<tab> » som sakna » 	66	» 8,3 %.</poem>

Att närmare bestämma storleken faller sig svårt, dock torde en
trädgård med en yta af cirka 400 kv.-m. få betraktas som stor, 300
kv.-m. som normal, däremot 100 kv.-m. som liten. I en del fall är
planteringslandet visserligen ganska ringa, men hvarken får kökslandet,
blomstersängen eller fruktträdet saknas vid arbetarens boning, eller
åtminstone endera, om ej alla, finnas där. Mången plantering och
anordning skulle t. o. m. göra en trädgårdsmästare heder. Det faller af
sig själft, att äfven jämförelsevis ganska stora trädgårdar eller
parkanläggningar finnas omkring privata villor. Därtill finnas flera
handelsträdgårdar, äfven med större trädskoleanläggningar.

Från samhällets sida sörjes dessutom för
</chapter>
<chapter name="Allmänna parkanläggningar och planteringar">
<h2><small>Allmänna parkanläggningar och planteringar</small></h2>

på ett mönstergilt sätt å öppna platser och gator m. m. Med
berömvärdt intresse för Limhamns försköning arbetar en kommitté med
uppgift att å allmänna platser inom köpingen och på dess bekostnad
anordna planteringar. Sålunda har torget med areal af 7,600 kv.-m.
försetts med träd i tvänne rader utefter sidorna och på en yta af 1,300
kv.-m., hvartill innevarande år (1906) fogats ännu ytterligare en yta
af 945 kv.-m., uppkommen genom tomtreglering, hvilken likaledes
förses med plantering. Härvidlag som i allt annat uppträder Skånska
Cementaktiebolaget såsom föregångsman och har bl. a. anlagt och
underhåller på sin bekostnad esplanaden vid järnvägsstationen. Samma
bolag har dessutom på mark, som uppkommit vid utfyllning af stranden,
planterat ett område af 28,000 kv.-m., som upplåtits till allmän
disposition mot att planteringen vårdas genom köpingens försorg. Vid
egendomen Annetorp, som äges af aktiebolaget De Förenade Kalkbrotten,
har detta bolag upplåtit ett ganska vidsträckt och vackert parkområde,
som nu får användas till <i>folkpark</i>, mot villkor att köpingen låter vårda
den. Detta är en oskattbar rekreationsplats, rymlig och skuggrik, en
verklig oas på den öppna slätten, äfven om den tillsvidare ligger något
aflägsen från själfva köpingen. Med tiden och köpingens utvidgande
kommer denna troligen att draga sig allt närmare. En park på 10 har
af barr- och löfträd har jämväl planterats uppe i de gamla kalkbrotten.

Uti den nya stadsplanen finnas dessutom angifna 9 större och
mindre områden, som i en framtid komma att användas till allmänna
planteringar. Till befrämjande af planteringsverksamheten har samhället
under de senare åren utgifvit 400—500 kronor årligen.

I sammanhang härmed förtjänar nämnas, att under sista året
beslutits om anordnande af mark och lämplig jord att utarrenderas till
små koloniträdgårdar för arbetare och andra, som önska komma i
åtnjutande däraf. Intresset därför synes berömvärdt nog vara särdeles
stort. Äfven skolbarnen ha fattats af lust och ifver i denna rörelse
och ämna uppträda som arrendatorer af jord för att anlägga små
trädgårdar, dock under ledning af någon äldre, som får biträda med råd
och dåd och hålla reda i kolonien. Det vore lyckligt, om därtill funnes
en person både underhållande, undervisande samt förståndigt styrande
och regerande eller organiserande en själfstyrelse. Han skulle utföra
ett godt uppfostringsverk.

Bland planteringar och förskönade platser är
</chapter>
<chapter name="Limhamns Kyrkogrotta">
<h2><small>Limhamns Kyrkogrotta</small> <small><small>(se sidd. 8, 9)</small></small></h2>

värd ett “mention honorable“, i det den intager ett säreget rum och
presenterar sig som en af platsens remarkabla sevärdheter. För
närvarande är den visserligen plankomhägnad, så att man ser litet eller
intet af den utifrån, men torde kanske i framtiden läggas öppen med ett
omgifvande skrank eller dylikt och komma att ligga utmed en annan
parkanläggning. Det är egentligen ett gammalt öfvergifvet kalkbrott,
som planterats och ordnats med jordbänkar, hvilka rundtorn en mindre
arena höja sig amfiteatraliskt, nu utgörande en mycket tilltalande och
präktig samlingsplats under bar himmel. Den användes vanligen för
religiösa sammankomster, däraf namnet “Kyrkogrottan“, eller andra möten
och föredrag. Den invigdes i augusti 1898 af biskop Billing i Lund,
vid hvilket tillfälle utdelades medaljer till ett antal arbetare vid
kalkverken. Anläggningen påminner om en dylik utanför Dresden på den
s. k. Dresdener-Haide, hvilken där användes som naturteater för
folkskådespel och barnföreställningar. Dock är Limhamns grotta i själfva
verket vackrare och märkligare än teatergrottan på Dresdenerheden.

Erforderliga
</chapter>
<chapter name="Kommunala arbeten">
<h2><small>Kommunala arbeten</small></h2>

hafva under samhällets, som vi sett, snabba tillväxt och betydande
utveckling utförts och fullföljts på ett erkännansvärdt och
tillfredsställande sätt, hvarigenom de allmänna intressena behörigen tillgodosetts.
Detta är så mycket märkligare, som det ända till 1904 saknades en
egentlig och sakkunnig arbetschef för de allmänna arbetena, under hvars
speciella ledning de skulle kunna rationellt utvecklas. Och det är så
mycket mer hedrande, att under detta förhållande allt gått lojalt och
ordentligt till.

<i>Gatorna</i> hafva i de flesta fall tillräcklig bredd, största bredden
12 meter med gångbana å ömse sidor, minsta bredden 5 meter.
Materialet för gatubeläggning utgöres delvis af affall från kalkbrottet,
makadam och grus. Gångbanorna äro mångenstädes, dock ej öfverallt,
asfaltbelagda, då kommunen och tomtägaren bekosta hälften hvardera.
De trafikerade gatorna utgöra i längd 16,500 meter med 2,000 meters
asfaltbeläggning. För gatureglering har kommunen i de senare åren
nödgats inköpa 6 fastigheter för tillsammans 25,000 kr., enär äldre
byggnader icke ligga i planmässig och föreskrifven ordning.
<i>Kloaker</i> finnas till en längd af 15,450 meter, som kostat
kommunen 75,700 kr. På sina ställen hafva stora svårigheter yppat sig
vid kloakledningarnes anläggning däraf att tomterna ligga för lågt att
kunna få ledning.

<i>Gatubelysningen</i> har, tills gasverket anlades, uteslutande skett med
fotogénlampor, 90 till antalet, och för en kostnad af i medeltal 1,100
kr. pr år. För närvarande, efter gasverkets anläggning, finnas 121
gaslyktor jämte ett mindretal fotogénlyktor, hvilken belysning kostar
ungefär 4,000 kr. pr år. Hamnbolaget sörjer själf för belysning inom
sitt område.

<img>Tjänstemannavilla</img>.

<i>Renhållningsverket</i> är inrättadt efter afhämtningssystem, så att
fastighetsägare numera icke behöfva draga försorg om bortförande af
spillning m. m. Verkets omkostnader belöpa sig till cirka 8,500 kr.
pr år, af hvilka 7,800 kr. erläggas af fastighetsägarne själfva, under
det att skillnaden debiteras på köpingen.

För bedrifvande af de kommunala arbetena hållas 5 arbetare med
lika antal hästar samt en förman, förutom arbetschefen, som jämväl har
tillsyn öfver renhållningsverket.

<i>Brandväsendet</i>. Den nu tillämpade brandordningen inom köpingen
antogs å allmänt möte den 21 aug. 1899 och stadfästes af Konungens
befallningshafvande den 17 mars påföljande år. Enligt denna står
brandväsendet under öfverinseende af en styrelse, i hvilken först köpingen
inväljer 3 ledamöter och 2 suppleanter. Vidare insätta Limhamns
Hamnaktiebolag och Malmö—Limhamns järnvägsaktiebolag samt hvarje
fabrik eller industriell inrättning, som inom samhället besitter egendom
till 100,000 kronors brandförsäkringsvärde och bidrager till brandmateriel,
hvar sin ledamot. Enär brandstation saknades, erbjöd sig Skånska
Cementaktiebolaget att uppföra en dylik å därtill af sakkunnig person
förordad lämplig tomt i närheten af fabriksområdena. Denna station
förhyres tillsvidare af köpingen för ett årligt belopp af 500 kr., tills
köpingen kan bli i tillfälle att inlösa densamma. För anskaffande af
materiel ha de flesta fabriksbolagen lämnat understöd tillsammans
omkring 12,000 kr., under det köpingen endast vidkänts 2,000 kr.
Brandkåren består af 35 funktionärer, hvilka i aflöning åtnjuta tillsammans
1,575 kr., hvarjämte lämnas fri bostad för brandmästare och 6
brandsoldater. Utgiftsstaten för 1906 beräknas till 3,200 kr. Brandväsendet
förfogar öfver en 1,900 meter lång vattenledning med 6 pumpbrunnar.
Ledningen äges af Skånska Cementaktiebolaget, som anlagt densamma
för en summa af 32,000 kr.
</chapter>
<chapter name="Kyrkliga förhållanden">
<h2><small>Kyrkliga förhållanden.</small></h2>

<i>Kyrkan</i> låg ursprungligen i Hyllie by 4 kilometer från Limhamn.
Därför, då den gamla kyrkan skulle rifvas och en ny byggas, beslöts
1887 att ingå till kgl. maj:t med anhållan att få förlägga den nya
närmare Limhamn, som numera vore hufvudplatsen i socknen. Efter
erhållet medgifvande enades man att förlägga kyrkan å n:o 7 Hyllie,
omkring 10 minuters väg från Limhamn. Kyrkan, uppförd i götisk
stil för en summa af 50,000 kr., invigdes 1890. Orgeln betingade
ett pris af 10,000 kr.

<i>Prästerskapet</i>. Kommunen Limhamn-Hyllie utgör tillsammans med
vid sidan liggande Bunkeflo församling ett regelt pastorat af 3:e klassen
med bostad för pastor i Bunkeflo. Emellertid, sedan innevånareantalet
i Limhamn-Hyllie så väsentligt ökats, framträdde allt mera kraf på en
prästerlig befattning inom samhället. För den skull sammanträdde på
inbjudan af disponenten R. F. Berg för denna angelägenhet intresserade
att öfverlägga om möjligheten och sättet för anställande af en
prästman med bostad inom Limhamns kommun.

För att underlätta sakens genomförande och bispringa samhället
för denna nya utgiftspost erbjöd sig Skånska Cementaktiebolaget att
tillhandahålla fri bostad om 4 rum m. m. för den blifvande
tjänsteinnehafvaren. Dessutom förbundo sig nämnda bolag samt aktiebolaget
Malmö Snickerifabrik att årligen erlägga 200 kr. hvar för sig, under
det samhället skulle svara för 600 kr. Dessa belopp, tillsammans
1,000 jämte bostad skulle utgöra de förmåner, för hvilka kommunen
och de båda bolagen garanterade. Därtill skulle kyrkoherden i
pastoratet bidraga med 900 kr. pr år, motsvarande beloppet för de
personella afgiftema från Limhamn. Vid tillsättandet af tjänsten skulle utses
en valnämnd, hvarvid Limhamns samhälle insätter 2, Skånska
Cementaktiebolaget 2 samt aktiebolaget Malmö Snickerifabrik 1 ledamot.
Denna nämnd skulle äga befogenhet att bland prästmän öfver hela
riket kalla och uppföra på förslag tränne, bland hvilka församlingen
hade att välja. Den valde skulle anmälas hos Domkapitlet i Lund till
förordnandet. Den sålunda tillförordnade prästmannen skulle äga att
afflytta vid vunnen befordran eller eljest efter 12 månaders ömsesidig
uppsägning.

Efter det kgl. maj:t bifallit ofvanstående förslag, förordnades den
nuvarande kyrkoadjunkten i Limhamn 1902. Hans åliggande är att å
eget ansvar, men under kyrkoherdens öfverinseende, förrätta alla
prästerliga göromål inom Limhamn.

<i>Kyrkogård</i> äger församlingen på tvänne platser, dels vid den nya
kyrkan, dels ännu den äldre i Hyllie forna kyrkoby. Båda äro
synnerligen väl underhållna och planterade. I allmänhet och till sin glädje
ser man i Skåne väl underhållna och vårdade landskyrkogårdar. Detta
aftager alltmer uppåt landet, där man till slut blott återfinner bilder af
vanvårdens och förödelsens styggelse, som vittna om slöhet och bristande
pietetskänsla hos befolkningen.
</chapter>

<chapter name="Skolväsendet">
<h2>Skolväsendet.</h2>

<i>Folkskolan</i>. Med den snabba utvecklingen och ökningen af
samhällets innevånare har naturligtvis antalet barn i skolpliktig ålder vuxit.
För att få en åskådlig öfversikt af folkskolans utveckling under de år
som denna redogörelse omfattar och hvad kommunen gjort för
undervisningens befrämjande och utveckling, meddelas i nedanstående tablå
några siffror, som tillräckligt tala för att uppoffringar ej sparats för
uppnående af ett tidsenligt skolväsende.

<table>
<table b c>
<td 7> 
<td>År <td>Antal <br>lärare <td>Antal barn <br>i skola <td>Om-<br>kostnader <td>Kom:s <br>skulder <br>för
skol-<br>väsendet <td>Skol-<br>husens <br>värde <td>E. o. om-<br>kostnader
<td>1870 <td>2 <td>249 <td>2,526 <td> <td>7,000 <td>
<td>1871 <td> <td>256 <td>2.424 <td> <td> <td>
<td>1872 <td>3 <td>226 <td>1,846 <td> <td> <td>
<td>1873 <td>4 <td>253 <td>1,490 <td> <td> <td>
<td>1874 <td> <td>273 <td>4,166 <td>1,809 <td> <td>
<td>1875 <td> <td>230 <td>7,064 <td>5,000 <td>13,300 <td>
<td>1876 <td> <td>260 <td>3,570 <td> <td> <td>
<td>1877 <td> <td>280 <td>3,068 <td> <td> <td>
<td>1878 <td>5 <td>309 <td>4,769 <td> <td> <td>7,000
<td>1879 <td> <td>292 <td>4,394 <td> <td> <td>
<td>1880 <td> <td>320 <td>3,741 <td> <td> <td>
<td>1881 <td> <td>327 <td>3,693 <td> <td> <td>
<td>1882 <td> <td>376 <td>4,655 <td> <td> <td>3,000
<td>1883 <td>6 <td>378 <td>4,832 <td> <td> <td>
<td>1884 <td> <td>423 <td>4,799 <td> <td> <td>
<td>1885 <td> <td>475 <td>4,774 <td>4,883 <td>21,760 <td>
<td>1886 <td>8 <td>519 <td v2>} 9,971 <td> <td> <td v2>} 14,000
<td>1887 <td> <td>551 <td> <td>
<td>1888 <td> <td>562 <td>6,286 <td> <td> <td>
<td>1889 <td>12 <td>760 <td v2>} 17,041 <td> <td> <td v2>} 20,000
<td>1890 <td> <td>712 <td> <td>
<td>1891 <td> <td>773 <td>10,475 <td> <td> <td>
<td>1892 <td>14 <td>829 <td>13,687 <td> <td> <td>5,000
</table>
<table>
<table b c>
<td 7> 
<td>År <td>Antal <br>lärare <td>Antal barn <br>i skola <td>Om-<br>kostnader <td>Kom:s <br>skulder <br>för
skol-<br>väsendet <td>Skol-<br>husens <br>värde <td>E. o. om-<br>kostnader
<td>1893 <td>15 <td>904 <td>13,236 <td> <td> <td>
<td>1894 <td>18 <td>940 <td>13,550 <td> <td> <td>
<td>1895 <td> <td>955 <td>20,089 <td>26,000 <td>63,200 <td v2>} 4,000
<td>1896 <td>21 <td>1,007 <td>16,774 <td> <td>
<td>1897 <td>23 <td>1,040 <td>30,552 <td> <td> <td v2>} 14,000
<td>1898 <td>24 <td>1,103 <td>18,631 <td> <td>
<td>1899 <td>25 <td>1,148 <td>32,468 <td> <td> <td>
<td>1900 <td> <td>1,307 <td>56,321 <td>58,151 <td>115,000 <td>
<td>1901 <td>28 <td>1,361 <td>34,623 <td> <td> <td>
<td>1902 <td>30 <td>1,400 <td>52,437 <td> <td> <td>
<td>1903 <td>31 <td>1,446 <td>42,036 <td> <td> <td>
<td>1904 <td>34 <td>1,494 <td>47,234 <td>106,500 <td>201,710 <td>70,000
<td>1905 <td>36 <td>1,410 <td>58,056 <td>104,000 <td> <td>
</table>

Som vi finna, upptager staten för 1878 ett extra anslag af 7,000
kr., hvilket belopp användes för uppförande af det första skolhuset uti
kvarteret Tranan. Nästa ökning i budgeten inträffar 1882, då 3,000 kr.
befinnas anslagna för en tillbyggnad af skolan å n:o XXVI Hyllie.
Åren 1886—1887 utföres en tillbyggnad å skolan i kvarteret Tranan
för 14,000 kr. Tvänne år därefter (1889—1890) uppfördes en ny uti
samma kvarter för 20,000 kr. För ett belopp af 5,000 konor kommer
en andra till stånd i n:o XXVI Hyllie. För att bereda bostäder åt
lärarepersonalen vid folkskolan uti kvarteret Tranan uppfördes 1895—
1896 ett boställshus för 4,000 kr. Då kraf på skola vid nya kyrkan
gjorde sig gällande byggdes 1898 å n:o X Hyllie för ett belopp af
14,000 kr. det ståtliga skolhuset därstädes i två våningar. 1900—1901 
finnes för folkskolans behof ett anslag af 30,000 kr. i och för
uppförande af en andra våning å nya skolan uti kvarteret Tranan.
Slutligen kommer 1904 en trevåningars skolhusbyggnad till stånd uti
kvarteret Igelkotten, hvartill anslås 70,000 kr. Skulderna för
folkskolorna uppgingo år 1874 till endast 1,809 kr., trettio år senare finna
vi, att skuldsumman uppgår till 106,500 kr. Under samma tid har
emellertid skolornas fastighetsvärde ökats från 13,300 till 201,700 kr.

Skolornas antal var 1870 två med lika många salar, år 1906 sju
med 29 lärosalar.

<i>Skolkök</i>. I syfte att redan under skoltiden bereda döttrar af
samhället tillfälle att inhämta grunderna för en enklare matlagning har
municipalstyrelsen under år 1905 inrättat ett skolkök, där de mera
försigkomna af folkskolans flickor erhålla kostnadsfri undervisning. Kökets
förnämsta ändamål är att söka praktiskt påvisa för lärjungarna, huru
man med små tillgångar kan åstadkomma en billig och närande föda
samt att hos dem inskärpa planmässig ordning och sinne för renlighet
samt att framhålla vikten af sparsamhet vid inköp. Kommunen bidrager 
med 1,000 kr. årligen samt tillhandahåller fri lokal, bränsle, gas.
Köket har till sitt förfogande 1 kokspis, 1 gasspis och 1 gaskök.
<img><b>Kyrkogrottor</b></img>

<img><b>Limhamn.</b></img>

Undervisningen meddelades under 1905 i tre kurser åt 12 flickor åt
gången. Hvarje elev erlägger 18 öre pr dag, hvarför erhålles en lätt
frukost samt middag af två rätter mat. Kursen varar 7 veckor. En
dag i veckan föreläser förestånderskan öfver till hushållningen hörande
ämnen, de olika lifsmedlens näringsvärde etc. Tyvärr har köket ännu
icke rönt den uppmuntran, som detta behjärtansvärda företag till
befolkningens hälsa och trefnad förtjänar, på den grund naturligtvis, att det
är “så nytt“, således ännu ej kommit “i ropet“. Folket här, som
öfver allt trögt, behöfver taga sig långa funderare, innan det lyckas
inse fördelarne af sådana allmännyttiga inrättningar. Men den
degeneration, den folkförsämring, som verkligen hotar, och som bland annat
tar sig uttryck i den fruktade tuberkulosen, visserligen en bakteriel
sjukdom, men som hufvudsakligen blott får fäste i en svag kropp,
denna folkförsämring måste öfverallt få en motvikt i förbättrad
folknäring. Med eller mot sin vilja måste folket lära sig inse detta, inse
nödvändigheten af enkel, närande kost af mjölk, bröd, rot- och
grönsaker i främsta rummet i motsats till den kost, som öfverallt smugit
sig in och hotar att taga öfverhand, den kost, hvari ingå fint bröd,
kaffe och öl, som äro dåliga näringsämnen, eller delvis ej
näringsämnen alls. Önskligt vore, att samarbete med skolornas lärarepersonal
komme till stånd, så att lärare och lärarinnor hvar i sin stad arbetade
för denna utomordentligt viktiga sak både bland elever och föräldrar.
Den nuvarande förestånderskan, som praktiserat vid landets förnämsta
skolkök, är väl kvalificerad för sin uppgift. Förste provisialläkaren har
nyligen inspekterat köket och uttalat sin tillfredsställelse med
anordningarne.

<i>Skolslöjd</i>. En gren af undervisningen, som allt mer och mer
omfattas med intresse är slöjden. Den infördes i undervisningsplanen
för cirka 12 år sedan. I början uppgick antalet deltagande till knappt
ett hundradetal. Under sista året deltogo 550 eller omkring 29 % af
skolpliktiga barn, fördelade i 28 grupper. Gossarne ha undervisats i
träslöjd och flickorna uti stickning, sömnad, lappning och lagning.

I sammanhang och innan jag slutar denna afdelning kan jag icke
underlåta att ifrigt uppmana Vederbörande i Limhamn att gå i
författning om att skaffa en <i>skolträdgård</i>. Denna inrättning borde finnas i
hvarje Sveriges församling, men särskildt i trädgårdslandet Skåne, och
ännu mera specielt i Limhamn, hvars hela omnejd har betingelsen att
varda en trädgård framför andra. Det är af vikt i skolan och
barndomen att vinna både kärlek för och insikt om trädgårdsodlingen. Som
framgår af ofvanstående, har man i Limhamn gjort rätt stora
uppoffringar för sitt undervisningsväsende, så att slutligen denna uppoffring,
som göres för en skolträdgård, må befinnas vara en jämförelsevis
obetydlig utgift. Det skulle säkerligen uppstå en nyttig växelverkan mellan
skolträdgården och den koloniträdgårdsodling, som skall införas.
Skolträdgården skulle tillföra koloniträdgårdarne mången ungdom, som
önskade få en liten jordlapp att råda öfver, och åter
koloniträdgårdsodlingen hänvisa många, som fått sitt intresse väckt, att erhålla någon
lärdom och utbildning i skolträdgården.

Slutligen återstår att nämna en skolinrättning i Limhamn nämligen
dess <i>skolbibliotek,</i> som uppkom genom ett anslag för en gång af 500
kr. till böcker från Hyllie kommun. Sedermera har biblioteket erhållit
årligen 100 kr. Antalet band uppgår till 350, utgörande mest sagor
och berättelser samt reseskildringar. Biblioteket står öppet till lån för
barnen i 3:e och 4:e klasserna.
</chapter>
<chapter name="Fattigvård">
<h2><small>Fattigvård.</small></h2>

<img>Fattiggården i Limhamn-Hylte</img>

År 1897 inköpte Hyllie kommun för en summa af 35,000 kr.
ett jordområde af 17,5 har i n:o X Hyllie, hvarå en fattiggård uppfördes.
Boningshuset är synnerligen ändamålsenligt inredt för sitt syfte. En
korridor genomskär byggnaden, och hjonens logement äro så belägna,
att hvarje rum har sin egen utgång till korridoren, hvadan hjonen icke
behöfva komma i beröring med hvarandra. Rummen, 3 meter höga,
äro ljusa och luftiga. Trefnad och snygghet synas råda öfverallt inom
inrättningen. Hjonen utgöras för närvarande af 13 vuxna och 29 barn
under 15 år. Underhållet för hvarje individ beräknas till 48 öre per
dag. Under åtskilliga år har utgifter för fattigvården belupit sig till
omkring 3,000 kr. pr år, dock torde man hädanefter få beräkna ett
årligt anslag af 4,000 kr., hvilket belopp i alla händelser kan anses
vara ringa i förhållande till köpingens stora folkmängd.

Fattiggården i Limhamn-Hyllie är en mönsterinrättning och torde
få räknas bland de allra främsta i sitt slag i landet. Den bär utseende
af en förnämligare bondgård, skött efter allra nyaste
jordbrukaregrundsatser. Man ser en präktig mangårdsbyggnad och midt emot ligger
den prydliga uthusräckan: därinne finnas ett par vackra hästar, ett
tiotal raskor, en större svinstia jämte en betydlig hönsbesättning.
Här produceras allt hemma för bespisningen af fattiggårdens innevånare,
som erhålla prima varor. Skafferiet befanns vid mitt besök proppfullt
af dessa välkända stora limpor och alla slags matvaror. Här syndas
säkerligen icke mot den kända skånska regimen: “god mad og möe
mad“, och här ges nog också tillräcklig “madaro“. Till den förträffliga
hushållningen och de goda förhållandena bidraga mycket den duglige
föreståndaren och hans lika dugliga hustru, hvilka skött inrättningen
ända från början. Förtjänsten af inrättningens igångsättande och dess
utmärkta funktionerande tillkommer i öfrigt kommunalstämmans och
fattigvårdsstyrelsens ordförande i Hyllie, den förutnämnde arrendatorn af
bolagsjorden kring Limhamn, herr <i>J. Pålsson</i>, framstående som jordbrukare och
besjälad af humanitära grundsatser gentemot dem han satts att sörja för.
</chapter>
<chapter name="Sanitära förhållanden">
<h2><small>Sanitära förhållanden.</small></h2>

<i>Hälsovårdsnämnden</i> har verkat till gagn för köpingen. Sin plikt
likmätigt utöfvar den tillsyn öfver matvaruaffärerna, äfvensom öfver
renhållningen. Svinhållning är numera förbjuden i den tätast bebygda
delen, men är under vissa villkor tillåten i den glesare befolkade delen
af köpingen. Dessutom har nämnden låtit undersöka dricksvattnet, som
befinnes vara godt, om än något hårdt, hvilket ju ej bör förundra i
anseende till hela traktens kalkundergrund.

<i>Sjukvårdsförening.</i> I följd af industriens uppsving och den stora
tillväxten i arbetsstyrkan började behofvet af en ordnad läkare- och
sjukvård göra sig gällande. För att afhjälpa bristerna härutinnan
bildades 1897 en sjukvårdsförening, som hade till syfte att billigare och
bättre bereda läkare- och sjukvård åt dem, som ingingo såsom
medlemmar i föreningen. Inträdesafgiften bestämdes till en krona och
årsafgiften till samma belopp. Föreningsmedlems familj ägde äfven
godtgöra sig föreningens förmåner.

<i>Läkare.</i> En läkare från Malmö höll först mottagning i Limhamn
hvarje vecka. Då denna anordning visade sig otillräcklig, inköpte
föreningen genom disponenten R. F. Bergs bemedling en tomt af
aktiebolaget Förenade Kalkbrotten för att å densamma uppföra ett sjukhus.
Tillsvidare nöjde man sig dock med att endast uppföra en bostad för
läkare. Då föreningen förgäfves sökt erhålla inregistrering af sina
stadgar, enades man om dess upplösning. Förenade Kalkbrotten öfverlät
tomtköpet till det enstående billiga priset af 25 öre kv.-metern och
sjukvårdsföreningen å sin sida tillät samhället inlösa läkarebostaden —
allt för ett sammanlagdt pris af 30,000 kr. Under tiden hade man
ingått till kgl. maj:t med anhållan om, att ett extra
provinsialläkaredistrikt måtte inrättas i Limhamn med rätt för läkaren att räkna tjänsteår.
Sedan tillstånd meddelats i ärendet, anställdes nuvarande läkare i
januari 1898.

<i>Sjuksköterska</i> anställdes dessutom, hvilken aflönas delvis af
köpingen och fabrikerna samt delvis af landstinget. Under år 1904
inköptes en sjukvagn för 750 kr.

<i>Apotek.</i> Sedan läkare och sjukvård ordnats, blef behof af ett
apotek på platsen allt mera trängande. Sedan kgl. maj:t, på därom
gjord framställning, resolverat, att ett dylikt skulle inrättas i Limhamn,
erhöll nuvarande innehafvaren i jan. 1902 personligt privilegium å
detsamma. Köpingen bidrager tillsvidare med hyra för lokal.
</chapter>
<chapter name="I juridiskt hänseende">

<h2><small>I juridiskt hänseende</small></h2>

tillhör Limhamn Oxie och Skytts häraders domsaga och fögderi.

För ordningens upprätthållande är en polisuppsyningsman anställd.
Denne, som äfven har myndighet som allmän åklagare, har under sig
3:e ordinarie konstaplar.
</chapter>
<chapter name="Kommunalförvaltningen">
<h2><small>Kommunalförvaltningen</small></h2>

utgör icke annat undantag från den för landskommuner vanliga än att
fullmäktigeinstitutionen tillämpas. Fullmäktiges antal är 36, af hvilka
9 tillhöra nämnden. Valperioden är 4 år.
</chapter>
<chapter name="Bostadsförhållanden och bostadsstatistik">
<h2><small>Bostadsförhållanden och bostadsstatistik.</small></h2>

Redan ofvan under afdelningen “Byggnadsverksamheten“ talades
något om bostadsförhållandena och påpekades, att i följd af det
genomgående trädgårdsstadsartade bebyggandet å platsen bostadsfrågan ställde
sig bland de gynnsammaste i vårt land. Här skall, då saken kan ha
sitt intresse för vidare kretsar, redogöras för en noggrann undersökning
af Limhamns bostäder, som företogs under en 6 veckors tid från 17
juli—slutet af augusti 1905 i ändamål att utröna bostädernas storlek,
antal personer, som bebodde hvarje lägenhet, rumsstorlek, fönsterstorlek
och -antal, huru stor golfyta och luftrymd hvarje individ har till sitt
förfogande, om lägenheterna voro tillräckliga eller öfverbefolkade.

Det gällde äfven att taga kännedom om fastigheternas
brandförsäkringsvärde, husens beskaffenhet, byggnadsmaterial, hyra pr rum och
månad, liksom om trädgårdsförhållandena.

Visserligen var företaget af något ömtålig och vansklig natur,
enär en stor del af befolkningen misstänkte, att undersökningen skedde
i och för skattehöjning, men så snart man blifvit underkunnig om den
rätta hänsikten, omfattades den med intresse och man lämnade icke
längre motvilligt de äskade upplysningarne.

De sålunda undersökta fastigheterna uppgå till ett antal af 813
eller samtliga i juli 1905 bebodda, med undantag dock af villorna å
det till Limhamn hörande området af Fosie socken samt köpingens
och enskilda bolags tjänstemannabostäder, hvilka äro af beskaffenhet,
att något öfrigt att önska hos dem icke torde förefinnas. Då från
ofvannämnda 813 afgå 16, som endast bebos af sina ägare under
sommarmånaderna, återstå, således 797 fastigheter med 1,510 bostäder.<footnote>1 Enligt meddelande finnas nu (febr. 1907) i Limhamn 995 byggnader
inom stadens planområde, inberäknade fabriker och skolhus, men uthus
oberäknade, hvaraf 851 äro bostäder.</footnote>

Dessa skola nu här i korthet behandlas.

Uti nyssnämnda bostäder funnos, enligt de samlade uppgifterna,
boende 6,236 personer, af hvilka 2,591 voro barn under 15 år, 1,645
män, 1,894 kvinnor samt i s. k. ytterrum eller enskilda rum utan kök 84
män och 22 kvinnor, hvilka ej tillhörde den familj, hos hvilken de
voro inneboende.

Enär vid beräkningen af golfyta, luftrymd och antal fönster pr
personer den principen följts att räkna 2 barn under 15 år för en vuxen,
blifver sålunda antalet 4,940,5 det tal som kommer att ligga till grund
för statistiken.

Beträffande den för hvarje individ erforderliga golfyta och
luftrymd, som i eminent grad äro mätare för de sanitära förhållandena,
äro åsikterna delade. För att nämna några exempel, bör hvarje man
i tyska kaserner ha 13 kub.-meter, i österrikiska 17. Sachsiska
byggnadsförordningen fordrar minst 20 kub.-m. för vuxna och 10 för barn,
i Dresden dock endast 10 kub.-m. i sofrum, men utan åtskillnad i
fråga om de boendes ålder. Om vi sätta 15—20 kub.-m. såsom
minimum, torde detta icke vara för öfverdrifven fordran. I fråga åter
om den minimala golfytan har Wiens läkaresällskap uppställt såsom
fordran 4 kv.-m. pr person öfver 1 år, och ofvannämnda sachsiska
förordning föreskrifver 3,5 kv.-m. såsom minimum för sofutrymme pr
person. Dock må vi antaga, att den tillbörliga golfytan bör fastslås
till minst 5 kv.-m. motsvarande en luftrymd af 15 kub.-m. om rummets
höjd är 3 meter. Tänkes åter rummets höjd mindre än 3 meter skulle
den minimala golfytan böra sättas högre. Lämpligen torde graderingen
för <i>golfyta</i> kunna sättas sålunda eller i enlighet med de af d:r
Guinchard vid bedömande af bostadsförhållandena i Stockholm använda:

<table o>
<td>mycket dåligt ........................<td>intill 3 <td>m<sup><small>2</small></sup>
<td>tämligen godt ........................ <td>3—7 <td>»
<td>godt ....................................... <td>7—15 <td>»	
<td>mycket godt........................... <td>15—20 <td>»
<td>utmärkt godt........................... <td r>20 <td>»
</table>

och därutöfver samt för den erforderliga <i>luftrymden</i>:  

<table o>
<td>mycket dåligt ........................ <td r>5 <td>m<sup><small>3</small></sup>
<td>dåligt...................................... <td r> 5—10 <td>» 
<td>tämligen dåligt....................... <td>10—15 <td>»
<td>tämligen godt ........................ <td>15—20 <td>» 
<td>godt ....................................... <td>20—30 <td>» 
<td>mycket godt........................... <td r>30 <td>» 
</table>

och därutöfver.

Med ofvanstående såsom måttstock finna vi, att för de 4,940,5
personerna ställa sig

</chapter>
<chapter name="Golfytan i absoluta och relativa tal sålunda">
<h2><small>Golfytan i absoluta och relativa tal sålunda:</small></h2>

<table>
<table b c>
<td 7>

<td v2>Kvadratmeter <td v2>Antal  personer <td v2>% <td v2>Omdöme <td 3>Eller ytterligare sammanfattadt		
<td>Antal  personer  <td>% <td>Omdöme 
<td><td><td><td><td><td><td>
<td>intill 3 <td>18,0 <td>0,3 <td>Mycket dåligt <td>18,0 <td>0,3 <td>Dåligt
<td>3—7 <td>1,130,0 <td>23,1 <td>Tämligen godt <td>1,130,0 <td>23,1 <td>Tämligen godt
<td>7—15 <td>2,827,5 <td>57,2 <td> Godt   <td v3> <big><big><big>}</big></big></big> 3,792,5 <td v3> <big><big><big>}</big></big></big> 76,6 <td v3>Godt
<td>15—20 <td>443,0 <td>8,9 <td>Mycket godt
<td>öfver 20 <td>522,0 <td>10,5 <td>Utmärkt godt
<td> <td>4,940,5 <td>100 <td> <td>4,940,5 <td>100      	       	        	    	   
</table>


Enligt ofvanstående torde resultatet, hvad beträffar golfytan, vara
fullt tillfredsställande eller t. o. m. i jämförelse med
arbetarebostadsförhållanden i vanliga fall kunna öfver hufvud graderas <i>synnerligen
godt</i>, enär öfver 75 % af befolkningen har absolut tillräcklig plats till
förfogande.

I analogi med ofvanstående ställer sig pr person

</chapter>
<chapter name="Luftrymden i absoluta och relativa tal">
<h2><small>Luftrymden i absoluta och relativa tal:</small></h2>

<table>
<table b c>
<td 7>

<td v2>Kub.-meter. <td v2>Antal  personer <td v2>% <td v2>Omdöme <td 3>Eller sammanfattadt		
<td>Antal  personer  <td>% <td>Omdöme 
<td><td><td><td><td><td><td>

<td>5—10 <td>63,5 <td>1,3 <td>Dåligt <td>63,5 <td>1,3 <td>Dåligt
<td>10—15 <td>590,5 <td>11,9 <td>Tämligen dåligt <td>590,5 <td>11,9 <td>Tämligen dåligt
<td>15—20 <td>1,003,0 <td>20,3 <td>Tämligen godt<td>l,003,0 <td>20,3 <td>Täml. godt, behöfligt
<td>20—30 <td>1,568,5 <td>31,7 <td>Godt <td v2><big><big>}</big></big> 3,283,5 <td v2><big><big>}</big></big> 66,5 <td v2>Godt
<td>öfver 30 <td>1,715,0 <td>34,8 <td>Mycket godt 

<td><tab> <td>4,940,5 <td>100,0<td><td>4,940,5 <td>100,0<td>
</table> 	     	        	        	    	    

	
Af denna tablå framgår, att 66,5 % eller omkring <sup><small>2</small></sup>/<sub><small>3</small></sub> af
befolkningen förfogar öfver en luftrymd af öfver 20 kub.-meter pr individ,
hvilket i svenska läkarekretsar anses vara godt i hygieniskt hänseende.

20,7	% har tämligen godt utrymme, hvad som ock må betecknas
<i>behöfligt</i>. Af återstående antalet har 11,9 % tämligen dåligt och 1,3 %
saknar betingelserna för frisk luft i bostaden.

Medeltalet är 29,9 kub.-meter för hela Limhamn.

Hvad specielt beträffar gruppen 63,5 personer eller 1,3 % kan
upplysningsvis nämnas, att i några fall en förändring till det bättre
sannolikt inträdt redan den l:a oktober 1905, då flera lägenheter skulle
tagas i anspråk af de vanlottade. I ett enstaka fall lämnades den
upplysningen, att de uti lägenheten boende voro i bostaden <i>endast under
måltiderna och natten</i>, men detta förbättrar ingalunda saken, <i>enär godt
luftutrymme och luftombyte just under natten och i sofrummet äro
bäst behöfliga</i> — något som tyvärr aldrig tages i beräkning eller
öfvervägande af <sp>okunnigheten</sp>, hvilken i detta fall sträcker sig vida
utöfver arbetarekretsarne.

Hvad angår lägenheterna eller rättare bostäderna, emedan i många
fall mer än en lägenhet tages i anspråk för en familj, ingå i statistiken,
såsom ofvan angifvits, 1,510 sådana. Med afseende på
</chapter>
<chapter name="Lägenheternas golfyta">
<h2><small>Lägenheternas golfyta</small></h2>

pr person framställes nedanstående tabell i absoluta och relativa tal:

<table>
<table b c>
<td 7>

<td v2>Kvadratmeter <td v2>Antal bostäder <td v2>% <td v2>Omdöme <td 3>Eller sammanfattadt		
<td>Antal  bostäder  <td>% <td>Omdöme 
<td><td><td><td><td><td><td>
<td>intill 3 <td> 3<td>0,2 <td>Mycket dåliga <td>3<td>0,2<td>Otillräckliga 
<td>3—7 <td>248 <td>16,5 <td>Tämligen goda <td>248<td>16,5<td>Knappt tillräckliga 
<td>7—15 <td>851 <td>56,4 <td>Goda <td v3><big><big><big>}</big></big></big>1,259 <td v3><big><big><big>}</big></big></big>83,3<td v3>Goda, fullt tillräckliga
<td>15—20<td>166 <td>10,9 <td>Mycket goda
<td>öfver 20<td>242<td>16,0 <td>Utmärkt goda
<td><tab><td>1,510<td>100,0<td><td>1,510<td>100,0<td>
</table>
     	      	     	    	    	 

Såsom synes af ofvanstående tabell äro 83,3 % fullt tillräckliga
samt 16,5 knappt tillräckliga, under det att endast 0,2 % äro alldeles
otillräckliga för de där boende.

Betrakta vi vidare
</chapter>
<chapter name="Lägenheterna med afseende på luftrymden">
<h2><small>Lägenheterna med afseende på luftrymden</small></h2>

pr person finna vi nedanstående resultat i absoluta och relativa tal:

<table>
<table b c>
<td 7>

<td v2>Kubikmeter <td v2>Antal bostäder <td v2>% <td v2>Omdöme <td 3>Eller sammanfattadt		
<td>Antal  personer  <td>% <td>Omdöme 
<td><td><td><td><td><td><td>
<td>5—10 <td>12 <td>0,7 <td>Mycket dåliga <td>12<td>0,7 <td>Öfverbefolkade
<td>10—15 <td>127 <td>8,5 <td>Tämligen  » <td>127<td>8,5 <td>Nästan »
<td>15—20 <td>258 <td>17,0 <td>» goda<td v3><big><big><big>}</big></big></big>1,371<td v3><big><big><big>}</big></big></big>90,8 <td v3>Fullt tillräckliga
<td>20—30 <td>459 <td>30,4 <td>Goda
<td>öfver 30 <td>654 <td>43,4 <td>Mycket goda
<td><td>1,510<td>100,0<td><td>1,510<td>100,0<td>
</table>

Enligt denna tablå äro beträffande luftrymden 90,8 % af bostäderna
fullt tillräckliga för de här boende, under det att 8,5 % äro nästan
öfverbefolkade samt endast 0,7 % alldeles otillräckliga eller
öfverbefolkade.

<i>Inneboende.</i> Såsom redan nämnts, funnos i lägenheterna 110
personer — 84 män och 22 kvinnor — inneboende i s. k. ytterrum
eller andra rum, till hvilka ej hörde kök, dock utan att hygien eller
sedlighet därigenom syntes lida intrång. Nästan öfverallt rådde
fullkomlig snygghet och trefnad i bostäderna, äfven då husets kvinnliga
befolkning var upptagen af arbete utom hemmet. Från detta allmänna
omdöme ges naturligtvis undantag, och synas därvid fattigdom och en
stor barnskara vara orsaken till bristfällighet.

<img><b>Sveagatan. — Handtverkare- och arbetarehus.</b></img>

<i>Mörkrum.</i> S. k. mörkrum ha egentligen icke iakttagits.
Visserligen har på några få ställen fönstrens dimensioner ej varit fullt
proportionella med rummets, dock utan att någon som helst olägenhet
därigenom uppstått för de boende. I medeltal uppgår fönstrens antal
till 1,4 pr innevånare öfver hela Limhamn. Lägsta antalet, under 1
fönster pr innevånare kommer på kvarteren Koljan, Fjärsingen och
arbetarebostäderna i kvarteret Ankan med resp. 0,9, 0,8 och 0,6.

<i>Eldstäderna</i> utgöras i vanliga fall af järnugnar, större och mindre,
af hvilka de senare i många fall utflyttas under sommaren, så att vid
ett besök nämnda årstid det ser ut som idel kallrum funnes, hvilket
dock ej är fallet. Af öppna spislar finnas ännu någon kvar från den
gamla tiden i “det Limhamn som går“. Ugnar af kakel äro långt
ifrån sällsynta. T. o. m. centraluppvärmning förekommer på ett par
ställen.

<i>Kallrum</i>. I de rum, som verkligen sakna eldstad kan antingen
en järnugn med lätthet anbringas eller ock uppvärmes rummet från
närgränsande, hvadan någon vidare olägenhet här icke torde förefinnas,
åtminstone har någon sådan icke försports på därom gjord förfrågan.

<i>Kök</i>. Hvad som i allmänhet väcker uppmärksamhet vid inträde,
äfven uti de mindre husen i Limhamn, är det stora kök, där familjen oftast
intager, sina måltider. Mångenstädes oljemålade eller tapetserade,
erbjuda de en tilltalande anblick för främlingar. Det borde just läggas
an på stora kök i arbetarelägenheter. För en icke alltför talrik familj
vore då en lägenhet af tvänne passabelt stora rum tillfredsställande, af
hvilka köket inrättades till kök och dagrum.

<i>Källare</i> saknas i 109 fastigheter. I synnerhet i dem, som äro
belägna i närheten af hafvet, såsom i kvarteret Sillen, var det, då huset
uppfördes, omöjligt att förse det med denna bekvämlighet, enär vatten
till en myckenhet inträngde i följd af det sanka läget. Annorlunda
torde det vara nu, sedan genom utfyllningarna stranden så betydligt
ökats, och afståndet till vattnet flerfaldigt förstorats.

<i>Dricksvatten</i> finnes i riklig tillgång. I 88 fastigheter, större såväl
som arbetarehem, serveras vatten i köken direkt medels pump, en
bekvämlighet, som torde vara tämligen sällsynt.

<i>Fastigheternas beskaffenhet</i>. De mindre fastigheterna, som endast
innehålla tvänne lägenheter, taxeringsvärderade till 3,000 kr. och
brandförsäkrade för 4,000 kr., äro de mest tilltalande ur synpunkten af
arbetarehem. I nedra våningen, som vanligtvis består af två rum och
kök, bor i regel ägaren själf, åtminstone när huset är något så när
betaldt. Öfre våningen — oftast frontispice — har ett à två rum och
kök, som uthyras till belopp af 10 à 12 kr. pr månad, någon gång
billigare. Sammanlagda golfytan i dessa hus är omkring 60—70
kv.-meter och kubikinnehållet 160—170 kub.-cm. samt rummens höjd
2,7—2,8 meter på första samt i regel 2,5 meter i öfra våningen. I
allmänhet afvika höjdförhållandena mycket från nyss angifna, utom
naturligtvis i villor och större fastigheter af l:sta klass, där 2,9-3,3 äro
de vanliga. Högsta lägenheten mäter 4,5 meter och är belägen inom
fabriksområdet utgörande bostad för en arbetarefamilj. I de hus, som
uppförts före byggnadsordningens tillämpande i Limhamn, är höjden i
regel 2,2—2,4, någon gång 2 meter. Endast i enstaka fall därunder.
Men i dessa fall är golfytan så mycket större. En dylik fastighet har
merändels endast 2 rum — dagligrummet eller stugan och kammaren —
och kök, hvilket i utrymme påminner om en mindre sal. Lägenheten
uppvärmes ganska ofta af en järnugn, inmurad i väggen mellan rummen.
Det är hos våra vänner Limhamnsfiskarena, den äldre generationen,
samhällets urinnevånare, som man påträffar denna bostadsinredning.
Flärdfri och enkel är bostaden, men icke desto mindre inbjudande. Fönstrens
antal är vanligen två i hvarje rum och ett i köket. Bekvämligheterna
äro de för ordnade småhem vanliga. Somligstädes finnes nu efter
gasverkets inrättande också inledd gas.

<i>De större fastigheterna</i> med 1-, 2-, 3-rumslägenheter erbjuda
komfort, som ej lämna något öfrigt att önska för den mindre 
medelklassen. Bland dessa förekomma några hus med många lägenheter,
således kaserner. Bland dessa må nämnas ett tvåvåningshus i kvarteret
Höken, som har 16 lägenheter om 1, 2 och 3 rum med kök, till
respektive hyra af 11, 18 och 25 kr. pr månad. Med tillhjälp af en
gasmotor uppumpas vatten i en cistern, som levererar 100 liter vatten
dagligen till hvarje kök. Gas finnes i alla köken. Af enskild person
har uppförts i kvarteret Backen 4 tvåvåningars hus, hvilka endast
innehålla enrumslägenheter, tillsammans 16, hvilka bebos af 14
arbetarefamiljer med 46 medlemmar. Af dessa ha 80,<small>5</small> % en luftrymd vida
öfverstigande 20 kub.-meter för hvardera, öfriga 19,<small>5</small> % komma med
18 kub.-meter. Snygghet och hemtrefnad utvisade här, att
trångboddhet ej förefunnes i dessa bostäder. Hyran pr lägenhet är 10 kr. i
månaden. I allmänhet äro fastigheterna inom stadsplanen
ändamålsenligt inredda, hvad beträffar de nyare husen, där byggnadsnämnden
med berömvärdt nit utöfvat kontroll. Annorlunda ställer sig förhållandet
i fråga om hus utom stadsplanen.

<i>Bolagens arbetarebostäder</i>. Uti samtliga 22 bostäder, som ägas
af enskilda bolag eller fabriker och bebos af betjäning, arbetsledare och
arbetare, ställer sig resultatet synnerligen godt. Medelsiffran pr golfyta,
12,<small>4</small> kv.-meter, luftrymd 36,<small>03</small> kub.-meter samt antal fönster 1,4 pr
individ, är här icke i någon mån missvisande, i det att 74,<small>5</small> personer eller
93,<small>7</small> % hafva en luftrymd öfverstigande 20 kub.-meter hvardera, under
det att 5 personer eller 6,<small>3</small> % komma nära 20 eller 18 kub.-meter.
Förhållandet manar till efterföljd allestädes, där arbetarebostäder
uppföras, att tillse, att arbetaren erhåller ljus och luftig bostad.

<i>Bostäder för folkskolornas personal</i>. Innan den stora ronden vid
denna bostadsinspektion afslutas, göra vi ett besök i folkskolornas
lärare- och lärarinnebostäder och konstatera, att 91,<small>4</small> proc. af personalen, som
bebo bostadslägenheterna, ha till förfogande öfver 40 kubikmeter
luftutrymme. Medelsiffran pr innevånare är: fönster 2,<small>4</small>, golfyta 22,<small>30</small> kv.
cm. samt luftrymd 60,<small>75</small> kub.-meter.

<i>Hyror</i>. Vid beräkning af hyra har kök tagits som halft rum.
Medelhyra pr rum öfver hela Limhamn är 5:50 kr. pr månad. Dock torde
priset pr lägenhet i de nyare fastigheterna te sig annorlunda eller för

<table o>
<td c>1	<td c>rum <td c>och <td c>kök <td l>10 <td c>kr. <td c>pr <td c>månad <td c>120 <td c>pr <td c>år

<td c>2	<td c>» <td c>» <td c>»<td l>15 <td c>»<td c>» <td c>» <td c>180<td c>»<td c>»

<td c>3	<td c>» <td c>» <td c>»<td l>25 <td c>» <td c>» <td c>» <td c>300 <td c>» <td c>»

<td c>4	<td c>» <td c>» <td c>» <td l>33,<small>33</small> <td c>» <td c>» <td c>» <td c>400 <td c>» <td c>»
</table>
dock kunna billigare lägenheter, äfven dessa goda, erhållas.

Under de senare åren har ett stort antal Malmöbor slagit ner sina
bopålar i Limhamn på grund af billig hyra för en god lägenhet med
friskt läge. Vanligen har hyresgästen tillgång till en trädgårdstäppa.
Ej så få mindre pensionärer njuta här sitt otium i egna fastigheter,
sådana som de ofvannämnda med två lägenheter i hvarje. Vanligen
disponerar ägaren själf hela huset. Lägenheten i öfre våningen begagnas
i så fall till sofrum.

<i>Rörande fastighetsägarnes yrken lämnas här en tablå i absoluta	
och relativa tal.</i>	
<table>
<table>
<td>Bolag och enskilda arbetsgifvare ......................................... <td r>11—1,4 %
<td>Industriidkare och handtverkare .......................................... <td r>230—28,9 %
<td>Tjänstemän och med dem likställda ..................................... <td r>27—3,3 %
<td>Handlande och landtbrukare ............................................... <td r>49—6,2 %
<td>Sjökaptener och skeppare ................................................... <td r>26—3,2 %
<td>Fiskare ................................................................................ <td r>72—9,0 %
<td>Betjänte och likställde ..........................................................	<td r>45—5,7 %
<td>Änkor ................................................................................. <td r>46—5,8 %
<td>Arbetsförmän ...................................................................... <td r>13—1,7 %
<td>Utan angifvet yrke ...............................................................	<td r>40—5,0 %
<td>Folkskolorna ....................................................................... <td r>7—0,9 %
<td>Arbetare .............................................................................. <td r>231—28,9 %
<td><tab>	<td r><over>797—100,0 %</over>
</table>

Enligt ofvanstående upptager kategorien arbetare en jämförelsevis
hög siffra, 28,9 proc. Till denna grupp höra emellertid utan tvifvel
åtskilliga procent af de under rubriken handtverkare upptagna, emedan
många af dem, som nämnas med särskilda yrken i officiella handlingar,
i själfva verket arbeta i fabrikerna. Af antalet husägare torde därför
åtminstone 60 proc. vara arbetare.

</chapter>
<chapter name="Arbetarerörelsen">
<h2><small>Arbetarerörelsen</small></h2>

började i Limhamn 1894 i form af en rösträttsförening, som 1898
uppdelades i särskilda fackföreningar, hvilka lugnt och stadigt utvecklats
under årens lopp, dock mest under de sista.

<i>Fackföreningarne,</i> 7 till antalet, bilda tillsammans Limhamns
<sp>arbetarekommun</sp>. Föreningsmedlemmarne, antalet organiserade
arbetare, uppgingo 1905 till omkring 470 personer fördelade efter de olika
yrkena:

<table>
<td >Murarefacket ........................	<td r>30	<td><tab>Grofarbetare ..................	<td r>250
<td>Snickare och träarbetare .......	<td r>60	<td><tab>Maskinister, eldare ........	<td r>35
<td>Gjutare ..................................	<td r>25	<td><tab>Järnvägsmän ..................	<td r>30
<td>Järn- o. metallarberare .........	<td r>40 <td r> <td r>
</table>

	
De samma uppgå 1907 till 1,138 fördelade som följer:			

<table>
<td>Murareförbundet ...............	<td r>27	<td><tab>Maskinister och eldare .....	<td r>33
<td>Snickare och träarbetare ....	<td r>103	<td><tab>Järnvägsmän .....................	<td r>40
<td>Gjutare ...............................	<td r>22	<td><tab>Textilarbetare ...................	<td r>34
<td>Järn- och metallarbetare ....	<td r>56	<td><tab>Tunnbindare ......................	<td r>28
<td>Grofarbetare ......................	<td r>795		
</table>

Af ofvannämda kategorier erlägga gjutare skatt till stat och
kommun för inkomst beräknad till 1,000 kr. pr år, murare, snickare,
maskinister, eldare och järnvägsmän 900 kr., grofarbetare 800 kr. samt
järn-och metallarbetare 700 kr.

Öfriga yrken bilda icke fackföreningar i Limhamn. En
<i>Socialdemokratisk Ungdomsklubb</i> existerar sedan 1905 med
uppgift att sprida upplysning bland ungdomen och förstående af de sociala
reformerna. Medlemmames antal var 1905 70, 1907 104. Ett

<i>Folkets Hus</i> anskaffades 1899 och ombyggdes 1905 för ett
belopp af. 35,000 kr. Hufvudsakligen är det afsedt att vara
samlingsställe för fackföreningarne, men äfven utgöra ett förlustelseställe för
arbetarne, med musik om sommaraftnarne, där äfven varièté och teatraliska
representationer förekomma.

</chapter>
<chapter name="Arbetarnes löneförhållanden">
<h2><small>Arbetarnes löneförhållanden.</small></h2>

I “Meddelanden från K. Kommerskollegii Afdelning för
Arbetsstatistik“ 1906 n:r 4 sid. 480—495 har lämnats en utförlig framställning
af “arbets- och löneförhållanden i Limhamn“ vid de 3 förnämsta verken,
Kalkbrotten, Cementfabriken och Snickerifabriken, hvartill hänvisas.

<img><b>Sydsvenska Gjuteri A.-B. verkstad. — Interiör.</b></img>

I det föregående har redan under rubriken <i>Industri</i> arbetareantalet
vid de olika fabrikerna omnämnts. De tränne nyssnämndas
löneförhållanden förbigår jag här, hänvisande till Kommerskollegii statistik, och
anför endast några uppgifter angående de öfrigas samt om lifförsäkring,
i det några af verken delvis bidraga till premiernas erläggande för arbetarne.

<i>Vid Skånska Cementgjuteriets fabrik</i> åtnjuta arbetarne högst 1,400,
i medeltal 1,000 kr., ingen under 800 kr. per år allt för ackordarbete
eller timlön 30 öre. Vid <i>Kolsyrefabriken</i> är arbetslönen 21 kr. pr
vecka. Den höjes något till jul. <i>Bindgarnsfabriken</i> aflönar manliga
arbetare med 18 kr., kvinnliga 7 kr. pr vecka eller vid ackord 9:50
kr. Beträffande arbetslönen vid <i>Sydsvenska Gjuteriaktiebolaget</i> utgår
den för <sp>metallarbetare</sp> med högst 31, högst 34 öre pr timme, för
<sp>gjutare</sp> lägst 28, högst 40, för<sp> modellsnickare</sp> lägst 34, högst 38,
medeltal 36 öre samt för <sp>grofarbetare</sp> 30 öre samt för minderåriga
13 öre, allt pr timme. Vid <i>Skånska Superfosfatfabriken</i> uppgår den
årliga arbetslönen i medeltal till 1,200 kr. För <sp>minderåriga</sp> utgör
dagspenningen 1 kr. Vid <i>Gasverket</i> utgör arbetsförtjänsten omkring 1,100 kr.
pr år samt 470 för minderåriga. Skånska Oljeslageriet 20 kr. pr vecka.

I fråga om lifförsäkring bidraga de två kalkverken med 75 % af
samtliga premier eller 30 kr. pr år för hvarje arbetare, som själf
erlägger 10 kr. Vid Snickerifabriken äro 20 arbetare lifförsäkrade och
betalar bolaget <sup><small>3</small></sup>/<sub><small>4</small></sub> af premien. Skånska Cementgjuteriet betalar för
11 arbetare med <sup><small>4</small></sup>/<sub><small>5</small></sub> af premien. Skånska Superfosfatfabriken har i
stället för försäkring påtagit sig risken vid olycksfall.

Rörande handtverken och småindustriernas lönevillkor kunna följande
kortfattade uppgifter meddelas:

<i>Beklädnadsindustrien:</i>

För en <sp>skrädderiarbetare</sp> beräknas lägsta inkomst till 20 kr.,
högsta 28, medelinkomst 25 kr. pr vecka med stadigt arbete året om.
Utom för kost betalas en <sp>sömmerska</sp> 1 kr. pr dag. För <sp>skomakare</sp>
betalas ackordsarbete 18 kr. pr vecka.

<i>Byggnadsfacket:</i> På grund af den lifaktiga byggnadsverksamheten
i Limhamn är tillgången på arbete god. <sp>Murare</sp> betalas med 45 öre
pr timme, <sp>handtlangare</sp> 34 öre och <sp>byggnadssnickare</sp> 44 öre.

<i>Målareyrket:</i> Lägsta timlönen utgör 30, högsta 43 öre. Lärlingar
erhålla fri kost och 4 kr. pr vecka.

<i>Bagerierna:</i> Lägsta veckopänningen är 23, högsta 25 kr. samt för
öfverarbete 50 öre och söndagsarbete 60 öre pr timme.

<i>Järnindustrien:</i> En duglig arbetare inom detta fack erhåller en
timpänning lägst 30 öre samt efter någon tids förlopp 35 öre, högst
40 öre. För minderåriga är lönen lägst 5 kr., högst 10 kr. pr vecka.
I ett enstaka fall bispringer arbetsgifvaren sina arbetare vid anskaffande
af eget hus.

***

I sammanhang med löneförhållandena kan det vara af intresse att
meddela några få uppgifter å lifsmedels- och förnödenhetspriser i
Limhamn. Sommar- och vinterpriser synas icke variera mycket, endast i
några fall:

<table>
<td 7><i>Mjölk</i> betalas 12 öre oskummad, 5 öre skummad pr liter året om.
<td><i>Smör</i> ....................... <td r>2:10 <td c>sommarpris, <td r>2:35 <td c>vinterpris <td c>pr <td c>kilo.			
<td><i>Ost</i> .......................... <td r>1:45 <td c>»	<td r>1:50	<td c>»	<td c>» <td c>»
<td><i>Ägg</i> .........................	<td r>1:20 <td c>»	<td r>1:80	<td c>»	<td c>» <td c>tjog.
<td><i>Potatis</i> .................... <td r>2:50 <td c>»	<td r>3:00	<td c>»	<td c>» <td c>hek.-l.
<td><i>Bröd</i> ....................... <td r>0:40—0:50	<td c>» <td r>0:40—0:50	<td c>»	<td c>» <td c>kilo.
<td><i>Surt dito</i> ................. <td r>0:14 <td c>»	<td r>0:15	<td c>»	<td c>» <td c>»
<td><i>Kött</i> (olika slag) ...... <td r>1:20—1:50	<td c>» <td r>0:60—1:33	<td c>»	<td c>» <td c>»
<td><i>Fisk</i> ........................ <td r>0:30—1:00	<td c>» <td r>0:30—0:70	<td c>»	<td c>» <td c>»
<td><i>Strömming</i> ............. <td r>3:00 <td c>»	<td r>0:70	<td c>»	<td c>» <td c>val.
<td><i>Ved</i> .......................... <td r>6:00—8:00	<td c>» <td r>6:00—8:00	<td c>»	<td c>» <td c>kub.m.
<td><i>Kol o. Koks</i> ............. <td r>1:35—3:00	<td c>» <td r>1:35—3:00	<td c>»	<td c>» <td c>hektoliter.
</table>
</chapter>

<chapter name="Föreningsväsende">
<h2><small>Föreningsväsende.</small></h2>

Utom förutnämnda fackföreningar finnas åtskilliga föreningar af
olika slag, som här skola omnämnas. De äro:

<i>Nykterhets- och ungdomsföreningar:</i>

<sp>Blåbandsföreningen</sp> bildades 1901. Medlemsantalet utgör 125.
Föreningen är stadd i ständig tillväxt.

<sp>Världsgoodtemplarorden</sp>, som räknar ett hundratal medlemmar
och äger egen fastighet med ett taxeringsvärde af 14,000 kr. Vidare
föreningen

<sp>Verdandi</sp> med omkring 30 medlemmar.

<img><b>Järnvägens spårsystem inom hamnområdet.</b></img>

<sp>Kvinnliga Nykterhetshären</sp> räknar 40 kämpar, och ändtligen
finnas

Tränne ungdomsföreningar med kristliga tendenser räknande 160
manliga och kvinnliga medlemmar.

<i>Själfhjälpsföreningar och sjukkassor.</i>

Fiskarebefolkningen bildade år 1881 <sp>hundramannaföreningen
Limhamn</sp>, som vid 1905 års slut hade en behållning af 6,064 kr.
efter att ha under året utbetalt 2,176 kr. i sjuk- och begrafningshjälp.
Utom ofvannämnda förening bildade fiskarena samt ett mindre antal
arbetare år 1892 en sjuk- och begrafningskassa, <sp>Enigheten</sp>, som för
närvarande har 76 medlemmar. Sjukhjälp utlämnades 1905 till ett
belopp af 900 kr. Behållningen till 1906 utgjorde 2,100. Kassorna, som
jämväl utlämna lån till delägarne, äro icke inregistrerade.

En själfhjälpsförening bildades äfven bland fiskarebefolkningen
1888 med följande syfte och på följande sätt.

Då fiskarena voro i behof af en tomt, hvarå garn och redskap
kunde uppläggas, arrenderades ett stycke jord inom hamnområdet för
ett årligt belopp af högst 350 kr. Föreningen uthyr sedermera till
medlemmarne området i smärre tomter till ett pris af 6 å 10 kr.
pr tomt. Af öfverskottet, som kan uppstå, sedan arrendet erlagts, jämte
en kronas årsafgift pr medlem har under årens lopp bildats en fond,
som nu uppgår till omkring 3,000 kr. och som afser att vid dödsfall
lämna begrafningshjälp med 50 kr. pr medlem. Dessutom har
föreningen vid olika tillfällen räckt en hjälpsam hand åt nödställda 
yrkesbröder vid andra fisklägen. Vid förefallande behof, exempelvis då
föreningsmedlem förlorat redskap, som måste ersättas, utlämnas lån till
mindre belopp.

<img>Från villakvarteret vid stranden.</img>


Under år 1905 arbetade dessutom 9 sjukkassor, sammanslutna i
<sp>Limhamns Sjukkassors Centralförsamling</sp>. Antalet medlemmar
utgjorde vid sista årsskiftet 957 personer och kassornas sammanlagda
behållning uppgick till 17,070 kr. Staten bidrog under året med
1,330 kr. Sjuk- och begrafningshjälp utbetaltes till ett belopp af
14,508 kr.

Ett förslag är å bane, att kommunen skall bidraga med <sup><small>l</small></sup>/<sub><small>l0</small></sub> af all
sjukhjälp.

<i>Kooperativ förening.</i> En förening af kooperativ art — Limhamns
Handels- och Bageriaktiebolag — bildades 1899 med ett kapital af
7,500 kr. fördelade på lotter å 15 kr. pr st. Cirka 90 % af dessa
innehas af arbetare. Ändamålet är att i egen fastighet tillhandahålla
delägare och andra goda varor till lägsta notering mot kontant
betalning. 6 % utdelas årligen. Hvarje delägare erhåller rabatt, som i
genomsnitt beräknas till 8 % å köpta varor. Omsättningen uppgick
år 1905 till 167,400 kr.

<i>Föreläsningsföreningen,</i> bildad 1901, åtnjuter i statsanslag 450 kr.
Köpingen bidrager med 300 kr. årligen. Under innevarande år (1905)
har disponenten R. F. Berg understödt föreningen med en frikostig
gåfva. Föreläsningame afhandlande populärvetenskapliga ämnen,
anordnas under månaderna oktober—april.

Beträffande föreläsningsverksamhet torde jämväl på föranstaltande
af Hushållningssällskapet i länet komma att anordnas föredrag för fiskarena
i ämnen tillhörande deras yrke.

I sammanhang med föreläsningsverksamheten må nämnas, att det
existerar ett slags folkbibliotek <i>Svenska Arbetareförbundets Bibliotek,</i>
som bildades år 1900 genom frivilliga gåfvor och bidrag af
arbetsgifvare och andra för saken intresserade. Biblioteket, som är tillgängligt
för allmänheten mot en årsafgift af 1 krona, innehåller omkring 300 band,
reseskildringar och skönlitteratur jämte annan af allmänbildande art.

***

Uti den nu afslutade skildringen torde tillräckligt framgå, att
Limhamns köping helt och hållet har fabriks- och industriväsendet att tacka
för sin raska utveckling på alla områden. Det nutida Limhamn är i det
stora hela en arbetarestad, men en leende och inbjudande sådan i
jämförelse med de större stadssamhällenas ej sällan tröstlösa arbetarekvarter
med ovårdade stora kaserner och okultiverade invånare. Här tyder allt
på ordnade och bärgade lefnadsförhållanden, t. o. m. på ett allmännare
välstånd. Befolkningens jämnare fördelning på en större yta och i mindre,
merändels en- eller två familjebostäder jämte frånvaron af
alkoholutminutering, liksom försäljning af öl utom för spisande gäster på Limhamns
hotell och Badhotellet, samt tarfliga förlustelseställen svara för de goda
nykterhets- och sedlighetsförhållanden, som här tyckas råda. Det friska
läget vid sundet har jämväl hitlockat många burgna att slå sig ned
vare sig för sommaren — så många Malmö-bor — eller hela året, och
det har uppstått utmed stranden och i omnäjden vackra villakvarter.
Skulle ett projekteradt större bad komma till stånd, för hvilket nog
goda betingelser finnas, skulle det utan tvifvel bidraga att hitföra ännu
flera. Trots den raska utvecklingen hittills skall Limhamn med all
säkerhet både i industrielt och i andra hänseenden vida mer utveckla
sig i framtiden.<tab><tab><tab><tab><tab><i>Gust. Stjernström.</i>
<img></img>
</chapter>

