
XX
VÄXTAFTRYCK I ETT MEDELTIDA MURBRUK
AF 
RUTGER SERNANDER




Riseberga kloster i Edsbergs socken, mellersta Närke, grundades under tiden mel- 
lan åren 1180—1202 (Hildebrand III, p. 965) af Cistercienser-bröderna. De 
vidlyftiga byggnadsanläggningarne ligga nu sedan århundraden i ruiner. 

Då jag midsommaren 1912 vandrade kring i ruinerna, hittade jag bland affallet 
inne i byggnaden närmast norr om själfva klosterkyrkan, två murbruksstycken, resp. 
21 X 17,5 X 7,5 och 16 x 9,5 x 6,5 cm. De hade tydligen en gång under byggnads- 
arbetet som våta klumpar tappats på marken och sedan hårdnat. Skälet hvarför jag 
antog detta var, att de bägge hade den låga, på undersidan tillplattade bull-form, 
som en degklump får, då den lägges på plåten. Men det märkliga låg i att plåten 
härvidlag varit en gräsmatta, hvilken kvarlemnat de allra tydligaste aftryck. 

Antikvarien Otto Janse, som samtidigt med mig uppehöll sig vid Riseberga, 
anslöt sig till denna tolkning af murbruksstyckenas form och förklarade dessutom, 
att själfva godsets habitus med all tydlighet hänvisade på det tillvärkningssätt, som 
härskade hos oss under medeltiden. Murbruket utmärker sig för en tät och fast 
struktur. En relativt hög procent sand har användts vid dess tillvärkning. Äfven 
mycket små korn af tegel finnas sparsamt inströdda. Det öfverensstämmer sålunda 
med Bergners (p. 30) skildring af det tyska murbruket från motsvarande tid: »Der 
Mörtel ist bis ins 11 und 12 Jh. nach römischer Sitte häufig mit Ziegelmehl gemischt, 
sonst aus 70 Teilen Sand, 20 Teilen Kalk, 6 Teilen Gips zusammengesetzt und im all- 
gemeinen von ausgezeichneter Haltbarkeit«. 

Öfre delen af det större murbruksstycket hade tydligen i långliga tider liggat 
uppåt. Det var vittradt och mer eller mindre öfverdraget af mossor (Brachythecium- 
och Tortula-arter) samt pyrenokarpa lafvar. Undersidan däremot, som låg inbäddad 
i ruingruset, är frisk och ovittrad. Det mindre stycket förhåller sig till de båda 
sidomas bevaringstillstånd omvändt. 

Det mindre stycket har samma slags gräsbladsaftryck i samma frekvens som det 
större (jämte några andra aftryck af dikotyledon-blad), men föröfrigt äro aftrycken 
nu så otydliga, att vi lemna detta stycke ur räkningen. 

Det större däremot har både talrika, vällyckade och godt bibehållna aftryck af 
växtdelar (Fig. 1). De flästa af dessa utgöras af blad och strån af gräs, därnäst af 
blad till dikotyledona örter och så frukter af lönn. Aftrycken äro tätt hopade, ligga 
kors och tvärs och äro representerade såväl af öfver- som undersidor. Det hela 
utvisar, att murbruksklumpen en sommardag fallit ner på en gräsmatta, samman- 
pressat dess konstituenter, och att dessa då gjort intryck i den plastiska murbruks- 
massan, hvilka sedan hårdnat och förstenats. På denna gräsmatta har funnits en 
del döda föremål: litet stickor och strån samt fjorårsfrukter af lönn. 

Fig. 1. Medeltida murbruk med växtaftryck från Riseberga klosterruiner i Närke.

De yttre likheterna med fossilen i en kalktuff äro mycket stora; man må dock 
icke göra sig några illusioner att som i denna kunna genom afspjälkning och prepa- 
rering fullständiga bladytorna; kontaktplanet mot gräsmattan är naturligtvis murbru- 
kets enda fossilförande parti. Själfva aftrycken i kalkslammassan förete dessutom på 
grund af de tätt inbakade sandkornen ej häller en så elegant yta, som vanligen är 
fallet i kalktufferna. Dock kan kollodium-metoden (Nathorst 1907 och 1912) med 
fördel användas för att studera epidermis-strukturer. Då etern afdunstar, blir
visserligen kollodiumhinnan full af luftblåsor, som genom hålen uppumpas från det under- 
liggande porösa murbruket, men om före lösningens anbringande underlaget indränkes 
i sprit, minskas luftsugninpen högst betydligt. Säkert är, att de kollodiumhinnor, 
som erhöllos af Pimpinella-bladets epidermis, enligt amanuensen vid Riksmusei Bo- 
taniska Afdelning Dr. Th. Halle voro vackrare än de, man vanligen erhåller från 
bladaftryck i kalktuff. 

De bestämbara växtaftrycken voro följande: 

Acer platanoides L. 4 delfrukter, 1 så godt som fuUständig, de andra mera 
fragmentariska. 

Cfr. Dactylis glomerata L. Åtminstone de allra flästa gräsbladen torde tillhöra 
samma art. Dessa blad äro 3,5—5 mm breda, på ofvansidan försedda med en i genom- 
skärning triangulär ränna, på baksidan motsvarad af en markerad köl. Härutinnan 
förelåg ingen olikhet med Dactylis glomerata. Tyvärr voro aftrycken ej lyckade, 
hvadan på kollodiumhinnan endast konturer af en och annan långsträckt epidormis- 
cell kunde skönjas. 

Pimpinella Saxijraga L. Några aftryck visade sig hårstamma fran såvål ofver- som 
undersidan af blad, hvilka genom sin forgrening, nervatur, serratur o. s. v. noga 
ofverensståmde med Pimpinella Saxijraga. Som sårskildt karaktåristiska framtrftda 
på kollodiumaftrycken ofversidans stora, starkt hvålfda epidermiscellcr. 

Säkerligen har det varit på en kultur-gräsmatta, som under byggnadsarbetet 
murbruksklumparne tappats för att sedan inläggas i murmaterialet. Trädgården var 
ett synnerligen viktigt led i Cisterciensernas klosteranläggningar. Än i dag lefva bland 
klosterruinerna ett antal växter, hvilka af Hofberg tolkas som »flyktingar ur den 
forna klosterträdgården«. Vi låna ur hans skildring af ruinerna från 1868 p. 120: 
»En liten skog af popplar och lönnar öfverskuggar hvarje sommar de nakna murarne 
och gräsväxta grushögarne med sin lummiga grönska, och på den saftiga gräsmattan 
kring ruinerna frodas ännu några flyktingar ur den forna klosterträdgården, såsom 
Luktviol (Viola odorata), Körfvel (Myrrhis odorata), Vintergröna (Vinca minor), Mysk-
malva (Malva moschata) och Gultraf (Oenothera biennis)». Om nu alla de af Hofberg 
uppräknade växterna värkligen härstamma från medeltiden, lemna vi i detta sam- 
band ur räkningen. 

På den nutida herrgårdsträdgårdens gräsmattor, i hvilka ruinerna äro inramade, 
växa ännu i dag lönnar, Dactylis och Pimpinella.

Dactylis är ej förut känd från den svänska medeltiden, men vällönn och 
Pimpinella Saxijraga. 

I Svenskt Diplomatarium 6:145 nämnes om »Vnum plaustrum platani, dicti lön«. 
(Th. M. Fries p. 32). I Närke är Acer platanoides sedan ålder inhämsk ; det viktigaste 
fyndet är i ett subborealt lager med Picea excelsa från Löppeskärret (Sernander p. 72). 

Få vilda växter återkomma så ofta i den svänska medeltida läkebokslitteraturen 
som impinella Saxifraga. Den gick under många namn  bakkaroth, kridla, pipi- 
nella, qwesa yrth och stod högt i rop som medicinalväxt. Bland annat var den 
»godh for holdh oc hierta oc maghan oc for math ledha«, så ock »For trydie dagx 
skälfua«. (Th. M. Fries p. 37). 

*

Anledningen till detta lilla meddelande är emellertid icke att det skulle vara af 
vikt i och för sig som bidrag till Nordens medeltidsflora. Men dylika »tillfälliga« 
fynd af växtaftryck i tegel, murbruk, keramik och en del analoga konstprodukter 
ökas i allt för stor skala att endast betraktas som kuriositeter. Helt säkert skall 
ett systematiskt efterletande af växtaftryck i våra fornsaker och specieilt våra äldre 
byggnader skänka ett betydelsefullt material för kännedomen om vår äldre vegetation 
i människans omedelbara närhet. Endast en jordartsgrupp torde kunna prestera 
flere arter ur denna växtvärd, nämligen de svämbildningar som afsatts tätt intill 
bebyggelsen. Jag behöfver för att exemplifiera detta blott hänvisa till Rosenkjærs 
lifsvärk, den Köpenhamnska jordens subfossila flora. Dessa svämleror föra dock 
hufvudsakligen frukter och frön, då de stenarter som här afses kunna bevara växt- 
delar, hvilka i allmänhet icke registreras i de vanliga fossilförande jordarterna, i viss 
mån med undantag för kalktufferna. 

För den äldre keramiken är redan en sådan systematisk undersöknin fynd af intryck efter sädes- 
korn i Bornholmskt krukgods från stenåldern granskat tiotusentals krukskärfvor från 
såväl stenåldern, bronsåldern som järnåldern och hvilken därvid genom upptäckten 
af en mängd kornaftryck kastat ett nytt ljus öfver vår sädesodlings äldre historia. 

Den »lerklening«, hvilken i forna dagar — i vissa trakter ännu — användes för 
byggnader, på så sätt att väggarnes stomme uppsattes i form af ett kvistflätverk 
och att detta på båda eller den ena af sidorna bekläddes med fastslagen lera, får 
naturligtvis aftryck efter dessa kvistar. Andra aftryck uppstå därigenom, att ler- 
massans hållkraft ibland forstärkes genom inbakandet af långa växtdelar såsom strån 
och blad af gräs. Om leran genom eld blir bränd, kunna också aftrycken i leran 
komma till eftervärlden. Så är fallet i »Svarta jorden« (vikingatid) på Björkö, där 
Stolpe funnit klening med intryck af Salix-kvistar. Ej mindre än omkring 200 af 
de bitar efter en uppländsk bronsåldershyddas lerklening, som Almgren hopsamlat, 
äro fulla af gräsaftryck. I Svarta jorden finnas ock genom eld hårdnade lerklumpar, 
med hvilka fogarne mellan stockar i timrade trähus tätats. I dessa har Stolpe 
funnit aftryck af Hylocomium splendens, ett al-blad samt ek-virke. 

Den lermassa, af hvilken tegel brännes, kan genom bränningen få divärse aftryck 
bevarade. I forna tider, då tillvärkningsmetoderna voro mera primitiva, torde 
sådana aftryck ha blifvit talrika nog. Då de storartade utgräfningarne på Student- 
holmen i Upsala gjordes, hade jag t. ex. tillfälle att på gammalt tegel iakttaga 
spåren efter klöfvarne på de getter eller får, som sprungit fram öfver tegelstyckena, 
då de före eldhärdningen legat ute på marken. — Det vackraste bland hithörande 
fall är det som föreligger från Anholt (K. J. V. Steenstrup; A. Jessen). Från den 
tid, då ännu furen kvarlefde på ön, och detta gjorde den som bekant ända in på 
1600-talet, finnas »brændte Lerkager — i den gamle Havstok ved Nordkysten, og 
som mulig hidrøre fra Tjærefabrikationen« (Jessen p. 41). I dessa har Rostrup
bestämt aftryck efter följande växter: 

Agropyrum repensHieracium umbellatum
Alnus glutinosaIris Pseudacorus
Carex arenariaPinus silvestris 
Corylus AvellanaPsamma arenaria 
Elymus arenariaQuercus pedunculata
Galium borealeSalix repens
Trifolium medium.


Öfverhufvudtaget äro möjligheterna att hitta aftryck i kulturprodukter, som en 
gång varit plastiska och sedan härdats, stora nog. Så kan till sist anföras som ett 
kuriosum, att jag i slagg från ett ålderdomligt, primitivt hyttebruk vid Klockar- 
hyttan, Lerbäcks socken, Närke funnit tydliga aftryck af ved. 

*



LITTERATUR 

Almgren, Oscar, En uppländsk bronsåldershydda. Fornvännen 1912.
 
Bergner, Heinrich, Kirchliche Kunstalterthümer in Deutschland. Leipzig 1903.
 
Fries, Th. M., Svenska Växtnamn. K. Sv. Vet. Akad. Arkiv for Botanik. Bd. 3. 1904.
 
Hildebrand, Hans, Sveriges Medeltid. Stockholm 1881—1903.

Hofberg, Herm., Nerikes Gamla Minnen. Örebro 1868. 

Jessen, A., Beskrivelse til Geologisk Kort over Danmark. Kortbladene Læsø og Anholt.
Danmarks geologiske Undersøgelse. 1. Række. Nr. 4. Kbhvn. 1897.

Kristensen, Fr. Kr., Vor Oldtids Tamdyr og dyrkede Planter. Flora og Fauna I. 1899.

Nathorst, A. G., Ûber die Anwendung von Kollodiumabdrücken bei der Untersuchung fossiler
Pflanzen. K. Sv. Vet. Akad. Arkiv för Botanik. Bd. 7. 1907.

— — , Einige paläobotanische Untersuchungsmethoden. Paläobotanische Zeitschrift. Bd. I. Berlin 
1912.

Rosenkjær, H. N., Fra det underjordiske København. Kbhvn. 1906.
 
Sarauw, G., De ældste Spor af Sædarternes Dyrkning i Sverige. Förhandlingar vid d. 15. Skandinav. 
Naturforskaremötet i Stockholm 1898. Sthlm 1899.
 
Sernander, Rutger, Die Einwanderung der Fichte in Skandinavien. Englers Botanische
Jahr-bücher. Bd. 15. 1892. 

Steenstrup, K. J. V., Om Fyrreskovens Forsvinden paa Anholt. Tidsskrift for Skovvæsen, Kbhvn. 
1896.
 
Stolpe, Hjalmar, Naturhistoriska och archæologiska undersökningar på Björkö i Mälaren II.
Öfversigt af K. Sv. Vet. Akad. Förhandlingar 1873. No. 5. 

*

