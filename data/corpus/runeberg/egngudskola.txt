
I GUDS SKOLA

AV

E. G—N.

_


NIONDE UPPLAGAN




HELGELSEFÖRBUNDETS FÖRLAG, 

GÖTABRO, HARDEMO.




ASKERSUND,

ASKERSUNDS BOKTRYCKERI-A.-B. 1929.




MAJSNÖ.Ur Trons Segrar för 1894. 


»På det att Människosonen må 
varda förhärligad». Joh. 11.


Från Abels dagar till Johannes' uppenbarelse 
har den snövita själen ingått i Guds rike genom 
stor bedrövelse. Svårigheternas
hav har ej delats utan hjärterop, och den vida  ingången har
städse haft en trång port och en smal väg. Troshjältarna 
vinna ej storhet i den natursköna dalen, de fostras i öknen,
såsom Moses och Johannes döparen. Jakobsstegen var upprest 
på det mest ödsliga rum, evighetens värld öppnade sig över 
Patmos. Den som är av Lots ande slår ned sina tält bredvid 
Sodom, men Abrahams barn vinna
sin högsta själsadel genom den tro, som håller
stånd i Abrahams prövning. Moria är platsen för sann tillbedjan
och ligger mycket högre än Sodom. Offerhandlingen lyfter 
oss högre än Lots höga anspråk. Och bergets höjd motsvaras 
av dalens djup. Lasarus måste dö.

Det synes vara grymt av trädgårdsmästaren 
att skära av de frodiga vattenskott, som för den 
okunnige se lovande ut, men hans intresse gör, 

att han ej vill skona. Det händer ofta, att den store 
vingårdsmannen skär av rikedomens blad, på det att kärlekens
vindruva må bringas till mognad i vårt liv. Ju mer läkaren 
intresserar sig för patienten, desto grundligare utför han 
operationen. Glöm ej, du kära Guds barn, som lider, att du 
så har vunnit Jesu hjärta, att han vill fostra dig för 
himmelen. »Den Herren älskar, den agar han, och han gisslar
var och en son, som han upptager.» En person, som vi ej stå
i nära förhållande till, bry vi oss i allmänhet mindre om,
men våra barn aga vi, därför att vi älska dem och känna 
ansvar för deras framtid.

Omslutna av sorgens dimma, kunna vi ej se den osynlige 
vännen, ty våra ögon äro förhållna, men hans närvaro gör 
oss brinnande, och då han bryter brödet åt oss, rodna vi av
salig blygsel. Kära barn, du som gråter, o, att jag kunde 
torka en enda liten tår från ditt öga! Men jag står själv 
med fuktade kinder på tidens strand! Lasarus måste dö.

1. Graven fuktas av tårar. I denna jämmerdal är bättre att 
gråta än att le. Men varför gråter du? Kärleken är varmast,
när den gråter. »När judarna sågo, att Maria hastigt stod 
upp och gick ut, följde de henne och sade: Hon går till 
graven för att gråta där.» Maria, den stilla barnasjälen, 
tog Jesu hjärta med ens. Maria grät, »och Jesus grät». O 
käre, gråt ut! I denna andelösa värld har jag aldrig funnit
bättre skönhetsmedel för den solbrända Sulamit än varma 
tårefloden. Ingenting gör hennes ansikte ljusare än att de 
badas i tårar varje morgon. Skumma ögon klarna, om de fuktas
av tårar, Davids harpa får en skär och klangfull melodi, om
hans hjärta krossas. Har du, härligt frälsta själ,


någonsin tänkt på att den HeIiges boning är en ödmjuk 
och förkrossad ande? Jes. 57:15.

Det finns mången triumferande själ, som skulle lämna djupare
intryck, om den fällt Jesu tårar eller känt Pauli sorg. 
»Sjunger hon bra?» frågade en man, som skulle uppfostra en 
operasångerska. »Förträffligt», ljöd svaret, »men skulle 
jag föra henne till fullkomlighet, skulle jag först krossa 
hennes hjärta.» »Den som aldrig blivit bruten genom någon 
sorg kan ej slå an de finaste strängarna i det mänskliga 
livet.» Vad majsnö är för tidig vår, det är oväntade sorger
för Guds barn. De bidraga till att göra det kristna livet 
ännu mer fruktbärande. Allt som krossar mitt hjärta är en 
plöjning för ny sådd. Det är aldrig Herrens sätt att så vete
ibland törnen. Lasarus måste dö.

Den som vill lära en en fågel sjunga måste fälla ned gardinen
och borttaga alla föremål, som fängsla, på det att den må 
höra endast sånglärarens röst. Han borttager allt, som delar
vår uppmärksamhet, och han lockar den älskade ut i öknen, 
att vårt öra ej må uppfånga det minsta, ljud av denna värld
eller vårt hjärta delas av skilda intressen.

2. Människosonen förhärligad. Tiden är avgörande. Livet 
analyseras, kristendomen ställes inför Pontius Pilatus. Vem
vill dö för att bevisa, att Jesus är uppståndelsen och livet?
Lasarus måste dö. Här avslöjas kristendomens halt. Den 
som menat sig kunna försätta berg kan ej lyfta mullvadshögen.
Tiden är så allvarlig, att var och en reduceras till sitt 
verkliga värde; och man bliver det man är. Isebels hot 
avslöjade Elias svaghet, och han var en människa


av samma natur som vi. Men förtvivla ej, du
anfäktade själ, om havets botten kommer i dagen, om kära 
förhoppningar grusas!

Då man går över nyss besådda åkerfält, finner man sädeskorn,
som ej blivit nedmyllade, och de synas ju må bättre än de 
som ligga gömda i jorden och förmultna; men sedan brodden  spirat
upp och sedan fullmogna ax vaja för vinden, sätta
vi större värde på ett enda vetekorn, som har dött för att 
bära mycken frukt, än på tiotusen andra, som torkade i 
solskenet eller uppåtos av fåglar. »Sannerligen, om vetekornet
icke dör, så bliver det allena; men om det dör, sa bär det 
mycken frukt.» Säden kan ej för alltid bevaras på magasinet 
utan måste förnyas genom döden. Och vi måste alltid omföra 
Jesu död, på det att Jesu liv må uppenbaras i vårt dödliga
kött. »Så är nu döden verksam i oss men livet i eder.» 
Församlingens behov är att få herdar, som låta sitt liv för
fåren.

Det må finnas höjder, som aldrig skymmas av moln, och djup,
som aldrig uppröras, men var och en, som skall pånyttföda 
andra, måste dö; ett liv, som skall nära andra, måste malas,
likasom vete krossas mellan stenarna. Det har fallit på den
älskades lott att genom döden förhärliga Människosonen.
»Denna sjukdom är icke till döds utan till Guds förhärligande,
att Människosonen må varda förhärligad.» Vi kunna lät inse,
att forntidens heliga, såsom Abraham och Job m. fl., haft 
den sköna men allvarliga uppgiften att undersöka livets 
farvatten för kommande generationer. De ha fått sätta sitt 
liv på spel och gå genom eld och vatten för vår skull, att 
vi genom deras exempel må hava en uppmuntran att fasthålla 
det föreliggande hoppet. Abraham



föres genom Abrahams prövningar till Abrahams tro för att 
vara föresyn för trons barn i alla tider, och verkningarna 
av hans liv fortleva genom alla tidsåldrar. Josefs renhet 
har manat mången yngling att släcka passionernas eld och 
bevara sin oskuld; och hans prövningar ha räckt mången 
sviktande, övergiven själ en broders hand och fört den arme
från fängelset upp till den gyllene tronen.

Jobs klagan, som återklingar genom lidandets korridorer, 
måste tvinga varje otålig Jona till tystnad. När ljuset från
Guds ögon faller på jobs lidande, måste man draga skorna av
sina fötter, ty man är på helig mark. Varje stoft i askan 
är finare än guldet från Ofir, ett liv sumrar i varje tår, 
som faller ned ifrån jobs ögon. Våren, som har uppstått ur 
grusade förhoppningar, genomströmmas av en högstämd poesi. 
.Sedan jag lärde förstå jobs historia, har jag aldrig mer 
kunnat resonera med Gud. Jag skulle ej velat gå miste om 
hans bok för tiotusen världar. Om andra kunna skörda glädje
av din sorg, om Guds barn leva genom din död, så må du gärna
vara en smärtornas man och gå från den ena döden till den 
andra. »Den som mister sitt liv för min skull», icke för 
att vinna ryktbarhet eller för glädjen att bliva nyttig 
märk! - »Den som mister sitt liv för min skull, han skall 
finna det.» Vad är Jesus för ditt hjärta? Vad känner u 
för hans ära?

Gläds du över brudgummens röst? Ligger din förtjusning i 
att sjäIv försvinna, på det att Jesus må bliva de 
troendes enda föremål? Vi som uppbära helighetens baner 
skola bringas därhän, att Människosonen, ej en »helgad själ»,
utan Gud, livets högsta ideal, uppenbaras. Det



är den mest gudomliga frälsning, som låter andra i oss se 
— icke leret och beundra vår hängivenhet, utan — leret i 
krukomakarens hand. Det vare oss, prövade själar, angeläget
att framträda i en sådan ande, att Människosonen 
varder förhärligad, Även där Gud gjort stora ting, 
får han ofta nog liten ära, ty vi äro så benägna att 
stanna vid det mänskliga. Lasarus måste dö.

3. I uppståndelsens värld. En sjöman ångrar ej sina äventyr
på havet, då han efter slutad färd får sätta sig ned i 
kretsen av sin familj. Och när vi gå under Edens palmer 
tillsammans med Johannes eller sitta till bords med Abraham,
Isak och Jakob i himmelriket, skola vi lova Gud mest för 
våra prövningar. Herrens avsikt är att bereda oss ett kungligt
mottagande i Jerusalem, våra högtiders stad. Och han skall 
föra Josef till målet, skulle det än kosta honom tiotusen 
världar. Guds vagnar skrida sakta men säkert framåt, och 
den stilla musiken av försynens vagnshjul är som en konungs
glada segersång, då han färdas uppför de ljuvliga bergen. 
Och då vi från evighetens värld blicka ut över livet, skola
alla med en mun utbrista: välsignat vare minnet av våra 
felslagna förhoppningar!

Det är en glad syn att se ångaren efter en lugn och stilla 
färd glida in i hamnen; men ett skepp med bruten mast och 
rivna segel hälsas med entusiastisk hänförelse. Hela staden
går ned till hamnen för att välkomna den, som svävat mellan
dödens bränningar. Syskon! »Denna tidens lidanden äro att 
akta för intet mot den härlighet, som på oss uppenbaras 
skall.» »Ty vår bedrövelse, som är kort och lätt, bereder 
åt oss på



översvinnligt sätt, i översvinnligt mått en evig fullvikt 
av härlighet, åt oss, som icke se efter de ting, som synas,
utan efter de ting, som icke synas.» Lasarus lever. Han är 
uppstånden från de döda. Och Människosonen förhärligad.

Hör, du lilla barn, som gråter, luta ditt huvud intill Jesu
hjärta! Blicka honom in i ögat, Maria! Nog älskar han dig, 
fastän Lasarus måste dö. Ja visst gör han det!

*




Tankar vid mjölskäppan.Ur Trons Segrars nyårsnummer 1896.

»Mjölet i skäppan skall icke taga 
slut och oljan icke  förminskas.» 1 Kon. 17:14.




1. Emot naturen.

Trons väg är så emot naturen, att Faraos träldom var drägligare
för Israels barn; och likväl kostade vägen ingen annan 
försakelse än att stå stilla. 2 Mos. 14:14.

Kanske Herren för dig i någon stor prövning, till ett 
svårigheternas hav, för att dränka en farao, som plågat dig
under åratal. »De förlossades år är inne.» Huru skall ej 
din egen stolta natur opponera sig: Funnos icke gravar 
i Egypten? Den som hyser någon förtröstan på sig själv kan 
icke vandra trons väg.

Onda människor äro den gode herdens vallhundar, som driva 
Guds barn närmare Gud; och under flykten skyddar han dem 
med sin käpp och stav. Medan han tvingar oss att lägga hela
vår frälsning i hans händer, skall han, om än osynlig, hålla
Farao på avstånd. Han sätter icke munlås på djävulen; men 
han binder honom för de »tusen åren». »På eder skall ej ett
hår gå förlorat.»

Stån som en kunglig parad i nöden för att uppvakta härlighetens
Gud, då »Herren tager sig an sitt folks sak och förbarmar 
sig över sina tjänare, när han ser, att all kraft är ute, 
och att det 

är slut på allt, både smått och stort.» (5 Mos. 32:36.) 
Han drager ej fisken iland, förrän den är utarbetad. Hans 
väg börjar, där vår väg slutar. »Hållen stånd, och avvakten
Herrens hjälp!»

Svik ej din uppgift! Han har berett sina prövade barn ännu 
ett tillfälle att bära ut strålarna av ett nytt års 
överraskning. Han för sina utvalda barn genom havet och 
framåt genom öknar och moras till den plats, där han vill 
uppenbara sig för dem. Du har kommit i denna prövning, för 
att visa andra genom din tros stadighet, att Herren är värd
att lita på.

Då Herren vill fostra en man för Karmels seger, sätter han 
honom först vid bäcken Kent. Finnes det en man, som Herren 
utväljer att slå de 900 baals- och astarteprofeterna, måste 
han först räkna sakta flyende minuter i en undangömd dal, 
Trons liv börjar icke först på Karmel eller offerhöjden, 
utan i någon vrå, där ingen ser oss. Hjälten kommer ifrån 
öknen. Storheten är klädd i kamelhår.

Ej nog att eldsprofeten måste draga sig undan till Kerit och
där leva tyst. Han måste även taga maten ur korpens mun, 
något som måste ha varit högst motbjudande för en jude, ty 
korparna äro enligt Mose lag orena. Och var den svarte 
betjänten, som punktligt infann sig varje morgon och afton 
vid Kerit, besvärande för profetens religiösa stolthet, så 
var änkan i Sarpat ej mindre förödmjukande för hans naturs 
stolthet.

Abraham gick »emot naturen», till dess han var överårig och
Sara »halvdöd».

Hur underlig är du i allt vad du gör! 
Vem kan dina vägar förstå!
Men ett är dock säkert: den väg, du mig för, 
För mig är den bästa ändå.







2. Med korta utsikter.

Då Elia genomgått sin klass vid Kerit, satte Herren honom i 
smältugnen, Sarpat. Och Herrens ord skedde till Elia: Stå 
upp och gå till Sarpat, som hör Sidon till, och stanna där!»
Profeten går, och han finner — vad? En förtvivlad änka, som
utbrister: »Så sant Herren, din Gud, lever, äger jag ej mer
än en näve mjöl i skäppan och litet olja i krukan. Och se, 
jag har nu letat upp ett par vedträn och vill gå att haka 
därmed åt mig och min son, att vi må äta och sedan dö.»

Men med en tro, som är gudsmannen värdig, säger Elia: »Frukta
icke! Ty så säger Herren, Israels Gud: Mjölet i skäppan 
skall icke taga slut och oljekrukan icke varda tom.» E1ia 
är en stor Guds man. Han är den blivande eldsprofeten, som 
efter vunnen seger skall fara till härlighetens kungaborg 
efter brinnande kerubim. »Strömmar av Ande» över honom! 
»Strömmar av musik i Sarpat! Ett »hallelujamöte» i Sarpat! 
Ack, är detta trons väg?

Väl kunde Elias Gud sända brinnande hästar med tusen kilo 
mjöl på en gång; men det vore icke den bästa vägen för en 
Guds man. Vad bleve av ändamålet med skolan i Sarpat, om 
dessa dyrbara tillfällen att öva tro uppslukades av ett enda
stort under, och vi finge gå till ginsterbusken, sedan elden
socknat? Fördröjda bönhörelser avse att förlänga Herrens 
under.

Det är bättre för Guds barn att se dagens under i mjölskäppan
än stora andesyner. Jag har hört om en puritansk predikant,
som läste 

välsignelsen över sill och potatis med följande ord: »Jag tackar 
dig, Fader, himmelens och jordens Herre, att du har genomsökt
hav och land för att skaffa föda åt dina barn.» Härliga 
arvedel! Han bespisar ej sina betryckta med fångkost, han 
giver ej fattigdel åt sina barn. »Edra fäder åto manna i 
öknen.»

Men det hör till vår fostran att icke se nästa steg. Då 
Herren kallade Abraham och sade: »Gack ut ur ditt land!» 
var han genom föregående fostran beredd för kallelsen. Och 
han gick. — »Vart ämnar du gå, Abraham?» — »Dit han 
visar mig.» — »Men  var finns det landet?» »Sannerligen, jag 
vet det icke, men  han, som kallade mig, sade: jag vill visa 
dig.» Gud allsmäktig tager vård om Abraham. Han lever utan 
bekymmer.

Vad oro i barnkammaren! »Hur skall det bli? Vad kommer 
härnäst?» o. s. v. Vilken hugnad för barnen att hava en så 
lugn och stilla Far, »den Gamle av dagar»! Förtro dig åt 
honom, så får du frid! Följ i Abrahams, din faders, spår. 
Han är en av de få, som, ledda av en osynlig hand, gå framåt
utan väg, tro utan förutsättningar och lyda utan tvekan. 
Han tog ett språng i mörkret och föll i den Eviges armar.

Fattiga barn! »Var skola vi taga bröd åt så många?» »Saliga
ären I, fattige! Ty himmelriket hör eder till.» Skiften edra
två bröd och fem fiskar utan oro för morgondagen. Den som 
håller brödet inne av fruktan för att det ej skall räcka 
till, han får aldrig upphämta de tolv korgarna. »Så säger 
Herren, Israels Gud», ringer det till varje dags prövning; 
och kraften av Herrens ord uppenbaras såsom en uppfyllelse 
av dagens behov.
»Väl eder, som nu sån vid alla vatten och släppen åsnans 
fötter fria.»


Var glad, min själ, och fatta mod, 
Och tro på Gud, att han är god; 
Ja, lämna allt ditt huvudbry. 
Då himlen mulen är och grå, 
Är solen likadan ändå 
Bak' himlens mörka sky.




3. Genom död till liv.

En nyomvänd sprang över till en kristen för att låta honom 
höra sina gåvor att predika. Men då han kommit in och 
talövningen skulle börja, hade den unge kandidaten ej ett 
ord. Och han satte sig och grät. Vanligen kommer människan 
fyrtio år för tidigt, eller vill hon icke alls gå.

Även jag trodde mig för tjtgu år sedan ha förutsättningar 
för att bliva något, men i ett högre ljus fann jag mig 
jämmerlig, fattig, blind och naken. Det har gått ifrån 
uttömmande till uttömmande, så att jag aldrig känt mig så 
fattig och beroende av Gud som nu. Därför synes mig en 
allvarlig Herrens tuktan vara nödvändig för att göra människan
så svag, att hon kan vandra trons väg.

Det är en lätt sak för Gud att göra »masken» till en 
»tröskvagn», och endast den, som själv är krossad, kan krossa
andra, ty var och en, som skall utjämna höjderna, måste 
själv vara utjämnad; men det är, om jag känner människonaturen
rätt, ingen lätt sak för Gud att göra den sluge och listige
Jakob till en mask. Det kostar »slag på slag», »hugg på 
hugg», innan vår onda — ja, jag säger onda — natur är besegrad.
Även detta hör till »ett nytt års överraskning».



Men trons väg har även mången glad överraskning. Som vanligt
har Gud upprest himlastegar och öppnat springkällor utmed 
stråkvägen, men huru, när och var, det veta vi icke. Och 
jag är glad däröver. Ingen uppenbarelse vore eljest för mig
en glad överraskning, som friskade upp min själ och manade 
mig att helga nattens syner. Den uppståndne hälsar gärna frid
till lärjungarna inom lyckta dörrar, eller står han bakom 
ryggen av en gråtande Maria för att viska hennes namn.

Får det ej räknas till det angenäma i julens högtid, att 
den har så mången glad överraskning? Då »Fader vår» delar 
ut gåvor bland sina barn, är han understundom högst angelägen,
att ingen på förhand må veta hans planer. Han kommer ljudlöst;
han kommer ifrån norr, då vi vänta honom ifrån söder. 
»Sannerligen är Gud på detta rum, och jag visste det icke!»
Kärleken tycker om att överraska sin älskade. Därför valde 
han de »korta utsikterna» för mig.

Tag ett steg i sänder. Du orkar icke bära mer än dagens 
bekymmer. »Var dag har nog av sin egen plåga.» »På Herrens 
berg varder det försett.» Den som fyller sin bestämmelse i 
Haran kan utan fruktan bestiga offerhöjden, då Herren kallar
honom därtill. »Varen icke bekymrade för edert liv.» »Haven
ingen omsorg.», »Eder Fader vet, att I behöven allt detta.»
»Men edert bekymmer kasten på honom.»

"Låten mig hava omsorgen om mina barn och mina händers verk!"

Vem bryr sig om den simpla packlådan, om den innehåller 
glänsande juveler? Förklädda välsignelser äro vanligen av 
oskattbart värde. 
Öppna din »jullåda». Det kan ligga stora välsignelser även i 
den fattiga änkans mjölskäppa. Som en synnerlig belöning 
lovar Herren sina utvalda det mörka djupets skatter. (Jes. 
45:3.) Herre, öppna våra ögon, att vi må se!

En ful blomma kan vara »söt» och rik på honung, men endast 
bien söka upp henne. Han skall mätta sina barn med honung 
utur klippan, och stenhårda prövningar skola giva vatten. 
»Ty han förvandlar klippan till en sjö, hårda stenen till 
en vattenkälla.» Ps. 114:8. Klaga ej på omständigheterna, 
utan bed Gud om en blick på de brinnande hästarna. Slå med 
bönens stav på varje prövning. Du skall än en gång få sjunga
denna sång: Spring upp, du brunn!

Väl kan det kännas torrt ibland, och själen klagar: »Min 
tunga försmäktar av brist på vatten». Men om bäcken torkar 
ut, gå vi från vatten till olja. Då mannat upphör, äta vi 
av landets säd. Då Herren vill framkalla övernaturligt liv,
blåser han först på det mänskliga, så att det förvissnar. 
Han strör omkring de döda benen, innan han fogar dem 
tillsammans; han låter dem torka i solens hetta, innan 
Hesekiel (Guds kraft) profeterar över dem: »I torra ben, 
hören Herrens ord.»

Då Abraham blivit »överårig» och Sara »halvdöd», frambringas
det liv, som beströr nattens himmel med otaliga stjärnor. 
Hebr. 11:11, 12. »Ack, den som bara kunde tro på Gud!» Vad!
Kan du verkligen icke tro på Gud? Har du någon anledning 
att tvivla på honom? »Visserligen icke, men — om jag hade 
Abrahams tro!» Du har Abrahams Gud, och det är bra mycket 
bättre. Tro och lyd honom, och du skall sluta dina dagar 
som en furste.

Så lita på Jesus allena. »Den Högste har du gjort till din 
boning.» Där är du trygg, där har du nog även under »skottår».


Guds blickar genomskåda mörka natten 
Och finna över allt en banad stig. 
Han för sitt folk igenom eld och vatten. 
Dit han för dem vill uppenbara sig. 
Ty redan innan han en prövning sänder, 
Han har dess utgång uti sina händer.


*



Lockad ut i öknen.Ur Trons Segrar för 1897.

(Upptecknat efter en serie föredrag i Malmö av E. G—n.).


»Därför skall jag locka henne och 
föra henne i öknen och tala till 
hennes hjärta.» Hos. 2:14.



Förgäves sökte en vallgosse med hugg och slag driva in fåren,
tills en man, som var erfaren på hjärtats område, bar in 
ett av de små lammen. Och fåren rusade in efter honom.

På liknande sätt har Herren dragit många till sig genom en 
väns död, en missräkning, ett sjukdomsfall och understundom
genom vad vi skulle vilja kalla en olyckshändelse. »Jag har
icke haft någon ro, sedan min gosse drunknade», sade en 
förkrossad moder till mig häromdagen. Den gode Herden hade 
burit in lammet för att locka modern till sig. Och många 
hava i likhet med denna moder lämnat sina hjärtan åt Herren
först då, när de blivit krossade genom någon sorg.

Israel, hade övergivit Herren och vänt sig till Baal. Deras
längtande hjärtan hade omfattat de tjusande föremål, vilka,
långt ifrån att motsvara deras behov, drogo dem allt längre
och längre bort från möjligheten att vinna sann hjärtefrid.
I den blinda jakten efter lyckan offrades dyrbara 

liv, som Herren velat stärka, och hans hjärta rördes av 
deltagande för sitt folk. Han sände bud genom sina tjänare,
profeterna, men de hörde ingen röst och emottogo ingen 
varning. Då sade Herren: »Jag skall stänga hennes väg med 
törnen och mura en mur för henne, att hon ej finner sina 
stigar, och hon skall löpa efter sina älskare och icke få 
dem fatt och söka dem och icke finna dem; och då skall hon 
säga: Jag vill gå tillbaka till min förste man, ty bättre 
var mig då än nu.» (Hos. 2:6, 7.)

1:o. Din öken. Med ett löftesrikt liv framför dig och 
förutsättningar för att vinna framgång har du gjort upp 
stora planer och är viss på din sak. Eller tjusas du av 
världen och dess lustar och vinner ett föremål, som gör 
Herren allt mindre för ditt hjärta. Herrens Ande varnar ömt
och manar till uppgivande av allt; men du löper efter dina 
»älskare» och väntar att druvan på ditt vinträd skall mogna.
Du sjunger, du fröjdas, du ler, och världen ler emot dig.

Men helt oförmodat stänges din väg med
törnen, och sårad av felslagna förhoppningar och
besviken på allt ser du framtiden mörk. Liksom profeten 
klagar du: »Han har omgivit mig med galla och nöd, han har 
förvridit mina gångstigar och tillspärrat min väg med huggen
sten».

»Jag skall taga tillbaka mitt korn, när tid bliver, och min
must, när stunden kommer, och förhålla min ull och mitt lm,
varmed hon skyler sin blygd. Och jag skall blotta hennes 
skam för hennes älskares ögon, och ingen skall rycka henne 
ur min hand. Och jag skall göra slut på all hennes fröjd
— och förstöra hennes vinstock o. s. v. 


(v. 9—11), därför att hon gick efter sina älskare och glömde mig»,
v. 13.

Din öken torde vara någon missräkning, en förlust, en 
sjuksäng, fattigdom, motgångar; eller är det någon Ahitofel,
som förråder dig och lämnar dig till spillo under allmänhetens
dom; kanske du blir misskänd av dina egna och dömd såsom en
brottsling, änskönt du har vittnesbörd av Gud; eller tog 
Herren bort en dyr make eller din ungdomsbrud, och du känner
dig så ensam i världen, att du knappast kan leva. Förgäves
ropar du efter en vän, som övergav dig, och gråter som en 
förskjuten, Jes. 54:6, 7, krossad genom »olycklig kärlek.»

Det finnes även Guds barn, som, trots Andens maning att 
helga sina liv åt Herren, gått egna vägar och sålunda flytt
undan Herrens ansikte men komma igen från lidandets djup 
med ångerfulla hjärtan. Stunden synes öde, och tårar skymma
utsikten, då själen har kommit igen från sin »utländska 
resa», och en sjunkande värld ropar: »Stå upp, åkalla din 
Gud!» (Jon. 1.) Återigen fanns det mången Elia kvar i öknen,
klagande under ginsterbusken: »Tag mitt liv, jag är icke 
bättre än mina fäder». (1 Kon. 18.) Att se sitt verk förfelat,
sedan det har stått i full blomstring, är nedslående för en
Guds man. Även på missionens område kan det bliva en öken.

Min älskade! Om Herren tager dig avsides i en bråd tid, 
eller han för dig genom någon mörk dal, där din själ gripes
av outsäglig ångest, anse ej den tid förfelad, som åtgår 
till din fostran i den ensliga öknen, som Herren valt för 
dig. Om du ej kan förstå hans väger, tro på hans 
nådefulla avsikter, och följ Andens dragande emot


öknen. Att du ej kan förstå Herrens vägar, bör vara en tröst
för dig, då »Herrens vägar äro så mycket högre än dina vägar,
som himmelen är högre än jorden.» (Jes. 55:9.) Dina 
beräkningar äro ett barns tankar, hans eviga uppsåt är
en konungs tankar, en älskande faders väl genomtänkta plan.
»Vänd åter till den Allsmäktige !»

Är du sårad av törnehäcken, ropa till Gud! Låt muren lyfta 
din blick mot höjden. När du ej kan gå framåt, gör dessa 
hinder till själens himlastege, och stig uppåt. Vad du än 
kan förlora, och hur än blomman vissnar här, är himmelen 
där ovan lika hög, och det finns en väg beredd av Gud till 
ett liv utan missräkningar för dem som lyda Guds Ande.

2:o. Molnskyn höjer sig. Det är med våra sorger såsom med 
molnen, vilka uppstiga på himmelen: på avstånd synas de 
svarta, men svävande över oss äro de knappast grå. En artist
målade en tavla. Dag efter dag satt han med penseln över 
duken; men då tavlan var färdig, såg man bara ett moln. Vad
kunde artistens mening vara med molnet? Vid närmare påseende
kunde man urskilja ett och annat föremål i detsamma. Åskådarnas
ansikten lyste av glädje och överraskning, och allt högre 
steg deras beundran, ju längre de dröjde inför denna konstens
triumf. Molnet var en sky av änglar. Så är det ock med dina
sorger, de äro en sky av änglar.

Guds nåd är inmängd i allt. Den som har blivit förrådd av 
sina egna och sårad i sina vänners hus, skördar välsignelse
genom sin Ahitofel. Kasta din börda på Herren; han skall 
uppehålla dig, och han skall aldrig tillstädja, att den 

rättfärdige vacklar. (Ps. 55.) Smärtsamma förluster bliva glädjens
fullhet, sjukdomen kroppens hälsa, ensamheten blir själens 
Patmos, där evighetens värld fyller den öde stranden med 
hoppets änglar. Lidandets mörker skall driva din själ närmare
Gud, nattens allvarliga tystnad gör själens flykt på 
himlastegen så mycket mera majestätisk. Akors dal blir 
hoppets port, då Isarel vänder om till sin Gud. (Hos. 2:15.) 
Sorgliga minnen uppväckas genom åsynen av ett stenrös,
varunder någon Akan ligger begraven (Jos. 7:26), men våra 
misstag bliva utgångspunkter för nya heliga beslut.

Såsom läraren under min skoltid brukade ställa upp en gammal
nätt ordtabell i fönstret, då han såg, att den yttre världen
skingrade vår uppmärksamhet, så fäller Herren ned gardiner 
för våra utsikter, på det att vi må höra hans röst. Hans 
kärlek är så brinnande, att han hellre slår av ett ben på 
sina får, än han ser dem rusa i bråddjupet. »Och det är 
bättre att ingå i livet halt än att hava båda fötterna och 
kastas till helvetets eld.» (Mark. 9.) Och löpa vi ej fara 
att förlora våra själar, men tjusas av världen eller intagas
av framgångar i missionsarbetet, ställer han upp den gamla
nötta ordtabellen, görande vårt liv enformigt, på det att 
vi må glädjas i honom allena och lära av Mästaren.

Lidande Guds barn! Knorra ej, då han för dig förbi Elims 
källor ut i den brännheta öknen, där du måste leva av dagens
manna och söka skydd i skuggan av hans eld- och molnstod. 
Detta är vägen till ditt Kanaan, och medveten om att lsraels
klippa, följer dig, må du aldrig låta vilddjurens rytande 
avskräcka dig; utan vila som barn vid hans hjärta, högtidligen
bekännande vid 
varje steg framåt: »Jag tror p å den helige Ande!» Kasta
dig, så tung du är, på den, som sade: »kom»! och stöd dig 
emot hans egen försäkran: »Jag vill visa dig.» (Apg. 7:3; 
1 Mos. 12:1.) Så länge vi bära adamsnaturen, synes öknen 
vara mer tjänlig för odling av barnatro och gemenskap med 
Gud än glädjens paradis. Ty likasom örnen genomborras av 
jägarens kula, medan han njuter av havet nedanför sitt höga
näste, så har mången kristen tagit skada till sin själ under
medgångens dagar.

Tiden härefter är kort. Snart kommer himmelsfärden. Luta 
dig under sorgens tider mot vännen, som aldrig sviker. Ingen
annan än Jesus kan tillfredsställa dig. Gemenskapen med Guds
Son är långt mer än hela världens behag. Jesus är allt, och
allt är intet utan honom. Ett öppet öra för hans röst, ett 
nära umgänge med honom gör din ensamma väg till ett av 
himmelens frid omstrålat triumftåg. Vilket högt och heligt 
sällskap hade icke en John Bunyan under sin tolvåriga vistelse
i den mörka fängelsehålan i Bedford genom de tankar, som 
finnas bevarade åt oss i »Kristens resa»! Vilken förlust 
det skulle ha varit för Guds församling, om icke Johannes 
fått nedskriva sin uppenbarelse i ensliga stunder på ön 
Patmos!

Min dyre vän! Hav tröst! Du skall få dina vingårdar igen. 
Molnet är en sky av änglar. I denna sorgens öken har jag 
sett mången ensam själ gråta sig till sömns vid någon sten,
där ingen vän torkade tåren. Men drömmen vart full av änglar,
och själen uppvaknade genomträngd av Guds närvaro och stod 
upp för att helga sig åt Herren. Din arma själ, ditt sargade
hjärta skall finna ro i hans förbund. Du har ej kommit till 

denna öken av sorg och missräkningar för att 
dö (2 Mos. 16), utan för att höra till dess du 
är såsom förklarad (2 Mos. 34:29; 16:10) och 
en tvivlande värld ser ditt ansikte likasom en 
ängels (Apg. 6:15). Där skall »jag tala — hon 
sjunga. Hos. 2.

*




