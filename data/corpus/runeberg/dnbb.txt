<img>>Den
Nyttige Bilderboken
eller
Vandringen genom Verkstäderna
<i>med 36 kolorerade plancher.</i>

STOCKHOLM
på J.C. Hedboms & C:s förlag.</img>

<img>Den
Nyttige Bilderboken
eller
Vandringen genom Verkstäderna
<i>med 36 kolorerade plancher.</i>

STOCKHOLM
på J.C. Hedboms & C:s förlag.</img>

<chapter name="Inledning">
Herr Dahl, en förmögen handlande i Stockholm, var lycklig make och
fader. Trenne barn, två gossar och en flicka, skänkte hans lefnad glädje
och fröjd. Det var hans högsta sällhet att om aftnarne, efter dagens
bestyr, sitta vid sin fromma hustrus sida och betrakta de ungas
oskyldiga lekar, och i barnens hjertan inplanta vänliga lärdomar. Också
hyste de små en innerlig tillgifvenhet för den gode fadren och hvarje
gång han inträdde i deras lilla kammare emottogo de honom med
högt jubel.

Den äldre af gossarne, Henrik, var omkring åtta, och hans broder 
Albert sju år gammal. Flickan, den yngsta i familjen, hade endast
hunnit det femte året. Hennes namn var Hildegard.

Den kärlek fadren så innerligt skänkte dem förtjenade de äfven,
ty mera lydiga och läregiriga barn finner man svårligen.

En mörk och kall Novemberafton suto de små, muntra och glada
som vanligt, framför den sprakande brasan.

Henrik, som var en mycket ordentlig gosse, hade lagt sina och
syskonens leksaker framför sig på ett litet bord och var ifrigt sysselsatt
att, så väl han kunde, laga det som gått sönder och blifvit bristfälligt.

Lilla Hildegard betraktade med stora ögon sin broders skicklighet, 
och slog gladt tillsammans sina händer då han lyckats att nätt
limma ihop en brusten leksak, och sedan med färger ur den granna
färglådan, en julgåfva från deras älskade moder, målade och återställde
den i sitt fordna skick. Han var just nu fördjupad i det svåra
göromålet att hopsätta en vattentunna, hvilken tillhörde broder Albert,
och som genom ett olyckligt fall mot golfvet fått de flesta af sina band
söndersprungna.

Men detta arbete ville ej riktigt lyckas för Henrik och gång efter
annan såg han sin möda fruktlöst förspild.



»Nej!» sade han slutligen knotande, »nej! Albert, det här går
aldrig bra. Vi måste bedja pappa att han låter snickaren laga din
vattentunna, det är hans yrke och han måste således förstå det bättre.»

»Snickarens yrke,» anmärkte fadren, som under tiden inkommit,
småskrattande åt den unge talaren. »Snickarens yrke är ej att laga
tunnor, det tillhör tunnbindaren.»

»Ack! så roligt att du kom, pappa,» ropade barnen, och Henrik
beredde sig att lägga de framtagna leksakerna på deras vanliga plats.

»Nu berättar du visst något för oss,» sade Albert med
bedjande röst.

»Ja, ja!» ropade lilla Hildegard, hoppande af glädje. »En saga.
– En saga!»

»Historier och sagor», sade fadren betänksamt, »sådana kunna
nog vara bra och undervisande, men i afton vill jag underhålla eder
med något annat.» Vid dessa ord tog han ur sin bröstficka några
kolorerade taflor och lade dem framför sig.

»Taflor! Taflor!» jublade Hildegard och hennes blåa ögon strålade 
med dubbel glans.

»Och hvad föreställa de?» frågade Albert nyfiket.

»Sätten er omkring mig så skolen J få se,» svarade fadren.

»Åh!» sade Henrik, med ett uttryck af bedragen förhoppning:
»det der är ju intet nöjsamt. – Smeder och slagtare behöfver man ej
rita af! Hvem vet ej huru de se ut och hvad de göra?» – 

»Menar du det?» återtog fadren. »Ditt yttrande nyss, då du ville
skicka Alberts vattentunna till snickaren, bevisar att du ej har reda
på skillnaden emellan handtverken. Och om du också vet namnet på
en del yrken, är det mer än säkert att du ej har reda på huru de
bedrifvas och hvilka verktyg man dertill begagnar. Jag vill derför gifva
er några upplysningar derom. Dessa taflor som jag visat eder skola
göra min framställning klarare och tydligare. Hafven J lust?»

»Gerna!» ropade barnen och Herr Dahl började.

</chapter>


<table>
<td c><img><b><big>Bagare.</big></b></img><td c><img><b><big>Målare.</big></b></img>
<td c><img><b><big>Slagtare.</big></b></img><td c><img><b><big>Murare.</big></b></img>
</table>
<chapter name="Bagaren">
<img c id="5142"></img>
<h2>Bagaren</h2>
är en handtverkare, som är berättigad att baka och försälja allehanda 
slags bröd. Redan i Abrahams tid talas om bagare, derför är detta 
yrke mycket gammalt.

Bagaren begagnar <i>mjöl</i>, <i>jäst</i>, <i>salt</i> och <i>vatten</i> samt, till vissa 
brödsorter, <i>mjölk</i>, <i>smör</i>, <i>ägg</i> och åtskilliga kryddor. De redskap, han 
behöfver till bedrifvande af sitt yrke, äro: <i>bakugn</i>, (som är murad af 
tegel och kalk), <i>ved</i>, <i>brödspadar</i>, <i>bakbräde</i>, <i>baktråg</i>, <i>kräckla</i>, <i>ugnsopare</i> 
eller <i>viska</i>, <i>såll</i>, <i>brödform</i>, <i>brödnagg</i>, <i>borstar</i> o. s. v.

Bagaren tillrörer degen i baktråget, knådar den med händerna, och 
när den är väl arbetad och fått tillräckligt jäsa, gör han bröd deraf af 
åtskillig form och storlek. När ugnen är eldad, elden uttagen medelst 
kräcklan och ugnen utsopad medelst viskan, skjuter han in brödet på 
spaden, slår igen ugnsluckan och låter det vara derinne tills det är 
behörigen gräddadt, hvartill små bröd fordra en half, men stora en à 
två timmar.
</chapter>

<chapter name="Målaren">
<img c id="5153"></img>
<h2>Målaren</h2>
är en artist eller konstnär, som medelst pensel och färger afbildar 
åtskilliga föremål ur naturen och fantasien. Målarekonsten är mycket 
gammal och har sitt ursprung från Grekland.

Man indelar den i <i>vattenmålning</i>, <i>oljemålning</i>, <i>freskomålning</i> 
(målning på våt kalk), <i>pastellmålning</i> etc, hvarvid Målaren betjenar sig af 
vatten- eller oljefärger.

Målaren har, vid oljemålning, den grundade <i>duken</i> på ett <i>staffli</i>,
framför hvilket han sitter eller står; i venstra handen håller han, utom 
<i>paletten</i>, hvarpå färgernaäro upplagda, <i>målarstafven</i>, för att dermed 
gifva stöd åt den högra, och målar de utkastade bilderna med <i>penseln</i>.

De berömdaste målare i gamla tider voro, hos Grekerna: <i>Xeuxis</i>, 
<i>Parrhasius</i>, <i>Apelles</i> och <i>Protogenes</i>. I nyare tider har isynnerhet 
Italien alstrat berömda konstnärer, såsom: <i>Michael Angelo</i>, <i>Paul 
Veronese</i>, <i>Titian</i>, <i>Raphael</i>, <i>Tintoretti</i>, <i>Caracci</i>, hvilken sednare var utmärkt 
i freskomåleri.

I Tyskland hafva <i>Albrekt Dürer</i>, <i>Holbein</i> och <i>Kranach</i> förvärfvat 
sig stort rykte.

Nederländska Skolan utmärker sig genom <i>Rubens</i>, <i>Rembrand</i>, <i>van 
Dyk</i> och <i>Lucas van Leyden</i>.

Berömde Svenske målare äro: <i>Ehrenstrahl</i>, <i>Hörberg</i>, <i>Laureus</i>, 
<i>Wickenberg</i>, <i>Fahlcrantz</i>, <i>Westin</i>. 
</chapter>
<chapter name="Slagtaren">
<img c id="5161"></img>
<h2>Slagtaren</h2>
slagtar tam och gödd boskap, hvilket sker dels i allmänna slagtarhuset,
dels hemma hos honom. Den större boskapen, t. e. oxar, slås först
för pannan med yxhammaren, hvarpå de sedan stickas i halsen, på det bloden må
afrinna; de smärre, såsom kalfvar, får etc, stickas gemenligen
genast.

Sedan kreaturet är slagtadt, afflås huden, inelfvorna, den såkallade
<i>räntan</i>, uttagas och kroppen upphänges, hvarefter den sönderhugges i
större eller mindre delar och försäljes.

Den egentliga Slagtaren befattar sig i allmänhet icke med
svinslagt. Svinet, hvars kött allmännast kallas <i>fläsk</i>, skållas och rakas
sedan det blifvit slagtadt.

Slagtarens redskap äro: <i>yxa</i> eller <i>bila</i>, <i>knif</i>, <i>brynstål</i> etc.

Såväl af det slagtade kreaturets kött och talg eller ister som af räntan göres
allehanda slags korf; af svinet får man särskildt <i>skinkor</i>,
hvilka insaltas rå och derefter rökas.
</chapter>

<chapter name="Muraren">
<img  id="5162" c></img>
<h2>Muraren</h2>
uppför <i>murar</i>, <i>hvalf,</i> <i>ugnar</i> o. s. v. af <i>tegel</i> eller annan <i>sten</i>. Till
bindningsämne behöfver han <i>kalk</i> och <i>sand</i>, hvaraf <i>murbruk</i> beredes,
äfvensom <i>lera</i>; hans förnämsta verktyg är <i>murslefven</i>.
</chapter>

<chapter name="Stenhuggaren">
<h2>Stenhuggaren</h2>
gifver medelst huggning åtskilliga stenarter, såsom granit (gråsten),
marmor, sandsten o. s. v., den form, man önskar. Hans verktyg äro:
<i>cirkel</i>, <i>vinkelmått</i>, <i>lodbräde</i>, <i>riktsnöre</i>, <i>huggjern</i>, <i>mejslar</i>, <i>hammare</i> m.m.
</chapter>

<chapter name="Bildhuggare">
<img  id="5163" c></img>
<h2>Bildhuggare</h2>
kallas den konstnär, som af trä och åtskilliga stenarter, såsom:
marmor, alabaster och sandsten, efter konstens reglor hugger bilder,
statyer etc. De skönaste arbeten förfärdigas af sten sedan Bildhuggaren
förut af ler, gips eller vax format en modell, hvarefter han rättar sitt
arbete. Hans förnämsta verktyg äro <i>mejslar</i> af åtskilliga slag, <i>hammare</i>,
<i>klubba</i>, <i>raspar</i>, <i>borrar</i> etc.

För mer än tvåtusen år tillbaka funnos i Grekland de berömdaste bildhuggare,
såsom: <i>Phidias, Praxiteles</i>. Nyare tiders utmärkta
konstnärer i denna väg äro, i Italien: <i>Mich. Angelo, Bandinelli, Bernini, Canova;</i>
i Frankrike: <i>Girardon, Savassin;</i> i Tyskland: <i>Dannecker,
Schwanlhaler;</i> i Danmark: <i>Thorwaldsen</i>, och i Sverige: <i>Sergel,
Fogelberg, Byström</i>.
</chapter>

<table>
<td c><img><b><big>Bildhuggare.</big></b></img><td c><img><b><big>Vagnmakare.</big></b></img>
<td c><img><b><big>Glasmästare.</big></b></img><td c><img><b><big>Bryggare.</big></b></img>
</table>
<chapter name="Vagnmakaren">
<img c id="5164"></img>
<h2>Vagnmakaren</h2>
förfärdigar af trä vagnar, kärror, skrindor, slädar o. s. v. Vagnshjulen
bestå af naf, ekrar och lötar. Sedan vagnmakaren förfärdigat hela
vagnen, som består af <i>ställning</i> och <i>korg, beslås</i> den af smeden, beklädes
och stoppas af sadelmakaren samt målas af målaren.

Vagnmakarens verktyg bestå i <i>bilor</i>, <i>sågar</i>, <i>hyflar,</i> <i>borrar</i>,
<i>huggjern</i> m. m.
</chapter>

<chapter name="Glasmästarens">
<img c id="5165"></img>
<h2>Glasmästarens</h2>
yrke är att innefatta glasskifvor . Han beböfver härtill en <i>diamant</i>,
hvarmed han skär glaset, <i>lineal,</i> <i>tumstock</i>, <i>kittknif,</i> <i>hammare</i>, <i>stift</i> etc.

Glaset beredes i glashyttorna, med eldens tillhjelp, af aska,
pottaska, kiselsten, sand, borax, salpeter, gips, koksalt etc. Det bästa är
det Venetianska, Engelska, Franska, dernäst det Böhmiska.
</chapter>

<chapter name="Bryggaren">
<img c id="5166"></img>
<h2>Bryggaren</h2>
bereder af <i>malt</i>, <i>humla</i> och <i>vatten</i> en dryck, som kallas <i>öl</i>, eller, i
svagare skick, <i>dricka</i> eller <i>svagdricka</i>. Det är en mycket gammal
uppfinning, och någre vilja till och med gifva den gamle Egyptiske
Konungen Osiris hedern af uppfinningen. Svenskarne tycka i allmänhet
mycket om denna dryck.

Det brygges gemenligast af <i>korn</i>, men äfven af <i>hvete,</i> till och med
<i>hafre,</i> sedan af spannmålen först <i>malt</i> blifvit beredt. Sedan det
sistnämnda blifvit blött, låter man det något torka, på det det må börja
gro, hvarpå det bringas på torklafven för att ännu mer torka.

Sedan maltet blifvit grofmalet, kommer det i <i>mäsk-karet </i>och
<i>mäskas</i>, hvarpå det kokas i <i>bryggkitleln</i>. Den vätska, som derigenom
erhålles, kallas <i>vört</i>, hvilken sedermera kokas med <i>humla</i>. Nu
kommer den, med humla försatta vörten, i <i>kylfatet</i>, der den får vara tills
den kallnat.

Sedan vätskan derpå blifvit bragt i stora kar, bringar man
densamma i jäsning medelst <i>jäst</i>, hvarpå ölet är färdigt. Genom sednare
utspädning med vatten, i mer eller mindre mån, erhålles såkalladt
<i>svagöl</i> och <i>svagdricka</i>.

När ölet är väl brygdt och förvaras i en god källare, bäst
<i>iskällare</i>, håller det sig länge. En egen sort öl är den såkallade <i>portern</i>,
en Engelsk uppfinning, som sedermera blifvit eftergjord i Sverge, der
denna dryck äfven är mycket i bruk.
</chapter>

<chapter name="Tunnbindaren">
<img c id="5167"></img>
<h2>Tunnbindaren</h2>
förfärdigar af <i>laggar</i>, som utvändigt sammanhållas af <i>band</i>, allahanda
slags träkärl, såsom: <i>fat</i>, <i>ankare</i>, <i>byttor</i>, <i>såar</i>, <i>ämbar</i> o. s. v.

Till redskap behöfver han en <i>fogbänk</i>, hvarvid han tillyxar och
hyflar virket, <i>handbila</i>, <i>bandknif,</i> <i>klubba</i>, <i>hammare</i>, <i>tänger</i>, <i>borrar</i> m. m.
</chapter>

<chapter name="Borstbindaren">
<img c id="5132"></img>
<h2>Borstbindaren</h2>
förfärdigar af <i>svinborst</i>, <i>get-</i> och andra <i>djurhår</i>, <i>borstar</i> af olika
storlek och form, penslar m. m.

Borsten eller håret insättes i små knippor i en träskifva af den
skapnad och storlek, som <i>Borsten</i> skall erhålla, och fästes med hett
beck eller messingstråd, hvarefter den skäres jemn på <i>blyplåten</i> med
huggknifven.

Verktygen bestå vidare af <i>skrufstäd</i>, <i>sylar</i>, <i>borrar</i> o. s. v.,
äfvensom en <i>skärbänk</i>.
</chapter>

<chapter name="Sejlaren eller Repslagaren">
<img c id="5133"></img>
<h2>Sejlaren eller Repslagaren</h2>
förfärdigar af <i>hampa</i> och <i>lin rep</i>, <i>snören</i> o. s. v., och platsen, der han arbetar, kallas <i>repslagarbana</i>.

Hampan eller linet <i>häcklas</i> först och spinnes sedan medelst ett hjul,
som har 2, 3 eller flere hakar, till 2-, 3-, 4-, ja ända till 16-tvinnade
linor eller snören, af den groflek och styrka, som ändamålet, hvartill
de skola användas, kräfver.
</chapter>

<chapter name="Kammakaren">
<img c id="5134"></img>
<h2>Kammakaren</h2>
gör af <i>horn</i>, <i>elfenben</i>, <i>sköldpaddskal</i> m. m. åtskilliga slags <i>kammar</i>.

Sedan hornet blifvit pressadt och skuret i den form, kammen skall
hafva, sättes denne i <i>skrufstädet</i> och färdigarbetas medelst dertill
tjenliga <i>filar</i> och <i>sågar</i>.

Hornet kan äfven genom <i>betsning</i> erhålla utseende af sköldpadd.
</chapter>

<chapter name="Boktryckarens">
<img c id="5135"></img>
<h2>Boktryckarens</h2>
yrke är att trycka böcker etc. Han arbetar såsom <i>sättare</i> eller <i>tryckare</i>.

Sättaren ställer sig framför <i>stilkasten</i>, hvari ett stort antal af
hvarje bokstaf ligger i sitt särskilda fack, sätter <i>manuskriptet</i>, som skall
sättas, i <i>tenakeln</i>, hvilken är af trä, tar <i>vinkelhaken</i>, som är af
messing, jern eller trä och tjenar till, att den ena raden blir lika lång som
den andra, i venstra handen och sätter med den högra den ena
bokstafven efter den andra i nämde vinkelhake, tills de utgöra en full rad,
och börjar då på nytt nedanför denna. När vinkelhaken sålunda är
full med sådane rader, flyttar han dem i <i>skeppet</i>, och fortfar så tills
<i>kolumnen</i> eller <i>sidan</i> är full, hvarpå han ombinder denna med ett snöre
och skjuter den på sitt behöriga ställe på sättbrädet. När så många
kolumner äro utskjutna, att arket är fullt, omgifver han dem med <i>steg</i>,
som bestå i träslåar, borttager snörena och kilar det hela fast i en 
<table>
<td c><img><b><big>Tunnbindare.</big></b></img><td c><img><b><big>Borstbindare.</big></b></img>
<td c><img><b><big>Repslagare.</big></b></img><td c><img><b><big>Kammakare.</big></b></img>
</table>


<table>
<td c><img><b><big>Boktryckare.</big></b></img><td c><img><b><big>Timmermän.</big></b></img>
<td c><img><b><big>Taktäckare.</big></b></img><td c><img><b><big>Hofslagare.</big></b></img>
</table>
jernram, som sedan af tryckaren lyftes i <i>pressen</i>, hvarest den erhåller
<i>färg</i> (<i>trycksvärta</i>) förmedelst <i>valsen</i>, hvareftera först <i>korrekturet</i>
afdrages. När nu begge sidorna af ett ark, <i>skön-</i> och <i>mot-trycket</i>, blifvit
afdragna, genomses detta af <i>korrektorn</i>, som utmärker de deri befintliga
felen i randen; derefter upptager sättaren, medelst <i>ålen</i> (en rak syl) de
oriktiga bokstäfverna eller orden och insätter rätta i stället; och när
till slut <i>reviderarket</i> är aftryckt, på det man måtte kunna se, om allt,
som var anmärkt i korrekturet, blifvit rättadt, så börjas tryckningen.
De tryckta arken upphängas på streck, torkas och läggas på
hvarandra i högar.

Den brukade formen aftvättas sedan medelst skarp lut och en
borste på vaskbrädet och stilarne lossas från stegen, hvarpå
bokstäfverna af sättaren <i>afläggas</i>, d. v. s. läggas tillbaka i sina fack i kasten.

De olika stilsorter, hvaraf Boktryckaren betjenar sig, kallas <i>missal</i>,
<i>sekunda</i>, <i>cicero<(i>, <i>korpus</i>, <i>petit</i> (hvilka trenne sistnämda äro antingen
<i>fraktur</i> eller <i>antiqva</i>, Svensk eller Latinsk stil) etc. etc. Formaten äro
<i>folio</i>, <i>qvart</i>, <i>oktav</i>, <i>duodes</i> o. s. v.

Boktryckarkonsten uppfanns af <i>Johan Guttenberg</i>, en Tysk, i 15:de
seklet, och blef sedermera af andra förbättrad.

I nyare tider försökte <i>Didot</i> i Paris att trycka med <i>stereotyper</i>, d.
v. s. sammangjutna bokstäfver. Sådane böcker hafva företrädet framför
de på vanligt sätt tryckta, emedan de äro felfriare och billigare.
</chapter>

<chapter name="Timmermannen">
<img c id="5136"></img>
<h2>Timmermannen</h2>
arbetar <i>trävirke</i>, för att deraf bygga hus, fartyg m. m. Trädet fälles
i skogen, hvarpå det med <i>bilan</i> hugges till bjelke o. s. v.
Timmermannens verktyg äro, utom det nyssnämnda, <i>handyxa</i>, <i>såg</i>, <i>hyfvel</i>,
<i>borr</i>, <i>vattenpass</i>, <i>vinkelmått</i>, <i>tumstock</i>, <i>mätsnöre</i> o. s. v.
</chapter>

<chapter name="Tak- eller Skiffer-Täckaren">
<img c id="5137"></img>
<h2>Tak- eller Skiffer-Täckaren</h2>

En handtverkare, som täcker ett tak med tegel, för att skydda det
mot regn och stormar. På de ställen, der man begagnar skiffer i
stället för tegel, kallas sådane handtverkare skiffer-täckare. 

Skiffern uppgräfves, tillredes, sorteras: i fot-, tak-, ränn- och
vattenstenar. En sådan handtverkares verktyg bestå af en <i>hammare</i>, en
<i>hållhake</i>, <i>tåg</i>, <i>stege</i>, <i>murslef</i> och <i>kalk-ämbar</i>.
</chapter>

<chapter name="Hofsmeden">
<img c id="5138"></img>
<h2>Hofsmeden</h2>

Denne handtverkare sysselsätter sig med att sko hästar, samt att
beslå vagnar, kärror, plogar etc; att förfärdiga yxor, hammare etc.
Han har i sin verkstad ässja och städ. I ässjan glödgas jerne med
kol och gifves på städet den form det skall hafva.

Då man skor hästar måste man vara mycket uppmärksam att de
ej sömstickas. En hofsmed måste äfven känna hästläkarekonsten.

Hans verktyg äro flere slags större och mindre <i>hammare</i>, <i>tänger</i>,
<i>skrufklåfvar</i>, <i>filar</i>, <i>raspar</i>, <i>spikjern</i> etc.
</chapter>

<chapter name="Färgaren">
<img c id="5139"></img>
<h2>Färgarens</h2>
yrke består i att gifva ull, garn och tyger af alla slag den färg, som
åstundas.

Färgaren antager blott fem hufvudfärger, af hvilka han genom
blandning frambringar de öfriga. Den äkta blå färgen erhåller han af
<i>indigo</i> eller <i>vejde;</i> den oäkta af <i>campescheträ</i>. Den äkta röda fås af
<i>cochenille</i>, den medelmåttiga af <i>krapp</i> och andra ämnen, och den oäkta
af <i>bresilja</i> och <i>safflor</i>. Genom blandning af blått och rödt uppkommer
violett. En gul färg gifva isynnerhet Orlean, Qvercitronbark och Vau.
Gult och blått gifva en grön färg.

Brunt färgas med <i>valnötskal</i>, <i>valnötsrot</i>, <i>albark</i>, <i>sumack</i>, <i>sandel</i>.
Med <i>galläpplen</i>, <i>sumack</i> och en tillsats af <i>kopparvitriol</i> och <i>vinsten</i>
beredes den svarta färgen.

För att färga ospunnen ull, lägger man den, då färgen är tillredd,
i <i>kypen</i> (färgkitteln) och rör flitigt om med en käpp. Häri får den
ligga längre eller kortare tid, alltefter som färgen skall bli mörkare
eller ljusare. Derpå upptages den, kastas på en bår, som lägges öfver
kitteln, på det färgspadet må rinna af, hvarefter den sköljes i rent
vatten och torkas.

Innan ullen bringas till färgning måste den alltid förut genom
tvättning vara renad från smuts och fett.

När stora tygstycken skola färgas, ställes en härfvel öfver kypen,
förmedelst hvilken tyget hasplas in och åter upp ur färgvätskan och
hålles i en beständig rörelse deri; och när det nu fått sin behöriga
färg, slås det tillsammans och upphänges öfver en ställning, så att
vätskan kan afrinna, och sköljes sedan i sjön.
</chapter>

<chapter name="Kopparslagaren">
<img c id="5140"></img>
<h2>Kopparslagaren</h2>
förfärdigar af koppar åtskilliga slags kärl, såsom <i>brygg-</i> och
<i>bränvinspannor</i>, <i>flaskor</i>,  <i>fat</i>, <i>kaffepannor</i> och andra <i>kokkärl</i>
etc.

Han får kopparn i plåtar och arbetar den såväl kall som glödande,
och <i>förtennar</i> gemenligen sina kärl med tenn.

Kopparslagarens redskap äro: större och mindre <i>städ</i>, <i>hamrar</i>,
<i>träklubbor</i>, <i>mejslar</i>, <i>skrufstäd,</i> <i>filar</i> o. s. v.
</chapter>
<table>
<td c><img><b><big>Färgare.</big></b></img><td c><img><b><big>Kopparslagare.</big></b></img>
<td c><img><b><big>Bleckslagare.</big></b></img><td c><img><b><big>Svarfvare.</big></b></img>
</table>


<table>
<td c><img><b><big>Skräddare.</big></b></img><td c><img><b><big>Smed.</big></b></img>
<td c><img><b><big>Skomakare.</big></b></img><td c><img><b><big>Tenngjutare.</big></b></img>
</table>
<chapter name="Bleckslagaren">
<img c id="5141"></img>
<h2>Bleckslagaren</h2>
förfärdigar af jernbleck åtskilliga husgeråd och kökssaker, såsom <i>the-</i>
och <i>kaffekokare</i>, <i>ljusstakar</i>, <i>lanternor</i>, <i>trattar</i>, <i>durchslag,</i> <i>flaskor</i>,
<i>takrännor</i>, <i>ugnsrör</i> etc.

Bleckslagaren skär eller klipper först till blecket, efter cirkel och
vinkelhake, och sammanlöder sedan delarne med snällod, (som består
af 1 del bly, 1 del tenn och 2 delar vismuth); men sådane varor, som
skola utsättas för elden, såsom kokkärl etc., falsas eller naglas tillhopa.
</chapter>

<chapter name="Svarfvaren">
<img c id="5143"></img>
<h2>Svarfvaren</h2>
förfärdigar af trä, ben, horn och metall åtskilliga saker, såsom: <i>kulor</i>,
<i>käglor</i>, <i>ringar</i>, <i>knappar</i>, <i>käppknappar</i>,
<i>spinnrockshjul</i>, <i>piphufvuden,</i> <i>bräd-</i> och <i>schackspel</i>
m. m.

Han gör alla sina arbeten vid <i>svarfstolen</i>och
begagnar dertill föjande verktyg: cirkel, mejsel, borr, skärdon,
svarfjern, sticksåg, raspar, filar, tänger, hammare, med flere
andra instrumenter.

Hvarje material, hvaraf något skall svarfvas, insättes vågrätt i svarfstolen och
kringvrides medelst en trampinrättning kring sin axel, hvarunder man
medelst svarfjernet ger det den skapnad, det skall erhålla, samt
poleras då det är färdigt.
</chapter>

<chapter name="Skräddaren">
<img c id="5144"></img>
<h2>Skräddaren</h2>
förfärdigar af åtskilliga slags tyger, såsom <i>siden</i>, <i>ylle</i>
<i>(kläde)</i> o. s. v., manskläder, såsom <i>rockar</i>,
<i>vestar</i>, <i>byxor</i> etc.

Han <i>tager</i> först <i>mått, skär</i> sedan <i>till</i>
tyget efter detsamma, <i>tråcklar</i> sedan ihop de enskilda tygstyckena, <i>syr</i>
sedan klädningen färdig och pressar den.

Skräddarens verktyg bestå i <i>sax</i>, <i>pressjern,</i>
<i>nålar</i>, <i>tråd</i>, <i>fingerborg</i>
och <i>aln</i>.
</chapter>

<chapter name="Smeden">
<img c id="5145"></img>
<h2>Smeden</h2>
förfärdigar jernarbeten af allehanda slag, hvaribland äfven lås, hvilkas
förnämsta beståndsdelar äro <i>kolfven,</i> <i>fjedern,</i>
<i>vredet</i> och <i>nyckeln</i>. Smeden är antingen, alltefter som han förfärdigar finare eller
gröfre arbeten, <i>klensmed</i> eller <i>grofsmed</i>. Den sednare är tillika <i>Hofslagare</i>.

Hans verkstad är försedd med <i>ässja</i>, större och mindre <i>städ</i>,
<i>släggor</i>, <i>hammare</i>, <i>skrufstäd,</i> <i>filar</i> o. dyl.

I ässjan glödgas jernet eller stålet och gifves sedan, medelst hammaren, på städet
den form, det skall halva.
</chapter>
<chapter name="Skomakaren">
<img c id="5146"></img>
<h2>Skomakaren</h2>
förfärdigar <i>stöflor,</i> <i>skor</i>, <i>tofflor</i> etc. af åtskilliga lädersorter, såsom af
oxe, kalf, får och bock, samt äfven af tyger. Liksom Skräddaren tager
han också mått med en pappersremsa.

Stöflor eller skor åt manspersoner göras vanligen af ox<i>hud</i> eller
kalf<i>skinn</i> (i Läderhandeln kalladt <i>vaxläder</i>); fruntimmersskor och
kängor af får- eller bockskinn, eller <i>saffian</i> (färgadt skinn) eller siden-
och annat tyg.

Till stöflor tillskäras först <i>skaften</i> och <i>recefterna</i>, sedan fastsys
<i>sidofodringen</i>, <i>bindsulan</i> fästes, recefterna <i>krökas</i>, <i>lästen</i> insättes,
<i>yttersulan</i> anbringas och <i>klacken</i> pålägges, stöfveln svärtas och afputsas (<i>blankas</i>),
hvarpå den är färdig.

Skorna äro så kallade <i>rand</i>skor eller <i>vända</i> skor. Vid de sednare
lägges sulan på lästen, ofvanlädret, med köttsidan utåt, fastsys dervid,
skon tages af lästen, och nu först utvändes utsidan.

Fruntimmersskor arbetas lättare och finare.

Skomakarens verktyg bestå i <i>pryl</i>, <i>syl</i>, <i>kniptång</i>, <i>hammare</i>,
<i>spännrem</i>, <i>becktråd</i>, <i>borst</i>, <i>putsträ</i>, <i>tillskärarebräde</i>, <i>läster</i> och
<i>stöfvelblock</i> etc.
</chapter>

<chapter name="Tenngjutaren">
<img c id="5147"></img>
<h2>Tenngjutaren</h2>
förfärdigar af <i>tenn fat</i>, <i>tallrickar</i>, <i>kannor</i>, <i>skedar</i> och andra för ett
hushåll nödiga kärl.

Hans hufvudsakligaste arbete består i formarnes förfärdigande,
smältningen, gjutningen och svarfningen.

Till gjutning af tallrickar och andra kärl, som icke äro bukiga,
fordras formar af messing, bly, sten, gips eller lera, hvilka bestå af tvänne
delar; men till pjeser som äro bukiga, såsom kannor o. dyl.,
sammansättes formen af 4, ja flere delar.

När stycket är gjutet, <i>svarfvas</i> och till slut <i>poleras</i> det.

Tenngjutarens redskap bestå i <i>smältugn</i>, <i>smältdegel</i>, <i>stöpslefvar,</i>
<i>formar</i>, <i>pressar</i>, <i>städ</i>, <i>svarflåda</i>, åtskilliga <i>svarfjern</i>, <i>tänger</i>, <i>mejslar</i>,
<i>hammare</i>, <i>filar</i> etc.
</chapter>

<chapter name="Guldsmeden">
<img c id="5148"></img>
<h2>Guldsmeden,</h2>
äfven <i>Guld-</i> och <i>Silfverarbetare</i> kallad, förfärdigar af guld och silfver
åtskilliga saker, såsom: <i>fat</i>, <i>tallrickar</i>, <i>thekannor,</i> <i>skedar</i> o. dyl.; dock
sysselsätta de sig äfven med förfärdigandet af smycken af guld och
silfver samt ädelstenar, ehuru det sednare egentligen tillhör
<i>Juveleraren</i>.

<table>
<td c><img><b><big>Guldsmed.</big></b></img><td c><img><b><big>Garfvare.</big></b></img>
<td c><img><b><big>Krukmakare.</big></b></img><td c><img><b><big>Bokbindare.</big></b></img>
</table>

Guldet och silfret arbetas icke i rent tillstånd, utan uppblandadt.
Guldet uppblandas antingen med silfver eller koppar och värderas efter
<i>karater</i>; det finaste guld är 24 karat och kallas då <i>dukatguld</i>; 18
karat är det sämsta kontrollguld.

Det finaste silfret är <i>16-lödigt</i>.

Till <i>lödning</i> begagnar Guldarbetaren <i>slaglod</i>, som består af —
till guld: af dukatguld, silfver och koppar; till silfver: af silfver och
messing, — och erhålles flytande genom borax och glasgalla.

Genom <i>polering</i> gifves, efter förarbetningen, guldet och silfret en
skön glans.

En utmärkt guldsmed var Italienaren Benvenuto Cellini.
</chapter>

<chapter name="Garfvaren">
<img c id="5149"></img>
<h2>Garfvaren </h2>
bereder åtskilliga slags hudar och skinn af djur. De indelas i <i>Lo-</i>
och <i>Hvitgarfvare</i> (<i>Karduansmakare</i>). De förra betjena sig af ek- och
tallbark, som, i sitt härtill preparade skick, på Tyska kallas <i>»Lohe»;</i> deraf
deras namn.

Garfvaren inblöter de torra hudarne någon tid i vatten, upptager
dem sedan, beströr köttsidan med salt, slår ihop dem och låter dem i
detta skick ligga 8 till 12 dagar, afskafver sedan med <i>skafknifven</i> på
<i>skafbocken</i> håret, hvarpå de <i>betsas</i>, d. v. s. läggas i en inmurad kittel,
som innehåller en lut af tall- och ekbark, och sist i <i>gropen</i>, hvarest de
beströs med grofmalen bark och oftare omvändas och få ligga till lädret
är fullkomligt garfvadt, hvarpå de upptagas och förvaras till försäljning.

Detta är såkalladt <i>sulläder;</i> men Logarfvaren bereder äfven
<i>smorläder</i>, hvilket sednare tillverkas af tunna hudar.

<i>Hvit-</i> eller <i>Sämskgarfvaren</i> (<i>Karduansmakaren</i>) förarbetar skinn
af kalf, får, bock, äfvensom af rådjur, hjortar, elgar o. s. v. och gör
dem så mjuka, att kläder kunna förfärdigas deraf.

När man vill bereda det slags gula skinn, som man kallar <i>sämsk</i>,
tvättar man först de rå hudarna och lägger dem i kalk, befriar dem
sedan från håret eller ullen, och sedan de ännu engång blifvit
inkalkade och skafna med skafjernet, läggas de i stark lut, skafvas liksom
förut, strykas, tvättas och läggas i klibetsen. När de blifvit upptagna,
urvridna och valkade, samt derefter flere gånger insmorda med fisktran
och torkade, tvättas de ännu engång i luten och torkas, hvarefter de
äro färdiga.

Det <i>hvita</i> sämsket beredes på samma sätt, utom att det icke
valkas eller smörjes med fisktran, utan göres hvitt med tillhjelp af alun.
</chapter>
<chapter name="Kakelugnsmakaren">
<img c id="5150"></img>
<h2>Kakelugnsmakaren</h2>
gör af lera eller krukmakaregods kakel till ugnar äfvensom allehanda
köks- och andra käril, såsom <i>krukor</i>, <i>fat</i>, <i>tallrickar</i>, <i>pannor</i>, <i>deglar</i> m. m.

Leran knådas och stampas samt formas sedan. De formade
styckena torkas i solsken eller fria luften, blifva derefter <i>glaserade</i> och
brännas slutligen i ugnen.

Hans verktyg äro <i>skifvan</i>, <i>skenan</i>, <i>lerstampen</i>, åtskilliga slags
<i>formar</i>, <i>hammare</i>, <i>borste</i> o. s. v.
</chapter>

<chapter name="Bokbindare">
<img c id="5151"></img>
<h2>Bokbindare</h2>
kallas den handtverkare, som inbinder till böcker tryckta, skrifna eller
endast rena pappersark. Förfarandet härvid är följande: arken —
såvida de ej förut äro limmade, t. ex. skrifpapperet — <i>planeras</i>, d. v. s.
dragas genom limvatten och åter torkas, <i>falsas</i>, d. v. s. hopvikas och
strykas med en benknif, bultas med en klubba, bringas i <i>häftlådan</i>
etc. hvarefter <i>bandet</i> anbringas och boken är färdig. De vanliga
banden äro af <i>papp</i>, <i>skinn</i>, <i>pergament</i>, <i>cloth</i> (ett slags tyg) och skiljas i
<i>välska</i>, <i>halffranska</i>, h<i>elfranska</i> o. s. v.

Äfven förfärdigar Bokbindaren portföljer, fodral och andra
papparbeten.
</chapter>

<chapter name="Sadelmakaren">
<img c id="5152"></img>
<h2>Sadelmakaren</h2>
förfärdigar af läder <i>sadlar</i>, <i>selar</i>, <i>remtyg</i>, <i>tömmar</i>, <i>piskor</i>, <i>kappsäckar</i>,
<i>jagtväskor </i>m. m. samt bekläder och stoppar vagnar o. s. v.

Hans verktyg utgöras af <i>skärbräden</i>, <i>klåfve</i>, <i>knifvar,</i> <i>hammare</i>,
<i>tänger</i>, <i>sylar</i> m. m.
</chapter>
<chapter name="Väfvaren">
<img id="5154"></img>
<h2>Väfvaren</h2>
väfver tyger af allahanda slags garn. Det ges <i>ylle</i> (<i>klädes-</i>), <i>siden-</i>,
<i>bomulls-</i> och <i>linneväfvare</i>, hvilka få sin benämning efter den tygsort,
de väfva.

Deras verktyg äro hufvudsakligen <i>väfstolen</i>, <i>skärkronan</i>, <i>ramen</i>
och <i>spolrocken</i> etc. Väfstolens förnämsta delar äro åter väfskeden,
skaften, bommen, trampor, lattor, spännaren, skottspolen, borsten etc.

Väfnaden tillgår på följande sätt:

<i>Ränningen</i> upphasplas ordentligt, hvilket tillgår på det sätt, att
tjugu nystan garn läggas i en låda af tjugu rum, trådarne dragas genom
ett bräde med tjugu hål och upptagas tillsammans på en stor krona af
samma längd som det blifvande tyget, och detta förnyas så ofta som
erfordras till det sistnämdas tillämnade bredd.
<table>
<td c><img><big><b>Sadelmakare.</b></big></img><td c><img><big><b>Väfvare.</b></big></img>
<td c><img><big><b>Bundtmakare.</b></big></img><td c><img><big><b>Hattmakare.</b></big></img>
</table>



Trådarne dragas genom skeden och solfven och upplyftas och
neddragas ömsom medelst tramporna, oftast på ett ganska konstigt och
inveckladt sätt, alltefter som <i>mönstret</i> fordrar.

Mellan dessa upp- och neddragna trådar af ränningen införes
<i>inslaget</i> förmedelst spolen, som löper fram och tillbaka deremellan, och
för hvarje gång slås hårdt till med skeden.

När väfven, om denna är ofärgad af linne eller bomull, är färdig,
tages den ur stolen och antingen <i>blekes</i> eller användes oblekt.

Af fårull förfärdigas ylletyger, såsom <i>kläde</i>, <i>vadmal</i>, <i>flanell</i> etc.,
och de, som förfärdiga dem, kallas klädesfabrikanter, och deras yrke
utgör ett eget för sig. Det härtill erforderliga garnet beredes af
fabrikanten. Då väfnaden är färdig, kommer den i valken, för att <i>valkas</i>,
och <i>öfverskäres</i> sedan (en operation, hvarigenom den grofva luggen
borttages), och nu är varan färdig.

Ullens finhet bestämmer varans godhet och värde. Den finaste
ullen kommer från Spanien, dock äfven i andra länder har man sökt
förbättra ullen genom fårafvelns förädling.

Sidenväfvaren förfärdigar af <i>silke</i> åtskilliga slags tyger. Detta få
vi till största delen från Italien och Frankrike, hvarest det erhålles af
<i>silkesmasken</i>.
</chapter>

<chapter name="Bundtmakaren">
<img c id="5155"></img>
<h2>Bundtmakaren,</h2>
som äfven kallas <i>Körsnär</i>, bereder skinn af djur, på så sätt, att han
låter håret sitta qvar, men betager dem deras styfhet och gör dem
mjuka och varaktiga, så att de kunna användas till vinterplagg.

De råa skinnen insmörjas med svinister, knådas sedan i tramptunnan,
skafvas (naturligtvis på köttsidan), bestrykas med salt och vatten,
skafvas ännu engång med det trubbiga <i>skafjernet</i>, hvarefter man skrider
till hårens slätkammande.

Om det är fett på hudarna, renar han dem medelst att beströ dem
med varm sand och gips samt derpå knåda dem med varmt kli.

Genom konst kan Bundtmakaren gifva skinnen en vacker färg.
</chapter>

<chapter name="Hattmakaren">
<img c id="5156"></img>
<h2>Hattmakaren</h2>
förfärdigar hattar af åtskilliga ullsorter.

Ullen piskas först med käppar, på det den måtte bli rätt lös samt
fri från dam och orenlighet. Derefter blir den <i>krämplad</i> och till slut
<i>fackad</i> medelst <i>fackbågen</i> och sålunda förberedd till <i>hopfiltning</i>.

När detta skett bringas den, förmedelst vissa handgrepp, i lösa
filtstycken i form af en triangel, som kallas ett <i>fack;</i> till en hatt
fordras fyra sådane fack.

Härpå <i>filtas</i> dessa fack, hvilket sker på en het kopparplåt, och
valkas sedan, derefter börjar man <i>forma</i> hatten och gifva honom sin
skapnad, i det man bearbetar den på en träform, hvarpå den sedan
ställes att torka.

Till slut <i>färgas</i> den, hvartill tages bresilja, vitriol och galläpplen,
<i>styfvas</i>, <i>pressas</i>, <i>fodras</i> och <i>stofferas</i>.

Grofva hattar göras endast af fårull; men de finare få en
tillblandning af har-, kanin- eller bäfverhår. De sednare lemna de finaste
och dyraste hattar.

I en sednare tid har man börjat öfverkläda de af ull förfärdigade
stommarna med <i>felb</i>, ett eget slags af silke förfärdigadt tyg.
</chapter>

<chapter name="Snickaren">
<img c id="5157"></img>
<h2>Snickaren</h2>
förarbetar inhemskt och utländskt trä till åtskilliga husgerådssaker m.
m., såsom: <i>skåp</i>, <i>sängar</i>, <i>bord</i>, <i>stolar</i>, <i>byråar</i>, <i>skrin</i> m. m., dem han
förfärdigar med mer eller mindre prydlighet.

En snickare, som vill anses duglig i sitt yrke, bör icke allenast
kunna tekna, utan äfven känna ordningen af de fem pelareslagen.

Hans verktyg äro: <i>hyflar</i>, <i>sågar</i>, <i>huggjern</i>, <i>hammare</i>, <i>cirklar</i> 
m.
m. och hans arbetsbord är <i>hyfvelbänken</i>. Till bindemedel begagnar
han <i>lim</i>.
</chapter>

<chapter name="Mechanikern">
<img c id="5158"></img>
<h2>Mechanikern,</h2>
som äfven kallas <i>mathematisk instrumentmakare</i>, förfärdigar de
mathematiska instrumenter, som användas i geometrien, optiken, astronomien
etc., såsom: <i>bestick</i>, <i>mätbord</i>, <i>astrolaber</i>, <i>qvadranter</i>, <i>sextanter</i>,
<i>oktanter</i> o. s. v., åtskilliga sorter slipade optiska glas, såsom <i>kikare</i>,
<i>glasögon</i>, <i>barometrar</i>, <i>thermometrar</i>, <i>luftpumpar</i>, <i>elektricitetsmaschiner</i> etc.

Mången Mechanikus har förvärfvat sig ett stort rykte, t. ex.
<i>Brandes</i>, <i>Herschel</i>, <i>Dollond</i> o. a.
</chapter>

<chapter name="Pappersmakaren">
<img c id="5159"></img>
<h2>Pappersmakaren</h2>

Det ställe der papper beredes kallas pappersqvarn, och egaren
deraf pappersmakare eller pappersbruksegare. Förfärdigandet deraf sker
på följande sätt: De gamla lumporna sorteras i lumpboden; derefter
sönderskäras dessa med skärverktyg och uppmjukas i tråg, tills de
kommit i en viss grad af förruttnelse; då stampas de fina i stampqvarnen
hvilket arbete fordrar 24 timmar. Derefter blifva de upptagna och
bortförda. Dessa fina lumpor kallas då <i>halftyg</i>, som sedan komma i
den såkallade Holländaren (en vals med många knifvar) hvarest de
göras till <i>heltyg</i>. Derefter kommer det i den såkallade <i>Räfslådan</i>, hvarest
det genomarbetas och förvandlas till en tjock välling. Ur denna låda 
<table>
<td c><img><b><big>Snickare.</big></b></img><td c><img><b><big>Instrumentmakare.</big></b></img>
<td c><img><b><big>Pappersmakare.</big></b></img><td c><img><b><big>Mjölnare.</big></b></img>
</table>

kommer vällingen i <i>Byttan;</i> ett stort fat som nedifrån kan uppvärmas
genom en kopparblåsa. Vid <i>Byttan</i> står <i>Byttdrängen</i>, hvilken med ett
ämbar upphämtar så mycket <i>tyg</i> i en messingsform som behöfves till
ett ark. Tyget sätter sig straxt på formens ståltrådsbotten, och
betäcker densamma, hvarpå sedan formen en gång skakas öfver byttan,
hvarvid vattnet afrinner genom formens trådgaller; ifrån formen
kommer det sedan på <i>Filten</i>, som <i>Filtgesällen</i> har framför sig på en bräda,
hvarpå sedan åter lägges en filt, hvarpå det andra arket föres; och
detta fortgår så länge tills en hög af 181 böcker ligger öfver hvarandra
emellan filttäckena, hvilken hög kallas en <i>Bundt</i>. Denna bundt föres
sedan i pressen, för att fullkomligt utpressa vattnet. Efter pressningen
tager <i>Läggaren</i> (en pappersgesäll) hvarje särskildt, numera fastare
pappersark fram under filten, lägger det på <i>läggstolen</i>, och stryker det
åtskils med den såkallade <i>Släpen;</i> en bräda öfverdragen med kläde,
hvarpå de sedan läggas öfver hvarandra, tills det blir tre Ris. Nu
lägges papperet hvarftals på golfvet, och hänges på hårstreck, så att hvarje
gång tre böcker komma öfver hvarandra. När nu papperet är behörigt
torrt, <i>skalas</i> det, d. v. s.: lägges arkvis, och sorteras till slut. Detta
är behandlingen med tryck- och läskpapper. Till skrifpapper hör vidare,
att det först drages genom limvatten, glättas med <i>Slagstampen</i>, som är
en tung hammare, hvilken sättes i rörelse af vatten, och till slut
sorteras. Utskottet utkastas då, och det öfriga lägges tillsamman i böcker
och ris.

Det bästa papper tillverkas i England, Frankrike, Holland och
Schweitz.
</chapter>

<chapter name="Mjölnaren">
<img c id="5160"></img>
<h2>Mjölnaren</h2>
begagnar för sitt yrke antingen <i>vatten-</i> eller <i>väderqvarn</i>. Den förra
drifves på tväggehanda sätt: antingen faller vattnet ofvanifrån på
<i>vattenhjulet</i>, som derigenom sättes i rörelse, eller forssar det under detsamma
och verkar detsamma.

Sädesqvarnen ger oss <i>mjöl</i> af spannmål och är derför oumbärlig.
Säden hälles i tratten, hvarur den efterhand faller på stenen, hvarefter
sedan genom pungen mjölet skiljes från <i>kliet</i>. På sådant sätt erhålles
fint, mellan- och eftermjöl. Före malningen blir säden <i>vannad</i>
(skakad i ett dertill enkom inrättadt soll) och <i>fuktad</i>.

De förnämsta beståndsdelarne af en vattenqvarn äro: <i>bommen</i>, med
<i>stjernhjulet</i>, och ibland med sina båda <i>trillingar</i> och <i>kamhjulet</i>, vidare <i>qvarnjernet</i>, som går midtigenom <i>qvarnstenarna;</i> sedan den orörliga
<i>liggaren</i> (bottenstenen) och <i>löparen</i>, <i>tratten</i> med sin <i>snäcka; pungen</i>
i
<i>mjölkistan</i> och <i>sikten</i>.

<i>Väderqvarnarne</i>hafva fyra <i>vingar</i>, som gå korsvis genom axeln.
På det vingarne alltid måtte kunna vändas mot vinden, är det så inrättadt, att
hela qvarnen kan vridas omkring på sin fotställning. Stenarne i
väderqvarnen äro i allmänhet större än i vattenqvarnar; men allt annat är i
den ena som i den andra.

De, som förstå sig på att bygga eller reparera qvarnar, kallas
qvarnbyggmästare.

Utom sädesqvarnarne finnes det äfven <i>valk-</i>, <i>stamp-</i>, <i>pappers-</i>, <i>såg-</i>,
<i>bark-</i>, <i>olje-</i>, <i>slip-</i> och <i>krutqvarnar</i> o. a.

I valkqvarnar valkas läder; kläde och andra tyger, så att de få
behörig täthet. Stampqvarnen sönderstöter hårda ämnen. I
pappersqvarnen stampas eller, efter den nya uppfinningen, rifves lumpen till en deg,
hvaraf sedan göres papper. I sågqvarnen sågas timmerstockar till
plankor och bräder. I barkqvarnarne males allehanda slags bark till bruk
för logarfvare. I oljeqvarnen blifva hamp-, lin- och roffrö malna till
mjöl och oljan utpressad. I slipqvarnen slipas allehanda eggjern, och i
krutqvarnen göres, af salpeter, svafvel och kol, <i>krut</i>.

Man har äfven qvarnar som drifvas med ånga.

*
</chapter>

<chapter name="Avslutning">
Herr Dahl slöt och lade taflorna, hvilka han gång efter annan
under sin framställning förevisat, åsido.

»Mina barn», fortfor han efter en stund: »hvad jag i afton
underrättat eder om, hoppas jag att J bevaren i ert minne.

Jag vill blott tillägga några ord:

Hafven aktning för handtverkaren!

I eder ålder fäster man sig ofta vid ytan och glömmer, att under
ett mindre prydligt skal mången gång den bästa kärnan förvaras.
Handtverkaren, städse sysselsatt med sitt yrke, kan ej med ett finare yttre
fängsla ögat. Och ändå är han, såvida han är flitig och skicklig, sitt
fosterlands ära.

J ären ännu unga och förstån litet eller intet af lifvet, men vid
en mera framskriden ålder skolen J som jag, älska och högakta dessa
män, som i den mången gång låga boningen, under mödor och arbete
förvärfva sitt bröd, och J skolen vara stolte och glädjas att blifva en
af dem, och då måhända minnas denna afton och vår <i>vandring genom
verkstäderna</i>.»
</chapter>

<table o>
<td c><sc>stockholm, tryckt hos joh. beckman.</sc> 1850.
</table>


