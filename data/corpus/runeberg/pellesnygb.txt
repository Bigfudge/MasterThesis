
PELLE SNYGG OCH BARNEN i SNASKEBY
OTTILIA ADELBORG


Pris 3 kronor.  STOCKHOLM. ALBERT BONNIERS FÖRLAG.




PELLE SNYGG OCH BARNEN i SNASKEBY
OTTILIA ADELBORG
Stockholm Albert Bonniers förlag.


BARNEN UTI SNASKEBY,
SVARTA SOM DEN SVARTA DY,
MIDT I SMUTSEN SPRÄTTA,
ALDRIG DE SIG TVÄTTA.


NÄR DE SKOLA FÅ SIN MAT,
SLICKA DE BÅD’ SKÅL OCH FAT,
ÄTA JUST SOM GRISAR,
SÅSOM TAFLAN VISAR.


PELLE KOM TILL SNASKEBY,
SÅG PÅ BARNEN, ROPTE: »FY!»
TÄNKTE: »HÄR BEHÖFS DET VATTEN!»
OCH FANN UPP EN PLAN OM NATTEN.

PELLE FÖRST TILL SVAMPMOR GÅR
OCH ETT VACKERT TAL BESTÅR:
»BARNEN UTI SNASKEBY
TVÅL OCH VATTEN TYCKAS SKY.
KÄRA SVAMPEMORA,
GIF MIG SVAMPAR STORA!»

TILL DEN BÅLDE KRUKEFAR
PELLE ILAR SE’N SÅ SNAR.
»KÄRE FAR, ACK STÅ MIG BI!
BARNEN MÅSTE RENA BLI.
GIF MIG KANNOR GRÖNA,
TVÄTTFAT, STORA, SKÖNA!»

DÄRPÅ UNDER DAGENS LOPP
TVÅLEGUBBEN SÖKES OPP.
PELLE SKRIKER: »GIF NU HIT
AF DIN TVÅL HVARENDA BIT!
SNASKEBYABARNA
ÄRO ILLA FARNA.»

BORSTEGUBBEN, TJOCK OCH FET,
SINA VAROR PRISA VET.
PELLE, I KOMMERSEN SLÄNGD,
KÖPER KAMMAR UTI MÄNGD,
KÖPER OCK EN MASSA
BORSTAR, HÅRDA, HVASSA.

PELLE GÅR DEN LÅNGA VÄG
MED SIN BÖRDA, STEG FÖR STEG;
FAT OCH KANNOR VANDRA
FREDLIGT MED HVARANDRA.

PELLE MED EN SAX OCH TÅNG
STÄLLER SIG PÅ LUR EN GÅNG,
LYCKAS FÅ EN POJKE FAST,
HVILKEN TJUTER SOM EN GAST.
MEN DE ANDRA BARNEN RYMMA
BORT FRÅN PELLE SNYGG, DEN GRYMMA.

LASSE, BUNDEN VID EN STOL,
GNÄLLER SOM EN SPRÄCKT FIOL,
HÅRET FAR I BACKEN,
SLÄT OCH FIN BLIR NACKEN.

NU SKALL LASSE TVÄTTAS HVIT,
SKURAS, SKRAPAS BIT FÖR BIT.
PELLE VÄNDER RYGGEN,
VIPS HAN FLYR DEN STYGGEN.

PELLE STÅR DÄR NU HELT FLAT,
SER, HUR GRISARNAS KAMRAT,
RÄDD FÖR TVÅL OCH VATTEN,
GNOR AF BARA KATTEN.

MEN DET LYCKAS EJ SÅ LÄTT
KOMMA UNDAN PELLES TVÄTT.
LASSE FÅNGAS ÅTER OPP
OCH BLIR GNODD FRÅN TÅ TILL TOPP;
SNART ÄR HAN SÅ FINER,
ATT HAN RIKTIGT SKINER.

PELLE FÅR TRE FLICKOR FAST,
SOM HAN KAMMAR I EN HAST.
VISST DE STRETA KÄCKT EMOT,
MEN HAN HÖR EJ DERAS KNOT,
OCH TILL SIST MED FLÄTOR LÅNGA
DE HELT GLADELIGEN GÅNGA.

SE, MED SVAMPEN MJUK OCH STOR
LINA MUN OCH NÄSA GNOR.
BRITA TORKAR SIG OCH GNIDER,
SÅ ATT SKINNET DUKTIGT SVIDER.

LÅNGA FLÄTOR HVARJE DAG
NU DET FLÄTAS ÖFVER LAG:
LILLA BRITA FLÄTAR STINA,
STINA FLÄTAR VÄNNEN LINA,
LINA KAMMAR LISAS HÅR
KAJSA HJÄLP AF LISA FÅR.

FÖR ATT NU DET RASKT SKALL GÅ
SVAMPMOR TAR DE ANDRA SMÅ,
VILL DEM TVÄTTA PAR FÖR PAR
I SITT STORA BYKEKAR.
PELLE TÄNKER MED STOR GAMMAN:
DE BLI RENA ALLESAMMAN!

EN DOCK TROTSAR PELLES NIT,
VILL EJ ALLS BLI REN OCH HVIT,
STÅR DÄR FULL AF SMUTS OCH DAMM,
BLIR FÖR HELA BYN EN SKAM,
FÅR AF ALLA HÅN OCH BANNOR,
SKRATTAS UT AF KRUS OCH KANNOR.

PELLE SE VI ÅTER HÄR,
DÅ HAN PÅ EN BUNKE BÄR.
FLICKORNA HAN LÄRA VILL,
HUR EN RIKTIG TVÄTT GÅR TILL.

KLÄDER UTAF ALLA SLAG,
HÄR SKALL TVÄTTAS RASKA TAG!
NU DE BYKA, SKÖLJA, VRIDA
IFRIGT BÅDE SENT OCH TIDA.

MELLAN TRÄDEN SÅ TILL SLUT
LÅNGA REP DE SPÄNNA UT,
OCH PÅ DEM HELT FINT OCH NÄTT
HÄNGA DE SIN RENA TVÄTT.

PELLE BLIR SÅ HJÄRTANS GLAD,
NÄR HAN SER DEN LÅNGA RAD
UTAF BARN, SOM BADA,
HURTIGA OCH GLADA.

BARNEN UTI SNASKEBY	
ALDRIG MERA VATTEN SKY.
PELLE SNYGG HAN BOR DÄR ÄN
OCH ÄR BARNENS BÄSTE VÄN.
SLUT

Stockholm. Alb. Bonniers boktryckeri 1896.






