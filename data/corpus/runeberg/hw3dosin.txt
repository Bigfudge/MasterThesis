<table>
<td c>(Welhaven.)<br>Tre<br>Dosin Complimenter<br>til H. Wergland.<br>Thjem. 1832.
</table>




<h1>Tre Dosin Complimenter</h1>

<h2><small>til</small></h2>

<h2>Henrik Wergeland.</h2>

<img></img>
<table o>
<td c>Trykt som<br>Manuscript.
</table>
<chapter name="Første Dosin">

<h2><small>Første Dosin.</small></h2>
<table o>
<td><poem>
<tab><tab>-- 1 --
Herr Siful og Herr Henrik veed,
Hvad gammel Vedtægt siger:
Bajatsen følger altid med
Hver ægte Markedsskriger.
<tab><tab>-- 2 --
De hulde Ni til Henriks Pen
Saa blye bag Sløret skotter:
Nei see! nu faae vi jo igjen
En Mængde Papillotter.
<tab><tab>-- 3 --
Et Vomitiv i Cholera
Formilder Dødens Parcer;
O skjænk os snart, Herr Sifadda,
Et Apothek af Farcer!
<tab><tab>-- 4 --
Der er en ganske egen Vægt
I Dine Epigrammer;
Du  stjal dem vist, din Tyveknægt,
Fra Gammelstrands Madammer.
<tab><tab>-- 5 --
Du drømte tidt om Lyrens Klang,
Om Drik af Hippokrenen;
Du vaagnede blandt Vægtersang,
Og laae i Rendestenen.
<tab><tab>-- 6 --
Herr Siful har en vinget Hest,
Saa ellevild og spinkel;
O ynker dog det arme Best,
Den faaer for meget Finkel.
</poem>
</table>
<table o>
<td><poem>
<tab><tab>-- 7 --
Hver Hökerfjel, hver Kræmmer bli’er
Slemt tugtet af din Svøbe.
O tryk dog blot paa stærkt Papiir,
Saa vil de Folk nok kjøbe.
<tab><tab>-- 8 --
Du Viddets Fane fører kjæk,
Min drabelige Henrik!
Siig, fik du hine Sabelsmæk
I Egenskab af Fenrik?
<tab><tab>-- 9 --
Liig Frøen pusteste du svart
Bag mangen velfødt Oxe;
Glúk auf! du har alt Kalvens Art,
Og kan fremdeles voxe.
<tab><tab>-- 10 --
Mod Daaren hvæsser du dit Sværd
Ak, en usalig Vane!
Betænk, i saadan Ledingfærd
Bli’er du din egen Bane.
<tab><tab>-- 11 --
Ak Siful, dine trykte Ark
De sprænge reent Creditten;
Siig, har du ogsaa trende Mark
Tilbage af Fellitten?
<tab><tab>-- 12 --
En Farce-Plan din Færd dig gav;
Frisk Mod! tag fat paa Emnet!
Saa har du dog lidt Glæde af
Dit eget Liv og Levnet.
</poem>
</table>
<img></img>
</chapter>
<chapter name="Andet Dosin">

<h2><small>Andet Dosin.</small></h2>
<table o>
<td><poem>
<tab><tab>-- 1 --
Du tømred af Guds frie Natur
Et Buur med frække Hænder;
Nu staaer du bag din egen Muur
Og skjærer dine Tænder.
<tab><tab>-- 2 --
Du stormer rasende og blind
Imod dit Fængsels Gitter;
Det kalder du, med daaret Sind,
At spille smukt paa Cither.
<tab><tab>-- 3 --
Grimasser, Fjælebods-Commers
Kan hver en Fusker gjøre:
En skjøn Moral af dine Vers
Og af din Farcerøre.
<tab><tab>-- 4 --
Du saae i Aanden skarpt og kjækt,
Hvad ingen Viis formoder;
Tænk blot! du saae en Efterslægt,
Der læser dine Oder.
<tab><tab>-- 5 --
I ægter comisk Liniedands
Er Siful vis paa Latter;
Dog er Fortjenesten ei hans;
Man leer kun, naar han dratter.
<tab><tab>-- 6 --
Herr Zinclar stormed Klippens Muur,
Og fik et Skud for Panden;
Herr Henrik tog ham under Cuur,
Da gik han fra Forstanden.
</poem>
</table>
<table o>
<td><poem>
<tab><tab>-- 7 --
I donranudisk Hunger sad
Herr Siful ved sin Kjedel:
Til Frokost, Middags-, Aftens-Mad
Kund Wedel, Wedel, Wedel.
<tab><tab>-- 8 --
Et gammelt, bruunrødt Syleskaft,
Tre Knapper til en Trøie:
Der har du din Satires Kraft
Og Lønnen for din Møie.
<tab><tab>-- 9 --
Herr Henrik skrev et Bibeldigt,
Og kan man døie Sangen,
Da har man lært den skjønne Pligt,
At ta’e Fornuften fangen.
<tab><tab>-- 10 --
Vær Cæsar eller Intet vær,
Det vidste Henrik længe;
Og see, han Alt i Spidsen er
For Byens Gadedrenge.
<tab><tab>-- 11 --
En Herostrat vandt evigt Navn
Ved Skjændsels Brændemærker;
Lev evigt, Henrik, men ved Gavn,
Kort sagt, brænd dine Værker!
<tab><tab>-- 12 --
Høit stiger Henrik Wergeland
Med al sin Viisdoms Bylter;
Han kan, hvad andre Dværge kan,
Gaae kæmpehøi -- paa Stylter.
</poem>
</table>
<img></img>
</chapter>
<chapter name="Tredie Dosin">

<h2><small>Tredie Dosin.</small></h2>
<table o>
<td><poem>
<tab><tab>-- 1 --
Du glemmer i en evig Ruus
Den Sump, hvori du stikker;
Saa tømmer Drankeren sit Kruus
Af Sorg, fordi han drikker.
<tab><tab>-- 2 --
Herr Henrik sværmer, skue og føl!
Høit bruse Sangens Vover.
Saalænge rystes Skillings-Øl,
Til Skummet flyder over.
<tab><tab>-- 3 --
Herr Henriks Geist er Stormens Flugt;
Ak, derfor fyldes Boden
Med store Dynger nedblæst Frugt,
Som endnu ei er moden.
<tab><tab>-- 4 --
Din Pen skal grunde Friheds Muur
Mod Magtens Kanonader;
Ak, Bunker af Makulatur
Er slette Barricader.
<tab><tab>-- 5 --
Af Musens Tryllesmiil forført,
Vil Henrik Glutten eie;
Da bli’er han patriotisk rørt,
Og ta’er en norsk Budeie.
<tab><tab>-- 6 --
Du taaler intet fredet Hegn;
Du spotter Grændseloven.
Ak, det er Egennyttens Tegn;
Thi du har Sviin paa Skoven.
</poem>
</table>
<table o>
<td><poem>
<tab><tab>-- 7 --
O Nora, du har ingen Nød
Selv midt i Dyrtids Udbrud;
Herr Henrik laver dig en Grød
-- Hvor nationalt! -- af Ukrud.
<tab><tab>-- 8 --
Her nord er Veiret sjelden tørt.
Man Henriks Væv kan takke
At Musen gaaer i Verkensskjørt,
Apol i Vadmalsfrakke.
<tab><tab>-- 9 --
Ak Norge, faa er dine Mænd
Og glemt er Fædres Kjækhed.
O lær itide af din Ven,
Af Henrik, Drengefrækhed.
<tab><tab>-- 10 --
Ha Vellyd! Henrik høi og rig
Og Siful Toner skabe,
Og Bjørnens Grynten blander sig
Med Hvinet af en Abe.
<tab><tab>-- 11 --
Skjøndt tidt du er i Knibe bragt,
Du frier dig som en flink Fyr,
Man væmmes ved den ækle Jagt,
At sætte efter Stinkdyr.
<tab><tab>-- 12 --
Du vil bekæmpe Lethes Flod,
Jeg tvivler paa, det nytter;
Culturens Aand er stærkt imod
At reise Ulfelds-Støtter.
</poem>
</table>
<img></img>
</chapter>





