

﻿DÖDSDANSEN I MÅNSKENSNATTEN
PÅ
BLASIEHOLMEN,
VID 
KRISTINA NILSSONS 
TREDJE KONSERT 
I
STOCKHOLM, 
ONSDAGEN DEN 23 SEPTEMBER 1885. 
*
(Anteckningar af en vid katastrofen närvarande.) 
*
STOCKHOLM,1885.

﻿
TRYCKT I P. A. NYMANS TRYCKERI






﻿Det är folkfest i dag uti Birgers stad,
det är lif! Det är lust! Det är fröjd!
Kristin Nilsson, småländskan, skall sjunga i qväll, 
sista qväll’n; så ha’ tidningar sagt. 
Och hon sjunger ej blott för de rika, för dem 
som för guld kunna köpa sig allt. 
Nej, för folket också! Ja, för armodets barn 
har hon sång, som ej kostar ett grand. 
Derför går »man ur hus», derför tränges man kring 
det hotellet der »afguden» bor. 
Tusental strömma till; massan blifver kompakt. 
Tyst, nu träder hon ut, divan, sjelf 
på balkongen och möts af ett stormande gny 
utaf massans förenade röst. 
Och en silfverklar sång uti månskenets glans 
tränger djupt i hvart hjerta, hvar själ. 
Stormens brus har sig lagt; massan tyst är och lyss 
på den herrliga sången i qväll’n, 
som lik perlsvall går ut ur den leende mun 
ifrån torparedottern, som har 
med sitt snille belagt hela land, hela folk
med trollbojor, i Syd, som i Nord. 
Andaktsfullt hör man på — hör den tjusande röst, 
som så smekande tränger sig in 
i hvart öra och väcker hos gammal som ung 
en förnimmelse af att det bor 
uti sången en gudom. — — — — 

Nu sången är slut; 
hon har tystnat, hon åter gått in; 
men nu brast stormen lös. Hurrarop dåna fram, 
som den brusande strömmens kaskad. 




﻿
Det är vanvett uti de frenetiska rop, 
om en sång: »Åter en!  Än en gång!» 
Och se, folkskarans rop lockar fram divan, som 
ger ånyo tribut åt sitt folk, —  
från hvars djupaste led hon ju sjelf utgått har 
och hvars känslor hon känner så väl. 

*

Ånyo i natten klingar 
den tjusande divans röst; 
men — månne den vällust bringar 
och sällhet åt allas bröst?

Tyvärr! det gör den visst icke! 
Dissonans finns nu deri 
om ned vi på offren blicke,
offren för afguderi.

*

Ja, divan sjöng som kanske aldrig mera, —- 
kanhända aldrig än så rent, så skärt. 
Kanhända aldrig får man höra flera 
da-capo-sånger, som man nu begärt. 
Kanhända, säger jag: kanhända; 
hvad vet man väl, hvad som kan åter hända? 

*

Men folkmassan röres i böljande tåg, 
lik ringlande orm går den fram. 
Det är uti trängseln — i allas håg 
en längtan att se den »Madame,» 
som utgått från Smålands torftiga bygd. 
Att se henne är ju en dygd. 

*

Hvad var det för skri, som hemskt trängde sig in 
disharmoniskt i nattens fröjd? 
Hör, skrien ökas!  Hvaren söker sin. 
Har man träffats, ja, då är man nöjd! 

*




﻿
Men dödsskräna skalla! 
Men’skorna falla 
i hop på hvarandra! 
De trampas!  De slåss! 
De skiljs från hvarandra! 
De krossa hvarandra! 
»O Gud, dig förbarma, 
man dödar ju oss!» 

*

Här hjelper ej styrka, 
ty den ligger bruten 
i brusande folkströmmens trängande hop. 
Så fast som en kyrka 
är folkmassan sluten. 
Blott här och der höres än enstaka rop. 

*

Fadren slits från barnen! 
Makan rycks från mannen! 
Döden ensamt råder; jemmer öfver allt! 
Gråt och tandagnislan!  Intet hindrar »qvarnen,» 
den arbetar på som ödets dom befallt. 

*

Allt är slut!  De arma offren tystnat; 
de kämpat ut; men den på skriken lyssnat 
ett fasans minne bär, 
som själen ständigt tär. 

*

O, Gud! hvarför låter du sådant ske? 
Jag Gud ville vara, att lindring ge; 
men sedan en men’ska för att kunna le 
i tårar, af menskligt deltagande.


*






﻿Kristina Nilsson, den namnkunniga sångerskan,
torparedottern från Småland, hade sjungit på tvenne konserter och 
efter dessas slut, från balkongen å Grand Hôtel låtit höra sin 
melodiska stämma för det derunder samlade folket. I dag 
var den tredje och sista konserten hon skulle hålla här i 
hufvudstaden och till följd af tidningarnes omnämnande deraf, 
samt af föregående hyllningar som kommit sångerskan till del,
öfver allt hon tågat fram, var det naturligt att allt hvad lif hade, 
bland Stockholms mindre bemedlade klasser, skulle till Grand 
Hôtel, för att få se och höra deras beryktade landsmaninna. 
Fruntimmer af alla åldrar, somliga med små barn på
armen, en del med långa släpkjortlar syntes vid 8-tiden på 
aftonen från stadens alla kanter strömma till medelpunkten, 
Grand Hôtel, der divan residerade; och vid hennes återkomst 
från konsertsalongen, straxt i närheten af hennes bostad, var 
en oräknelig menniskomassa församlad, så att hennes vagn 
hade svårt att komma fram. Stormande hurrarop mottogo 
som vanligt sångerskans inträde i hotellet och, som vanligt 
förut, utträdde den välvilliga konstnärinnan och sjöng för den 
samlade mängden. Hon hade sjungit en gång och
började, på förnyade uppmaningar af hopen, sitt andra
nummer, då plötsligen gälla dödskrän, åtföljda af skrammel från 
inslagna fönster och brakande af en ramlande
murareställning blandade sitt hemska intermezzo med sångerskans
tjusande stämma. Tvenne motsatta folkströmmar hade
sammantörnat i den trånga passagen vid Stallgatan, mellan Grand 
Hôtel, Fersenska terrassen och det nybygda Palmeska huset, 
utanfor hvilket sednare ännu fanns tvenne ställningar
qvarstående och gatan belamrad af upprifven trottoirsten. Detta 
synes vara första upphofvet till den förfärliga olycka som 
sedan inträffade, ty derpå snafvade och föllo personer och då 
massan oupphörligt sköt på var räddning omöjlig. Efter noga 
beräkning var mellan 30 à 40,000 menniskor i rörelse kring 
Grand Hôtel och man kan tänka sig hvilken trängsel då skulle 
uppstå på platsen utanför hôtelet och dess närmaste granskap. 
Tredje dagen efter katastrofen, då mera detaljerade
uppgifter hunnit ingå, var de påträffade dödas antal 19, alla
fruntimmer; och 34 personer skadade, förda till sjukhusen och 
sina hem. Men detta antal är dock ej på långt när tillfylles, ty 
hvart i staden man kommer, hörs flera skadade personer nämnas, 


﻿och flera personer saknades, som ej återkommit till sina hem, 
eller kunnat anträffas bland de döde eller skadade. 

*

Att vederbörande polismyndighet genom extra 170 mans 
bevakning trott sig göra tillfylles för olyckshändelser är
troligt, men nog borde så klyftiga hufvuden bordt finnas bland 
dessa, att de kunnat utfundera följderna af tidningarnes
omnämnande af Kristina Nilssons extra konserter och hennes 
sista uppträdande här, samt det stora antal af den nyfikna 
menniskomassa, som derigenom skulle lockas till platsen, så 
att de redan på morgonen ombestyrt att de mötande farliga 
hindren vid Palmeska nybyggnaden blifvit undanröjde.
Kostnaden hade varit ringa, nu blef denna brist på förutseende 
en oersättlig förlust för fäderneslandet. 

En annan fråga af vigt, som tränger sig på betraktaren 
af denna sorgliga händelse, är den: »Hvarför ej låta uppföra 
en bred, tidsenlig bro öfver strömmen från Skeppsbron till 
Blasieholmen?» Stockholms befolkning har på de sednare åren 
tillväxt i nämnvärd betydelse, och de nuvarande broarna
öfver Mälaren och Norrström äro vid större folksamlingar, som 
t. ex. den då olyckshändelsen inträffade, ej tillräckliga att 
framsläppa den pulserande folkströmmen. Ett bolag erbjöd 
sig för någon tid tillbaka, att utan ersättning från stadens 
sida, endast mot erhållande af en mindre tribut af de
passerande, uppföra en dylik bro; men detta afslogs af
vederbörande. Orsaken tror jag var, att den skulle skämma utsigten 
för slottet, eller något dylikt. Jag mins nu ej hvilket. Hade 
dock denna bro då kommit till stånd, är det troligt att 
olyckan i dag varit ogjord, derigenom att folkströmmen
kunnat taga denna väg till Södermalm, och ej behöft möta den 
tillströmmande. Södermalm har dock alltid varit
hufvudstadens mest vanlottade barn, och nu då den får åka i hiss, så 
anser sig stadens styrespinnar för lång tid gjort nog för
barnet. Se blott hvad vederbörande gjort och göra för
Nytorgets trafik och förskönande. Beskrifningen om detta
mångåriga försköningsarbete af ett torg i en så pass stor
hufvudstad som Stockholm, skulle slå utländingen med häpnad. 
Här i Stockholm häpnar man dock öfver ingenting. 

*




﻿

