Hans Jæger

Fortale til „Fra Kristiania-bohemen”

1885.
 



FORTALE
til
„FRA KRISTIANIABOHÊMEN“.
———
ROMAN I TO DELE
af
HANS JÆGER.
UDKOMMER TIL JUL.

KRISTIANIA.i kommission hos huseby & co. limit.1885.

Pris 20 Øre.

Udgivelsen af nærværende har intet sammenhæng med
udgivelsen af selve bogen. Når vi har påtaget os kommissjonen af
denne fortale, er det skeet for at bidrage vort til en alsidig
diskussjon.

Kommissjonærerne.


————————————————Thronsen & Co.s Bogtrykkeri.



Jeg ved, at denne bog er et monstrum af
en bog — literært som socialt. Men desværre
den maatte bli det i begge henseender.

Literært, fordi jeg, uden oprindeligt literært
talent, i trediveaars alderen saa mig nødsaget
til at overta løsningen af en opgave, som jeg i
en aarrække havde gaat og ventet paa skulde
bli løst af en anden — den opgave nemlig at
indlede en moderne norsk romanliteratur.

Socialt, fordi denne opgave ikke kunde løses
uden ad naturalistisk vej, og fordi ethvert
virkelig naturalistisk værk baade ved sin form og ved
sit indho]d nødvendigvis maa støde voldsomt an
imod, hvad der nufortiden ansees for god social tone.

Jeg skal forklare hvorfor:

Naturalismen er — kort defineret —
deterministisk digtning.

Og determinismen gaar ud fra, at
menneskene under de faktisk forhaandenværende
omstændigheder umulig kan handle anderledes, end
de virkelig handler. Den gaar med andre ord
ud fra, at hvis et menneske drages til ansvar
for sine handlinger, saa drages han til ansvar
for noget, hvori han ingensomhelst „skyld“ har,
hvori han altsaa er ganske og aldeles
„uskyldig“. Men at drage et menneske til ansvar for
det, hvori han er ganske og aldeles „uskyldig“,
det kan man ikke gjøre med nogen moralsk ret.

Determinismen gaar altsaa ud fra, at man
aldrig med nogen moralsk ret kan drage et
menneske til ansvar for hans handlinger. — 

Den praxis, det moderne samfund befølger,
svarer ikke ganske til denne determinismens
opfatning. Det moderne samfund bekjender sig, som
man ved, til en bestemt herskende moral, i den
opdrages den opvoxende slægt, og for overtrædelser 
af den sætter samfundet forskjellige straffe, i
den hensigt at bevidstheden om straffen, der følger 
paa den umoralske handling, skal træde støttende 
til, hvor den moralske følelse skulde vise sig
utilstrækkelig til trods forden moralske opdragelse.

Saadan er det moderne samfunds praxis,
og ved denne praxis opretholdes den dag i dag
den gamle morals herredømme.

Og hvad er det, som derved sker? Hvad
vil det sige, at moralen ved hjælp af den
moralske opdragelse og det moralske ansvar sejrer
hos den store masse af individer?

Intet andet, end at alle de individuelle anlæg
og tilbøjeligheder, der staar i strid med den gjængse
moral, trænges tilbage; at m. a. o. individualiteterne 
nivilleres, hindres i at komme til fri udfoldelse. 
— Ved denne individualiteternes nivellering
fattiggjøres det personlige individuelle liv, og
følgen er, at samfundslivet, det sociale liv, istedetfor
at være et frugtbart samliv mellem rigt udviklede
individer, hvis forskjelligartede og ejendommelig
udformede naturer bryder sig imod hinanden i et
rigt vexlende farvespil, svinder ind til en ensartet
sammenlevens farveløse graat i graat. —
Fattiggjørelsen af den enkeltes liv hævner sig mangefold
paa det sociale livs gehalt.

Deterministen ser paa denne fattiggjørelse
af livet — og beklager den. Baade for sin egen
og for alle de andres skyld. Og er han forfatter,
saa kunde det nok hænde, han fik lyst til at ta
et rigtig forkrøblet exemplar af arten og lægge
det frem for offentligheden; pege paa de spirer,
som oprindelig fandtes, vise, hvordan de lidt
efter lidt dræbtes under den moralske udvikling,
og saa stille det frem i hele sin nøgne
fattigdom, det ynkværdig forkrøblede liv, hvori denne
kastreringudvikling endte.

Men hvis han gjør det?

Ja, saa skriger publikum op — og
lejesvendene, de strænge dusinkritici gaar i spidsen —:
hvorfor fremstiller han ikke heller det skjønne i
livet end det stygge! Dette ækle stof, og denne
utilhyllede fremstilling af det i hele sin ækkelhed
— vi ved ikke, hvad der er modbydeligst. — Nej
digtningen skal være skjønliteratur, ikke
stygliteratur.

Dog, der blir ikke skrevet saamange af den
slags bøger; der er nemlig andre opgaver, som
ligger den deterministiske forfatter nærmere.

Sagen er den:

Der gives en hel del individer, som er slig
anlagte, at den moralske følelse, trods alle
samfundets moralske foranstaltninger, alligevel ikke
formaar at voxe sig saa stærk hos dem, at den
bringer dem til at handle moralsk. Disse
individer faar da sin straf — en straf, som
dikteres dem af den moralske offentlige mening —:
de blir stødt ud af det egentlig sociale liv. Og
i tusinder og atter tusinder af tilfælde blir
denne udstødelse af det sociale liv begyndelsen
til en række ulykker, der ender i fortvivlelse og
undergang. — Lad os tænke paa, hvordan det
i de fleste tilfælde gaar unge forbrydere, imod
hvem samfundet, ogsaa efter at de har udstaaet
sin lovlige straf, fremdeles blir ved at udøve et
moralsk ansvar. Og — for at ta et enkelt
literært exempel —: lad os tænke paa Alexander
Kiellands „Else“, som for sin moralske
forseelses skyld blir stødt ud paa gaden af sin —
gudbevars kjærlige, men moralsk forblindede
plejemor, og derved gaar tilgrunde. Og lad os
tænke paa de utallige andre unge piger, hvem
det gaar ligedan. Lad os tænke paa, hvad det
vil sige det: at leve udstødt af det sociale liv
og bli behandlet som samfundets bærme og
udskud, lad os tænke paa, hvad det vil sige, og
vi vil forstaa, hvorledes selve livet og dermed
ogsaa den personlige frihed da faar saa lidet at
betyde, at resikoen for at miste liv og frihed
ikke længer formaar at afholde individet fra
forbrydelsen, afholde det fra aaben kamp mod
samfundet som samfund — denne kamp, der saa
godt som bestandig ender med individets
undergang som menneske.

Deterministen ser paa disse sørgelige
frugter af det moralske ansvar og gribes af sympathi
for alle disse ulykkelige ofre for den offentlige
menings moralske tyranni — først fordi disse
menneskers oprindelighed tiltaler ham, dernæst
fordi de lider. Og bor der en digter i ham,
kan det nok hænde, han stiger ned i den verden,
hvor disse ulykkelige har sit tilhold, vandrer
omkring blandt dem, lever sammen med dem
og studerer deres liv dernede i de skumle
regioner, hvor smuds og raaddenskab, raahed og
uterlighed, uhumskhed og forvorpenhed spirer
frodig frem af fattigdommen og den aandelige
elendighed, som sop af den sumpige jordbund.
Og naar han saa stiger op igjen til dem, som
har sine hjem deroppe i lyset og luften og
fremstiller for dem i levende sanddru billeder
disse forulykkede individers tragiske levnetsløb —:
hvordan de først begyndte sin tilværelse deroppe
i dagens klare lys de ogsaa; hvordan de saa,
slig som de nu engang var, af omstændighedernes
magt med nødvendighed førtes ind paa de
umoralske veje, ind under det moralske ansvar; og
hvordan de saa blev kastet ud paa skraaplanet,
hvor de med jernhaard nødvendighed gled ned
i elendigheden — naar han skildrer med levende
farver for dem heroppe al den gru, som de i
sin moralske forblindelse fører ned over disse
ulykkelige; saa venter han, at den moralske
forblindelse skal falde som skjæl fra deres øjne,
at de skal slåa sig for sit bryst og bekjende,
at deres er skylden, og at de skal sige til sig
selv hver enkelt af dem; jeg vil ikke længer
være med paa denne grufulde umenneskelighed!
jeg vil ialfald fra nu af gjøre mit til, at der
kan bli en ende paa dette moralske tyranni
saa al denne menneskelige elendighed endelig
engang kan komme til at høre op.

Ja, se det venter han den stakkels mand
— men hvad sker?

Det pene moralske forkrøblede samfund
vender sig fra ham med afsky. — Aa fy! fy!
disse naturalister! siger de, bestandig har deres
emner „en affinitet til det lave og slette, til
det, der svækker anstændighedsfølelsen ved sit
forhold til det obscøne“. Med sine
modbydelige billeder besmitter de vor fantasi og tilsøler
de vort følelsesliv — og vor moralitet tar skade
deraf. Og sligt kalder de kunst! — Nej, den
sande kunst, den stiller sig som opgave „at øve
en forædlende indflydelse paa fantási og
følelsesliv og derved indirekte paa moraliteten“.

Og der staar naturalisten, plantet paa sine
to bene i stum forbauselse —: Hvad væver de
om „forædling“ de bæst! — hvad andet er det,
han har villet med at vise dem sine nøgne
sanddru billeder af disse menneskeliv, som endte
dernede i sølen, end netop at forædle deres
forkrøblede fantasi og følelsesliv og dermed
tillige deres moral! — Men deres sind er ikke
modtageligt for forædling. Forgjæves har han
vist dem i hele sin smudsige afskyelighed al
den elendighed, som de ved sin umenneskelig
umoralske moral fører sine medmennesker ned
i — de vil ikke beskjæftige sin fantasi og sit
følelsesliv med saa lavtliggende ting som den
menneskelige elendighed, de selv frembringer;
de vil bare fortsætte med at frembringe den. —
Og han den stakkars forfatter, som indbildte
sig, han skulde kunne røre dem til medlidenhed
med de ulykkelige ofre! som indbildte sig, han
skulde kunne vække saamegen menneskelighed
hos dem, at de opgav sin gamle fordærvelige
individualistiske moral og lod sig besjæle af den
nye moral, samfundsmoralen, som ikke kjender
andre moralske pligter end dem, samfundet har
overfor individerne, ingen moralske pligter, som
individerne skulde ha ligeoverfor samfundet! . .

Men du naadsens gud! siger man; skal
individerne ikke længer ha moralske pligter?
det vil jo ikke sige andet, end at nu skal alle
menneskets lavere drifter, som hidtil har været
holdt saa nogenlunde i ave af moralen, slippes
løs og faa lov at boltre sig, som de vil. Og
da har vi jo den største uretfærdighed af alle —:
de stærkere individers ret over de svagere! . .

Aa nej da! Har samfundet den moralske
pligt ligeoverfor individerne at sørge for, at
enhvers — ikke nogen enkeltes, men alle og
enhvers individualitet kan komme til fri
udfoldelse; har m. a. o. samfundet den moralske
pligt at sørge for, at alle individer kan opnaa
den størst mulige grad af frihed og udvikling,
saa er det dermed ogsaa git, at samfundet har
ret til at fordre af individerne, at de ikke ved
sine handlinger gjør det umuligt for samfundet
at opfylde denne sin moralske pligt.
Samfundet har med andre ord, i kraft af den moralske
pligt, som paaligger det overfor individerne, ret
til at sætte de grænser for individernes
handlefrihed, som er nødvendige for, at alle individer
kan opnaa den størst mulige grad af frihed og
udvikling, og gjør samfundet det, saa kan ikke den
stærkere undertrykke den svagere — med mindre
han overskrider disse grænser. Men da kommer
samfundet og drager ham til ansvar derfor —
ikke med nogen moralsk ret gudbevars, men
med en juridiskHer turde kanske være plads for den bemærkning, at i et
fuldt udviklet samfund, der virkelig har opfyldt sin pligt
ligeoverfor individerne og skaffet dem alle den størst
mulige grad af frihed og udvikling, politisk, økonomisk, sooialt
og intellektuelt; i et samfund altsaa, hvor individet staar
der med fuld forstaaelse af, hvad en forbrydelse er, nemlig
oprør imod samfundet som samfund — der vil der neppe
være plads for andre straffe i kriminalloven end dødsstraf
eller deportation. Thi den, der da begaar en forbrydelse,
han begaar den ikke længer, fordi umoralske
samfundsforhold indvirker uheldig paa hans natur, men fordi han, med
denne sin natur, overhovedet ikke er skikket til at være
medlem af et frit samfund. Derfor maa samfundet kaste
ham ud, saa lidet han end selv kan hjælpe for, at han
er slig..

Og herved kommer jeg ind paa en anden
opgave, som frembyr sig for den deterministiske
forfatter.

Ligesaa vist nemlig som samfundet i kraft
af den moralske pligt, som paahviler det, har
ret til at indskrænke individernes handlefrihed
inden visse grænser, for at alle individer kan
opnaa den størst mulige grad af frihed og
udvikling — ligesaa vist er det ogsaa samfundets
moralske pligt at sørge for at optrække disse
grænser netop saa snævert, som det til den ende
behøves, og hverken videre eller snævrere. Thi
trækkes de for snævert disse grænser, saa vil
jo det — ligedan som tilfældet var med den
individualistiske moral — paa den ene side lede
til en unødvendig nivellering af
individualiteterne og derved forarme det sociale liv, og paa
den anden side skabe forbrydere af folk, der
ikke behøved at være det. — Og trækkes
grænserne ikke snævert nok, saa aabnes der derved
en adgang for den stærkere til at undertrykke
den svagere.

Men viser det sig nu, at grænserne for den
individuelle frihed i den bestaaende
samfundsorden dels er trukket for snævert og derved
bevirker en unødvendig nivellering af
individualiteterne; og dels ikke snævert nok, saa at den
stærkere faktisk faar retslig adgang til at
undertrrykke den svagere og hæmme den fri udfoldelse
af hans kræfter, politisk, økonomisk, socialt,
intellektuelt — saa er det jo klart, at den
deterministiske forfatter til emner for sine
kunstneriske fremstillinger gjerne vil vælge netop de
individers udviklingshistorier, der rammes af
disse mangler ved samfundsordenen. For derved
at vise, hvorledes de umoralske
samfundsinstitutioner har sin andel i individualiteternes
forkvakling og forkrøbling, og i ulykke og elendighed.

Viser det sig saaledes, at den bestaaende
ejendomsret gir den økonomisk stærkere ret til
at undertrykke den økonomisk svagere baade
politisk, økonomisk, socialt og intellektuelt, og
at dette forhold fremavler de store
samfundsonder: fattigdom, raahed, vankundighed ; og viser
det sig, at familie- eller ægteskabsinstitutionen
ved sin unaturlige adskillelse af kjønnene hos
individerne skaber et fond af liderlighed, som
sammen med fattigdommen, raaheden og
vankundigheden fremavler det store samfundsonde,
vi kalder usædelighed; og viser det sig, at disse
samfundsonder uafladelig kræver en
mangfoldighed af ofre — saa er det jo klart, at den
deterministiske forfatter som emne for sin
kunstneriske fremstilling gjerne vil vælge netop de
individualiteters udviklingshistorie, der falder
som ofre for disse samfundsonder.

Men hvis han gjør det, saa falder man igjen
over ham med sit forslidte vrøvl om
„affiniteten til det lave, det slette, det uanstændige,
det obscøne“. Naturalisten kan vende sig,
hvorhen han vil: han kan gi sig ikast med en
hvilkensomhelst opgave, hans livssyn maatte føre
ham ind paa — altid vil de bli spyttet ham i
ansigtet disse fortærskede gloser. De pene,
moralske, forkrøblede samfundsmennesker vil nu
engang ikke stilles ansigt til ansigt med sine ofres
elendighed. Hvad kommer det disse privatmænd,
som aldrig har vidst, hvad almenaancl var —
hvad kommer det dem ved, at endel fremmede
mennesker ikke kan finde sig tilrette i deres
pene, hyggelige samfund, og derved gaar
tilgrunde! hvad kommer disse fremmede
mennesker dem ved! —

Fremmede mennesker . . . ? Og hvad om
ogsaa en del af deres egne gik med i løbet! —
Hvem ved, kanske det kunde røre dem? . . .

Ja, hvem ved — det var kanske et forsøg værdt.

Der gives i vort samfund en liden skare
mennesker — mest sønner af brave, pene
forældre — for hvem det fattige aandsforladte liv
i det moderne samfund ikke har den tillokkelse,
at udsigten til at leve et sligt liv formaar at
sætte deres energi i bevægelse — mennesker for
hvem det moderne samfund er en øde,
trøstesløs sandørk, hvor de ingensteds kan fæste bo,
hvor de bare vanker omkring og vansmægter
efter livet. Den lille skare er fremtidens
fortidlig fødte børn, dens første udsæd, mændene
med de store behov, fremtidsbehovene, der først
kan tilfredsstilles under friere, rigere og
skjønnere samfundsformer, som det er forbeholdt
fremtiden at skabe — det er den landflygtige,
hjemløse bohême. — Ogsaa en skjøn
frembringelse af den moderne kultur.

Hvordan forløber disse hjemløse existencers
liv?

Jo: de tilbringer sin ungdom dels med
frugtesløse forsøg paa udenfor sig at finde et
maal, som svarer til den dybe trang derinde i
dem, og dels med ligesaa frugtesløse forsøg paa
at døve denne higende trang ved hjælp af alle
de aandelige narkotika, som det gamle,
indvendig raadne, samfund stiller til deres raadighed.
Og naar saa engang det frugtesløse i disse
forsøg tilslut er gaaet op for dem, og
haabløshedens ro har sænket sig ned over dem — saa
vaagner de en vakker dag op til forstaaelse af
situationen. Da gribes de af raseri imod dette
pene, brave samfund, som ganske rolig, med
koldt blod har ødelagt deres liv — og de
tænker et øjeblik paa at rejse sig til kamp imod
al denne djævelske penhed og bravhed. Men
da er det for sent. Deres ungdom er borte,
deres energi slidt op; kanske deres arbejdskraft
med. Og selv om de kunde gjøre noget — de
vilde jo ikke komme til at nyde frugterne af
sit arbejde. Og de gider s’gu ikke kaste sig
ind i et arbejdsliv, som ikke de selv, bare
andre, skal høste nytten af; de er ikke længer
saa unge, at de kan tilfredsstilles ved det
surrogat for livet, som ligger i en kamp for at
redde dem, der kommer efter. Ialfald kan en
slig kamp ikke begejstre dem nok til at
overvinde deres slaphed og energiløshed. — Og
saaledes fordunster det første øjebliks raseri,
haabløshedens ro sænker sig igjen ned over dem,
og de lever slapt videre. Men livet fortoner sig
mørkere og mørkere for dem; haabløsheden
stiger til fortvivlelse, og selvmordstanken lægger
sig rugende over dem. Og konsekvent — tar
de sig virkelig afdage; hvis ikke
selvopholdelsesdriften i dem er stærk nok til at holde
konsekvensen stangen. Er den det, saa redder de
sig ind i en eller anden liden stilling, hvor de
fortsætter med at holde livet oppe — indtil
endelig naturen forbarmer sig over dem og lar
dem dø døden, som de fornuftigvis skulde ha
søgt af sig selv for længe siden. —

Som man ser: ogsaa en prægtig opgave for
en deterministisk forfatter. Men ogsaa et
uhyggeligt stof med „affinitet til det lave, det slette,
det uanstendige, det obscøne“.

Men dette er dog de pene brave
borgermænds eget kjære afkom, deres smertens børn.
Det er deres egne, og det endda de bedste af
deres egne, de mest udviklingsdygtige af dem,
som paa den maade gaar tilgrunde. — Hvad
om de brave borgermænd ved kunstneriske
fremstillinger af disse existencers livsskjæbner, der
falder som ofre for det sociale livs fattigdom,
skulde kunde bringes til at se tværsigjennem
„lavheden og sletheden og uanstændigheden og
obscøniteten“ saa de et øjeblik kom til at stirre
lige ind i den tragiske skjæbnes forstenende
medusaøjne! — Hvem ved! ? . . . .

Dog, lige meget! — Èt er sikkert:
bohêmen voxer; de blir stadig flere og flere disse
hjemløse existencer som ikke formaar at skyde
rødder i det gamle samfunds jordbund, og som
derfor vantrives og gaar tilgrunde. Og kunde
disse ulykkelige, allerede ved begyndelsen af sin
livsbane, selv bringes til hel og klar forstaaelse
af den skjæbne, som er æslet dem i det gamle
samfund — de vilde gribes af hellig harme over
denne ofring af slægtens dyreste blod, fremtidens
udsæd, til den gamle tids Moloch. Og med
den evne til begejstring, som alene ungdommen
ejer, vilde de rejse sig, alle som én, til en
planmæssig, sejg og udholdende kamp for at
undergrave de tre gigantiske granitkolosser, som
bærer den gamle kultur og det gamle samfund
og holder al aandsfattigdommen oppe —:
kristendommen, moralen og det gamle retsbegreb.
Og i den kamp vilde de finde erstatning for det
liv, der blir dem nægtet.

Men for at kunne bringe dem denne
forstaaelse paa forhaand — saa maa der skrives en
bohêmeliteratur. Og for at der skal bli skrevet
en bohêmeliteratur, saa maa der gjøres en
begyndelse. Og en saadan begyndelse er denne bog.

Lad saa penheden og bravheden skraale
paa lavhed og slethed og uanstændighed og
obscønitet, saameget de lyster; det rører mig ikke.
Jeg har kun én sorg —: at jeg ikke kunstnerisk
skal ha magtet min opgave saa pas, at denne
bog virkelig blir en begyndelse.

*



 
 
 
