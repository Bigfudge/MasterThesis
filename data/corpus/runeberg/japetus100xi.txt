
﻿XI
TO JYDSKE M0S-ASS0CIATI0NER
AF 
C. JENSEN

﻿

1. MARSUPELLA-HEDE. 

Heden kræver Snedækning om Vinteren, megen Fugtighed og Læ, skriver N. 
Hartz i „Meddelelser om Grønland” (XVIII, S. 306, 1895). Dette gælder 
ikke alene om Grønlands Heder, men lige saa godt om de danske, og selv om vi 
her hjemme ikke har Føhnvind at regne med, gives der dog paa de jydske Heder 
Steder nok, hvor Sneen ikke kan ligge ret længe ad Gangen, fordi den fejes bort 
af Vinden. Saadanne Steder er f. Eks. Overfladen af Bakkernes fremspringende 
Aase, her kan danne sig bare, gruset-sandede, større eller mindre Pletter i
Lyngheden. Er Jordbunden tillige noget leret, bliver Sne og Regnvand staaende her i 
et tyndt Lag en Tid lang om Vinteren og Foraaret. Om Sommeren er disse Pletter 
tørre og tage sig ud som vegetationsfattige Pletter af Fjældmark. Ser man nøje til, 
kan det dog hænde, at man der finder de indtørrede lave, næsten sorte, ganske 
flade Puder af Marsupella Funckii (W. M.) Lindb. eller de i Regelen mere brune 
og grove Puder af Marsupella emarginata (Phrh.) Dum. Det er smaa Marsupelleta, 
svarende til de arktiske Cesieta i de Cesia-HederC. Jensen: „Die Moosvereine des Sarekgebietes” i Naturwissenschaftl. Untersuch. des 
Sarekgebietes in Schwedisch Lappland. Bd. III, Lief. 3, S. 263., der meget hyppigt findes i 
arktiske og alpine Egne, netop paa saadanne Steder, som næsten hele Vinteren er 
snebare. Medens man i de arktiske Cesieta i Regelen finder flere Busklaver og 
spredte Individer af f. Eks. Diapensia lapponica, Azalea procumbens, Salix herbacea 
og Empetrum nigrum, som krybe eller brede sig fladt ud over Jorden, har vi i de 
jydske Marsupelleta kun lidt Empetrum og Calluna, Cornicularia aculeata og en eller 
anden Cladonia. 

Jeg har set saadanne diminutive Marsupella-Heder i Lyngheden paa
Lerup-Bakke i Vendsyssel, dels paa de imod Syd fremspringende Aase V. for Lundegaard, 
hvor de var bedst udviklede og dannede af Marsupella-Funckii og lidt M. emarginata, 
dels nær ved den østlige Rand af Fosdalen, ikke langt fra dennes Munding, her 
udelukkende repræsenteret af M. emarginata i en lav, noget mørk Form. Det første 
Sted er eller vil Heden blive beplantet, og saa er denne interessante Lokalitet
ødelagt. Men der er jo altid en Mulighed for at kunne finde saadanne Marsupelleta

﻿andet Steds i Jylland, f. Eks. paa Øen Fur, hvor M. Funckii iflg. Th. Jensen„Conspectus Hepaticarum Daniae“ i Bot. Tidsskr., 1. Bind, S. 157. er 
fundet paa Hedebund, hvis Stedet da ikke ogsaa der er beplantet. 

Disse to Marsupella-Arter høre ganske vist ikke til den egentlige Cesia-Typus, 
saaledes som den beskrives af ArnellSvensk Botan. Tidskr., Bd. 1, S. 123., men staar dog denne meget nær, især M. 
Funckii, som er traadfin, med opret-aabne Blade og som danner temmelig tætte, 
meget lave Puder. 



2. GRIMMIA-HEDE. 

Denne sammensættes af Grimmia-Arter, som vokse paa en tør og næringsfattig 
Bund, d. v. s. en sandet, gruset, stenet, slet ikke eller kun i meget ringe Grad ler- 
eller muldblandet, kalkfri eller næsten kalkfri Bund. De kan paa saadanne Steder 
danne særegne Samlag eller Associationer, naar de optræde i saa stor Mængde, at 
de give det paagældende Sted eller Egnen et særegent Præg. Grimmia-Heden er i 
sin mest udprægede og udbredte Facies, Gr. hypnoides-Facies, en oceanisk-alpin
Association, som er meget udbredt i de nordatlantisk-arktiske og subarktiske Egne, fra 
den alpine Region og omtrent ned til Havets Niveau, dog mest udpræget og af 
størst Udstrækning paa Fjældene. Saa vidt mig bekendt er det Helgi Jonsson, 
der først har udskilt og givet Grimmia-Heden Navn som en særegen Association, 
nemlig i sin interessante Afhandling „Studier over Øst-Islands Vegetation“Botan. Tidskr., 20. Bd., 1. Hæfte, S. 70.. Han 
skildrer her Grimmia-Heden i Øst-Island, og da denne Skildring er særdeles træffende 
for en Gr. hypnoides-Facies, skal jeg tillade mig at anføre følgende, idet jeg
forøvrigt henviser til hans Afhandling: „Grimmia-Arterne, i størst Mængde
Grimmiahypnoides, danne flere Steder et tæt Dække paa Strækninger af forskellig Størrelse, 
undertiden meget store Strækninger — — . Paa disse Steder er det Mosvegetationen, 
med sin graa eller graaliggrønne Farve, der karakteriserer Landskabet. Fra Fjeldets 
øverste Spids strækker Mosdækket sig undertiden næsten lige til Havet – –.
Indblandede i Grimmia-Heden forekommer vistnok de fleste Steder forskellige Planter 
spredte hist og her uden at spille nogen særlig Rolle, undtagen paa de Steder, hvor 
man har Overgangsformer. Grimmia-Heden kan saaledes sammenlignes med
Fjeldmarken, idet Mosdækket svarer til Fjeldmarkens stenede eller grusede Bund; i begge 
forekomme forskellige Planter spredte hist og her. Mosdækkets Betydning for
Jordbundsdannelsen er overordentlig stor, idet Mosserne baade udfylde Hulningerne 
mellem Stenene og ogsaa begrave de mindre Stene; ved Mossernes Forraadnelse 
dannes saa en Jordbund, hvor andre Planter snart indfinde sig og faa Overtaget. I 
Grimmia-Heden gaar Jordbundsdannelsen meget raskere for sig end i Fjeldmarken“.  
﻿– – Grimmia-Heden „er hovedsagelig dannet af Grimmia hypnoides med Gr. 
ericoides indblandet.“ 

I Sarekfjældenes alpine Region, men især paa Færøernes flade Fjældtoppe, har 
jeg haft Lejlighed til at se denne Facies af Grimmia-Hede. Paa førstnævnte Sted 
var den især blandet med nogle Andreæa-ArterC. Jensen l. c, S. 262., paa Færøerne mest med enkelte 
Dicrana og Jungermanier. Andre Steder kan de indblandede Mosser være andre 
Grimmia-Arter, saasom Gr. canescens med dens Varietet ericoides, Gr. microcarpa 
(= Rhacomitrium sudeticum) og Gr. fascicularis, Hylocomier, Antitrichia curtipendula, 
Polytricha, flere Busk-Laver, f. Eks. Cetraria islandica, Cladonia rangiferina og
Stereocaulon. De faa Karplanter, som kan forekomme i Associationen, er især knyttede til 
større eller mindre Huller i Tæppet eller til Udkanterne, som grænse til andre 
Associationer. 

I F. Børgesens og min lille floristiske Afhandling „Utoft Hedeplantage“Botan. Tidskr., 26. Bd., 2. Hefte. findes 
paa Side 211 følgende Lokalitets-Optegnelse: „Calluna-Empetrum-Hede med 
Grimmia-Tuer paa Syd- og Vest-Skraaningen af Utoft-Sande. Overfladen gruset 
og sandet, med spredte Smaastene. Plantevæksten var fattig og aaben. De eneste 
Fanerogamer, som forekom nogenlunde rigeligt, var Empetrum nigrum og Calluna 
vulgaris, som oftest ledsagede af Cladonia rangiferina. Paa Gruset voksede Tuer af 
Grimmia-Arter: Grimmia kypnoides, rigelig, i større eller mindre, runde eller
uregelmæssig formede, oftest stærkt hvælvede Puder, Grimmia fascicularis og Gr.
microcarpa, sjældne i smaa, halvkugleformede Tuer. Paa større Tuer af Grimmia hypnoides 
voksede ofte Cornicularia aculeata, Cladonia gracilis f. elongata. Cl. gracilis var.
pyxidata, Cl. coccifera f. Floerkeana, paa Stene Buellia petræa f. excentrica og Lecidea 
litkophila, paa en større Sten Grimmia heterosticha. I Gruset og Sandet fandtes 
hist og her en Del Polytrichum pilosum.„ Dette for vore hjemlige Forhold
fremmedartede Samlag er ellers i Afhandlingen kun omtalt med nogle faa Ord under
Afsnittet om Lyngplanternes Samfund, Side 183; en karakteristisk Del af det er afbildet 
paa Side 187 efter Fotografi af Dr. F. Børgesen. Vi fandt det i 1900 paa den 
sydlige Del af Utoft-Sande, som var en for vestlige og østlige Vinde meget udsat 
Lokalitet, hvor Sneen ikke kunde blive liggende ret længe ad Gangen. Nu er
Forholdene helt forandrede, idet hele dette ret store Omraade, hvor denne sikkert
ældgamle Association fandtes, er beplantet med Naaletræer og Associationen derved saa 
godt som ødelagt. Denne vistnok meget sjældne Forekomst i det egentlige
Danmark af Grimmia hypnoides-Hede er af Interesse. Saa udpræget som i nordligere 
Egne var den ikke, idet Grimmiaen ikke her dannede et sammenhængende Tæppe, 
men optraadte i større og mindre hvælvede Puder, paa hvis gruset-sandede, til 
﻿Dels stenede Mellemrum fandtes ovennævnte sparsomme Plantevækst. Meget
interessant var her Forekomsten af de lithophile Arter Grimmia microcarpa og G.
fascicularis paa Jord (sandet Grus); dette Forhold minder stærkt om arktiske eller alpine 
Regioner, hvor man ofte kan finde visse Lithophyter voksende paa den løse
Detritus imellem Klipper og Sten, paa Færøerne f. Eks. Gr. microcarpa, som ellers
allevegne plejer at optræde som en udpræget Lithophyt. Men ogsaa Gr. hypnoides 
bliver jo Lithophyt efterhaanden som den fjerner sig fra de atlantiske Egne, Som 
et atlantisk Fænomen maa denne Arts massevise Forekomst i talrige jydske
Hedekær tydes. 

En i Landets magre Egne ret udbredt Grimmia er G. canescens. Man finder 
den som oftest indblandet i andre Planteformationer, især psammophile, hvor den 
kan optræde i Mængde, sjældent danner den saa rene Samlag af større
Udstrækning, at de fortjene Navn af Grimmia-Hede.

*


