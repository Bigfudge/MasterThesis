




HELSOVÅRD.

NATURMEDICINSKA

STUDIER OCH IAKTTAGELSER

SÄRSKILDT ÖFVER BARNS FYSISKA VÅRD

AF

A. F. Melander,

med. doct. och chir. mag., läkare vid wisby bad- och vattenkuranstalt.

*

EN BOK FÖR DEN ENSKILDE OCH FAMILJEN.

STOCKHOLM

A. L. NORMANS FÖRLAG.

Stockholm, tryckt hos A. L. Norman, 1873.

Förord.

Helsan anses med rätta såsom en särdeles stor och
dyrbar Guds gåfva, och isynnerhet framstår dess stora vigt
och betydelse för menniskan genom dess följder för så väl
själ som kropp. Kroppens helsa är ingalunda en alltid
fast och oförstörbar egendom, utan en vilkorlig gåfva och
besittning, hvilka bero af menniskans förhållande till de
naturlagar och de lifsvilkor en allvis och kärleksfull
Skapare stadgat för dess bestånd. Menniskan måste alltså
söka skaffa sig rätt kunskap, huru helsan skall vårdas, och
såsom kort anvisning härför vill denna lilla bok tjena.

Stockholm i Februari 1873.

A. F. Melander.

*





Allmän Helsolära.

—

»Då naturen ogillar något, så uttalar den alltid
detta sitt ogillande klart och tydligt genom
omedelbara svåra följder och sträng straffdom. Förer
menniskan ett orätt, naturstridigt lefnadssätt,
hemfaller hon derför antingen åt tidig död eller måste
hon dragas med ett sjukligt, tungt och
bekymmersamt lifs tryckande börda. En sålunda i sin
utveckling hämmad, försvagad menniska är såsom
en i förtid vissnad växt, som hvarken sprider
uppfriskande doft eller gifver mogen frukt. Icke
allenast inom stora folkrika städer utan äfven på
den stilla landsbygden gillas och fortgå i många
hus genom okunnighet eller dåligt exempel flera
bruk och lefnadsvanor, hvilka naturen med sin
omutliga, vaksamma moderskärlek och sitt klara
sanningsljus stämplar såsom orätta, d. v. s.
helsan och lifvet förstörande, oaktadt det allmänna
omdömet och tycket i sin förvillelse anser dem
oskadliga, ja, mången gång nyttiga och goda. Så
väl på lättjan, vekligheten och öfverflödet som på
det öfverdrifna arbetandet och försakandet
skådar naturen med oro och sorg.»

Göthe.

Skulle icke dagligt välbefinnande och angenäm
förnimmelse af helsa och lifskraft, frukter af enkelt,
naturenligt lefnadssätt, och hvilka öfver hela lifvet utbreda
liksom ett varmt solljus (i physiskt afseende) vara af ett
ojemförligt högre värde, än tillfälliga, sinnliga njutningar,
som vanligen hafva en förstörd helsa till påföljd?

—




I.

De förnämsta orsakerna till den allt mer sig
utbredande stora sjukligheten och physiska
svagheten bland menniskor af alla åldrar och förhällan
den inom de flesta civiliserade samhällen
både i gamla och nya verlden.

Enligt tillförlitliga statistiska uppgifter hinner för
närvarande lefnadsåldern hos Europas civiliserade folk i
medeltal endast till 35 år. Kärnfriska, kraftfulla menniskor
blifva allt mer sällsynta, men antalet sjuka, svaga och för
snart utlefvade tilltager deremot uti en förfärande grad.
Förspörjes undantagsvis här och der någon, som under
åtnjutande af jemn, god helsa samt bibehållna själsförmögenheter
uppnår 90 à 100 års ålder, så får man vid närmare
efterfrågan om den aflidne i lifstiden merendels den
underrättelsen : att han fört ett måttligt, regelbundet, enkelt
lefnadssätt i mat och dryck; uppehållit sig mycket i den yttre
friska luften på landet, sysselsatt sig med åkerbruk,
trädgårdsskötsel, eller annat kroppsarbete; äfvensom att
sinnesstämningen varit jemn, glad, fridsäll, ofta förenad med sann tro på
Guds ord och lefvande Gudsfruktan. Föräldrarne hafva
vanligen äfven varit friska och dött vid hög ålder.

Den närmaste och omedelbara orsaken till den
allmänna sjukligheten och svagheten hos flertalet menniskor både
i stad och på land nu för tiden är alltså att söka uti ett
naturstridigt lefnadssätt, hvarvid ett orätt
förhållande inträder till de af en Allvis Skapare
ordnade och för alla menniskor oeftergifliga
lifsvilkoren: mat och dryck, luft, ljus, beklädnad,
bostad, renlighet, sinnesstämning, kroppsrörelse
m.  m.

Granskas vid sanningens ljus menniskornas förhållande
med afseende på naturenlig diet och öfriga lifsvilkor nu för
tiden, så finner man att största antalet, i synnerhet bland
städernas innevånare, äfvensom bland rika, lärda och
förnäma, lösryckt sig från det rätta och naturenliga. Med
afseende på frisk luft, solljus och kroppsrörelse råder
nemligen i allmänhet ett förhållande af allt för litet; med
afseende på kammarvärme och beklädnad deremot ett
förhållande af allt för mycket, samt med hänseende till mat
och dryck ett förhållande icke allenast af allt för mycket,
utan här framträder äfven ett orätt val, så att retande,
skadliga näringsämnen allt mera uttränga enkla, naturenliga.

Inandning af oren, forskarna luft genom
stillasittande kammarlif vid boken, skrifbordet eller sömnaden,
bevistande af baler, soupéer och theaterföreställningar,
ofullständig luftvexling och för mångas sammanboende samt
luftens orenande medelst tobaksrökning m. m.: ylle
närmast kroppen och pelskläder redan i ungdomen eller
första mannaåldern; ymnigt förtärande af retande animalisk
spis (kött, fisk, ägg) äfvensom retande, hetsiga drycker
(vin, brännvin, öl, porter, kaffe, thé, chokolad m. fl.) samt
skarpa kryddor: dessa och flera andra skadliga och farliga
lefnadsvanor ingå uti de flestas lefnadssätt nu för tiden
och göra det i högsta måtto naturstridigt. Dagens lösen
inom alla stånd och åldrar, äfven hos allmogen och
arbetsklassen, är sinlig njutning (finare eller gröfre), lyx och
öfverflöd. Man tyckes i okunnighet och blindhet täfla om
försteget vid den ilande farten på denna förderfvets
utförsbacke, som dock ju intet annat är än en täflan om
att fortast kunna förstöra själ och  kropp.

Professoren D:r Floureus säger med skäl derför i sin
förträffliga bok "De la longévité de la vie humaine": Med
våra nuvarande seder och förvända lefnadssätt dör icke
menniskan, utan hon dödar sig. Då nu en frisk,
kraftfull själ allenast bor uti en frisk, kraftfull kropp, så
måste själsförmögenheterna lida i hög grad genom orätt,
naturstridigt lefnadssätt och deraf härflytande försvagad organism.

Sjukliga, svaga föräldrar föda ock sjukliga, svaga barn.
Redan vid födelsen bära derföre många barn inom sig
sjukdomsfrön med orent blod och falsk instinkt såsom arf
af en sjuk fader eller en försvagad moder. Dessa medfödda
sjukdomsanlag motarbetas i de flesta fall icke genom
barnets rätta, naturenliga skötsel, hvarom föräldrar i allmänhet
hafva ingen eller högst ofullständig kunskap, utan
utbildas tvärtom  mycket hastigt genom oförståndig skötsel och
naturstridig helsovård. Visserligen utmärker sig vår tid
för stora vetenskapliga framsteg och upptäckter, äfvensom
man söker genom allt flera inrättade lärdomsskolor och
folkskolor bereda lätt tillfälle att inhemta hvarjehanda
nyttigt och nödvändigt vetande. Härunder åsidosättes och
försummas, tyvärr, likväl nästan alldeles undervisning i
den för menniskans physiska utveckling och helsa alldeles
nödvändiga kunskap: läran om den egna kroppsbyggnaden
med dess lifsprocesser äfvensom naturenlig helsovård
(naturmedicinsk helsolära). Utan denna kunskap tjena andra
kunskapsförråder till föga nytta. Hvartill gagnar väl en
mästares förvärfvade skicklighet, då de verktyg, hvarmed
arbetet sedan måste förrättas, befinnas odugliga?
Likaledes tjenar ett insamladt förråd af mycket vetande till
ringa eller ingen nytta, då själens verktyg, hjernan med
nervsystemet och sinnesorganerna samt organismens öfriga
delar, genom bristande insigt om ett rätt, naturenligt
lefnadssätt blifvit förslöade eller till arbete odugliga.

Den skada, som tillskyndas land och folk genom
åsidosättande af nyssnämda undervisning i rätt naturenlig
helsovård, är i dubbelt afseende oberäknelig och
häpnadsväckande; först och främst genom den allmänt spridda
stora sjukligheten och svagheten till själ och kropp samt
deraf härrörande mångfaldiga lidanden, en nödvändig följd
af okunnighet i denna vigtiga sak; för det andra genom
den ekonomiska förlust, som drabbar landet och dess
innebyggare dels i följd af betydligt minskade arbetskrafter
dels genom enorma omkostnader på en hel hop allmänna
förbrukningsartiklar, hvilka en falsk förvillad och
förvillande läkekonst äfvensom en falsk civilisation och en
falsk instinkt i sin blindhet angifva som behöfliga och
nyttiga, men som dock i verkligheten äro endast
kraftiga förstöringsmedel för helsan och lifvet. Huru mycket lidande och nöd framkallas icke blott inom
äktenskapet, för att nämna ett enda exempel, deraf att ett i följd
af försvagad helsa sjukligt, retligt lynne hos en eller båda makarne
dagligen såsom en mask fräter på den husliga freden och förbittrar
den äkta sammanlefnaden? Till dessa
allmänt brukliga, förderfliga ämnen höra de flesta af
allopathiska läkare som läkemedel använda retande apotheksvaror 
och skarpa gifter, dessutom en hop införda och i allmänt
bruk komna skadliga dietetiska retmedel, kaffe, thé,
chokolad, tobak, spritdrycker, m. fl., jemte en mängd onyttiga
och skadliga lyxartiklar af hvarjehanda slag. En reform
alltså af allra högsta vigt och betydelse för enskildt och
allmänt väl, och som påkallar alla rättsinniga
medborgares behjertande, vore, att naturmedicinens studium här
i Sverige, såsom redan i Tyskland, vunne burskap vid
universiteterna och der utgjorde grunden för
läkarebildningen, samt äfven blefve ett stående undervisningsämne
i alla skolor.

Greker och Romare, gamla historiens mest
framstående folkslag, uppskattade under sin ärorika, kraftfulla
utvecklingsperiod, så länge ännu den naturliga, rena
instinkten icke blifvit förlorad genom orätt, naturstridigt
lefnadssätt, det fulla värdet af sjelfkännedom i physiskt
afseende äfvensom af själens och kroppens harmoniska,
naturenliga utveckling. Såsom ett valspråk hos grekerna
den tiden kan derföre följande uttryck anses, hvilket äfven
stod att läsa på Apollos tempel i Delphi: γνψτι σεαντον
(känn dig sjelf). Det förderfliga inflytandet både på själ
och kropp af en på falsk grund hvilande, urartad,
naturstridig läkekonst äfvensom af en på falsk grund byggd,
öfverflöd och sinnlig njutning m. m. befrämjande
civilisation hade då ännu icke hos dessa folk gjort sig gällande.

Hippokrates, naturmedicinens stiftare, och flera andra
den tidens berömde läkare såväl i Grekland som Rom,
fotade sin praktiska verksamhet endast och uteslutande
på naturmedicinens grundsanningar, de enda rätta och
sanna, och lade i följd deraf en synnerlig vigt på
spridandet af allmännare kunskap om rätt naturenlig helsovård.´Se utförligare härom samt huru sann läkekonst småningom
"urartar till falsk, »Naturmedicin», sid. 127.
Naturmedicinsk helsolära jemte undervisning om
menniskokroppens byggnad ingick derföre såsom ett högst vigtigt
lärostycke i Greklands och Roms skolor. Vi anse
alltså icke utan skäl ett på rätt kunskap grundadt, enkelt,
naturenligt lefnadssätt med afseende på mat och dryck,
luft, ljus, kroppsrörelse (gymnastik), bad m. m. såsom 
förnämsta orsaken till dessa folkslags ovanligt kraftfulla, sköna
kroppsgestalt och jemna goda helsa. Häraf finna vi,
hurusom hufvudsakligen genom inverkan af den då herrskande
naturmedicinska läkekonsten, hvilken ännu icke genom
dåraktig klokskap blifvit rubbad från sin enda säkra
grundval och urartat till naturstridig medikaments- och
giftmedicin, dessa äldsta tider med afseende på sann
läkekonst och physisk uppfostran stodo långt framför vår
närvarande tid. Allopathiens osäkra och farliga beskaffenhet såsom bortförd
från den Hippokratiska naturmedicinska läkekonstens fasta och sanna
grundläror hafva flera utmärkta allopathiska läkare känt och behjertat i
alla tider, samt derföre yrkat en grundlig reform af densamma. Professoren
D:r Schönlein i Berlin, en mycket framstående och utmärkt
personlighet såsom vetenskapsman och läkare på sednare tid, yttrar sig
häröfver med följande ord: Läkekonsten har sedan den grekiska och
romerska kulturen gjort så godt som inga framsteg; den måste nedifrån sjelfva
bottnen förändras och omgestaltas; den måste på alldeles ny grund
uppföras. Läs härom flera kraftiga vittnesbörd af högst ansedda
allopathiska läkare »Naturmedicin» pag. 131 och följ.

Hippokrates och med honom alla läkare i alla tider,
så vidt de tillhöra den naturmedicinska skolan, anse sin
förnämsta och mest nyttiga verksamhet vara att medelst
enkla, lättfattliga skrifter och muntliga populära
meddelanden söka sprida en allmännare kunskap om ett rätt
naturenligt lefnadssätt, alldenstund endast derigenom ett folk
kan mera allmänt tillegna sig och tillgodonjuta den
ovärderliga skatten af god, fast helsa med kraftfulla kropps- oeh
själsorganer, äfvensom säkrast blifva bevaradt för sjukdom.
Naturläkaren vet och förstår nemligen mycket väl, att han
genom inskärpandet af ett naturenligt lefnadssätt och dess
noga öfvervakande sålunda icke allenast tillskyndar land
och folk de allra största lekamliga fördelar genom allmänt
spridd helsa och arbetskraft, utan äfven dymedelst
uppförer det enda säkra skyddsvärnet mot sjukdomsangrepp.
En lifskraftig natur öfvervinner lätt ett sjukdomsanfall;
men en svag, lifsfattig dukar vanligen under för detsamma.
Greklands kraftfulla folk, skördande de rika, goda
frukterna af naturläkaren Hippokrates' mångåriga verksamhet,
visade denne sitt fäderneslands sanne vän och välgörare
stor vördnad, och såsom ett tacksamhetsbevis anställdes i 
Athen en ärelöst, hvarvid medborgarekronan, en
ekelöfskrans af guld, sattes på hans hufvud.

Huru helt annorlunda och med hvilka helt olika
frukter för land och folk verka icke i våra dagar den
Allopathiska skolans lärjungar, hvarhelst de framträda såsom
utöfvare af läkekonst? Detta högst sorgliga och olyckliga
förhållande kan gerna icke heller vara eller blifva
annorlunda med nu gällande lagar och akademiska
läkarebildning. I flertalet af Europas länder och äfven i Sverige
är nämligen allopathien ensam legaliserad och dess
utöfvare allena berättigade att söka statens läkaretjenster.
Naturmedicin, såsom hvilande på helt olika och motsatta
grunder kan omöjligt förenas med eller utgöra en ingående
del i den allopathiska läkarens studier vid våra
medicinska högskolor, och i följd häraf är han vid fullbordade
examina och med erhållet doktorsdiplom ännu okunnig uti
och främmande för sann medicinsk kunskap. Han liknar en
man, som byggt ett mycket ståtligt och dyrbart palats på
dålig och lös grund, hvilket lemnar föga trygghet vare sig
för egaren sjelf eller andra, som inbjudas att bebo och
nyttja detsamma! Detta främmandskap för naturmedicinen
och dess läror gör, att den allopathiske läkaren (jag talar
här af egen erfarenhet) saknar insigt uti ett rätt
naturenligt lefnadssätt äfvensom lefvande intresse för dess
befrämjande.

Lika utmärkande som det derför är för hvarje sann
naturläkare, hvarhelst han träffas, att man hos honom
finner varm nitälskan och angelägenhet att genom
undervisning och föredöme utbreda så vidsträckt som möjligt
ett rätt naturenligt lefnadssätt med dess sköna rika frukter
för land och folk, lika säkert utmärker sig den
allopathiske läkaren genom sitt ytliga, skefva och högst
ofullständiga umgående med läkekonstens förnämsta och
vigtigaste stycke, helsovården, eller, såsom ty värr vanligast är
fallet, genom sitt förbiseende deraf. Vi erinra här om bruket i China, der läkarens årsarvode blir
desto större, ju friskare familjen varit, hvarföre han ock är särdeles
angelägen att studera och inskärpa helsoläran. Då han enligt sitt
höga anförtrodda kalls pligter borde med all flit beifra och
noga öfvervaka ett rätt naturenligt lefnadssätt inom alla
åldrar och samhällsklasser, så lemnas i stället åt hvar och
en nära nog obegränsad frihet att i okunnighet efter sin
egen falska mening och en förstörd instinkts ingifvelse på
det högsta vanvårda sin och de sinas helsa, denna
dyrbara ädla Guds gåfva. Den allopathiske läkaren, vanligen
sjelf hyllande naturstridiga lefnadsvanor med alltför rikligt
bruk af retande animalisk spis jemte dess vanliga
följeslagare kaffe, the, tobak, spritdrycker m. m. inleder och
befäster sålunda tvärtom andra genom sitt föredöme uti ett
förderfligt lefnadssätt. Ja, blindheten och förvändheten
framträder ganska ofta i så hög grad, att en stackars
menniska, som genom skadliga lefnadsvanor blifvit sjuklig och
försvagad, tillstyrkes att förbättra sin dåliga helsa genom
dagligt bruk af stark, animalisk och retande spis samt försvagande
spritdrycker, hvilkas förtärande just kraftigt medverkat till
ohelsans uppkomst. Bland många exempel härpå må
följande ganska upplysande historia meddelas från egen
praktik. I början af detta år blef jag kallad till en fru L. i
hufvudstaden, omkring 30 år gammal, som i följd af för
hög och retande diet med kaffe, öl m. m. jemte alltför
ofullständig luftvexling i sofkammaren och för liten
kroppsrörelse i yttre fria luften m. m. befans lida af orent blod och
osunda vätskor med blodstockning åt hufvudet,
förstoppning, genom öfverretning af nervsystemet försvagad
lifskraft samt orolig sömn. I oförståndig välmening yrkade
hennes man på att hon skulle nyttja starkt vin dagligen,
för att dymedelst stärka de nedsatta krafterna, hvaraf
naturligtvis lidandet och svagheten mycket ökades. Omsider
måste hon af blott svaghet intaga sängen. Tillkallad
allopathisk läkare förordnade, att kroppsrörelse i friska luften
skulle tagas, äfvensom biffstek och porter dagligen förtäras.
Patienten invände häremot, att hon för sin svaghet
omöjligt kunde stiga upp ur sängen, ännu mindre gå ut och
röra sig i friska luften, äfvensom att det kändes högst
motbjudande att äta biffstek och dricka porter, hvaraf
huvudvärken jemte det öfriga onda tilltog. Läkaren vidblef
det oaktadt sin ordination, och sade sig icke veta annat
råd. Rörelse i yttre friska luften är nog en förträfflig
sak, om man nemligen har krafter dertill. Men det var
just krafter, som här saknades, och dessa måste alltså först
skaffas, förrän fråga kunde blifva att gå ut.
Kraftlösheten berodde ju här på dålig matsmältning, orent
förskämdt blod med öfverretadt, försvagadt nervsystem samt
sömnlöshet och kunde alltså omöjligt hjelpas genom
biffstek och porter, hvilka starka retemedel nödvändigt måste
öka berörda orsaker till kroppssvagheten och alltså
förvärra tillståndet. Min föreskrift var att medelst försigtig
Ventilering skaffa frisk och ren luft i rummen,
företrädesvis sofkammaren; att hvarannan morgon med kallvåt
handduk afrifva kroppsytan och särskilt benen från knävecken;
att 1 à 2 gånger dagligen använda små lavementer af 3
à 4 matskedar vatten med temperatur af + 18o C, samt
att födan skulle bestå af milda, ej retande, ämnen,
hufvusakligen vegetabilier, och drycken af mjölk och vatten.
Härmed afsågs icke allenast att hafva de egentliga orsakerna till
svagheten, utan äfven att reglera blodomloppet, åstadkomma
jemnare öppning och medelst hudverksamheten bortskaffa
inom organismen hopade orena ämnen, hvilka retade och tryckte
nerverna samt underhöllo kraftlösheten. Denna behandling,
hoppades jag, skulle såsom i andra, likartade fall,
medföra, att patienten snart finge lemna sängen och komma ut i
fria luften, hvilket otvifvelaktigt skulle påskynda helsans
återvinnande. Också har hon, enligt senare meddelanden 5
månader efter den nya regimens tillämpning, under fortsatt
iakttagande af föreskriften om mildare diet och
vattenbehandling, känt sig friskare och är deraf uppmuntrad att
fortgå på den beträdda banan, i förhoppning att det
inrotade onda måtte kunna allt mera förminskas.

Den allopathiske läkaren förbiser retmedels skadliga
och förstörande inverkan på menniskoorganismen, och det
till den grad, att han förnämligast och företrädesvis
använder sådana, till exempel kött-spis, porter, vin
m. m. för att stärka en försvagad helsa, såsom nyss
anförda historia visade; det är äfven från samma orena
förgiftade källa han hemtar sina flesta läkemedel mot
sjukdom, i form af retande apotheksmedikamenter och
skarpa gifter. Häraf förklaras, att ett egennyttigt
handelsintresse och en falsk civilisation utan hinder å läkares
sida, hvilka borde kraftigt motarbeta allt, som skadar 
menniskans helsa, fått i de flesta länder och äfven i vårt
fattiga Sverige införa en hop dyra, skadliga retmedel, kaffe,
the, chokolad, vin, porter, tobak, medikamentsvaror m. m.
jemte en mängd öfverflödsartiklar, hvilka nu vunnit allt
mer insteg och fast fot inom alla samhällsklasser, så att
de likasom en förhärjande flod hota att i grund ödelägga
icke allenast folkens helsa utan äfven deras lekamliga
välstånd. Icke uti förändrade förhållanden hos jordkroppen
eller atmosferen, såsom några mena, hafva vi alltså att
söka den närmaste och egentliga orsaken till den stora
öfverhandtagande sjukligheten i våra dagar och det
närvarande slägtets physiska förfall, utan uti ett allmänt
rådande stort mörker och okunnighet om rätt och natur enlig
helsovård i följd af bristande undervisning från läkarens
sida, hvilken okunnighet nödvändigt drager med sig äfven
ett allmänt rådande natur stridigt lefnadssätt. Helt annorlunda skulle vårt land gestalta sig så väl med
afseende på dess innebyggares helsotillstånd och physiska kraft, som i
afseende på allmän och enskild välmåga, om läkarebildningen vore fotad
på naturmedicinsk grundval, och alltså naturmedicinsk läkekonst vore
den legaliserade och förherrskande. Sålunda bildade provincialläkare
skulle anse såsom ett sitt vigtigaste embetsåliggande och på samma
gång som en kär. samvetspligt att flitigt resa omkring i sina distrikt
för att undervisa allmänheten om rätt naturenlig helsovård äfvensom
att öfvervaka dess rätta utförande. Sjukdom och epidemier skulle då
starkt förminskas, och till deras hafvande komme icke mer i fråga att
nyttja dyra, retande, farliga medikamenter och skarpa förstörande gifter
utan enkla naturenliga medel, som vore öfverallt straxt till hands till
ringa eller ingen kostnad, nemligen naturmedicinens läkefaktörer:
vatten, luft, ljus, diet m. m. Sjuksköterskor, som voro inöfvade att
utföra läkarens ordination med vattenbehandling, kunde utan stor
kostnad, men till största nytta, anställas inom distriktet. Den sanna,
verkliga fördel, som härigenom skulle tillskyndas land och folk genom
allmänt ökad helsa och betydligt ökade arbetskrafter äfvensom genom
besparade utgifter för en stor myckenhet onyttiga, ja, högst skadliga
förbrukningsämnen och lyxartiklar, blefve oberäknelig.

Såsom en morgonstrimma och ljusning för bättre tider
i detta afseende torde man likväl kunna anse det i vårt
kära fosterland och ännu mer i andra civiliserade länder
uppvaknade forskningsbegäret efter sanningen och det
naturenliga med afseende på helso- och sjukvård. Man vill
icke längre öfverlemna den oskattbara egendomen, helsa
och lif, tanklöst uti en lätt vilseförd menniskas händer, 
vare sig läkare eller icke läkare, att dermed handla och
godtyckligt förfoga, utan något hvar börjar finna det vara
en hög rättighet och helig pligt att sjelf skaffa sig
nödvändig kunskap så väl om sin organisms underbara
sammansättning, som om rätta och naturenliga sättet att vårda
densamma i helsans och sjukdomens dagar. I samma mån
sanningen blir af menniskorna erkänd och fattad, i samma
mån försvinner lögnens och bedrägeriets trollmakt, såsom
nattens mörker försvinner för solens ljus. Detta gäller så
väl andliga som lekamliga ting. På det andliga området
kunde derföre påfvedömet med sina menniskolunder och
sin tjusande falska gudstjenst, som tvärtemot Guds ords
sanning grundade menniskors frälsning och salighet på egna
gerningar och fromhetsöfningar med förkastande af den
enda sanna grunden, Jesu Christi allena gällande förtjenst,
endast så länge upprätthålla sitt anseende och ega bestånd,
som det lyckades genom undanskymmande af Guds ords
ljus hålla menniskorna i okunnighet och mörker. Så kan
äfven på det medicinska gebitet en på falsk och orätt
grund byggd läkekonst endast så länge genom utvärtes
imponerande formväsende behålla anseende och förtroende,
som det lyckas att hålla menniskorna i mörker och
okunnighet om sanningen. Vi kalla läkekonsten falsk och
på orätta grunder byggd, då hon icke ödmjukt erkänner
naturen och dess läkekraft (läkaren inom menniskan)
såsom den der ensam och uteslutande eger förmåga att
utjemna uppkommen oordning i lifsprocessen eller, med
andra ord, grundligt och väl bota sjukdom, och då hon, i
stället för att med enkla medel understödja naturens arbete,
vill på sjelfvalda vägar och med naturvidriga medel bota
det onda. Erfarenheten af allt mer tilltagande sjuklighet
och svaghet inom alla åldrar och stånd börjar emellertid nu
kraftigt rubba tron på allopathiens grundsatser med
hänseende så väl till dess helsolära (att med retande, hög
animalisk diet söka stärka ett redan förut öfverretadt,
försvagadt nervsystem och varaktigt höja en sjunken lifskraft)
som dess sjukdomsbehandling (att med skarpa
medikamenter och förstörande gifter bota sjukdom).

Icke längre synes man låta sig nöja med att i
nattligt mörker stå utanför Æskulapii höga, åldriga 
byggnad, för att af utträdande tempelprester emottaga
obegripliga dyrköpta hieroglyfsedlar, latinska recepter, hvilka
säkert, såsom man menar, skola besvärja och utdrifva
sjukdomen, utan man börjar begagna sin rättighet att pröfva
allting och behålla det goda. Allt flera beträda derföre i
våra dagar naturmedicinens öppna, sköna och friska
område, med dess klara sanningsljus, för att lära känna dess
lättfattliga läror samt på sig och de sina pröfva dess enkla
naturenliga och på samma gång så kraftiga medel till
helsans bevarande och sjukdomens grundliga hafvande. Vi gå
nu att i följande afdelning, sedan här först de förnämsta
inre och yttre orsakerna till den herrskande stora
sjukligheten i våra dagar blifvit påpekade, taga kännedom om
de vigtigaste medlen till helsans bevarande.

De förnämsta orsakerna till närvarande allmänna
sjuklighet och kroppssvaghet, kort sammanfattade, äro följande:
l:o) inre direkta, a) bristande kunskap om rätt naturenlig
helsovård, b) falsk instinkt och deraf beroende c) orätt, natur stridigt
lefnadssätt; 2:o) yttre eller indirekta, a) arten och
beskaffenheten hos den legaliserade och hittills förherrskande
allopathiska läkekonsten, som förbiser rätt naturenlig helsovård
och alltså försummar dess inskärpande, b) falsk civilisation
och egennyttigt handelsintresse, hvilka infört till dagligt
och allmänt bruk flera högst skadliga retmedel (kaffe, thé,
chokolad, vin, porter, öl, tobak, kryddor m. m.), äfvensom
en hop befordringsmedel för lyx, öfverflöd och sinnlig
njutning jemte många förderfliga  lefnadsvanor.

—





II.

Naturenliga medel för helsans bevarande äfvensom
för dess återställande (restaurerande), då den
genom naturstridigt lefnadssätt blifvit
försvagad.

Ett rätt förhållande till de allmänna lifsvilkoren, 1)
luft och ljus, 2) spis och dryck, 3) värme och beklädnad,
4) kroppsrörelse och hvila, 5) hudens skötsel, 6) öfning
af sinnesorganerna och själens förmögenheter, 7)
sinnesstämningen utgöra ett nödvändigt beting för god helsa och
långt lif.

Ren, frisk luft och tillräckligt solljus, rätt ordnad
natur enlig diet, med vegetabiliska ämnen och mjölk till
spis, friskt rent vatten till dryck och badning, erforderlig
daglig kroppsrörelse i yttre friska luften samt jemn, glad
och förnöjd sinnesstämning räknas med rätta såsom
helsans hufvudpelare. En behjärtansvärd sanning låg derföre i den utmärkte
franske läkarens D:r Doumoulins ord på dödsbädden till sina
omkringstående vänner och yrkesbröder, då de beklagade den stora förlusten
af hans bortgång: Jag lemnar efter mig 3 stora läkare, sade han, och
dessa äro: vatten, kroppsrörelse och diet.

Den egentliga orsaken till dessa och öfriga enkla naturenliga
medels stora kraft att vidmakthålla och stärka helsan är deras
naturenliga direkta inverkan på blodberedningen och blodcirkulationen samt
alltså äfven på staffvexlingen, hvilkens rätta och friska gång utgör
helsans förnämsta grundval. Hvad vattnet och dess jemna cirkulation är
för jorden, utan hvilken allt växtlif tynar och dör bort på densamma,
det är i mycket högre grad ett friskt blod och en normal blodcirkulation
samt dermed på det närmaste sammanhängande normal staffvexling för
menniskoorganismen. Se utförligt om staffvexling »Naturmedicin» pag,
12 och följ.

Visa läkare, lagstiftare och regenter, som nitälskat
för sina folks utbildning till physisk kraftfullhet med stark
god helsa, hafva, ledda af ren oförfalskad instinkt och sann
fosterlandskärlek, derföre varit angelägna om att införa
enkla seder jemte enkelt, naturenligt lefnadssätt.
Rysslands landtfolk lefver ännu i allmänhet ganska enkelt och



i flera fall naturenligt, kanske mer än Europas öfriga
nationer. God, fast helsa och ålder af 100 år är derföre
ingen sällsynthet utan tvärtom rätt vanligt i detta land.
Nyligen erhållna statistiska meddelanden från Ryssland
uppgifva, att af 748,237 döde icke mindre än 2,021 uppnått
en ålder af 100—140 år. Något eget och utmärkande för
hela ryska nationen är god helsa och stor förmåga att
uthärda mödor och försakelser. Qväkaresekten intager
äfvenledes med afseende på hög ålder och fast, god
kroppsstyrka ett framstående rum, hvilket hufvudsakligen beror
på deras enkla, naturenliga lefnadssätt, särdeles med
afseende på mat och dryck. Kött och spirituosa ingå icke
uti den dagliga dieten, hvilket sammanhänger med deras
religionssed.

Lefnadssättets naturenliga ordnande utgör icke allenast
grundvalen för helsans bevarande, utan innesluter i sig
äfven det bästa och kraftigaste medlet för återställandet
af helsan, då den genom orätt, naturstridigt förhållande
blifvit försvagad. Såsom exempel härpå må anföras några
sjukdomsberättelser, hvaraf den första är hemtad ur D:r
Waxmanns bok om »nervositet» och »nervsvaghet». 1) »För
några år sedan», berättar han, »inträdde en dag till
mig en förnäm och mycket rik man, som sökte hjelp för
allmän kroppssvaghet och stor nedstämdhet i lynnet.
Lifvet förekom honom med all dess lyx, nöjen och öfverflöd
på sinnlig njutning odrägligt, och han kunde icke längre
uthärda med dess tunga börda, så framt icke lindring i
hans stora kropps- och själslidande kunde erhållas.» D:r
Waxmann examinerade noga patienten om hela hans
föregående lif och lefnadssätt, som varit i flera afseenden
naturstridigt, hvarefter han yttrade sig sålunda: »Jag finner
edert sjukdomslidande vara af mycket svår och djupt gående
beskaffenhet, och hjelp deremot kan endast erhållas, om ni
har vilja och mod att köpa helsan till hvad pris som
helst.» »Ni vet att jag är rik,» svarade den sjuke, »och
ingen uppoffring är mig för stor, öm helsan dermed kan
återvinnas.» Läkaren återtog: »Just eftersom ni är så rik,
fruktar jag edert besök hos mig vara gagnlöst.
Emellertid är min föreskrift denna: Ni återvänder nu till edert
hem, och öfverlåter åt en  pålitlig vän förvaltningen af edra
gods och egodelar. Lemna eder höga börd och stora
rikedomar å sido, och antag för någon tid en arbetares
ställning samt sysselsättning. Utrustad med sådana kläder och
verktyg, som detta kall fordrar, begif eder till fots inåt
bergsbygden, och sök bostad hos en arbetsam och gudfruktig
landtbrukare, med hvilken ni bör dela så väl hans
mödosamma arbete som hans enkla kost. På lediga stunder
sysselsätt eder äfven med Guds ords bruk. Fortfar med
sådant lefnadssätt några år, och ni skall helt säkert med
återvunnen god helsa och förnyadt lefnadsmod återvända
till edert hem. Äfvenledes skall helt visst dervid en
ovärderlig skatt blifva förvärfvad, nemligen en på egen
erfarenhet grundad och fast öfvertygelse om vigten och
betydelsen af ett enkelt naturenligt lefnadssätt.» Den rike
och förnäme sjuklingen följde bokstafligen det gifna rådet,
och skördade deraf sköna och goda frukter, i det han,
såsom läkaren förutsagt, efter 3 års enkelt naturenligt
lefnadssätt som landtman återfick god, fast helsa ocb
lefnadsglädje, hvilka såsom trogna ledsagare städse följde
honom inuti de sista dagarne af hans höga ålderdom.
Läkaren och hans goda föreskrift behöll han sedan städse i
tacksamt minne.

2) En amerikansk fru, som undervisade i en större
skola, berättar om sig sjelf följande lärorika historia.
Såsom följd af stillasittande lefnadssätt och rikligt
förtärande af kött, buljong och andra retande ämnen, särdeles
kaffe, hade hon blifvit i hög grad sjuklig och svag samt
led bland annat af en svår hufvudvärk med hetta och
blodstockning åt hjernan. Detta lidande trotsade flera
läkares alla bemödanden, hvilka förbisågo dietens förändring
och alltså icke vidrörde det ondas egentliga rot. »Till
hvarje måltid drack jag starkt kaffe,» berättar hon vidare;
»till skolan lät jag sända mig kallt kaffe och sängdags
förtärdes äfven en kopp kaffe, för att stilla min förfärliga
hjertklappning, hvilken med stor våldsamhet dref blodet åt
hjernan och ofta förde mig nära till vansinne. I detta
högst ömkliga tillstånd kom jag vid ett tillfälle att afhöra
en föreläsning af den berömde naturläkaren Sylvester
Graham, hvarvid han afhandlade spritdryckers förstörande
inverkan på organismen, och det med sådan sanningsmakt,
att jag i mitt inre kraftigt rördes till medlidande med
alla, som förtärde denna eldsdryck, äfven med s. k.
måttlighetssupare. Men det är icke bättre med thé och kaffe,
tillade D:r Graham. Vid dessa ord bäfvade jag tillbaka och
vaknade liksom ur en sömn med svåra drömmar. Jag hade
förut aldrig hört framställas de väsentliga grunderna för
dessa dryckers skadliga verkan, och sanningen med sin
starka blixtstråle lyste för första gången in uti min själ.
Min själskraft var liksom nedbruten och min belägenhet
föreföll mig förtviflad. Väl hade jag sökt förvärfva mig
mycket annat vetande, men hittills alldeles förbisett den
vigtiga kunskapen om min egen kroppsbyggnad och rätta
naturenliga sättet att bevara helsan, som nu syntes mig ohjelpligt
förlorad. Öfvergafs bruket af kaffe, så var det slut äfven med
min förmåga att längre fortsätta skolan och jag måste snart
dö; fortsatte jag åter med dess begagnande, så måste ett
slaganfall snart ända mitt usla lif, sådana voro mina tankar.
Efter mycken kamp i mitt inre beslöt jag omsider att icke
vidare dricka kaffe. Följande dag efter en enkel frukost
utan kaffe gick jag ut i luften. Våldsamt klappade
hjertat och mina öfverretade, försvagade nerver liksom ropade
högt efter deras vanliga stimulus, kaffe. Vid hemkomsten
måste jag intaga sängen. Under 2:ne veckors tid ifrade
nu mina närmaste på det kraftigaste, att jag måtte
återtaga bruket af kaffe, hvilket helt säkert, efter deras
mening, skulle lugna nerverna och stärka de svaga krafterna.
Jag vidblef min föresats. Under en veckas tid såg det
rätt betänkligt ut med mitt tillstånd; men härunder
arbetade naturen kraftigt i det fördolda på förnyelsen af min
organism, som lyckligtvis icke förut var förgiftad af
kalomel, mineralier eller andra förstörande medikamenter.
Naturen lyckades derför väl i sitt svåra vigtiga verk och
bortrensade en hop gammalt kroppsslagg, som mångårigt bruk
af fett kött och retande narkotisk dryck samlat. Till
vänners och bekantas stora förvåning blef jag under
fortsättningen af min nu påbörjade mera enkla, naturenliga diet
med huvudsakligt förtärande af vegetabiliska ämnen och
mjölk, allt friskare. Hjertklappningen försvann allt mer
äfvensom den svåra hufvudvärken jemte min stora
nervsvaghet och brännande törst. Det allt mera renade och 
friska blodet flöt stilla och jemt i ådrorna. Groft bröd,
vegetabilier, frukt, kroppens afrifning 2 gånger i veckan
med vatten af + 20° C, daglig kroppsrörelse i fria luften,
regelbundenhet i sömnen och de dagliga måltiderna med
långsamt och måttligt ätande stärkte alltmer min helsa
på ett förunderligt sätt. Med detta enkla, naturenliga
lefnadssätt har jag sedermera alltid fortfarit, och har äfven
städse haft att fröjda  mig åt god  helsa.

3)  Från egen praktik. Fru W., 42 år gammal, hade
i följd af långvarig naturstridig diet med riklig
förbrukning af kött, ägg, kaffe, öl, äfvensom genom oro och
bekymmer blifvit allt mer nervsvag och sjuklig, och led
dervid i synnerhet af dålig matsmältning med förstoppning,
qval under bröstet, oro och ångest, jemte periodisk
blodstörtning från lifmodern, sömnlöshet m. m. Tillfrågad
allopathisk läkare förordnade häremot hvarjehanda medel,
såsom china med flera s. k. stärkande medikamenter jemte
stegrad hög animalisk diet med biffstek, vin och porter.
Sjukdomslidandet minskades naturligtvis icke genom sådan
föreskrift, utan nervsvagheten och oron ökades genom
öfverretning till en förfärlig grad, och på ifrig, skriftlig
uppmaning besöktes den sjuka i hennes hem på landet. Den
höga, retande dieten förändrades nu till mild, enkel
vegetabilisk med mjölk, och dessutom nyttjades lindrig, noga
afpassad vattenbehandling medelst nackbegjutning på
aftonen för sömn, lätta afrifningar med vatten af + 20° C,
små vattenlavementer, våta strumpor m. m. Denna
naturenliga behandling hade en särdeles god, lugnande och
stärkande verkan, och dermed har nu alltsedan under, flera
års tid med noggranhet fortfarits. Härvid hafva
ofvanstående lidanden alltmer vikit, och patienten kommit i
åtnjutande af jemn, god sömn samt mera lugn och stillhet;
bättre öppning har ock erhållits.

4) Från egen praktik. Löjtnant N., 42 år, hade
äfvenledes genom naturstridig diet i hög grad försvagat sin
ursprungligen goda helsa och börjat lida af dålig mage med
förstoppning, hufvudvärk med svindel, nedstämdt lynne,
stor kraftlöshet, hvarvid blodet blifvit allt mer orent och
nervsystemet allt mer öfverretadt och försvagadt. Omsider
sjönko  krafterna så betydligt, att han icke kunde gå och röra 
sig i fria luften, utan måste mesta tiden af dagen hålla
sig inne till sängs. I detta tillstånd beslöt patienten sig
för att under loppet af Juli och Augusti månader förra
sommaren (1871) besöka Wisby, för att genomgå
vattenbehandling. Nu ändrades den höga dieten till enkel
naturenlig, hufvudsakligen vegetabilisk med mjölk. Efter 10
veckors vattenkur återvände patienten till sitt hem med
återvunnen helsa och till sina krafter såsom »förnyad,»
enligt hans eget yttrande. Af egen erfarenhet öfvertygad
om rätt diets stora vidgt för löjtnant N. numera dermed
högst noga, hvaraf tilltagande helsa och lifskraft såsom
goda frukter skördas.

Af dessa berättelser lära vi, huru tacksam naturen
är, om genom ett förändradt, enkelt, måttligt lefnadssätt i
mat och dryck m. m. organismen icke vidare belastas med
skadliga sjukdomsämnen, hvarvid, försåvidt lifskraften icke
är alltför mycket undertryckt och försvagad, den utvecklar
en högst förvånande förmåga att utjemna uppkommen
oordning i lifsprocessen och återförer helsan. Tillika lära vi, att
naturens lagar icke låta böja sig eller förändras efter
menniskors olika stånd och vilkor, utan äro lika bindande för alla,
så väl rika som fattiga, och att det sålunda är lika
vigtigt och nödvändigt för hvarje individ att lära känna
naturens lifsvilkor samt noga ordna hela sitt lefnadssätt efter
desamma. Vi skola derföre nu straxt nedanföre söka
afhandla dessa naturens lifsvilkor, hvilkas påaktande och
naturenliga efterlefnad skaffar oss, och genom exempel äfven
vår omgifning, god helsa och stor physisk kraft äfvensom väl
utvecklade själsorganer m. m., men hvilka lifsvilkors
uraktlåtande tvärtom bringar öfver menniskan stort sjukdomselände
eller förtidig död. Många hundra, ja, tusende millioner
menniskoindivider, och mångtaliga folkslag hafva i följd af
naturstridigt lefnadssätt, öfverflöd och förvekling, hemfallit
under naturens omutliga straffdom: physiskt förfall och
undergång. Väl den alltså, som får den saken för sig
angelägen att lära känna naturens visa, oföränderliga lagar,
och uti ihärdig kamp mot egen falsk instinkt och förvända
samhällsvanor söker rätt ordna hela sitt lefnadssätt. De
ädla, sköna och rika frukter dessa bemödanden medföra,
löna mer än nog den skenbara, tillfälliga och öfvergående 
uppoffring, som dermed är förknippad. »Att strida mot
naturen och dess lagar, det är att strida mot Gud»,
ropade på sin tid Luther, som med sitt upplysta förstånd
och sin snilleblick klart insåg faran af ett öfverflödigt och
naturstridigt lefnadssätt.

—





III.

Lifsvilkoren: Luft, solljus.





1) Luft.

Från första ögonblicket det lilla menniskofostret
utkommit ur moderlifvet, ända till det sista andetaget, vid
lefnadens slut, äro andningsapparaterna, lungorna och
huden, i oafbruten verksamhet att i törstiga, fulla drag dricka
luft ur den jordklotet omslutande stora luftoceanen.
Endast på detta sätt erhåller organismen de ämnen, utan
hvilka menniskan icke ens 5 minuter kan lefva, nemligen
qväfgas och syrgas, i sådan väl afpassad förening, att 100
volumsdelar luft innehålla af den förra 79 delar och af
den senare 21. Qväfgasen i luften tjenar nästan endast
som regulator i den Allvise Skaparens händer åt syrgasen
(den för lifsprocessen egentligen nödvändiga beståndsdelen),
Likasom vattnets tillsats till alkohol är nödvändig i vin och
andra sprit-drycker, hvilka utan denna regulator skulle
genom sin högst retande och hetsande beskaffenhet mycket
hastigare undergräfva helsan och ända lifvet, så är äfven
i luften qväfgasen en nödvändig regulator för syrgasen,
som eljest skulle alltför mycket påskynda lifsprocessen och
förkorta lifvet. Utom dessa 2:ne de väsentligaste gasarter
innehåller luften en högst ringa qvantitet kolsyregas (1,041 på
100 volumsdelar) och en olika qvantitet vattengas
äfvensom några andra mindre betydande gasarter, ammoniak
m. m. Bland de sistnämnda gaserna är kolsyran för
menniskans lifsprocess högst skadlig, och utgör derföre en så
ganska ringa tillsats i atmospherisk luft. Luft med större
tillblandning af kolsyra dödar ögonblickligen, såsom
förhållandet är med luften i den så kallade dödsdalen på ön
Java, der ur jorden strömmar en stor hop kolsyregas.
Många skeletter efter sålunda dödade menniskor och djur
ligga kringströdda och äro att skåda på nämnda plats.
Men lika farlig och skadlig kolsyran är för menniskor och
djur, lika nyttig och nödvändig är den för växtriket, som
för sin tillvaro behöfver kolet i kolsyran och derför
upptager i sig denna kolsyrans beståndsdel, men lemnar 

syrgasen tillbaka åt luften. Häraf se vi nyttan för helsan
att hafva trädplantering omkring boningshusen, äfvensom af
vistandet sommartiden i skogsluft, alldenstund träd och
växter rena luften från kolsyra och ersätta den af
menniskor och djur förbrukade syrgasen. Att hafva växter i sofrum öfver natten är dock af flera
orsaker ej nyttigt Till blodets
syrsättning, hvarigenom det hufvudsakligen erhåller sin kraft
och förmåga att normalt nära organismens alla delar, tager
organismen syrgas ur luften genom inandning och lemnar
i stället vid utandning en viss qvantitet kolsyra tillbaka.
Utan sådan ordentlig och tillräcklig syrsättning af blodet
genom luften inträder stockning i lifsprocessen och
stoffvexlingen, hvari den egentliga grunden och orsaken till
sjukdom är att söka. Med rätta benämnes derför luften
för djurorganismens Kraftkälla, som alltså jemte ljuset
och dieten i mat och dryck utgör ett bland de vigtigaste
och förnämsta lifsvilkor och fordrar det största påaktande
för helsans bevarande. Den physiologiska chemien lärer
oss, att menniskan, om hon skall behålla helsan, måste
nödvändigt inandas en luft af ofvan angifna
sammansättning, så att de densamma bildande gasarter, qväfve, syre
och kolsyra, finnas uti bestämd qvantitativ proportion
förenade med en lagom qvantitet vattenånga. Den yttre luften är visserligen allestädes lika, och förvandlas
till så kallad oren eller ohelsosam derigenom att för mycket kolsyra
eller andra främmande, skadliga gasarter inmängas deruti, såsom i rum
med ringa luftvexling, i stora städer, sumpiga trakter m. m. hvarvid
omsättningen af tillförda nya luftlager icke sker nog hastigt. Vid
rökning i sjukrum med chlor eller andra ämnen, för att rena och
förbättra luften, orenas densamma ännu mer, och en starkare luktande
gas förtager endast för tillfället sjuklukten. Vidare lära
vi af physiologiska chemien att den utandade luften genom
allt för stor qvantitet kolsyra, som organismen meddelat
den samma, blifvit förskämd samt för helsan högst
skadlig, försåvidt den hindras från vexelverkan med den yttre
stora luftoceanen, såsom det förhåller sig med instängd
kammarluft. Häraf förstå vi vigten af noga och flitig luftvexling i
boningsrummen, särdeles sofkammaren, äfvensom den stora faran för helsan
och lifvet att vistas i rum, der många menniskor tillsammanskomma, 
såsom t. ex. vid baler, soupeer, theaterföreställningar m. m. Att för
tidigt sluta till spjellet vid eldning, då kammarluften lätt uppfylles
med giftiga kolgaser, är på samma grund mycket farligt. Döden har
ej sällan häraf varit omedelbar följd. Den yttre luften lider i allmänhet ingen

märkbar förskämning genom menniskans andedrägt,
alldenstund här ögonblicklig och oafbruten utjemning och
omsättning eger rum. Helt annorlunda förhåller det sig,
såsom nyss blifvit antydt, med våra vanliga bostäder, der
den yttre luften på alla sidor mer eller mindre förhindras
från fritt tillträde, och alltså den gamla förbrukade och
förskämda luften icke nog och tillräckligt ersättes med
ren, frisk luft. Under vissa omständigheter kan genom
inmängning af en större myckenhet skadliga gasarter samt
förhindrad rörelse och omsättning, äfven den yttre luften
blifva så beskaffad, att den icke uppfyller naturens
fordringar, utan i hög grad skadar helsan. Detta är
förhållandet med sumpiga trakter, grufvor, djupa dalar och
flodmynningar samt stora städer m.  m.

Trakterna kring utloppet af floderna Donau, Po,
Mississippi, Senegal, Nil, Ganges, Pontinska träsken,
Toskanska Maremmerna, Nordtysklands marchland och andra
sumpiga platser, äfvensom större städer, hafva i alla tider varit
alstringsställen af många och svåra sjukdomar, hvadan der
bosatta menniskor ofta lida af stor sjuklighet och flertalet
hemfaller åt förtidig död.

Luften i rent normalt tillstånd får icke innehålla,
såsom vi förut nämnt, mer än 0,041 volumsdelar kolsyra på
100 delar, så framt helsan icke skall lida. Då nu
menniskan genom andningsprocessen i betydlig qvantitet
producerar denna farliga gas, som alltså till öfvermätt ingår
i den omgifvande luften, så förstå vi lätt, att i större
städer, der l,000:detals, ja ofta flere 100,000:de, någon
gång ända till milliontals menniskor och djur bo
tillsammans i höga hus vid trånga gator, hvarvid solljusets fria
tillträde betydligt hindras och tillräcklig omsättning med
ny frisk luft göres omöjlig, luftatmospheren måste vara i
hög grad förpestad, helst den utom kolsyra orenas med en
stor massa lika skadliga och ännu skadligare gaser från
fabriker, kloaker, kyrkogårdar m. m,, äfvensom af
utdunstning från menniskor och djur. För den stora staden Paris 
med sina 2 millioner innevånare har man beräknat den
dagliga produktionen af giftig kolsyregas genom
andedrägten till 30—35 millioner kubikfot och af andra ännu
farligare gaser till flera hundra millioner kubikfot. Städers
innevånare, i synnerhet de störres, må alltså med afseende
på helsan anses mycket beklagansvärda, efter som de
måste lefva i sådan oren, förderflig luft. Man finner derföre
äfven ganska få verkligen friska och starka menniskor på
dessa platser, der dessutom flera andra för helsan och
lifvet ogynsamma omständigheter göra sig gällande. Mången
med god, blomstrande helsa dit inflyttad landtbo förlorar,
oftast efter kort tid, sitt friska utseende och sitt förut
jemna, glada lynne. Men äfven på landet i friska sunda
trakter, der rikedom på ren luft finnes, kan man genom
okunnighet om den stora vigten för helsan af sunda,
rymliga och tillräckligt luftade boningshus,
lätt komma uti naturstridigt förhållande till luften, ett
det förnämsta lifsvilkoret, samt alltså nödvändigt lida till
helsan och blifva försvagad.

Enligt nyare, grundliga forskningar behöfver en
fullväxt menniska, för rätt andningsprocess och fullständig
syrsättning af blodet 300 kubikfot ren luft i timman samt
sålunda 7,200 kubikfot för dygnet. Ett boningsrum, som
en person vistas uti omkring 4 timmar å rad, måste hafva
6 1/2 fots höjd, 15 fots längd och 10 fots bredd, och
4-dubbelt så stort rum behöfver alltså en familj af 4
personer. Jemföras nu dessa siffertal med storleken af våra
vanliga bonings- och sofrum, sedan man derifrån afdragit
deri befintliga möbler, värmeapparater (kamin, kakelugn
m. m.) samt beräknat den luft, som förbrukas af möjligen
i rummen befintliga husdjur och som åtgår vid
förbränningsprocesser med eldstäder, lampor, gaslågor m. m., så
bör lätt kunna inses, att icke allenast i städer utan äfven
på landsbygden menniskornas boningshus måste vara
dagliga och stundliga alstringsställen för ohelsa och
sjukdomar. Ett boningsrum af 20 fots längd, 10 fots bredd och
8 fots höjd utan kakelugn eller möbler har blott 1,600
kubikfots luftinnehåll, hvilken luft, då rummet ligger i stad,
redan vid sitt inträde är till en del oren och förgiftad.
Uti en dylik  kammare lefva tillsammans både i städer och
på landet ofta 4, 5 och ännu flera personer 4 à 5 långa
vintermånader utan annan luftvexling än den tillfälliga vid
dörrens öppnande.

Då menniskor eller djur vistas uti instängdt rum och
alltså inandas luft, som genom förhindrad omsättning med
yttre; ren och frisk alltmer orenas och förskämmes af
producerad kolsyra och organisk utdunstning, så framträder
deraf en dubbel skadlig verkan. Dels kommer icke nog
syrgas genom lungorna till blodet, som alltså ofullständigt
syrsättes och dermed beröfvas sin kraft och förmåga
att upprätthålla stoffvexlingen samt nära organismen; dels
stannar kolet i blodet qvar och kan icke bortgå derifrån
såsom kolsyra. Redan förut har blifvit nämndt, att
Syrgasen är organismens egentliga kraftkälla. Utan dess
tillräckliga tillträde till blodet förlorar ryggmärgen sin
lifskraft i hög grad, hvarvid organismens rörelse- och
känselförmåga, hvilka deraf bero, betydligt aftaga, äfvensom
hjernans funktionsförmåga minskas. Nervsystemet upplifvas af
kolsyran, då den i högst ringa qvantitet berörer detsamma;
men det förlamas deremot, då det mera kraftigt af
kolsyran beröres. Vistande i oren, förskämd, innestängd luft
framkallar ett hämmande eller afbrytande i de båda för
lifvet och helsan så högst vigtiga strömmarne inom
organismen, nemligen strömningen af syrgas genom lungorna och
blodet till kroppens alla inre delar, och af kolsyregas från
kroppens inre delar genom blodet och lungorna utåt yttre
luften. Det är just detta afbrytande i nämnde lifsprocess,
en nödvändig följd af inandad oren luft, som är högst
vådlig för helsan och lifvet. Häraf inses lätt den stora skadan för bröstsjuka att enligt
allopathiska läkares ej sällan gifna föreskrift uppehålla sig mycket i
ladugårdar bland boskap, der en mer eller mindre oren förskämd luft
ökar sjukdomslidandet och försvagar patienten. Äfvenledes är det
högst orätt att låta en febersjuk, som i synnerhet behöfver frisk, ren
luft för blodets syrsättning, ligga uti innestängdt rum, der yttre luftens
tillträde noga förhindras.

De organiska och animaliska gifter, hvilka menniskan
under nuvarande kulturförhållanden samt vanliga
beskaffenheten af bonings- och sofrum, som på långt när icke
uppfylla vårt behof af frisk, ren luft, med sig införlifvar, verka


högst skadligt på helsan så väl i städer som på landet. Denna
helsoförstörande verkan måste vara så mycket större, som
den börjar vanligen redan i barndomen och sedan fortfar
år efter år, dygn efter dygn. Ett rum, som framför
andra fordrar uppmärksamhet med afseende på rymlighet och
luftvexling är sofrummet, aldenstund menniskan der
vistas minst 7—9 timmar af dygnet, och hon der alltså är
i största faran för förgiftning genom producerad kolsyra.
Vanligen är just sofrummet, som skulle vara det rymligaste,
ljusaste och bäst luftade, det mörkaste, minsta och i brist
af luftvexling med sämsta luft försedda. Alkov och sparrlakan göra saken ännu värre. Så
ofullständigt boningsrum i allmänhet och i synnerhet de nu
brukliga alltså uppfylla menniskans behof af frisk ren luft, så
har nog följande yttrande af en erfaren naturläkare sin
stora vigt och förtjenar, så vidt möjligt är, påaktande:
"Öfver hvarje stadsport, på hvarje boningshus och öfver
hvarje kammardörr borde med stora gyllene bokstäfver
denna varning stå att läsa: Här förgiftar du din
organism, dina lungor; vistas och bo här, om så måste ske.
Betrakta likväl detta vistandet såsom ett nödvändigt ondt,
hvilket, så mycket möjligt är, bör undvikas samt utbytas
mot rörelse och vistande på landet och i yttre fria luften. Utom mera enkel, naturenlig diet är äfven mycken rörelse och
vistande i yttre rena, friska luften säkerligen den förnämsta orsakeu
till åkerbrukares och landtfolks bättre helsa än innevånares i städer.
Det samma gäller äfven flera arabstammar af de så kallade
ökenaraberna — hvilka såsom nomader bo i tält och alltså vistas nästan
uteslutande i yttre fria luften samt förtära mycket enkel (mest
vegetabilisk) spis med kamelmjölk — äfvensom flera söderhafsöars befolkning.
Alla dessa folk utmärka sig för sin goda helsa, kraftfulla, oftast sköna
kroppsgestalt samt höga ålder. Ett sjukligt, försvagadt tillstånd med
blodbrist och liten lifsvärme kan naturligtvis i vårt nordliga kalla
klimat vintertiden icke tåla vid så mycket vistande i yttre fria luften,
som en mera frisk, kraftfull konstitution. Här måste försigtighet
iakttagas, och den svage sjuklingen så småningom öka sitt vistande i fria
luften med vexlande rörelse och hvila, för så vidt den lilla lifsgnistan
skall bevaras och krafterna stärkas.

Boningshusen, der menniskorna åtminstone i vårt
nordliga, kalla klimat större delen af dygnet hållas
innestängda, förtjenar på grund af det, som ofvan blifvit 

yttradt, största uppmärksamhet, för så vidt naturstridigt
förhållande af svårare art med afseende på luften och
andningsprocessen, till stor fara för helsan och lifvet, der icke
skall ega rum.

För uppförande af sund bostad och dess inre
ändamålsenliga inredande torde följande korta regler i någon
mån tjena som ledning. Dessa regler afse utom ren frisk
luft i boningsrummen äfven lagom temperatur och lagom
torrhet hos densamma, äfvensom tillräckligt tillflöde af
solljus.

l:o) Byggnadstomtens beskaffenhet är högst
vigtig. Den bör vara fast och torr, och alltså icke
utgöras af sumpig, vattensjuk mark, hvilken icke allenast
genom meddelad fukt skadar byggnadsmaterialet, utan, hvad
svårare är, framkallar en högst osund, fuktig luft i
boningsrummen, hvaraf alstras hvarjehanda
sjukdomstillstånd, skrofler, skörbjugg, frossa, nervlidande m. m. V
finna derföre menniskor, som bo på låga, sumpiga ställen,
oftast genom sitt sjukliga, gulbleka utseende och sina svaga
kroppskrafter förråda dåligt, förskämdt blod och aftagande
helsa.

2:o) Byggnadens läge med afseende på väderstrecken
år, dernäst af stor betydelse för helsan. Våningar, som
ligga mot norr, äro i allmänhet kalla, dystra och fuktiga,
eftersom de måste sakna solens upplifvande ljus och värme.
Husen böra derföre uppföras så, att boningsrummen ligga
med sina fenster åt öster eller vester samt i mera nordliga
trakter såsom i Sverige åt söder.

3:o) På boningshusens höjd, då de uppföras vid trånga
gator i större städer, bör afseende fästas. De nedre
våningarne af 4 eller 5 våningars hus vid smala gator äro
mycket osunda att bebo, alldenstund icke allenast solens
ljus och värme utestänges från desamma, utan äfven
luftvexlingen på sådana ställen är högst ofullständig.
Collegiet för den offentliga sundheten i Brüssel har till
regeringen inlemnat ett i detta afseende efterföljansvärdt
förslag, att nemligen hvarje ny gata skulle hafva minst 30
fots bredd och husen endast 60 fots höjd.

4:o) Valet af byggnadsmaterialet är äfvenledes för
sunda boningsrum af stor betydelse. Nybruten kalksten
är otjenlig, enär den alltid behåller sin egenskap att draga
till sig fukt och alltså göra rummen fuktiga, hvilken
egenskap först efter ett längre liggande i luften försvinner.
Sandsten behåller under alla omständigheter benägenhet att
göra rummen fuktiga. Väl brändt tegel af insjö-lera är
ett förträffligt byggnadsmaterial. Byggnader af groft, torrt,
kärnfriskt timmer, väl uppförda och brädslagna, gifva
äfven ganska sunda boningsrum.

5:o) Anbringandet af stora rymliga källare under
boningshus är både nyttigt och helsosamt, ty de mottaga
fukten från jorden och hindra alltså dess inträngande i
bottenvåningen. Att inreda källarvåning till bostad för
menniskor är deremot alldeles förkastligt, och bör
derföre fattigt folk i stora städer heldre då välja sig boning
4 à 5 trappor upp, der de hafva tillgång både på ljus
och luft. För bevarande af bottenvåningen för fukt genom
utdunstning från marken, böra byggnader hafva en högre
stenfot under sig,  helst då icke källare äro anbragta.

6:o) En nyss uppförd byggnad är otjenlig att bebo,
emedan den qvarvarande fukten i väggarne icke allenast
lätt förstörer möbler m. m. utan äfven i hög grad skadar
helsan.

Med afseende nit på byggnadens inre inredning och
boningsrummens anordning äro följande iakttaganden lika
vigtiga för helsan:

1:o) Boningsrummen, och framförallt sofkammaren,
böra hafva tillräcklig rymlighet för att kunna innehålla
den qvantitet luft, som enligt ofvanstående beräkning
motsvarar personernas antal, som bebo desamma.

2:o) Boningsrummen, och i synnerhet sofkammaren,
der man vistas längsta tiden af dygnet (7—9 timmar efter
hvarandra) och alltså största fara förefinnes att genom
förgiftad, oren, förskämd luft, med producerad kolsyra och
organisk utdunstning skada helsan, böra vara så
konstruerade, att yttre luften ej utestänges, utan genom anbragta
dragrutor (1 eller 2 i hvarje rum) eller andra
ventileringsapparater, när som helst kan insläppas, och att alltså
nödvändig luftvexling eger rum. För undvikande af drag
kan dragrutan tjenligast anbringas i midten eller öfverst
på fenstret. Den jorden omslutande luftkretsen sträfvar enligt en bestämd
naturlag oaflåtligen och öfverallt till jemnvigt och likaförhållande med
afseende på sina gasers sammansättning, hvilken naturlag äfven gör
sig gällande med afseende på luften utom och inom ett boningshus.
Den inre förskämda luften söker tränga sig ut genom väggar, fenster
och dörrar m. m., och den yttre rena, friska deremot in. Ehuru
enligt professor Pettenhofers i Munchen nyaste forskningar hvarje
byggnadsmaterial, äfven det mest fasta, icke kan förhindra denna
vexelverkan mellan yttre och inre luften utan medelst sina porer och fina
öppningar gifver tillfälle dertill, så blifver dock alltid denna
utjemning alltför långsam och ofullständig, och måste nödvändigt
understödjas medelst fensters och dörrars öppnande sommartiden samt
dragrutors och ventilers vintertiden. Då samma lifsvilkor äfven gälla för
djuren, så inses lätt, att stall- och ladugårdsbyggnader böra uppföras
dels tillräckligt rymliga och dels försedda med så höga fenster som
kunna öppnas, att deri innestängda djur kunna erhålla sitt behof af
ljus och frisk luft någorlunda uppfyldt. De skola då, så framt de
dessutom hållas väl ryktade och rena samt näras med friskt foder,
blifva friska och starka äfvensom mjölken blifva ymnigare samt mera
sund och välsmakande. Så väl för den yttre, friska luftens som
solljusets tillräckliga inströmmande böra fenstren hafva
tillbörlig höjd och storlek (minst 3 alnar i höjden och 2 alnar i
bredden). Huru högst angeläget solens och luftens fria
och tillräckliga tillträde genom stora fenster till våra
boningsrum är, kom mig klart och bevisande före, då jag
uti en mindre stad med ett förträffligt och sundt läge vid
hafvet, der en ständigt ren frisk luft kunde andas, likväl
fann en stor del af dess innevånare hafva blekt, sjukligt
utseende. Orsaken till sjukligheten låg deruti, att största
antalet af stadens boningshus äro mycket små med mycket
låga och vanligen tillslutna fenster, hvilkas lilla areal
betydligt förminskas af en hop uppställda blomsterkrukor,
hvilket gör boningsrummen mörka och dystra äfvensom
högst osunda genom för litet solljus och för liten
luftvexling. En annan physikalisk grund för höga fenster uti
boningsrum är den horizontala riktning, hvari den inre
kammarluften och den yttre utjemna hvarandra.

3:o) Särskildt rum för kokning af mat m. m. eller kök
bör alltid finnas i en bostad, äfven den fattiges. Begagnas ett
vanligt boningsrum tillika såsom kök och tvättstuga m. m.
så blifver luften derigenom mycket fuktig och förskämd, 
hvaraf helsan lider betydligt. Att för beqvämlighets skull
anordna afträdesrum inom sjelfva boningshuset är i högsta
grad skadligt för helsan, emedan derigenom luften ganska
mycket orenas, ja, stundom förpestas. Afträdeslokalen bör
förläggas på stort afstånd från boningshuset och dessutom
hållas mycket snygg medelst användande af kalk och
ventilering.

Några kort sammanfattade föreskrifter med afseende
på ett naturenligt förhållande till luften.

l:o) Boningsrummen skola vara höga, rymliga,
försedda med dragrutor (minst en i hvarje rum) samt hafva
sitt läge på hög, torr plats, vända åt solsidan (helst åt
söder). Sofrummet och arbetsrummet fordra största
uppmärksamhet i dessa afseenden.

2:o) För nödvändig luftvexling i rummen, framför allt
i sofkammaren, öppnas fenstren sommartiden tidigt på
morgonen och stå öppna, så vidt ske kan, hela dagen
(i sofrummet slutas de sängdags). Äfven dörrarne
öppnas någon stund morgon, middag och afton, för att
genom korsdrag fullständigt liksom sopa ut den
förbrukade, orena luften. Vintertiden öppnas dragrutan straxt
på morgonen en half timma och sedan några gånger på
dagen. Finnes ej dragruta, ordne man så, att ett fenster
kan öppnas äfven under vintertiden. Dörren öppnas någon
kortare stund 1 à 2 gånger dagligen. Luftvexlingen sker
vintertiden bäst på morgonen under pågående eldning. Hvad som i någon mån hjelper allmogens alltför små rum
och i synnerhet alltför små sofkamrar, hvarest ofta 6 à 8 personer
ligga tillsammans under natten, är dels den mindre tätheten af
väggar, dörrar och fenster i boningshuset, hvarigenom någorlunda
luftvexling utan särskilda apparater eger rum, dels äfven den
omständigheten att bruket af innanfenstar är bland allmogen sällsynt.
Nödvändigt vore det dock att kunna öppna fenstret 1 à 2 gånger på dagen,
jemväl under vintern, äfvensom att högst 2 à 3 personer begagna de
samma sofrum.

3:o) Så mycket tid och krafter tillåta, sök att vistas
ute i fria luften, särdeles sommartiden, och det utan
afseende på väder och väderlek. "Den sämsta yttre luft är
alltid bättre än den bästa kammarluft", säger med rätta
en viss författare.


a) Sommartiden straxt vid uppstigandet kl. half 6
hör man, sedan fenstren blifvit öppnade, gå ut i fria,
friska luften och der, under sakta drickande af ett par glas
friskt källvatten i små portioner och kringvandrande, vistas
1 à 2 timmar. Nyttigast är, om man, såsom på landet
lätt kan ske, hela dagen arbetar och äfven intager sina
måltider ute i fria luften, då väderleken det medgifver.
Helsan stärkes häraf ganska mycket. Promenaden hör
förnyas, eftersom krafterna medgifva, någon stund på,
middagen (en half timma före middagsmåltiden med en
half timmas hvila straxt innan man sätter sig till bordet),
samt äfven längre fram på, eftermiddagen. Helsosamt är
att då och då draga några djupare andetag under
gåendet eller vistandet i den yttre rena, friska luften, hvarvid
densamma mera fullständigt uppfyller lungorna och alltså
äfven fullständigare syrsätter blodet.

b) Vintertiden bör äfvenledes dragrutan eller fenstret
öppnas i sofkammaren och arbetsrummet straxt efter
uppstigandet kl. 6 under pågående eldning, och i stället för
rörelse i fria luften någon passande kammargymnastik
tagas i ett närgränsande, lagom varmt och förut luftadt
rum under 1 à 1 1/2 timme, eftersom tid och krafter
medgifva. Promenad i fria luften tages under en half timma
efter intagen frukost samt en timmas tid på middagen och
någon stund i skymningen.

c) Personer med svagt bröst böra icke indraga den
kalla luften genom munnen, utan andas genom näsan med
tillsluten mun.

4:o) Då menniskan andas luft icke allenast genom
lungorna utan äfven genom sin hud, hvilken är att anse
som ett slags biträdande lunga, och som för sitt bestånd
och sina för helsan högst vigtiga förrättningar nödvändigt
fordrar mycken och nära beröring med yttre friska
luften, så ligger deruti en annan vigtig orsak att flitigt
vistas och röra sig i yttre luften. Häraf inse vi äfven
nyttan att genom lagom, efter årstiden och väderleken
afpassad, beklädnad lemna luften fritt tillträde till huden,
som genom för tjock beklädnad (i synnerhet skinnplaggs
orätta och för tidiga nyttjande och ylle närmast kroppen)
utestänges derifrån och derföre förslappas, med största
fara för helsan. Se Naturmedicin pag. 53 och följ. om hudens konstruktion
och vigtiga funktioner. Genom sålunda framkallad förslappning af
hudorganet innestänges en hop skadliga förbrukade ämnen inom
organismen, hvilket utgör egentliga grunden för sjukdom.

Ren frisk lufts nödvändighet för sjuka.

Är ren, frisk yttre luft så oumbärlig för helsans
bevarande, ännu mer är den nödvändig för helsans
återställande vid iråkad sjuklighet. Alla sjuke, som kunna
bereda sig tillfälle dertill, böra derföre med första
möjliga utbyta den osunda stadsluften mot mer frisk landt- 
eller hafsluft. I febersjukas rum bör man framför allt
söka genom luftvexling skaffa ren luft, och icke förorena
den medelst inblandning af främmande ämnen genom ättik- 
eller chlorrökningar, tobaksrökning, parfymer m. m. Hos
den febersjuke bör endast sjukvaktaren eller sjuksköterskan
vistas, och alltså, om möjligt, vanliga sjukbesök af vänner
och bekanta m. m. alldeles bortskaffas såsom för patienten
ganska skadliga, så väl emedan sådane besökande mycket
trötta honom med talande, som äfven orena och
förskämma luften. Matlagning och tvättande af linnekläder bör
alldeles förvisas från sjukrummet.





2) Solljus.

Menniskan och hvarje annat organiskt väsende trifves
endast uti solljus. Äfven på växtriket har ljuset ett stort
inflytande. Plantor och växter, hvilka sakna tillräckligt
solljus, förlora sin naturliga färg, och komma icke till
fullständig utveckling. Menniskor, som bebo och mycket vistas
uti mörka, dystra boningsrum och alltså beröfvas solljusets
helsosamma inverkan, erhålla snart ett gulblekt sjukligt
utseende i följd af blodbrist och vätskornas förskämning.
Det verkliga behofvet af solljuset och dess på hela
organismen, och i synnerhet på vårt nervsystem, upplifvande
och stärkande inflytelse uppfylles icke för de flesta
menniskor. Missförhållandet icke allenast till ren frisk luft
utan äfven till den nära stående högst vigtiga lifsfaktom
ljuset framträder störst i stora städer, der flera hinder 
finnas för dess fullständiga inverkan. Liksom derföre höga
stadsmurar, höga hus vid trånga, smala gator och gränder
i hög grad hindra luftvexlingen, så utestänga de äfven
solens lifvande ljus och värme från menniskornas
boningar och göra dessa platser af båda dessa orsaker till högst
ohelsosamma. Städernas innevånare äro derföre i
allmänhet bleka, sjukliga och svaga; och i synnerhet gäller detta
den del af deras befolkning, som mest vistas inom hus,
nemligen vissa handtverkare och fabriksarbetare, äfvensom
qvinnor och barn. Då man i större städer, säger Rausse,
händelsevis möter en skara skolbarn som för en stund
lemnat sin oftast trånga och mörka skollokal, der de flera
timmar å rad inandats oren, förskämd luft och fått
åtnöja sig med ringa solljus, så känner man sig föranledd
fråga, om dessa magra, bleka gestalter komma ur en trång,
mörk fängelsehåla eller ett likhus. Med nöje få vi nämna, att man åtminstone här i Sverige börjar
vid uppförandet af skolhus mer och mer fästa tillbörlig uppmärksamhet
dervid, att de måtte blifva rymliga och sunda, samt alltså genom sitt
fria öppna läge, sina höga, stora lärosalar med stora, höga fenster och
luftvexlingsapparater sätta barnen i någorlunda naturenligt förhållande
till de tvenne, kanske mest vigtiga, lifsfaktorerna luften och ljuset,
I flera skolor iakttager man äfven det helsosamma bruket att låta
skolbarnen hvarje timma springa ut i fria luften c:a 10 minuter,
hvarunder skolrummen vädras.

"Mer luft och mer ljus för våra friska och
dubbelt mera luft och ljus för våra sjuke"

I sjukrum, der feberpatienter vårdas, får man
visserligen i någon mån hindra ljusets fria tillträde, eftersom
febern deraf lätt stegras. Vanligen går man dock för
långt äfven här vid solljusets utestängande. För så vidt
ljuset besvärar den sjuke, skall det bortskaffas, men ej
mera eller längre!

—




IV.

Lifsvilkoren: Kammarvärme, kroppsrörelse m. m.




3) Kammarvärme, beklädnad, sängbädd.

Liksom menniskan, efter hvad vi nu sökt visa, med
afseende på luft och ljus genom vår nuvarande
kultur-förvändhet och bristande uppmärksamhet å läkares sida,
i allmänhet kommit uti ett orätt, naturstridigt förhållande,
uti ett förhållande af allt för litet, så befinner hon sig
med afseende på värme och beklädnad tvärtom vanligen
uti ett förhållande af allt för mycket. Då en viss grad organisk värme i huden är nödvändig för att
densamma skall hunna fullgöra sina för helsan och lifvet så vigtiga
funktioner, så får härdandet med tunn beklädnad eller låg
kammar-temperatur dock icke drifvas derhän i oförstånd, att man jemnt är
frusen, och känner sig utkyld i kroppen. Måtta och försigtighet
fordras i allt och äfven med kroppens härdande, om densamma skall
verkligen stärkas och alltså ändamålet vinnas. Så kallas icke eller det att
härda sig, om man varm och svettig dricker häftigt mycket kallt vatten
eller lägger sig på kall fuktig mark, sätter sig på kalla stenar m. m., ty
sådant oförståndigt beteende kan helt hastigt förstöra den starkaste helsa. Vintertiden, då
den uppvärmning, som om sommaren åstadkommes af solens
heta strålar, måste ersättas genom eldning i spislar och
kakelugnar, framträder menniskans naturstridiga förhållande till
värmen starkast. I synnerhet eger detta rum i skogsbygder
på landet, der riklig tillgång på bränsle finnes och man alltså
ej behöfver spara dermed: vidare i kollegier, embetsverk
m. m., hvarest uppvärmningen sker på allmän bekostnad,
och slutligen i sjukrum. I alla dessa lokaler finner man
vid undersökning med thermometern luftens värme
vanligen uppstiga till + 20 à 24° Celsii. Då man tager i
betraktande den allt för stora torrhet, kammarluften med
en sådan hög temperaturgrad antager, äfvensom dess
inpregnerande med skadliga kolgaser genom spjellets allt för
tidiga tillslutande och med kolsyra vid rummens otillräckliga
luftvexling och flera menniskors sammanboende, dervid äfven
andra osunda organiska utdunstningar ega rum, så förstår
man väl, huru högst förderfligt för helsan och lifvet vistandet
i dessa rum måste vara. En sådan het och osund 
kammarluft sänker många tusenden och åter tusenden i
förtidig graf.

Kammartemperaturen bör ej vara högre än + 18o C.
Den som genom ett i allo naturenligt lefnadssätt i mat
och dryck, beklädnad, kroppsrörelse m. m. har god helsa
med frisk blod och härdad frisk hud, befinner sig bättre
vid en ännu (några grader) svalare luft (+16—15o C.)

Liksom "den ena synden utan tvifvel är den andras
moder", så slår det icke heller felt, att, när någon med
afseende på mat och dryck börjar lösgöra sig från naturen
och dess lagar, han äfven snart handlar lagstridigt i sitt
förhållande till kammarvärme och beklädnad; han blifver
allt mer och mer i hela sitt lefnadssätt en slaf under
sinnlig njutning och veklighet, samt allt mer och mer
försvagad till själ och kropp. Vid erhållen rätt kunskap om
den stora fara för helsa och lif, som ett sådant
naturstridigt lefnadssätt nödvändigt förer med sig, och deraf
uppkommen ifrig allvarlig åstundan att befrias derifrån,
bör man ej misströsta, om än denna befrielse icke skulle ske
med ens. Den som har målet klart för ögat, att nemligen
i alla afseenden söka förändra och ordna sitt lefnadssätt
till ett naturenligt, han skall, ju längre han tränger sig
fram åt det rätta hållet, äfven allt mer och mer
understödjas af naturen i detta sitt bemödande, tills segren
med dess rika, sköna byte af förnyad helsa, lifskraft och
lefnadslust omsider är vunnen.

I allmänhet kläder man sig i våra dagar alldeles för
varmt, hvarigenom huden förslappas och genom bristande
inverkan af dess lifselement, luften, försvagas i sina för
helsan och lifvet så högst vigtiga funktioner. Ej sällan
påträffas personer i sin kraftfulla ålder, ja, till och med
helt unga menniskor, bärande skjortor, tröjor, lifstycken,
magbindlar, bröstlappar m. m. af ylle eller flanell närmast
kroppen, samt vintertiden belastade med pelsar och
skinnplagg, så väl då de åka som gå. Ibland så väl allmoge,
som herremän, nyttjas på vissa trakter i Sverige dessutom
under öfverrocken eller pelsen ett slags tjock, med armar
försedd skinntröja, som räcker långt ned på underlifvet.
Alla dessa klädesplagg äro af den beskaffenhet, att de dels
i hög grad försvaga hudorganet, dels förhindra 

hudutdunstningen och den yttre friska stärkande luftens tillträde till
detsamma. Kommer nu härtill, såsom fallet är ibland
allmogen i Nerike och flerstädes, att man behåller sin tjocka
pels med skinntröja äfven uti den heta stugan och då man
är inom hus, och endast om söndagen vid besöket i Guds
hus utbyter skinnpelsen mot en tunnare vadmals- eller
klädesrock, så måste häraf nödvändigt följa en ytterligare
och ökad orsak till sjuklighet och svaghet, äfvensom, genom
förkylning, till de så vanliga lunginflammationerna och
febrarne bland allmogen, hvilka rycka bort så mången
husfader i sina bästa år. Bortläggandet af flanell närmast kroppen kan ske utan fara
sommartiden, sedan huden genom några bad i öppna sjön blifvit stärkt
eller, i fall bröstlidande sätter hinder för dessa bad, genom halfbad af
+ 28—20o C. i 2 à 3 minuter med frottering. I de landskap, der allmogens
sed är att bära mindre tjocka kläder, mest af vadmal,
hvarigenom luften har bättre och friare tillträde till huden,
finner man äfven mycket mera härdade, friskare och
starkare menniskor, såsom t. ex i Wermland, Småland, på
Gotland m. fl. Beklädnaden bör alltså i allmänhet vara
mera lätt och ledig samt noga afpassad efter årstid och
väderlek äfvensom  efter ålder och mått af lifskraft.

Snörlif och planchetter, hvarigenom nedre delen af
bröstkorgen och öfre delen af underlifvet med derinom
liggande högst ädla och vigtiga organer, lungor, hjerta,
lefver, mage, mjelte m. m. hårdt sammanpressas, äro för
helsan och lifvet högst farliga attributer i den nu
brukliga fruntimmersklädnaden och borde aldrig bäras af en
förståndig qvinna, som är mån om sin egen välfärd
äfvensom om det fosters, som möjligen skall af henne bäras och
framfödas.

Äfven nu brukliga fruntimmershattar, hvilka äro allt
för små och tunna att vintertiden kunna skydda främre
delen af hufvudet för förkylning och lätt gifva anledning
till blodträngsel åt hjernan, rheumatisk hufvudvärk m. m.,
böra utbytas mot sådan hufvudbetäckning, som skyddar
hela hufvudet mot kylans skadliga inverkan. Bakhuvudets
tjocka belastning med konstgjorda hårflätor, såsom nu
seden är, värmer hufvudet allt för mycket sommartiden 
och disponerar äfvenledes till blodstockning åt hjernan
samt hufvudvärk m.  m.

De i städer brukliga trånga höga karlhattar af felb,
som någon icke så orätt benämnt för "ångeströr", böra
utbytas, så vidt ske kan, mot lättare runda hattar eller
mössor. Ganska nyttigt är hufvudets blottande då och då
under gåendet ute i fria luften  sommartiden.

Att allt emellanåt helst sommartiden blotta ben och
fötter för luftens och solens fria, omedelbara påverkan är
likaledes ganska helsosamt och nyttigt, alldenstund helsan
så mycket beror på hudens friskhet i allmänhet och i
synnerhet hos fötterna och benen samt på det dermed nära
sammanhängande normala blodomloppet i dessa kroppens
delar. Ett sådant luft- och solbad för ben och fötter kan
tagas så, att man i sittande eller liggande ställning på en
solbelyst afskild plats låter solstrålarne och luften fritt
och obehindradt påverka desamma under en half timme
eller derutöfver. Man bör hvar femte eller tionde minut
ändra benens och fötternas ställning, så att solen med
sina strålar träffar alla punkter. Den som försöker och
öfvar detta skall visserligen få erfara, huru väl det
bekommer och hvilken angenäm lifsvärme derefter
genomströmmar dessa kroppens ändpunkter, hvaraf stor lättnad
följer vid blodkongestion till bröst och hufvud.

Barfotagående sommartiden, försigtigt öfvadt (till en
början på utbredd filt eller shawl), är på samma grund
äfvenledes högligen att rekommendera. Solbad. sol-luftbad, thermo-eleldvislta ben- och fotbad, hvilka
badformer utgöra sista tidens vigtigaste uppfinningar för helso- och
sjukvård på det naturmedicinska området, och i omsorgsfullt och
ändamålsenligt uppförda lokaler vid Wisby vattenkuranstalt användas
för de sjuke med särdeles lyckliga resultater, hafva sin stora betydelse
just af hvad nu här blifvit antydt om vigten af normalt blodomlopp
i huden och de nedre extremiteterna. Om hudens högst vigtiga
förrättningar för lifsekonomien såsom varande på samma gång andningsorgan
i likhet med våra lungor och kroppens förnämsta afsöndrings- och
reningsorgan (icke mindre än 5/8:delar af alla organismens förbrukade
skadliga partiklar bortskaffas på denna väg), se utförligare
»Naturmedicin». pag. 53 och följ. Menniskans helsa
beror nemligen till hufvudsaklig del af hudens friskhet
och normalt blodomlopp i ben och fötter. Vanligen förete 
benens och fötternas hudbetäckning hos de flesta
menniskor, särdeles inom de högre stånden, ett blekt och
vissnadt utseende genom allt för tjock beklädnad och deraf
följande allt för liten beröring med solen och luften.
Friskheten och lifligheten hos allmogens barn på landet
sammanhänga mycket med seden att gå mera tunnklädd
sommartiden och i synnerhet derpå, att de nästan hela den
varma årstiden gå barfota. I sitt hem bör man dessutom,
så vidt ske kan, utbyta den tjockare fotbeklädnaden mot
tofflor eller skor. hvilka sednare, eller ock tygkängor, böra
utgöra fotbeklädnaden under sommartiden. Strumpeband,
för så vidt de sitta något hårdt åt och hindra
blodomloppet i benen, må icke nyttjas. Äro de elastiska, föreböjes
tryckningen någorlunda. Karlarnes tätt åtsittande
halsdukar föranleda lätt blodstockning i hjernan. Halsduken
bör derföre sitta helt löst och borttagas, äfvensom
åtsittande kläder, som trycka bröst och underlif, böra lossas
vid skrifning och dylikt arbete, som sker i sittande och
framåtlutande ställning. Alla kläder skola sitta mera löst
och  ej trycka.

Till för mycken beklädnad ansluter sig naturligtvis
äfven bruket af för mjuk och varm sängbädd. Att ligga
på fjäderbolster och hafva till betäckning bolster eller
mycket tjockt stoppade sängtäcken, hvarvid huden
förslappas genom öfvermätt af värme, skadar derföre helsan i
hög grad. Madrass, stoppad med tagel, sjögräs eller
dylika ämnen, anse vi för helsosammast till sängbädd,
äfvensom filt eller vanligt sängtäcke till betäckning. I
allmänhet begagnas allt för hög hufvudgärd, hvarvid dels
kroppen icke har sin fullkomliga hvila, dels äfven genom
kroppens hoptryckning blodets fria omlopp hindras och
blodstockning i hjerna och bröst lätt uppkommer. Kroppens
horisontella läge med en mindre, ej för mjuk, kudde
under hufvudet rekommendera vi derföre såsom nyttigast.

Sjukrum och sjukbäddar böra hållas mera kyliga än
varma utom för patienter, som genom långvarig sjukdom
blifvit mycket medtagna och hafva liten lifsvärme. De
flesta inflammations- och febersjukdomar, i synnerhet
utslagsfebrar (koppor, skarlakansfeber, messling m. fl.) skulle
utan läkares ingrepp genom naturens egen åtgärd hafva
regelmässigt förlopp och öfvergå till helsa, om man med
afseende på sjukrummet, sängbädden, mat och dryck stälde
den sjuke på mera kylig diet. Ett motsatt förfarande,
som läkarne ofta iakttaga, eller att utestänga frisk luft,
förbjuda friskt vatten till dryck och hålla hög temperatur
i sjukrummet medför deremot största fara för den sjuke.





4) Kroppsrörelse, arbetssysselsättning.

Hvad vattnet är för jordkroppen, nemligen den vätska,
hvars normala omlopp hufvudsakligen bibehåller dess alster
vid friskhet och lifskraft, det är i ännu högre grad blodet
för menniskoorganismen. "Lifvet är i blodet", heter det
med rätta, och dess normala beskaffenhet äfvensom dess
reguliera normala omlopp i kroppens alla delar utgör det
vigtigaste momentet så väl med afseende på organismens
utveckling, som bibehållandet af dess helsa. För erhållande
af friskt, rent, normalt blod tjenar ett naturenligt
förhållande till alla lifsvilkoren. För åstadkommande åter af
ett normalt blodomlopp i organismen hafva vi i
kroppsrörelse (gymnastik) ett det vigtigaste och
förträffligaste medel,  som efter egen fri vilja kan användas.

Då menniskan genom syndafallet hemföll under
sjukdom och död samt dermed sattes i strängare beroende af
naturens lagar och vissa bestämda lifsvilkor, så dömdes
hon äfven af Gud till flitigt och mödosamt kroppsarbete
med de orden: "du skall äta ditt bröd i ditt anletes svett."
Icke allenast Guds rättfärdighet förestavade detta
domsutslag öfver den fallna menniskan, utan äfven lika mycket
Hans vishet och kärlek, alldenstund kroppsrörelsen är ett
af de vigtigaste vilkoren för god, jemn helsa och långt
lif. Jordens odling (åkerbruk) äfvensom trädgårdsskötsel
är också på denna grund icke allenast den mest
helsosamma kallelse och sysselsättning för menniskan, utan
enligt de största statsekonomers i nyare tiden omdöme
(Adams. Smiths, Roschers m. fl.) äfven den, som bereder åt
hela samhället största lekamliga nyttan. Under Roms
ärorika period, då lefnadssätt och seder ännu voro enkla, stod
åkerbruket i stort anseende, och flera de högsta embetsmän
den tiden lemnade ej sällan statsrodret, såsom historien
berättar oss, för att efter väl fulländadt värf återtaga en

landtmans obemärkta arbete och sysselsättning på sin
landtgård. Hudorganet, uti qvantitativt afseende det förnämsta
afsöndringsorganet, på hvars normala verksamhet helsan sa väsentligt beror,
kan allenast vid, tillräcklig organisk värme i detsamma, framkallad
genom kroppsrörelse, lösa sin vigtiga uppgift. Vid "bristande kroppsrörelse
samla sig derföre mer eller mindre förbrukadt kroppsslagg inom
organismen (verklig sjukdom). Landtmannens rörliga, arbetsamma lif i Guds
sköna fria, natur skaffar derföre ock den bästa helsan. När huden
naturenligt skötes, så att normal organisk värme genom kroppsrörelse
skaffas densamma och dess renlighet genom kalla tvättningar och bad
vidmakthålles, så, afledes till detta vidsträckta gränsorgan mycket blod från
inre organer till största nytta för helsan.

Att för vinnande och bibehållande af god helsa alltså icke är
tillräckligt att endast vistas mycket ute i fria luften, då härmed icke
är förenadt tillräcklig kroppsrörelse, hvarigenom blodcirkulationen i
huden samt kroppens yttersta delar (händer och fötter) vidmakthålles,
visa oss tydligt postiljoner, åkare, kuskar, lokomotivförare m. fl.,
hvilka alla vanligen redan i medelåldern börja lida af rheumatism,
kongestion till hufvud, hjerta och bröst och af andra sjukdomar, samt
sällan uppnå hög ålder. Se om kroppsrörelsens inverkan på
stoffvexlingen »Naturmedicin» pag. 26. Många utmärkta skalder i äldre och nyare tid,
Virgilius, Horatius, Gessner, Göthe, Herder, Voss m. fl.
prisa och upphöja landtbruket i sköna qväden. Helt
annorlunda har nu för tiden, i följd af en falsk, till
veklighet, fåfäng ära och sinnlig njutning förande civilisation,
äfvensom en falsk urartad och förvänd läkekonst, omdömet
härutinnan gestaltat sig, hvilket ock. kraftigt bidrager till
den allmänna sjukligheten och svagheten. Åkerbrukarens
och handtverkaren med kroppsligt arbete förenade kall,
som dock otvifvelaktigt är mest enligt med så väl Guds
visa afsigt som naturens lagar, anses i allmänhet allt för
lågt och oansenligt, så att något hvar skyr detsamma och
i stället vill egna sig åt studier, änskönt ofta hvarken håg
eller förmåga dertill finnes. Endast på den lärda banan
tycker man sig kunna uppnå lifvets mål, som tyvärr för
de flesta menniskor äro blott rikedom, njutning, ära och
anseende i verlden, och då betyder det ju mindre, om,
vid sträfvandet derefter, helsan försvagas och lifvet
förkortas. I alla skolor och i synnerhet vid pensionsanstalter,
der flickor erhålla sin bildning, afses alltför ofullständigt
själens och kroppens harmoniska utbildning,


hvilket gifver åt de sålunda ensidigt uppfostrade till hela
deras väsende något sorgligt, blekt, slappt och aftynadt.
Här saknas den friska harmoniska lifsutveckling, som är
nödvändig för att skaparens kärleksfulla mening i physiskt
afseende med menniskan skall uppfyllas: mannen blifver
oduglig att med kraft och ihärdighet bära de mödor, som
hans kall i samhället och såsom familjefader medföra, och
qvinnan, sjuklig och försvagad till själ och kropp, blifver
oförmögen att som en duglig, verksam, glad maka och
husmoder uppfylla sin höga bestämmelse i lifvet. Sådana
pensionsanstalter för flickor böra, för att uppfylla sitt
ändamål, ligga uti en sund trakt på landet, samt man afse
lika mycket kroppens physiska utveckling som hjertats och
själens bildning, helst i uppväxande åren mycken
kroppsrörelse och vistande i ren frisk landtluft äro som mest
nödvändiga för erhållande af en frisk och skön organism.
På landet är ock bäst tillfälle att öfva sig i
hushållssysslor. Studiivägen är med afseende på helsan farligast
för den, som ur allmogeklassen vid framskriden ålder
gifver sig in derpå, sedan han förut i längre tid varit
sysselsatt med landtbruk eller annat strängare kroppsarbete.Ett sorgligt exempel i den vägen hade jag tillfälle att se vid
Wisby vattenkuranstalt förra sommaren. En patient vid 30 års ålder
inställer sig uti ett särdeles försvagadt, nära nog hopplöst, kroppstillstånd,
med i grund förstörd mage, orent, förskämdt blod och ytterligt
enerverad, en följd af bristande kroppsrörelse och öfveransträngning med
studier vid framskriden ålder. Ifrån att förut hafva en stark
kroppsbyggnad och fast god helsa, så länge han arbetade som landtbrukare,
hade nu ett par års stillasittande vid boken bragt honom i hans
närvarande högst ömkliga sjukdomstillstånd.

Den skarpsinnige vattenläkaren Priessnitz, såsom
landtbrukare af egen erfarenhet öfvertygad om kroppsrörelsens
och kroppsarbetets stora betydelse för helsan, insåg lätt,
att grundorsaken till de flesta sjukdomar hos hans talrika
patienter af de högre stånden var vällefnad och bristande
kroppsrörelse. Priessnitz var till följd deraf angelägen om att
uppmana dessa förnäma, vid kroppsarbete ovana, badgäster
till landtmannagöromål och man kunde derföre i Gräfenberg
få se grefvar, baroner, ministrar, höga embetsmän med
deras söner och döttrar af honom inöfvas och läras att 
föra yxan och sågen, äfvensom att gräfva, skyffla och biträda
med höbergning och trädgårdsskötsel, för att, om just icke
med sitt arbete förtjena middagsmåltiden, åtminstone skaffa
sig hunger till middagstimmen. Visserligen skulle
hypochondri med sjelfmord eller vansinne äfvensom en mängd
nervlidanden och andra sjukdomar allt mer försvinna i de högre,
lärda, rika och förnäma stånden, om dessa vid maklighet och
vällefnad tillvanda menniskor ändrade sitt förvända
lefnadssätt och antoge med hänseende till kroppsrörelse och öfriga
lifsvilkor naturenliga helsosamma vanor, så att nödvändig
vexling mellan själs- och kroppsarbete, mellan rörelse och
hvila dagligen iakttoges. Måttet af den dagliga kroppsrörelsen måste noga rättas efter
måttet af lifskraft, och alltså för mera svaga och lifsfattiga
personer vara mycket mindre och omvexla med längre hvila än för mera
friska och starka. Mången sjuklig och svag individ har af okunnighet
genom för stark, långvarig och dagligt återkommande kroppsrörelse
allt mer uttömt sina små krafter, samt dervid slutligen dukat under.
Endast det naturen förmår väl smälta och förbruka {detta gäller äfven
kroppsrörelse) medför verklig, varaktig nytta och höjer lifskraften.
Tillräcklig hvila på sin rätta tid är derföre vika nyttig och nödvändig för
helsan som tillräcklig kroppsrörelse i noga afpassad vexling dermed. Naturen har alltså den
oafvisliga fordran på alla, som föra ett mera stillasittande
kammarlif, att de några timmar (2—3) hvarje dag, fördelade
på för- och eftermiddag till lika andel, ute i fria luften
taga sig kroppsrörelse med trädgårdsodling, vedsågning m. m.
eller ock med längre gående (eftersom krafterna medgifva).
Sommartiden böra, såsom redan förut är nämndt, alltid 1 à 2
timmar straxt på morgonen vid uppvaknandet användas till
promenad ute i luften, under det man dervid dricker 1
à 2 glas friskt vatten. Vintertiden kan i stället för motion
ute i fria luften kammargymnastik med passande rörelse,
t. ex. efter Schrebers bok eller föreskrift af läkare, tagas
på gymnastiksal eller i rum hemma, som genom
luftvexling är väl försedt med ren frisk luft. »Morgonstund har guld i mun», är ett ordspråk, som eger
full riktighet med afseende på morgonpromenad sommartiden och
gymnastik vintertiden så väl för sjuka som friska, och har sin grund och
orsak uti lagen för vexlingar motsatser emellan, här mellan hvila och
rörelse. Under nattens hvila och sömn draga sig nemligen blodets
tyngre beståndsdelar (i synnerhet blodkulorna) till de inre delarna och
hopa sig i de inre större blodkärlen, och derföre är det nödvändigt
att åter genom kroppsrörelse tidigt på morgonen liksom väcka dem
ur sin dvala och drifva dem ut till kroppens yttre delar (från centrum
till periferien) Blodet blifver dessutom alltid mer eller mindre
förskämdt under nattens hvila genom oren, af kolsyra och organisk
utdunstning uppblandad luft. som omgifver den sofvande i sofrummet.
Efter en tidigare promenad i yttre rena friska luften eller gymnastik
i friskt, luftigt rum känner menniskan sig ock vanligen lättare och
friskare hela dagen. 

Våra närvarande, förvända kulturförhållanden hafva
framkallat flera näringsyrken, hvilkas bedrifvande på det
högsta skada helsan så väl genom för mycket stillasittande,
som genom inandning af förskämd luft äfvensom af
giftångor från tobak, arsenik, koppar, qvicksilfver, bly,
apotheksvaror m. m. Sådana farliga handteringar kunna sprida
sin skadliga verkan äfven till närboende, ja, bidraga att
bilda en osund luftatmospher öfver hela trakten. Öfver
sådana för helsan mördande anordningar borde en upplyst
och nitisk sundhetspolis noga vaka och kunde genom ett
förståndigt tillvägagående skaffa stor nytta i helsoväg både
åt den enskilde arbetaren och åt hela kommunen.

Sjukliga, svaga personer böra naturligtvis ej med
kroppsrörelse öfveranstränga sina medtagna krafter, utan
måste så småningom vänja sig vid sådan rörelse och efter
hand  öka densamma.

—






V.

Lifsvilkoren: Öfning af sinnesorganerna, renlighet.





5) Öfning af sinnesorganerna. Instinkten.

Äfven deruti fela och försumma vi mycket, till stor
skada för helsan, att vi allt för litet öfva och på ett
naturenligt sätt skärpa våra 5 sinnen, syn, lukt, hörsel, smak
och känsel. Man anser falskeligen, att kulturmenniskan
icke har en sådan öfning af nöden, utan att hos henne det
rikt utvecklade förståndet rikligen ersätter en ren
oförfalskad instinkt, skärpta sinnen m. ra. Huru dåraktig är
icke en sådan mening! Rausse säger derföre med fullt
skäl: "De instrumenter, med hvilka förståndet arbetar, äro
sinnena; utan skarpa sinnen gifves intet skarpsinne.
Indianen, som under sitt vistande i skog och mark särdeles
flitigt öfvar sina sinnen och genom en sådan flitig öfning
uppnår en förvånande, till det otroliga gränsande, grad
af fullkomlighet och skärpa i deras bruk, har också en
förstånds- och uppfattningsförmåga såsom få européer."

Hvad som Rausse yttrar om Indianerna gäller äfven
många andra folkslag, som tillbringa sin mesta tid i
naturens sköte och der öfva samt stärka sina sinnen.
Gutsmuths uti sin rätt lärorika bok, "Gymnastik för ungdom,
Schepfenthal 1804", visar, hvilken stor finhet och skärpa
de yttre sinnena genom öfning kunna uppnå äfven hos
den civiliserade menniskan. Nämnde bok. pag. 470—524, gifver mera utförlig anvisning om
sättet för sinnenas öfvande och skärpande. »Hvilken dyrbar gåfva
skulle icke, endast livad helsan beträffar, lemnas våra barn. om de
från hemmet medförde på deras farliga resa genom verlden öfvade
sinnen», säger samme författare.

Men icke endast för själsodlingen äro väl öfvade
sinnen behöfliga, utan de äro äfven lika nödvändiga för
bibehållande och bevarande af vår lekamliga helsa, såsom vi
nu vilja visa. De 5 yttre sinnena äro af en vis,
kärleksfull Skapare i synnerhet satta som väktare för
kroppens sanna väl. Likasom skildtvakter städse finnas
uppstälda vid alla ingångar och portar af en konungs borg eller 


slott, för att vaka deröfver, att ingen obehörig, farlig
person måtte få intränga och skada konungen eller förstöra
hans boning, så äro ock våra yttre fem sinnen sådana
vid alla dörrar och ingångar till själens boning, kroppen,
utstälda skildvakter, som städse skola noga vaka deröfver,
att inga fiender till kroppens helsa måtte der inkomma.
De yttre sinnena äro, för att taga en annan bild, att
förlikna med den gränsbevakning, som en omtänksam
regering utställer vid landets gränser, för att tillse det icke
några förbudna varor måtte föras in i landet. Häraf inses
huru vigtigt för kroppens helsa det är, att hvarje
menniska söker öfva och stärka sina sinnen. Försvagas dessa,
så går det på samma sätt som då slottets utsatta vakter
slumra på sin ansvarsfulla post: illgerningsmännen gå utan
hinder in för att öfva sina onda dåd, eller med andra
ord, hvarjehanda orätta och naturstridiga vanor och
förhållanden med afseende på mat och dryck, luft, ljus,
beklädnad, m. m. få inträda utan hinder af dessa
instinktens väktare.

Då de yttre sinnena benämnas för instinktens
väktare, så föranledas vi derigenom att äfven något närmare
vidröra den naturliga instinkten och dess höga
embete med afseende på lifsekonomien. Hvad förstås med
instinkt? Instinkten är för kroppen och det lägre
physiska lifvet hvad samvetet är för själen oeh det högre
moraliska lifvet. Instinkten har af en kärleksfull, allvis
skapare blifvit åt hvarje lefvande organisk varelse gifven
som en trogen ledsagande skyddsengel, en åt alla
förlänad underbar egenskap och förmåga att igenkänna och
rätta sig efter de af samma skapare för oss alla utstakade
oeftergifliga lifsvilkoren, att kunna hastigt och säkert vid
hvarje tillfälle skilja det för hvar och en nyttiga och
ändamålsenliga från det skadliga eller lifvet förstörande. Uti
detta hos alla organiska väsenden inplantade ljus har
naturen ett medel, hvarigenom den i sin vaksamma
moderliga försorg leder alla dessa skapade varelser, hvar och en
efter dess olika art och organisation, säkert fram på
lefnadsvägen, utan att de taga skada till helsa eller lif midt
ibland det myckna farliga och fiendtliga, som på alla sidor,
likt fina snaror, är utlagdt på denna väg.

Instinkten är ursprunglig, den är medfödd, den är
naturlig.

Instinkten är individuell (egen för hvarje varelse).
Instinkten är alltid ense med sig sjelf, alltid säker och
pålitlig, medan den är omedveten och det lätt vilseledda
förnuftet icke regerar densamma; den är lika bestämmande
för det lilla infusionsdjuret, hvars tillvaro och natur
endast det skarpaste förstoringsglas kan upptäcka, som för
naturforskaren, hvilken studerar detsamma.

Instinkten är liksom naturen och dess lagar sträng,
ja, obevekligt sträng, och har liksom dessa sin lön och
sitt straff, sin välsignelse och sin förbannelse att gifva.
Att troget rätta sig efter naturen och sin särskilda daning,
äfvensom att noga och troget efterlefva instinktlagen, skaffar
fast, god helsa och långt lif, således de största jordiska
fördelar. Ett naturstridigt och instinktvidrigt lefnadssätt
med förer åter ett tungt, bekymmersamt lif, sjukdomslidande,
ofruktbarhet,  tidigt förfall samt oftast äfven snar undergång.

Hvad som derföre strider mot instinktlagen, det
skadar menniskans jordiska lycka, helsa och lif. Så länge
instinkten icke är förlorad, icke genom ett naturstridigt
lefnadssätt skadad och förd in på afväg, alltså förändrad
till orätt, falsk instinkt, så länge är den en fullkomligt
säker ledsagare och rätt domare med afseende på det
physiskt sanna och falska, nyttiga och skadliga. När man
åter uti en riktning eller i förhållande till ett enda
lifsvilkor, t. ex. i mat och dryck (ännu mer då i flera
riktningar), börjar afvika från det naturenliga, så taga snart
instinkten och dess väktare, våra fem yttre sinnen,
grundlig skada: de förlora sin finhet och skärpa och blifva
förslöade samt opålitliga. Ibland nutidens civiliserade folk
(i synnerhet städernas innevånare), som till största delen
blifvit införda uti ett på så många vis orätt, naturstridigt
lefnadssätt, äro högst få, som kunna glädja sig af en ren,
oförfalskad instinkt och rena, öfvade sinnen. Beröfvade
dessa säkra ledsagare, ren instinkt med sina vaksamma
väktare, irra de flesta nutidens menniskor, försoffade af
sinnlig njutning, blindt fram på förderfvets många och
olika afvägar.

Skall nu ursprunglig, ren instinkt, der den sålunda
blifvit förlorad, återkomma, äfvensom de yttre förslöade
sinnena återfå sin skärpa och kraft, så måste det ske
genom återförande in uti ett i allo naturenligt lefnadssätt.
Vid Wisby vattenkuranstalt har, under de fem år
läkarevården af mig der blifvit bestridd, tillfälle gifvits att äfven
i detta afseende se en god och kraftig verkan på de sjuka
af denna badorts utmärkt rena och stärkande luft samt
af ordnad enkel diet och tjenlig vattenbehandling. Hos
ganska många, der icke vistandet varit för kort, har vid
slutad badkur ej allenast ren instinkt till stor del
befunnits återstäld, utan äfven finare hörsel, starkare syn, renare
smak ocli lukt och  bättre känsel erhållits.

Är det, såsom vi nu sökt visa, för helsan och lifvets
bevarande alltid af största vigt att ega ren instinkt och
väl öfvade skärpta sinnen, så framträder nödvändigheten
häraf i synnerhet i våra dagar, då falskhet och bedrägeri
i hände1 och vandel så starkt tilltaga. För slem vinning
offras äfven, förskräckligt nog, medmenniskors helsa och
lif genom förfalskning af våra flesta förbrukningsartiklar
jemväl af våra mest allmänna och oumbärligaste
näringsämnen, såsom bröd, mjölk, smör, ost, m. m. Utförlig beskrifning om näringsmedlens förfalskning kan läsas
i D:r Klenckes förtjenstfulla arbete häröfver.
Förfalskningen medelst tillsats af oftast skadliga och giftiga ämnen
sker så skickligt och konstmessigt, att man stundom icke
ens genom kemiska undersökningar upptäcker densamma,
utan allenast ren instinkt och öfvade, rena och skärpta
sinnen förmå uppdaga faran  och  hjelpa derifrån.





6) Renlighet.

Skötsel af huden, tänderna, håret och andra kroppsdelar.



a) Hudens skötsel.

Då menniskans hud icke allenast är sätet för
känselsinnet utan också fungerar som lunga, äfvensom den utgör
det förnämsta afsöndringsorganet för organismens
förbrukade ämnen, så förstå vi väl vigten för helsans bevarande
att genom rätt skötsel med luft och vatten flitigt rena
och stärka denna kroppsdel. Om ett rätt, naturenligt
förhållande till luften är redan taladt, och derföre nu endast 


om hudens skötsel med vatten! För att understödja
vattnet i dess renande verkan på huden, begagna de flesta
menniskor vid badning och i synnerhet vid den dagliga
tvagningen af ansigte och händer tvål och såpa. Vid
linnetvätt och äfven vid yllekläders rentvagning från smuts
kunna nyssberörda reningsmedel vara på sin plats, ja,
oumbärliga, men för rening af menniskans hud bör med högst
få undantag vatten allena begagnas.

Vi afråda ifrån bruket af tvål och såpa för berörda
ändamål, och det desto mer, som den vanliga s. k.
toiletttvålen ej allenast har i sig sjelf en viss skärpa utan ock
göres ännu mera retande för huden genom tillsats med
etheriska, hettande oljor samt luktande essenser. Vår yttre
hud fördrager lika litet en daglig och ofta återkommande
onaturlig retning som de inre slemhinnorna, hvilka kunna
betraktas såsom dess inåtvända fortsättning. En daglig år
ut och år in, och ofta flera gånger hvarje dag, skeende
retning och upphettning genom gnidande med tvål och
såpa på huden måste, äfven de skarpa stundom giftiga
beståndsdelarna i tvålen oberäknade, verka högst skadligt
genom hudorganets öfverretning och förslappning. Kan
det brukliga ensidiga tvättandet af ansigte och hufvud med
rätta anses såsom en orsak till blodkongestion åt
hufvuvudet, migrän (ansigtsverk), tandvärk m. m., så
framträder denna dess skadliga verkan ännu häftigare och större,
då dermed förenas retande tvål  eller såpa.

Hvad som framkallar en flitigare och mera allmän
badning sommartiden är mindre behofvet af hudorganets
rentvagning, än fastmer begäret att genom det kyliga
badet svalka och uppfriska sig. Afsåge man med badning
hufvudsakligen och i första rummet renlighet, så skulle
den lika flitigt och ännu flitigare fortsättas äfven
vintertiden, som binder flertalet menniskor vid mycket längre
dagligt vistande inom hus äfvensom förändrar förhållandet
med afseende på diet, beklädnad m. m. till ett för helsan
mindre gynsamt. Vintertiden orenas i följd häraf icke
allenast menniskans hud med mera smuts och stoft, utan
äfven organismens inre belastas då genom högre, mera
animalisk och retande diet och mindre kroppsrörelse i yttre
friska luften med vida mer kroppslagg, som genom huden
till stor del måste bortskaffas. Hela året om hafva vi
alltså för helsans bevarande behof af hela kroppens flitiga
tvagning med kyligt, friskt vatten. Alla friska menniskor
och äfven svaga sjukliga med få undantag, hvilka straxt
skola angifvas, böra alltså äfven under vintertiden
åtminstone 1 à 2 gånger i veckan rena och två samt med
händerna frottera hela sin kroppshud (äfven hufvud och fötter)
med sommarvarmt vatten (+ 22o—18o C.) i sommarvarm
luft (icke under + 15o C). Efter rentvagningen kan man
den kallare årstiden, för snart återfående af kroppsvärmen,
en qvarts timme, eller så omkring, åter lägga sig i den
varma sängbädden och vid uppstigandet taga kroppsrörelse
med gående eller gymnastik. För flertalet menniskor, der icke blodkongestion till hufvud och
bröst eller fallenhet för blödningar finnes, är nyttigt att 2 à 3 gånger
i månaden taga uppvärmning i ångbad eller varm luft före halfbadet,
om tillfälle dertill gifves.

Den som har tillgång på kallt och varmt vatten i
tillräcklig myckenhet verkställer fördelaktigast och bäst
hela kroppens tvagning med ett halfbad af + 20—24o C,
hvilket eljest ersättes med aftvättning eller s. k. afrifning
med våta handen eller våt handduk.

Då dessa båda badformer så väl för helsans
bevarande som till förbättrande af en försvagad, helsa äro så
nyttiga, ja, nödvändiga, så vilja vi här nu lemna en
något  utförligare beskrifning på desamma.

Halfbad. Härtill begagnas ett vanligt mindre
badkar af träd eller zink, ungefär 2 1/2 alnar långt, största
bredden 1 1/4 aln och höjden 1 1/4 aln eller något deröfver.
Man fyller detta kar med så mycket vatten af
ofvanstående temperatur, att det vid sittande ställning når upp till
maggropen. I detta bad stiger man väl varm sedan förut
bröst och hufvud blifvit tvättadt, antingen bäst straxt vid
uppvaknandet eller ock någon annan tid af dagen, sedan
god kroppsvärme förut genom kroppsrörelse förskaffats,
men icke gerna förr än 2 à 3 timmar efter intagen
måltid. Sedan man satt sig i halfbadet, tvättar man tidt
och ofta hufvudet och öfre delen af kroppen, dock utan
ifver och ansträngning, jemte det dä och då med
händerna badvattnet flitigt röres omkring till bildande af 
vågor, hvilka öfverskölja underlifvet. Samtidigt frottera
kraftigt en eller tvenne badtjenare (tjenarinnor) vexelvis ben
och armar med badvattnet. Halfbadet tages under 1/2 till
2 minuter efter olika mått af kroppsvärme hos den
badande. Febersjuke kunna behöfva sitta flera minuter (4 à 5) i
halfbadet, eller så länge tills feberhettan tillräckligt minskas, hvilket gifver
sig tillkänna medelst små rysningar eller patientens egen känsla. Har man före halfbadet skaffat sig behöflig
kroppsvärma medelst gående, och hjerta samt puls dervid
kommit i för ifrig verksamhet, måste till lugnande af
dessa organer några minuters hvila i sittande ställning
tagas före badet, dervid kläderna väl hopsvepas, så att värmen
ej förloras. För nyfödda barn låter man halfbadet gerna,
att börja med (några gånger), hafva en temperatur af
+ 31o C, hvilken värmegrad småningom minskas till
+ 27o C. Efter badet, som räcker mycket kort (1/2 minut
omkring), torkas barnet och nedlägges i sängbädden, för
att snart återfå lifsvärmen. Febersjuka barn äfvensom
äldre personer taga halfbad af + 27—25o C, eftersom
barnens retliga nerver ej gerna tåla vid kallare bad och
de äldres lifsvärma är så ringa, att reaktion äfven
inträder vid mindre kalla bad.

Nödvändigt är att icke allenast hafva full
kroppsvärme före halfbadet utan äfven, sedan man tagit badet,
hastigt söka återfå densamma. Vintertiden kan man för detta
ändamål straxt efter badet åter lägga sig samt 1/4 eller 1/2
timma förblifva i den varma sängbädden, dervid man låter väl
stoppa omkring sig, hvilket i synnerhet gäller svaga och på
lifsvärma mera fattiga personer. Efter påklädandet kan
kroppsrörelse tagas medelst gående eller kammargymnastik,
hvilken sistnämnda för friska, mera lifskraftiga menniskor är nog,
och alltså icke behöfver föregås af uppvärmning i sängbädden.

Afrättning eller afrifning tages på följande vis.
Härtill begagnas en vanlig större sittbalja eller större
tvättbalja fylld till ungefär en tredjedel med vatten af
+ 22—20o C. eller möjligen äfven af några grader lägre
temperatur. På morgonen vid uppvaknandet, då
kroppsvärmen vanligen är god och tillräcklig, ställer man sig
med naken kropp i luft, ej under + 15o C, på en
utbredd matta eller grof handduk framför den på en pall 
uppsatta badbaljan, och skrider raskt till tvättning med
händerna först af hufvud, hals, axlar, armar och bröst
(vid svagt bröst skonas detsamma för hel och full
tvättning, utan gnides endast sakta med fuktiga handen).
Sedan sålunda öfre kroppsdelarne blifvit tvättade och afkylda,
sätter man ett ben om sender i baljan och tvättar det
nedifrån uppåt; slutligen sätter man sig i baljan, med
benen utom densamma, och låter en badtjenare (tjenarinna)
raskt och lifligt tvätta och frottera ryggen, korset, under
det man sjelf tvättar underlifvet och äfven något
ytterligare efter behag hufvud, armar och andra öfre
kroppsdelar. I brist på badtjenare, och om baljan är för liten att
sitta uti, kan man i stående ställning fullborda hela
kroppens aftvättning med sina händer. I sådant fall doppar
man en handduk i badbaljan som kastas öfver ryggen och
föres raskt upp och ned, eftersom denna kroppsdel icke
på annat sätt kan åtkommas. Efter sålunda skedd
aftvättning af hela kroppen och hastig verkstäld torkning
skaffar man sig den förlorade kroppsvärmen åter på
samma sätt som vid halfbadet nyss är beskrifvet. Vid
benägenhet för blodstockning i hufvud och bröst, då alltså
afledning af blodet nedåt önskas, är halfbadet med betjening
alltid att föredraga. Många, som lida af blodkongestion
till hufvud och bröst m. m., tåla icke vid den böjning
med hufvudet, som åtföljer afrifningen med egna händer,
utan böra låta en annan person verkställa densamma, eller
iakttaga mycken försigtighet dervid. Vid stor
kroppssvaghet kan man, liggande i sängbädden, genom annan
person låta med urvriden handduk del för del aflifva sig
uppifrån nedåt. Vid små barns aftvättning förfar man på
samma vis. Är man för svag för hela kroppens afrifning,
så tagas vissa kroppsdelar om sender för denna operation,
tills omsider krafterna medgifva hel och fullständig afrifning.

Helbad i form af flod-, sjö- eller hafsbad böra
endast nyttjas af fullkomligt friska och starka personer, och äfven
här med försigtighet. I allmänhet tagas dessa bad alltför
länge. Skall ett sådant sim- eller bassinbad medföra åt
den badande verklig nytta och åtföljas af angenäm
förnimmelse, får det icke räcka mer än 1 à 2 högst 3
minuter» Känner man sig icke fullt tillfredsställd dermed,
så kan, efter några minuters uppstigande i den soliga
varma luften och frottering af hudytan med händerna,
badet förnyas ännu en gång 1 à 2 minuter. Begagnas
sådana sjö- eller flodbad endast för simöfning, så förfalla
naturligtvis nu gifna sundhetsregler rörande deras
tidslängd. Ännu vigtigare vid dessa bad än vid ofvanbeskrifna
halfbad, är att de icke tagas så länge i följd af häftig
kroppsrörelse eller annan orsak blodet är starkt
Upphettadt, pulsen mycket hastig och uppjagad, hjertat bultande
med blodsvallning åt hufvud och bröst, emedan då
blodslag lätt uppkommer. Man bide derföre i sittande
ställning 5—10 minuter men med full beklädnad, för att icke
mista för helsan nödvändig kroppsvärme. Förrän man
stiger i badet bör dessutom hufvud och bröst tvättas några
gånger med vattnet i bassinen. Efter helbadet måste straxt
tillräcklig kroppsrörelse tagas för att normal kroppsvärme
må återfås och blodet snart åter ledas ut till de yttre mera
afkylda delarne. Icke omedelbart efter intagen måltid få
dessa bad tagas, utan bäst 1—1 1/2 timme före
middagsmåltiden eller tre timmar efter densamma.

Inom vissa äldre vattenkuranstalter ordineras för
badgästerna kroppens afrifning medelst ett kring densamma
slaget stort tjockt, kallvått lakan hvarje morgon vid
uppstigandet ur sängbädden. Sådan afrifning bör af friska
alldeles undvikas såsom allt för retande för nerverna och i
längden mycket försvagande desamma. Se utförligare härom »Naturmedicin» pag. 67 och följande.
Många menniskor med mera svaga, retliga nerver och fattiga på
lifsvärme hafva genom ihärdigt, långvarigt bruk af dessa afrifningar med
kallvått lakan ruinerat sin helsa. I vissa enstaka
sjukdomsfall, der man för tillfället vill liksom uppväcka
en domnad nervkraft utan att beröfva kroppen allt för
mycken värma, kan deremot afrifning med kallvått lakan
vara användbar, såsom t. ex. vid kolera, pest, gula febern,
nervfeber m. m. i deras terpida stadium.

Såsom redan förut blifvit nämndt, framkallar ett
dagligt ensidigt tvättande af ansigte och händer lätt kongestions- 
och retningstillstånd åt hufvudet. Vill eller kan man icke
utbyta detta ensidiga och delvisa tvättande af endast
ansigte och händer mot hela kroppens dagliga aftvättande 
medelst halfbad eller afrifning, så böra fötterna och
underbenen, om icke hvarje dag, åtminstone 2 à 3 gånger
och hela kroppen 1 gång i veckan tvättas och frotteras
med kallt vatten, hvarigenom de skadliga följderna af
ansigtets ensidiga tvättande i någon  mån föreböjas.





b) Skötsel af tänderna..

Tändernas naturliga vårdande är hufvudsakligen af
endast negativ beskaffenhet. De starkaste äfvensom mest
sköna och hvita tänder förefinnas alltid inom de folkklasser,
som minst begagna tandborste, tandpulver eller tandlikörer,
och som minst anlita tandläkare till hjelp för tändernas
renhållning och skötsel, nemligen bland de arbetande och
tjenande klasserna på landet. Hvarpå beror nu detta förhållande?
Jo, dessa menniskor föra i allmänhet ett mera enkelt,
naturenligt lefnadssätt, i synnerhet hvad mat och dryck
äfvensom spisens enkla beredning beträffar. Deras
hufvudsakliga födoämnen, förutom mjölk, hemtas ur växtriket, och
äro mycket enkla, nemligen välling, gröt, potatis, ärter, groft
hårdt bröd, hvilket sednare är rikt på kli, och just
derigenom blifver det bästa tandpulver, Dal-allmogen i
Sverige är allmänt bekant för sina ovanligt friska, hvita och
sköna tänder, som man finner hos så väl yngre som äldre
personer. Utom möjligen i Småland finnes väl icke heller
något landskap i Sverige, der menige man lefver vid så
enkel och naturlig spis som i Dalarne. Bröd af groft
sammanmalet hvete (Graham-bröd), råg, korn eller hafre
m. m. är och förblifver alltid icke allenast det
förträfflligaste reningsmedlet för tänderna, utan äfven, såsom vi
längre fram skola få se, det helsosammaste, det som bäst
stärker magen, med hvars helsa tändernas renhet och friskhet så
nära sammanhänger. Ett gammalt sannt ordspråk säger:
"det är lättare att föreböja hundrade sjukdomar än att
grundligt bota en enda". Detta gäller äfven om tänderna: det
är lättare att bibehålla 100 tänder hvita och friska än rädda
en enda, som  blifvit skadad och anfrätt.

Några de mest allmänna och vigtiga
förhållningsreglor med afseende på tändernas naturenliga skötsel och
bevarande vilja vi derföre här till sist meddela.

1)  Sök att förtära enkel, icke tillkonstlad spis utan 

sats af kryddor (helst mjölk och växtämnen), framför allt väl
bakadt groft bröd (bäst hårdt) af sammanmalet hvete
eller råg. Nyttja till dryck friskt vatten.

2) Låt icke i köket fint sönderhacka och liksom
pulverisera födoämnena, innan de sättas fram på bordet till
förtäring, då tänderna genom bristande öfning af sin
naturliga bestämmelse, som är att sjelfva sönderskära och
söndermala maten, taga skada och blifva svaga.

3) Undvik het eller mycket varm mat, äfvensom
hastig öfvergång från kall till varm spis eller dryck, och
tvärtom.

4) Ät mycket långsamt och tugga maten väl (hårdt
groft bröd bör derföre ätas till all föda).

5) Undvik att äta kött, som förutom sin högst skadliga
inverkan på matsmältningsorganerna äfvensom på blodet
och nervsystemet, derjemte på det kraftigaste bidrager till
tändernas snara anfrätning och förstörelse. Köttrådarne
fastna nemligen mycket lätt mellan tänderna och öfvergå
vid värme snart i förruttnelse, hvarvid icke allenast
tänderna utan hela mun-kavitetens slemhinna lider betydlig
skada.

6) Spirituosa, tobak, kaffe, the, chokolad och andra
retande ämnen böra icke alls begagnas.

7) Gurgla och skölj munnen flitigt med rent friskt
vatten, i synnerhet på morgonen straxt vid uppvaknandet
äfvensom efter måltiderna, hvarvid ingen annan tandborste
än fingrarne bör nyttjas till sakta gnidning af tänder
och tandkött.





c) Hårets skötsel.

Menniskans hud är öfverallt försedd med talrika,
drufklasformiga körtlar, hvilka afsöndra ett oljaktigt ämne, för
att dels hålla huden len och mjuk dels äfven hindra allt
för hastig och stark inverkan af yttre fukt och kyla på
densamma. Se afbildning af dessa körtlar i »Naturmedicin» pag. 55. Dessa så kallade talgkörtlar äro till så stor
myckenhet hopade på kroppens hårbetäckta delar, i
synnerhet hufvudets hudbetäckning, att håret icke behöfver
utifrån någon ingnidning med olja, för att hållas glatt och 

smidigt. Att ingnida hufvudet med pomador och
välluktande oljor, hvilka innehålla oftast ej blott farliga
metallgifter, utan äfven retande etheriska oljor och andra
skarpa tinkturer samt extrakter för hårväxtens befordrande,
afråda vi. Ingnidning af dessa retmedel egga och
försvaga i längden hufvudets nerver och är ofta orsaken till
nervös hufvudvärk, migrän, nervretlighet m. m. Hufvudets
tvättande med icke för kallt vatten, flitigt kammande,
samt hela kroppens afrifning med vatten några gånger
hvarje vecka är bästa och enda sättet att stärka
hårrötterna samt befordra hårets friskhet och växt.

Som naturen har vis afsigt med allt hvad den
frambringar och gör intet utan afsedd mening och nytta, så
är det visserligen bäst och helsosammast att åtminstone i
vårt nordiska, kalla klimat karlar låta nedre delen af
ansigtet och hakan få behålla den hårbetäckning, naturen
ämnat dessa delar.

För qvinnans helsa är vigtigt att vissa, hennes kön
tillhörande kroppsdelar hållas väl rena genom bespolning
och tvättning i ett med vatten af + 20—24° C. fyldt käril
åtminstone en gång dagligen. Nyttan häraf är mångfaldig.
Ty, oafsedt renligheten, befordrar sådan daglig tvättning
ökad friskhet och elasticitet hos dithörande hinnor, musklor
och ligamenter, föreböjer lifmodrens framfallande, hindrar
uppkomsten af sjukliga afsöndringar (hvitfluss), skaffar
ordentlig menstruation äfvensom mera lätt förlossning.

Stärkandet af en annan kroppsdel, tarmkanalen, (lika
vigtigt för män och qvinnor), medelst tvättning och
insprutningar af små qvantiteter friskt vatten af + 20—24° C.
må äfven här omnämnas. Detta organ lider i synnerhet
vid nu allmänt gängse öfverflöd i bruket af retande,
animalisk spis (kött, ägg, fisk), och af retande förslappande
drycker, kaffe, thé, vin, öl, m. fl. (i synnerhet hos
stillasittande personer), samt behöfver icke allenast hjelpen af
en förändrad mild, ej retande, vegetabilisk diet med mjölk,
utan bör äfven i sin stora slapphet direkt stärkas medelst
vattenbehandling.Se om bruket af små vattenlavementer »Naturmedicin» pag. 100 o. f.

—





VI.

Lifsvilkoren: Näringsmedel.





7) Näringsmedel, spis och dryck.

För att kunna tjena och begagnas som lifsmedel
måste en sak hafva följande 3 egenskaper. Först och främst
skall den innehålla sådana ämnen, hvarigenom organismen
kan lefva och uppehållas, d. v. s. vara med densamma
öfverensstämmande. Vidare måste näringsämnet gifvas
menniskan i sådan form och sammansättning, att hon
medelst sina matsmältningsorganer kan införlifva med sig
och med nytta förbruka detsamma, alltså ej blott tugga och
svälja utan äfven smälta (assimilera), eller till blod, safter,
kött och olika väfnader m. m. normalt bearbeta det
förtärda. Slutligen måste instinkten, i dess egenskap af
högste och säkraste domaren i dessa mål, gilla ett
näringsmedel såsom dugligt och godt, så att det icke förefaller
menniskans syn, lukt eller smak obehagligt. Ehuru
visserligen det tredje och sista vilkoret uti sig innesluter de
båda första och alltså borde ensamt vara tillräckligt för
bestämmande af ett tjenligt och sundt näringsämne, så
våga vi dock icke uti en tid, som denna närvarande, då
de allra flesta menniskor genom ett i så många afseenden
naturstridigt lefnadssätt våldföra och förstöra sin rena
instinkt samt i utbyte erhålla en falsk vilseledande,
angifva instinkten såsom enda vilkoret i detta afseende,
utan fästa uppmärksamheten äfven vid de båda andra. Falsk, orätt instinkt, som stämplar det naturstridiga som
naturenligt, det för helsan och lifvet skadliga som nyttigt och helso
samt, medförer derigenom största faran, att den enligt villfarelsens
vanliga art och beskaffenhet icke vill vara eller benämnas för orätt
och falsk. Skall således en menniska, som genom naturstridig
lefnadsordning skaffat sig falsk instinkt, räddas från physisk undergång,
så måste hon först lära sig förstå, att hon fallit i händerna på en
högst bedräglig ledsagare, som måste afskedas och utbytas mot en
säker och pålitlig; hon måste genom ändrad lefnadsordning söka återfå
sin förlorade instinkt.

Vi vilja derföre nu i korthet söka afhandla och beskrifva 
våra mest brukliga näringsmedel, det ena efter det andra,
för att derigenom möjligen kunna draga någon rätt
slutsats om dess verkliga varaktiga nytta eller skada för
helsan. Dessförinnan må dock den högst vigtiga och i
allmänhet allt för litet beaktade sanningen uttalas, att
menniskan kan äfven med ett naturenligt födoämne förstöra
sin helsa, om det förtäres i för stor myckenhet på
en gång (vid hvarje måltid), då det blifver för henne ett
qvantitativt gift. "Endast hvad menniskan väl
och fullkomligt smälter och bearbetar till friskt
blod är till nytta med af seende på spis." Schroth.





a) Mjölken.

Modersmjölken är menniskans första och till en början
enda närings- ämne. Den är all närings urbild, och deraf
allena kan det nyfödda fostret lifnäras äfvensom dess organism
utvecklas i alla riktningar till alla sina många olika organer
och väfnader. Modersmjölken innehåller alla behöfliga
näringsämnen i den bästa, instinktenliga sammansättning och
form; den smakar och bekommer derför ock dibarnet
allra bäst.

Komjölken är rikare än modersmjölken på ostämne,
smör och salter; den senare åter innehåller mera
mjölksocker. Komjölk kan alltså icke fullt ersätta
modersmjölken. Visserligen försöker man medelst tillsats af en
viss qvantitet vatten och socker att utjemna den olika
kemiska sammansättningen hos komjölken, men andra,
högst vigtiga momenter återstå likväl, hvilka ingen konst
förmår framskaffa, och som väsentligt bidraga att göra
modersmjölken till en så utmärkt helsosam och af intet
annat ersättlig näring för det lilla dibarnet.
Modersmjölkens ojemförligt stora företräde framför all annan näring
beror på följande förhållanden :

l:o) Barnet kan aldrig erhålla mjölken så enahanda
samt alltid lika med afseende på sammansättning och
temperatur, som den ur modersbrösten, icke heller
någonsin så ren.

2:o) Annan mjölk kommer aldrig så direkt från den
lefvande organismen till barnet, och är derföre icke heller
så frisk, stärkande och närande.

3:o) Är det alldeles omöjligt att genom tillsats med
socker och blandning med vatten samt uppvärmning kunna
förändra och ombilda komjölken till fullständig likhet med
modersmjölken.

4:o) Det förnämsta och vigtigaste är dock, att vid
närandet med mjölken ur modrens bröst denna innerliga sköna
samt oskattbara vexelverkan och sammansmältning till själ
och kropp moder och barn emellan eger rum, hvilken är lika
glädjande, dyrbar och fruktbringande för båda, och
hvilken alldeles bortfaller vid främmande amning eller
uppfödande med mjölk från kreatur. "Modersbröst är
moderskärlek, modersbröst är modershjerta och modersväsende",
säger derföre någon skald. Huru många barn hafva icke
vid ammors bröst med mjölken och dagliga umgängelsen
indruckit skadliga och förderfliga ämnen för både kropp
och själ! Endast yttersta nödtvång kan alltså befria en
moder från den heliga, dyra pligten att sjelf amma sitt
barn.

Huru länge bör digifningen fortfara? Den vanliga
tiden är 1/2—2/3, högst 1 år, då man på grund af den då
börjande tandsprickningen anser sig böra gifva barnet
någon fastare föda. Tillräckligt utbildade tänder för att
tugga fastare spis finnas sällan före 1 1/2—2 års ålder, och
derföre bör så väl för barnets som modrens eget bästa
äfven digifningen intill denna tid fortgå, för så vidt
modren är stark och frisk samt har tillräckligt med mjölk
i brösten. I vissa länder får barnet hemta sin näring ur
modersbrösten ända till 3:dje och 4:de året, såsom t. ex.
i Grekland. Tvenne par utbildade oxeltänder äro
naturens anvisning att barnet jemte mjölk och välling bör
erhålla fastare spis, som fordrar tuggning.

Alla kulturfolk, af sin rena instinkt manade att för
hela lefnadsåldern söka bereda sig tillgång på mjölk, detta
menniskans första och af naturen sjelf anvista, på samma
gång så milda och tillika så fullständigt närande
födoämne, hafva genom idkande af boskapsskötsel vetat
uppfylla denna instinktens önskan. Mjölk af kor, getter,
får (på flera trakter äfven af åsna, sto, kamel, lama's),
utgör derföre ett vanligt och allmänt födoämne jemte bröd
och annan spis. Skall nu mjölken  hafva sin rätta, goda
och friska beskaffenhet samt sålunda gillas af en ren
instinkt, så måste den nödvändigt tagas af ett kreatur, som
lefver och närer sig uti möjligaste måtto naturenligt.

Många sjuklingar, kännande behof att i alla afseende
komma i det noggrannaste och mest naturenliga
förhållande till de allmänna lifsvilkoren, begifva sig derföre på
väl grundade skäl sommartiden till hafskusten eller alp- 
och bergstrakter. I dessa trakter, i synnerhet alpregioner
(Schweiz, Tyrolen m. fl.), der boskapen hela sommaren
och hela dygnet om gå ute i den friska, rena bergluften
och nära sig med ett utmärkt friskt, godt och saftigt bete,
som växer på ogödslad mark och tages mer direkt ur
naturens hand, erhålla de nemligen uti den rena, friska och
kraftiga mjölken af dervarande boskap en ovanligt mild,
sund och god näring. Huru mycket sämre och osundare är icke deremot en sådan
mjölk, som tages af boskapskreatur, hvilka hållas instängda en större
del af året uti en mörk, osund ladugård och der utfodras med torrt
hö, som vuxit på gödslad mark, eller med den högst skadliga och
giftiga bränvinsdranken! Kommer nu ytterligare dertill, att en sådan i
sig sjelf osund och dålig mjölk förfalskas medelst skadliga tillsatser,
såsom oftast förhållandet är i städer på mjölkmagasiner m. m., så
förvandlas mjölken till en verklig giftdryck. Hvad helsa kunna barn
erhålla, som fostras med dylik oren mjölk? Se derföre noga efter, att
den mjölk, som förbrukas, tages af kreatur, hvilka väl skötas icke
allenast med afseende på frisk, ren luft och flitig tvagning samt
borstning, utan äfven med afseende på utfodring med godt hö eller gräs.
I mitt minne står lifligt för mig den mjölk, som under vistandet 1864
i London serverades till frukost. Denna mjölk smakade liksom
kritemulsion, och ovisst är, om någon enda droppa verklig mjölk ingick
deruti såsom beståndsdel. Hvad en ren instinkt afskyr och ogillar
som föda, det låter en förderfvad falsk sådan obehindradt passera och
håller väl till godo dermed. Vid hafskusten och i bergstrakter
andas dessutom sådana svaga sjuklingar en ovanligt ren
och stärkande luft, och kunna alltså till de tvenne
förnämsta lifsvilkoren försättas uti ett naturenligt
förhållande.

Liksom den enskilda menniskan i sin första barndom
uteslutande närer sig med mjölk, så uppträda äfven hela
folkslag i sin första upprinnelse och liksom barnaålder
mest som nomader, idkande boskapsskötsel. Liksom åter
barnet, då tänderna hunnit framkomma, begär jemte 
mjölken fastare spis, så utbyta ock folkslagen vid stigande
kulturutveckling vanligen boskapsskötsel mot åkerbruk; de
välja sig fasta bostäder, de så säd och plantera träd, äta
bröd och förtära frukt.





b) Brödet.

Bröd, som i ordets vidsträcktare mening omfattar
alla rena produkter af våra odlade sädesslag, är den mest
naturenliga och instinktenliga näring för menniskan. Så
har amerikanaren sin mais, Chinesen sitt ris och andra
nationer hvete, råg, korn, hafre, hirs, mannakorn m. m.
Att brödet är för oss det sundaste och förnämsta
näringsmedlet, bevisar icke allenast instinkten och erfarenheten,
utan äfven vetenskapen.

Comparativa anatomien rangerar nemligen menniskan
på grund af hennes kroppsbygnad icke till köttätarne
(Carnivora), dit rofdjuren höra, icke heller till gräsätarne
(herbivora), dit de idislande djuren höra, utan till korn- 
och fruktätarne (frugivora). De största auktoriteter af
anatomer och naturforskare ansluta sig till denna mening,
såsom t. ex. bland äldre Cuvier, Humboldt, Floureus,
Geoffroy, Linné, Blumenbach, Bell, Owen, och af nu
lefvande Virchow, Lawrence, Krieger. Menniskans
kroppsbyggnad, som är så olika med de köttätande rofdjurens,
lämpar sig icke, enligt dessa lärdes utsago, för att näras
med kött. Menniskan är nemligen icke utrustad med
skarpa klor, som de köttätande rofdjuren, icke heller
finner man hos henne rofdjurens starkt utstående kindben;
vidare äro menniskans tänder helt annorlunda formade,
äfvensom hennes mage och tarmkanal äro mycket olika
rofdjurens; slutligen skiljer sig menniskans hud genom sin
underbara och fullkomliga konstruktion och sina högst vigtiga
förrättningar så betydligt från rofdjurens, hvilkas hudorgan
är jemförelsevis ringa utvecklad.

Lawrence, anatomie och chirurgie professor, medlem
af det kongl, chirurgiska collegiet i London, yttrar sig i
sitt stora värderika arbete, "Föreläsningar öfver menniskans
physiologi, zoologi och naturalhistoria", med följande ord:
"Att animalisk näring, kött, fisk m. m. gör menniskan
stark och modig, vederlägga faktiskt det nordliga Europas,
Asiens och Amerikas innevånare. Lappar, Samojeder,
Ostiaker, Tunguser, Grönländare, Eskimåer, äfvensom
Eldslandets folk i Sydamerika, hvilka allesammans lefva nästan
uteslutande af kött och fisk samt äro i hög grad svaga
och fega. Vegetabilisk diet (spis af säd, frukt och
växtämnen), är lika litet förenad med svaghet och feghet som
animalisk med styrka och mod. Att menniskan kan i alla
klimat fullständigt näras af ren, vegetabilisk diet och
dervid fullkomligt utvecklas till själs- och kroppskrafter, har
blifvit bevisadt genom mångfaldiga fakta och otaliga
erfarenheter. Groft bröd, frukt och andra växtprodukter
utgöra den hufvudsakliga födan för Italiens nuvarande
befolkning äfvensom sydöstra Frankrikes, Irlands, Rysslands
m. fl., hvilka samtliga utmärka sig för skön och stark
kroppsbyggnad. Negrerna, hvilkas kroppsstyrka är
välkänd, lefva hufvudsakligen af vegetabilisk kost, såsom äfven
Söderhafsöarnes befolkning, som i allmänhet utmärker sig
för skön och kraftfull kroppsbyggnad samt ovanligt god
helsa. Comparativa anatomien förer menniskan till
frugivora (korn- och fruktätande). Menniskans tänder och
kindben öfverensstämma i skapnad och utseende mest med
apornas, hvilka i sitt naturtillstånd välja frukt och korn
till näringsmedel."

D:r Condie i Philadelphia yttrar i sin Journal för
helsovård, Band. I, pag 7 och 277 följande: "Till
upplysning för alla dem, hvilka icke tro sig kunna behålla
helsa och kraft utan förtärande af kött, få vi här angifva
det faktiska förhållande, att största delen af 
menniskoslägtet icke förbrukar animalisk spis (kött, fisk, ägg m. m.),
eller, då det sker, i så ringa qvantitet och med så långa
mellantider att bruket deraf ej kan tagas i betraktande.
Hundradetals millioner menniskor i Asien (China och Indien
m. fl. länder), lefva hufvudsakligen af ris jemte
vegetabilisk olja. I Italien och södra Europa utgör bröd af hvete
eller mais jemte sallat, frukt, olja och dylika vegetabiliska
ämnen den dagliga födan för den kraftfullaste delen af
befolkningen. De för sin sköna, kraftfulla kroppsgestalt
och lifliga temperatur kända Lazaronerna i Neapel nära
sig med den mest enkla vegetabiliska kost. Groft bröd,
potatis och frukt äro deras förnämsta näringsämnen; 
kommer härtill någon gång maccaroner och litet isvatten med
syrlig saft, anse de sig hafva en furstlig anrättning.
Hundrade tusen, ja, millioner af Irlands befolkning se på flera
veckor hvarken kött eller fisk på sitt bord. Potatis och
hafremjöl utgöra deras vanliga matförråder och stundom
mjölk. Men hvarest träffar man väl ett friskare och
kraftfullare folk, som bättre uthärdar kroppsansträngning och
mer utmärker sig för liflighet och spänstighet i hela sitt
väsende! Dalfolket i Sverige äfvensom Wermlands och Smålands
allmoge, hvilkas kost är högst enkel (potatis, välling, groft bröd och
något sill en och annan gång), utmärka sig för god helsa, stor vighet
och kroppskraft.

Brödet är, såsom straxt ofvan blifvit nämndt, den
näring, som vår instinkt bäst gillar, och hvilken derföre
aldrig medför ledsnad och afsmak, huru ofta den än
återkommer på bordet. Vid hvarje måltid utgör brödet den
förnämsta och mest oumbärliga beståndsdelen.

Jordens odlande eller åkerbruket är ock den
handtering, som tillskyndar ett folk de största fördelar.
Mensklig kultur med harmonisk kropps- och själsodling kan
härvid i synnerhet utveckla sig i skön blomma och rik frukt.
Åkerbruket sporrar menniskan mer än någon annan
handtering till öfning af sina själsförmögenheter, äfvensom till
att vara omtänksam för kommande dagar, för
kommande år; det mildrar och tyglar i yttre måtto, mer än
hvarje annan handtering, våra slumrande lidelser genom
nyttigt, helsosamt, dagligt arbete uti mark och skog
under betraktande af Guds sköna, härliga natur.
Åkerbruket lärer oss vidare att värdera eget hem och besittning
samt att äfven respektera en annans; det nödgar
menniskan att välja fast boplats, och dermed lägges grund till
allt det, som gör ett folk till kulturfolk; det gifver
upprinnelse till familjelif, till samhälle och till stat.
Åkerbruket medförer icke allenast håg och lust, utan gifver
äfven ledighet för idkande af konst och vetenskap;
slutligen visar jordens odlande menniskan, huru hon med allt
sitt sträfvande och arbete icke kan bestämma öfver
skördens beskaffenhet, utan att detta hufvudsakligen kommer
af Guds gifvande; hon finner sig helt och hållet bero af 
Gud och ser, att hon icke kan hvila med sin förtröstan på sitt
förnuft och dess uträkningar. Sålunda föranledes jordbrukaren, 
kanske mer än någon annan, att i det uppenbarade ordet
söka rätt lära känna, tro och älska sin Gud och skapare,
och under detta sökande lärer han småningom känna sig
sjelf såsom en i sig förlorad syndare, som framför allt
behöfver att få tro på den, Gud sändt hafver, Jesus 
Christus, enfödde Sonen, som kommit att uppsöka och frälsa
det, som var förtappadt. Med sann tro på Jesus tändes
ett evigt lif i själ och hjerta, och dermed födes ock ett
sant lefvande hopp att efter väl slutad arbetsdag få ingå
uti en evig  rolighet. Åkerbrukets höga och stora värde kan
nästan icke klarare eller mera gripande angifvas, än en
nordamerikansk indianhöfding gjort det uti ett tal, som
blifvit meddeladt af fransmannen Crevecoeur. Till
rekommendation för åkerbruket yttrar sig nämnde höfding i
följande ord till sin stam: "Sen J icke, att de hvita
menniskorna lefva af korn, vi åter af kött; att köttet, som vi
hafva så mycken möda att skaffa oss, växer på djur, hvilka
först efter flera år hinna sin fulla mognade ålder; att
hvarje sådant korn, som de hvita strö på jorden, gifver
dem 50—100 åter; att köttet har 4 ben för hastigt
undflyende, men vi blott 2 för efterjagande; att kornen, som
de hvite utså på marken, blifva liggande på sin plats och
der växa; att vintern, som för oss indianer är en tid af
mödosamt jagande, utgör en hvilans tid för de hvite?
Derföre hafva de hvita så många barn och lefva längre,
än vi. Hvar och en, som icke lyssnar till mina ord,
säger jag: förrän träden, som växa öfver våra hufvuden, för
ålder hinna multna och dö, och lönnträden i dalarne
upphöra att gifva oss socker, så skall det slägte, som sår
och äter korn, se oss, som jaga djur och äta deras kött,
utdö och försvinna från jorden." Den enkle, olärde, men
skarpsinnige och förståndige indianhöfdingen förråder med
detta sitt tal, att han klarare och bättre än mången lärd
civiliserad anat den vegetabiliska dietens (särskildt brödets)
stora kraft att skaffa god helsa och långt lif äfvensom
den animaliska dietens skadlighet. Härmed öfverensstämmer 
fullkomligt hvad den berömde D:r Oesterlen i sin
Hygiea 2:a upplagan pag. 789 yttrar: De större städernas 
befolkning hålles vid makt samt tillväxer endast genom
inflyttning från landet äfvensom genom arbetande klassens
afkomlingar, hvilka sednare stadsinnevånare, liksom
landtfolket, äta mycket litet kött och hufvudsakligen nära sig
med groft bröd, gröt, välling och mjölk m. m. Det är
alltså icke den sämre och orena stadsluften, som är den
enda och egentliga orsaken till den stora sjukligheten och
dödligheten bland städernas högre samhällsklasser, utan den
rikliga förbrukningen af kött, fisk, jästa drycker, kryddor,
tobak och öfriga skadliga ämnen, som ingå i dessa
menniskors dagliga diet. Vigten af enkel diet framträder här
särdeles klar, alldenstund städernas fattiga arbetsklass,
oaktadt det menliga inflytandet af trånga, mörka boningar
med högst osund luft och litet solljus samt dålig
beklädnad m. m., med sin magra enkla kost dock stå sig
mycket bättre med afseende på helsa och lifskraft, än de rika
i sin yppighet och vällefnad. Våra vanliga sädesarter,
hvete, råg, mais m. fl. ända ned till mannagräset (glyceria
distans och fluitans) innehålla liksom mjölken alla de
näringsämnen, som menniskan behöfver för organismens
bestånd, nemligen växtlim, stärkelse och fett, som dock till
procenten äro mycket olika i olika sädesslag.

I de äldsta tiderna förtärde menniskorna helt säkert
sina födoämnen (olika sädesarter, frukter och ätbara rötter),
mest af vegetabilisk art, utan att först genom söndermalning
eller kokning tillkonstla dessa. I de varma trakterna eller
tropikländerna erbjöd naturen ofta riklig tillgång på bananas, 
dadlar, mandlar, fikon, drufvor, brödfrukt, ris, mais
m. m. till näring åt menniskan; i de nordliga mera kalla
länderna deremot äpplen, päron, ollon, nötter, hvete, råg,
hafre, korn, manna m. fl. Hesiodus, Herodot, Plutarkus,
Ovidius, Hippokrates och andra äldre skriftställare omtala
icke heller något annat sätt för lifvets näring. Äfven i
närvarande tid finnas så väl enskilde personer som hela
folkstammar, hvilka på samma sätt med nytta taga sin spis
och dryck direkt från naturens egen hand och alltså icke
låta den genomgå de orenande och ohelsosamrna
matlagningsprocesser, som utmärka nutidens kokkonst. Liksom
kycklinghönan af sin instinkts drift söndersmular den allt
för grofva och hårda födan för sina små kycklingar, och 
dufvan samt flera andra små fåglar i sin kräfva först
uppmjukar frökornen, innan de gifva dem till föda åt sina
ungar, så har äfven menniskomödrarna i de äldsta tiderna
till en början tuggat gröfre och hårdare föda åt sina från
bröstet afvända späda barn. Häraf kom man säkerligen
först på den tanken, att med konstens tillhjelp äfven åt
äldre fullvuxna söndermala, uppmjuka och koka deras hårda
grofva spis, hvilket, att börja med, sällan och undantagsvis
af nödvändigheten påbjöds, men sedermera blef allmänt
bruk bland civiliserade folk. Säkerligen är nuvarande allmänt brukliga förvända och
tillkonstlade matlagning en kraftigt medverkande orsak till slägtets stora
sjuklighet hvarom mera längre ned.  En enkel naturenlig
matlagning bör hufvudsakligen afse att sönderstycka och
uppmjuka verkligt hårda näringsmedel. Nuvarande invecklade,
naturstridiga kokkonst åter skonar icke ens den mest mjuka
och i sig sjelf väl ätbara spis, utan alla möjliga
näringsämnen underkastas af densamma kokning, sjudning,
sönderskärande, sönderhackande, bultande, hvarigenom våra
tänder allt mer (helst äfven mjukt bröd ätes af de fleste)
beröfvas tillfälle att fullgöra sin naturliga bestämmelse,
nemligen tuggandet af födoämnena, hvilka alltså nästan
otuggade samt utan den för god matsmältning så nödvändiga
inblandningen med saliv och atmospherisk luft allt för
hastigt nedsväljas. Vår föda bör söndermalas och
sönderstyckas endast så mycket dåliga, svaga tänder nödvändigt
det fordrar, och till mjuka eller flytande födoämnen bör
alltid hårdt bröd förtäras, för att befordra ett långsammare 
ätande och noga tuggande. Här besannas åter vårt
gamla väl kända arabiska ordspråk: "den som älskar sitt
lif, han tugge väl och äte långsamt".

Af det nu anförda om födoämnenas för myckna
söndermalande och uppmjukande finna vi, huru lätt
menniskan råkar in på farliga afvägar med afseende på vården
af sin kroppshelsa, då hon icke troget vidblifver
instinktens ledning.

Men menniskan har af Skaparen icke blott erhållit
till ansvarsfull skötsel en underbart sammansatt
kroppsbyggnad, som efter syndafallet skyndar mot upplösning och 
död samt städse är utsatt för faror och fiendtliga angrepp,
utan äfven blifvit begåfvad med en hög, odödlig själ och
ande, hvilka båda sednare likaledes lidit aldra största skada
genom syndafallet. Till uppfyllande af Guds idé och
kärleksfulla mening med den fallna, förlorade menniskan hörer
först och främst tändandet af ett nytt andligt tros- och
kärlekslif i hjertat genom trosförening med Hans son, Jesus,
syndares Frälsare, framkalladt af Guds ord och Guds Ande,
samt på denna grund äfven själens och kroppens harmoniska 
utbildning. Hvarest man nu väl söker befordra
själslivets utveckling genom hvarjehanda förståndsodling
och nyttiga kunskapers bibringande, äfvensom kroppens
utbildning genom naturenlig skötsel och helsovård, men
förbiser eller ringaktar det andliga lifvets tändande och
tillväxt äfvensom det enda medlet derför, nemligen Guds
ord, såsom, tyvärr, så ofta händer vid skol- och 
akademiebildningen, der saknas sjelfva roten eller grunden, hvarpå
all sann bildning måste hvila, der tager man mycket miste
om lifvets högsta mål, och der blifver menniskan lätt en
kastboll för sina lägre lidelser, oaktadt hon kan besitta
mycken kunskap i jordiska ting, samt blifver vanligen en
slaf under sinnlig njutning af gröfre eller lägre art.

Så snart sinnligheten och dess tillfredsställande
sålunda blifver det förherrskande hos menniskan, så ryckes
hon liksom af en väldig ström allt längre fram på denna
vådliga väg genom allt ymnigare och rikligare förbrukning af
retmedel. Retmedel äro icke annat än en skadlig och
helsoförstörande ersättning för bristande frisk vulsering i de
3:ne nyss anförda hufvudriktningar, kroppslif, själslif och
andligt lif. Ju mer derföre harmonisk utveckling hos
menniskan af dessa 3 lifsriktningar eger rum, desto mindre
behof känner hon af yttre främmande retmedel, hvilka
icke allenast förstöra helsan utan äfven skada och döda
instinkten. Vid retmedels bruk förloras alltså den rätta
instinkten och i stället uppkommer en falsk instinkt,
hvilken såsom en tyrann herrskar öfver den olyckliga
menniskan och förer till förderf. Häraf böra vi klart inse, att de äro menniskans verkliga
välgörare och vänner, hvilka söka hjelpa dertill, att hon måtte rätt 
utbildas till ande, själ och kropp; men icke dessa, hvilka ofta under
skenfagra förevändningar uppmana och locka till sinnlig njutning med
bruk af retmedel, hvarvid helsa och välfärd förloras. Dessa förförare
framhålla väl retmedlens första verkan (tillfällig upplifning) men nämna
ingenting om den efterföljande, egentliga och qvarblifvande
verkningen (nedstämning, förslappning).  


Retmedel äro alltså en farlig yttre nödhjelp, en usel
ersättning för bristande helsosam lifsretning; de äro
öfverflödiga, ja, i hög grad skadliga for helsan och lifvet.
Retmedlen insöfva den menniska, som brukar desamma, i
den farliga förvillelsen, att alla lifsprocesser gå sin
normala gång, att allt står väl till med henne. De hålla
menniskan å ena sidan i farlig vårdslöshet, likgiltighet
och tröghet med afseende på sitt sanna väl samt å andra
sidan tvärtom i ett öfverretningstillstånd, hvilket
oupphörligt vill tillfredsställas och derföre ock ständigt
uppfordrar till allt starkare retning medelst allt mer ökadt
bruk af starka retmedel, hvilket nödvändigt medförer högst
skadliga följder för helsan, nemligen allmän afmattning,
lifskrafternas förminskande och omsider förlamning uti
nervsystemets  aktioner med sjuklighet och tidig  död.

Liksom retmedel undergräfva och förstöra helsan hos
enskilda personer, så föra de äfven hela folkslag till
undergång, när deras bruk blifver allmän landssed. Här
måste vi med smärta erinra om den fara, som hotar vårt
fädernesland genom bränvin och kaffe, och fordras här ett
kraftigt ingripande från hvarje sann fosterlandsvän.

Brödets syrande, som först uppstod af en
tillfällighet eller var föranledt af nödtvång, räckte åt
menniskan säkerligen det första retmedlet och dermed äfven den
första förbjudna frukten, som förjagade henne ur sitt
naturtillstånds och enkelhets paradis i physiskt afseende,
försvagade instinkten och förde steg för steg allt vidare fram
på sinnlighetens vådliga afväg.

Brödets syrande är en kemisk sönderdelningsprocess,
hvarigenom af bröddegens stärkelse först socker bildas och
sedermera alkohol (rusgifvande beståndsdel i bränvin, vin,
öl m. m.), kolsyra, mjölksyra och ättiksyra. Dessa i
brödet genom syras tillsättande sig bildande ämnen göra
dubbel skada: dels såsom retmedel, hvilka förslöa eller 
förstora instinkten; dels såsom bortröfvande från brödet en
del af dess närande ämnen. De äro på samma gång alltså
både mördare och tjufvar; de förstöra helsan och plundra
kassan.Den ekonomiska förlust, som drabbar endast vårt land
Sverige, genom bruket af surt bröd i vissa landskap är ganska stor och
stiger till betydliga penningsummor. Klart är, att det sura brödets halt af alkohol
och ättiksyra, huru ringa den är, vid dagligt förtärande
deraf småningom omstämmer instinkten och smaken och
är liksom en brygga för öfvergång till begagnande af
spritdrycker och andra farliga retmedel.

Sedan menniskan nu en gång vant sig vid ett
retmedel, och hennes instinkt dymedelst blifvit skadad, så
var öfvergången, såsom straxt ofvan vidrördes, till
förbrukning af flera och starkare retmedel och dermed
sammanhängande ytterligare förstöring af den rena instinkten, lätt
föranledd. Så uppkom efter hand vanan att i brödet
inblanda det skarpa och retande saltet och andra retande
kryddor, en vana som möjligen att börja med föranleddes
endast af önskan att såmedelst förbättra smaken på unket
mjöl,  men sedan öfvergick till allmänt bruk.

Ännu ett steg vidare på den farliga afvägen från
naturenlighet togs, då man, ledd af falsk instinkt, började
finsikta det malna mjölet och alltså skilja det i 2:ne
sorter, en gröfre, som gafs boskapen och som arbetsfolket
samt de lägre samhällsklasserna med sin renare instinkt
vanligen välja åt sig till näring, och en finare, som de
högre stånden företrädesvis använda till bröd och annan spis.

Då menniskor genom naturstridigt lefnadssätt med
bruk af retmedel blifvit bortklemade, försvagade och
enerverade, misshagar och stöter det gröfre brödets
naturliga, mörka färg deras ögon, dess naturliga aromatiska lukt
deras näsa, och den naturliga sammanblandningen af
kärnan och yttre hylsan hos sädeskornet deras smak och
ömtåliga, dåliga mage. Qvarnar kunna snart icke mala och
sikta så fint mjöl, icke heller ärliga bagare tillverka så
hvitt och fint bröd, att det gillas af dessas falska,
förvända instinkt samt sjukliga, förstämda sinnesorganer.
Professor Liebig och andra resande berätta, att bagare i
Frankrike, Belgien, England och flerstädes, för att 
tillfredsställa sina afnämares bortskämda smak och falska instinkt,
tillsätta till skorpdeg at finaste hvetemjöl ännu derjemte
pulveriserad kopparvitriol eller alun, hvilka väl ega
förmåga att förhöja brödets naturliga färg, men på samma
gång göra det till ett förgiftadt näringsmedel. Vidare
berättar Liebig (Chem. Br. pag. 162): "Jag såg vid en
alun-fabrik i Skottland stora massor af finaste alunmjöl som
enligt beställning skulle afsändas till bagare i London."
M. Chavsllier omtalar i sitt arbete, "Wörterbuch der
Verunreinigung und Verfälschung der Nahrungsmittel,
Göttingen 1856", många förgiftningar i Frankrike med sådant bröd.

Med frånskiljande af kliet förlorar mjölet sädeskornets
mest närande beståndsdel. Med afseende härpå yttrar
Liebig följande (Chem. Br. pag 160 och 169): "Hvetekli
är relativt rikast på vextlim. Frånskiljande af kliet ur
mjölet är stor lyx och med afseende på menniskans
näring förr skadligt än nyttigt. I äldre tider, före Roms
kejsarperiod, kände man icke siktadt mjöl." I norra
Tyskland, Skandinavien, Ryssland och några andra nordliga
länder begagnar allmogen ännu företrädesvis osiktadt mjöl
till bröd och annan spis; i södra Tyskland, Schweiz,
Frankrike och England, der de förvekligade Romarne öfvade
mesta inflytandet, begagnas deremot allmänt bröd af siktadt
mjöl. Det är i synnerhet Millon, säger Liebig, som fästat
uppmärksamheten på kliets stora värde som näringsmedel.
Hvete innehåller icke öfver 2 procent osmältbar substans
(egentligt kli), och vid väl skött och konstruerad qvarn
borde ej större qvantitet kli beröfvas mjölet; men vid de
bästa qvarnar frånskiljas nu 12—20 procent (10 delar groft
kli, 7 delar fint kli och 3 delar klimjöl). Våra vanliga
qvarnar gifva 25 procent kli, som innehåller icke mindre
än 60—70 procent af mjölets mest närande beståndsdelar.
Klart är, att groft osiktadt mjöl, som får behålla kornets
alla beståndsdelar, gifver icke allenast det bästa och
sundaste bröd utan äfven 1/6—1/5 större qvantitet deraf, och
att priset på sådant bröd måste blifva mycket lägre än
på bröd af siktadt mjöl. Den förlust af näringsämnen, hvilka genom siktning och
bortkastande af kliet eger rum, är ofantligt. Så t. ex. förloras i
landskapet Wales i England årligen 3,357 millioner skålpund bröd eller
8 uns dagligen för hvarje person. För hela engelska nationen uppgår
den ekonomiska förlusten genom förbrukningen af fint bröd per år
till 11 1/4 millioner pund sterling.

Till följd af D:r Grahams skrifter hafva dock engelsmännen på
sednare åren börjat utbyta det förut så allmänt brukliga fina brödet
mot groft af sammanmalet hvete.


På den frågan, om siktadt fint hvetemjöl är lika så
godt och fullkomligt näringsämne, som groft osiktadt,
svarar Millon sålunda (Comptes rendus, tom. 28 pag. 40):
"Jag tror det icke, och som bevis härför vill jag anföra
professoren, D:r Magendies rön med 2:ne hundar, af hvilka
den ene närdes uteslutande med fint hvetebröd och dog
efter 40 dygn, den andre åter med groft bröd af
sammanmalet hvete och alltså starkt kliblandadt; denne lefde och
förblef frisk."

Engelsmannen Thomas Tryon skref för redan 400 år
sedan i sin "Väg till helsa, långt lif och lycka": "Den
som värderar helsan och vill rätta sig efter naturen, han
skall icke skilja mjölets finare och gröfre beståndsdelar
från hvarandra, eftersom det fina mjölet har egenskapen
att verka förstoppning, det andra åter en renande och
öppning befordrande förmåga. På grund häraf blifver brödet
bäst. då alla dess beståndsdelar äro förenade i mjölet. Brödet
af sådant sammanmalet mjöl är helsosammare, mera
lättsmält och närande än bröd af fint mjöl. Den till utseendet
sämre och gröfre delen är för naturen lika så god och
nödvändig som den tili utseendet finaste och bästa, och
då man skiljer det finaste mjölet (med öfvervägande
stärkelsehalt) från det gröfre kliartade (med öfvervägande
vextlim), har hvarken den ena eller andra mjölsorten
kornets verkliga och fulla näringskraft. Förbrukning af fint
bröd dagligen och öfvervägande är alltså helsoförstörande
och naturstridigt. Detta förvända sätt för brödberedning
har säkerligen uppkommit för att tillfredsställa lyxuriösa
personers önskan, hvilka voro i okunnighet om ett rätt
naturenligt lefnadssätt och redan kommit in på farlig
afväg derifrån."

Men icke allenast såsom mycket mera närande eger
groft bröd företräde framför fint, utan äfven i ett annat
afseende eger det kanske ännu större betydelse för helsan, 
nemligen genom den mekaniska retning kliet åstadkommer
på magen och tarmkanalen, hvilken retning är så nödvändig
och som skaparen icke allenast för de gräsätande (idislande)
djuren beredt i gröfre, retande halm- och höfoder, utan
äfven för de korn- och fruktätande (frugivora), samt för
menniskan, i kornets yttre gröfre, mera retande beståndsdelar.
I de högre, mera förvekligade stånden, som hufvudsakligen
förtära fint bröd, äro ock haamorrhoider, förstoppning, lif—
moderlidanden m. m. allmänt herrskande, då deremot
personer, som lefva mera enkelt och okonstladt samt
förtära groft bröd, vanligen hafva jemn och riklig öppning
samt god helsa (Liebig Chem. Br. pag. 170).Huru mycket lidande skulle icke undvikas, huru många
utgifter för laxermedel och andra apotheksvaror äfvensom för
läkarebiträde besparas, om menniskorna förstode att lefva enkelt,
okonstladt och naturenligt, särskildt med afseende på bröd. Uti groft s. k.
Grahambröd af sammanmalet hvete hafva vi ett det yppersta
naturenliga medel att befordra jemn öppning och föreböja stockning i
underlifvets organer. Sedan vattenläkaren Priessnitz i Gräfenberg genom
nordamerikanska badgäster blifvit gjord uppmärksam på Grahambrödet
och dess kraft att befordra öppning, och han infört bruket af detta
bröd i den dagliga dieten, blefvo af hans patienter förut så ofta
anlitade vattenlavementer öfverflödiga och lemnade å sido.
Skeppskaptener, hvilka fört boskap på längre resor öfver hafvet,
hafva gjort den iakttagelsen, att kreaturen, om höfodret
tagit slut och de endast fått mjöl till näring, befunnit sig
illa, hvarföre man nödgats tillsätta sågspån eller andra
gröfre ämnen till mjölet, hvilket ensamt öfvat allt för liten
mekanisk retning på kreaturets inelfvor.

Grahambrödet, hvilket för sina goda egenskaper
såsom på en gång rikligt närande och lindrigt lösande,
erhållit så vidsträckt användning i Amerika och Tyskland
samt äfven här i Sverige af mig blifvit infördt, fördrages
i allmänhet mycket väl af de flesta menniskor, äfven af
retliga och sjukliga personer. Hahn, som sedan många år
vid sin vattenkuranstalt S:t Waid i Schweiz infört detta
bröd till dagligt bruk af dervarande talrika badgäster,
intygar följande: Jag har sedan 12 år låtit mina patienter
(hvaribland många af de högsta stånden) dagligen äta
Grahambröd, och ännu har icke ett enda fall förekommit,
der någon sjuklig retning på  magen deraf varit föranledd, 
icke ens bos ytterst svaga, nervösa fruntimmer, åldriga
personer eller barn. Hos de flesta sjuka, som voro
besvärade med envis förstoppning och som flera år förgäfves
brukat en myckenhet apotheksmedel, inträdde här i
anstalten, efter några veckors begagnande af Grahambröd
vid måltiderna, naturlig god öppning. Nu några ord
äfven om detta bröds beredning!

Grahambröd beredes af sammanmalet godt hvete och
bör alltså innehålla hvetekornets alla beståndsdelar. Sådant
groft hvetemjöl utröres med + 30o Celsii varmt vatten och
knådas, hvarefter degmassan utan tillblandning af jäst eller
surdeg ställes 3 à 4 timmar på en varm ugn att lindrigt
jäsa; sedan bakas den antingen som limpor eller som
vanligt, ej för tunnt, knäckebröd, samt gräddas i en starkt
uppvärmd ugn. Har man icke tillgång på utmärkt
hvetemjöl, så får litet god jäst tillsättas degen. Man bör akta
på, att brödet ej för länge står i ugnen, hvarvid det
blifver brändt och osmakligt. Följande regler äro vigtiga att
iakttaga vid bakning af bröd. l:o) Man söke att få mycket
god säd;Skall säden blifva god och ren, bör den växa på mark som
icke blifvit gödslad med oblandad, färsk dynga, utan med sådan,
som erhållits genom sammanblandning med dyjord i så kallade
komposter och sålunda blifvit gjord mera luktfri. 2:o) säden bör väl renas; 3:o) säden males
antingen helst hemma på handqvarn eller med noga uppsigt
borta på vanlig vattenqvarn, hvarvid kornets alla
beståndsdelar ingå i mjölet; 4:o) bakugnen bör vara väl
konstruerad; 5:o) rent mjukt vatten begagnas till mjölets utrörande
(regnvatten eller rent flodvatten); 6:o) då degen börjar
blifva porös, pipig samt något höja sig, är den färdig att
bakas och gräddas; 7:o) inträffar detta förr än ugnen är
nog het, så knådas degen ånyo något litet samt utsättes
på mera kyligt ställe; 8:o) då brödet tages ur ugnen,
ställes det på en kylig och luftig plats; 9:o) ett qvarter
vatten eller mjölk är lagom för 5 qvarter mjöl; 10:o) inga
kryddor böra inblandas i brödet. Alldeles färskt bröd bör ej
gerna ätas ; men, om nödvändigheten så fordrar, må det ske,
blott brödet tuggas mycket väl. Ett par dagar gammalt bröd
är vida helsosammare än färskt. Då tänderna icke sätta
hinder derför, gör man bäst att hufvudsakligen äta hårdt, 
groft knäckebröd eller spisbröd, och  det till all mat, äfven
till lösa och mjuka födoämnen. Tandlösa personer kunna med fördel begagna det torra, hårda
brödet, om de låta sönderstöta det i mortel och sedan inströ det
sönderstötta i maten.





c) Bär och trädfrukter.

För Europas kulturfolk utgöra dessa ämnen
visserligen icke den hufvudsakliga näringen utan endast en
angenäm och uppfriskande tillsats till bröd och annan spis.
Men den, som ännu bibehållit något af ren instinkt, värderar
dock frukt näst bröd såsom högst och förnämst af
näringsämnen, icke för dess närande kraft, som är ganska
obetydlig och i jemförelse med brödets nästan icke kan
tagas i betraktande, utan för dess angenäma lukt, dess
uppfriskande syra och dess aromatiska välsmaklighet.

Pä den frågan, om frukten bör ätas rå eller kokt,
svarar instinkten rå, eller i det tillstånd naturen lemnar
oss densamma, då den njutes minst bortkonstlad och
förfalskad äfvensom uppfriskar och smakar bäst. Dessutom
bildas alltid, vid kokning af densamma i metallkärii, i mer
eller mindre grad genom fruktens syra på syrsättningsväg
metallsalter, som orena och lätt förgifta den inkokta
frukten. Vid inkokning af sylt och frukt är malmgryta tjenligast.
Vigtigt är att, straxt kokprocessen är slutad, tömma innehållet ur
kokkärlet, för att föreböja metallens syrsättning och fruktens eller syltens
förgiftande. Inkokad frukt blifver vidare mångfaldigt dyrare,
hvarförutan fruktens egendomliga ämnen, som göra den
så dyrbar för helsan, nemligen syran och fruktsockret, till
det mesta genom kokhettan förstöras.

Bör frukten ätas med sitt yttre skal och med sin
kärna? Härpå svaras, att, då appetiten och snyggheten
icke förhindra det, så är visserligen naturens mening att
frukten bör ätas med sitt yttre skal och sina kärnor,
hvilka, liksom kliet i brödet, verka en helsosam mekanisk
retning på magen och tarmarne. Smultron, krusbär,
hallon, fikon, vinbär och i många trakter äfven körsbär ätas
helt ledigt och med god smak af de flesta med skal och
kärna. Uppväxande ungdom med sina friska tänder och 
god appetit göra sig icke gerna besvär med fruktens
skalande, utan äta äpplen och päron med skal och kärna,
samt befinna sig deraf väl.





d) Grönsaker.

Hos de lägre folkklasserna i Turkiet utgöra råa
morötter ett oftast brukadt näringsmedel. Hos oss
underkastas de flesta grönsaker, innan de framsättas på bordet, en
vidlyftig kok- och beredningsprocess, hvarigenom de icke
allenast orenas utan äfven beröfvas en stor del af sina lösliga
salter och närande ämnen. För att åt sålunda beredda
grönsaker gifva någon smak eller näringskraft tillsättas salt,
fett, hvarjehanda retande kryddor, mjöl m. m. Tillsatsen
af salt och kryddor gör denna näring för organismen till
ett skadligt retmedel, och tillsatsen af fett (här alldeles
öfverflödig, då grönsaker i sig sjelfva hafva rikedom på
kol), till i hög grad hårdsmält och besvärande för magen.
Gröna sallater, hvari dessa växtämnen i mera enkelt,
naturligt skick bjudas oss, äro derföre vida helsosammare
och bättre, för så vidt icke äfven denna spis af
menniskan förderfvas genom skadliga tillsatser af matolja,
kryddor m. m. För den, som lefver naturenligt och alltså
hufvudsakligen närer sig med groft bröd, frukter, potatis
och andra vegetabilier äfvensom mjölk, äro grönsaker af
mindre värde och betydelse. För dem åter, som
hufvudsakligen nära sig med animalisk spis (kött, fisk, ägg) och
mest förtära fint, siktadt bröd, äro lättare grönsaker, helst
milda, sallat, potatis ni. m. mycket nyttiga och värderika.
alldenstund deras kolhalt i någon mån mildrar den
skadliga och retande inverkan af köttet och öfrig dylik föda
med dess öfvervägande qväfhaltiga beståndsdelar, äfvensom
bibringa magen och tarmkanalen genom sin rikedom på
osmältbar cellväf nödvändig mekanisk retning. Linser,
ärter och bönor äro liksom kött ovanligt rika på
qväfhaltiga ämnen och passa således icke som tillsats till
animalisk spis.

Potatis är af hithörande näringsämnen mest och
allmännast använd som spis. I flera länder och trakter
(Irland, Schlesien m. fl.) utgör den allmogens och det
fattigare folkets hufvudsakliga (nära nog enda) näring,
och odlas också vida mer än säd. Menniskorna derstädes
äro i allmänhet mycket friska och starka, hvilket faktiskt
bevisar, att potatis, tvärtemot vanligt antagande, är ett
godt och helsosamt näringsämne för menniskan. Humboldt
har fästat uppmärksamheten derpå, att olika växter
besitta olika förmåga att utdraga ur jorden närande ämnen
och i ätbar form sedan gifva dem åt menniskan. Denna
förmåga har potatis i hög grad. Engelsmannen J. Shoffeld
har anställt grundliga rön i den vägen och dervid
kommit till följande högst vigtiga resultat: fem engelska
morgen odlad jord omsatt i kött (d. v. s. genom utfodring
af boskap) lemnar näring endast åt en menniska; omsatt
i bröd (genom odlande af säd) kan den lifnära 12
menniskor; men omsatt i potatis gifver den tillräcklig näring
åt 77 menniskor. Osterlen säger i sin Hygiea pag. 242:
"Potatis gifver 8 gånger större afkastning än hvete, och
trifves dessutom nästan öfver allt (8,000 fot öfver hafvet,
lika väl som i djupa dalar; i höga norden, t. ex.
Lappland, lika väl som mellan vändkretsarne). Potatisens
betydelse som näringsämne visas af det faktum, att en hektar
jord, som under lika omständigheter lemnar endast 3,800
skålpund korn eller 3,400 skålpund hvete, af potatis kan
gifva 38,000 skålpund. I dessa produkter innehåller
potatisen 6,830 skålpund stärkelsemjöl, kornet deremot
endast 1,796 och hvetet 1,590 skålpund." Har Osterlen i
det nyssanförda faktum visat oss, att potatis med afseende
på stärkelsehalt har en hög ståndpunkt och högt värde,
så visar oss tidskriften "Kosmos" (årgången 1858 pag.
189 och 190) detsamma med afseende på växtlimmet eller
de qväfhaltiga ämnena. Potatis innehåller på 84 procent
stärkelsemjöl 14 procent växtlim och 1 procent fett, hvete
på 78 procent stärkelsemjöl 17 procent växtlim och 4
procent fett.

Ehuru alltså frisk potatis är i sig sjelf en mycket
god och närande spis, så göres äfven den på samma vis
som grönsaker i allmänhet, nemligen genom orätt
koknings-och beredningssätt, till mindre tjenlig. Potatis eller
rotknölarne af en giftig växt, Solanum tuberosum, hvilken
tillhörer Solanaceernas växtfamilj har ett skarpt, bäskt,
giftigt ämne  aflagradt straxt under det yttre  skalet, 
hvarifrån den endast befrias genom att skalas rå och sedan
väl kokas. Som potatis nu vanligen kokas oskalad, och
få sorter hafva den goda egenskapen att deras yttre skal
under kokningen spricker sönder, och alltså de giftiga
ämnena merändels qvarstanna, så ligger häruti, äfvensom i
bruket att steka potatis i mycket fett, orsaker nog att göra
den för menniskan mera skadlig och svårsmält.

Ärter, bönor, linser äro fullt ut lika närande som
brödet, och dock stå de i näringsvärde långt under
detsamma, såsom varande vida mindre helsosamma och
instinktenliga. Detta beror icke allenast på deras
egendomliga skärpa, som gerna framkallar knip, spänning och
kolik i underlifvet, utan äfven på deras instinktvidriga lukt
och smak. Vanliga bruket låter dessa näringsämnen af
nämnda orsaker endast en, högst två gånger i veckan
utgöra vår spis.

Rofvor, rödbetor, lökväxter, kålsorter, morötter,
kålrötter, rättikor, palsternackor, persilja, rädisor m. fl. stå alla
i näringsvärde under både bröd och potatis. Hithörande
alster med skarp smak såsom rädisor m. fl., äro mera att
anse som retmedel. Rödbetor inlagda i ättika anse vi
ohelsosamma, då ättika är i hög grad skadlig.





e) Kött, fisk, ägg.

Menniskan tager sin föda dels från växtriket och dels
från djurriket, och i följd häraf sönderfalla våra
näringsämnen i tvenne hufvudklasser: vegetabiliska (växtämnen)
och animaliska (från djur hemtade). Till den förra
afdelningen hörer bröd med mjölrätter, grönsaker, frukt och
dylikt: till den sednare kött, fisk, ägg, mjölk, ost, smör
m. fl. Vid afgörandet om företrädet hos dessa tvenne
slagen spis, hvilkendera nemligen med afseende på
befordrandet af menniskans physiska utveckling samt helsans
bevarande och stärkande skulle vara bäst, har man tänkt
och dömt olika. De högre och rikare stånden i våra
dagar, för så vidt det får dömas efter deras förkärlek till
animalisk spis samt ymniga, betydligt öfvervägande
förbrukning deraf, gifva ett afgjordt företräde åt denna klass
af näringsämnen. Men ett annat utslag fälles i denna för
menniskans helsa och lif så vigtiga fråga, såsom vi straxt
nedan skola se och finna, då den andrages inför de tre
högsta domarne i sådana frågor, nemligen 1) vetenskapen,
2) erfarenheten och 3) instinkten. Långt ifrån att dessa
sanningens omutliga anhängare skulle tillerkänna
animalisk spis företräde eller jemngodhet med den vegetabiliska,
tilldöma de tvärtom just den ymniga och allmänna
förbrukningen af kött och öfrig retande animalisk spis jemte
dess ständiga följeslagare, retande drycker (kaffe, the,
choklad, vin, öl, bränvin), retande kryddor och tobak, den
närmaste och förnämsta skulden till allt mer
öfverhandtagande physiskt förfall och sjuklighet och till en del äfven
till det djupt sjunkna moraliska tillståndet hos närvarande
slägte. Måttlighet i mat och dryck är visserligen för
helsan mycket nödvändig, men en på sanningen grundad
klar insigt om tjenlig och otjenlig spis och dryck är lika
nödvändig för densamma. Till erhållande af riktigt svar
på denna för så väl hela samhällens som enskildes väl
högst vigtiga fråga, hvilken på sednaste tider börjat hastigt
röra sig i folkens tankar, skola vi i korthet söka meddela,
hvad nyssnämnde 3:ne ojäfviga domare yttra derom.





1) Vetenskapens yttrande om animalisk diet.

Hvad den comparativa anatomien härom säger, har
redan ofvan blifvit anfördt i kapitlet om  brödet.

Physiologien lärer: Ju mera ett näringsämne i sin
kemiska sammansättning och öfriga beskaffenhet
öfverensstämmer med menniskans blod, desto raskare
smältningsprocess undergår detsamma och desto hastigare öfvergår
det i blodcirkulationen.

Animalisk spis och i synnerhet kött står i detta
afseende framom vegetabilisk, men icke få vi häraf draga
den slutsatsen, att kött är ett lättsmält och sundt
födoämne. Visst icke! Det är tvärtom just denna köttets allt
för nära förvandtskap till menniskans blod och hela dess
organism samt deraf beroende hastigare smältning, hvilka
göra detsamma icke allenast till ett starkt och farligt
retmedel för magen, utan äfven till ett vida sämre ämne för
beredning af friskt blod, än vegetabilisk spis. Så kan man
ock, för att med en liknelse belysa detta förhållande,
genom våldsamt och ansträngdt löpande komma fortare till
ett föresatt mål än vid ordentligt gående; men så äro
krafterna betydligt mera medtagna och tröttheten betydligt
större i förra fallet än i det sednare.

Naturen gillar och fördrager icke, såsom vi förut
erinrat, hastiga språng och tvära motsatser, utan vill till
allt sitt arbete hafva god och tillräcklig tid, för att kunna
väl utföra detsamma. Den tål derföre lika litet skyndsam
matsmältning som hastigt tuggande. Kött eggar väl magen
till hastig matsmältning, men försvagar på samma gång
vid fortsatt bruk, genom öfverretning, detta och öfriga
matsmältningsorganer allt mer, så att de omsider blifva
oförmögna att normalt smälta och bearbeta den förbrukade
spisen till ren och frisk blod. Den utmärkte läkaren och
vetenskapsmannen Magendie jemte flera andra physiologer
yttra sig härom sålunda: "Kött fordrar mycket större
kraftansträngning för magen att smälta än bröd; det
förhåller sig icke nog indifferent, det retar, det öfverretar,
ja, försätter dagligen vid hvarje större förbrukning deraf
magen uti ett subinflammeradt tillstånd".

Härpå beror den svåra, obehagliga känsla af tyngd
och dästhet (naturens varnande stämma), som förnimmes
i maggropen efter starkare måltid med kötträtter.

Professor Liebig (Chem. Br. II Th. pag. 176) yttrar
sig i denna sak med följande ord: I likhet med växters
och djurs näringsämnen bör äfven menniskans spis hafva
en indifferent beskaffenhet, hvilken så väl i kemiskt som
physiologiskt och pathologiskt afseende icke har någon
besynnerlig och retande inverkan på den friska organismen:
den skall hvarken påskynda eller hämma stoffvexling en
och lifsprocessen. Häraf inses klart, att ymnig och daglig förbrukning af kött
nödvändigt framkallar förr eller sednare dålig matsmältning och orent,
förskämdt blod och i följd deraf många olika sjukdomstillstånd.

Hurusom Skaparen för hela den organiska verlden,
så väl djur- som växtriket, vid enkla, indifferenta
näringsämnen fästat kraftig utveckling med friskhet, skönhet och 
långt lif. visar oss växt-kemien och växt-physiologien på
ett klart och märkvärdigt sätt. Då vi nemligen en vacker
sommardag färdas genom nordens sköna skogs- och
bergstrakter med dess vackra insjöar och klara strömmar, huru
lifvas och uppfriskas vi icke vid betraktande af denna
härliga natur med dess resliga, ståtliga, helsodoftande
barrskogar, dess bergfasta, väldiga, vidtutgrenade och lummiga
ekar eller hvita smidiga och behagliga björkar! Vi
förvånas mycket öfver skönheten och kraften hos nyssnämnda
naturens växtalster; men huru mycket större förundran
framkallas icke, då vi af växt-physiologien lära känna de
högst enkla, indifferenta ämnen, hvilka naturen hemtar ur
den magra skogsmarken, för att dermed uppdraga, nära
och underhålla desamma. Alldeles på samma sätt går
naturen till väga med sin hushållning och moderliga försorg
äfven inom djurriket. Betraktom dessa stora och
kraftfulla djur, hästen, oxen, elefanten, kamelen m. fl. Huru
enkel och indifferent är icke deras föda och dryck; gräs,
tistlar och dylikt till spis samt friskt vatten till dryck?
Stiga vi ännu högre upp till menniskan, skapelsens krona,
för att se efter, huru naturen i samma afseende förhåller
sig, så finner man snart, att den äfven här går till väga
efter sin allmänna grundregel. Medelst enkla indifferenta
näringsämnen, vegetabilier och mjölk som spis och rent
friskt källvatten som dryck, utbildar naturen en skön
och kraftfull kroppsbyggnad med friska och starka
kropps-och själsorganer. Det förefaller oss nästan oförklarligt att
efter vårt tycke så ringa, obetydliga, svaga och indifferenta
näringsämnen kunna åstadkomma så stora och underbara
ting; men lösningen på gåtan är följande: Naturen afser
nemligen vid all näring hufvud saklig en att förskaffa rena
och friska näringssafter åt växterna samt rent friskt blod
åt djuret och menniskan, och för detta ändamål tjena
enkla, mera indifferenta ämnen, men icke för
högtpotentierade, starka och retande, hvilka allt för hastigt smältas
och derföre inedtaga lifskraften allt för mycket genom
nervernas öfverretning och försvagande, hvarvid snart
oordning och obestånd i hela lifsprocessen uppkommer och deraf,
såsom en nödvändig följd, dålig ofullständig 
blodberedning med dess produkt, dåligt, orent blod och dåliga
näringssafter. Animalisk spis, i synnerhet kött, är just ett sådant för högt
potentieradt och retande näringsämne, hvilket dessutom har en
naturlig beskaffenhet att orena och förskämma blodet. Med vegetabilier
åter eger ett alldeles motsatt förhållande rum.

Blodets rätta eller orätta beskaffenhet, hvarpå
nervsystemets och lifskrafters tillstånd hufvudsakligen beror, är
det egentligt bestämmande öfver helsa och sjukdom,
hvarföre det just är omkring rena, friska safter och rent, friskt
blod som naturen med sin hushållning och sina sträfvanden
vänder sig såsom kring sin medelpunkt. En vigtig
sanning ligger derföre i följande yttrande af den skarpsinnige
landtmannen Schroth: endast den spis, som väl smältes
och beredes till rent friskt blod, gagnar menniskan.

Af nu anförda förhållanden förklaras, att de rika
och förnäma vid sin höga animaliska diet, med ymnig
daglig förbrukning af kött, buljong, ägg, fisk m. m. äfvensom
andra läckra och sammansatta anrättningar, deruti många
slags kryddor och andra retande ämnen ingå, vanligen
blifva sjukliga och klena, med retligt, försvagadt nervsystem
samt sjukligt och ombytligt lynne, äfvensom att de fattiga
deremot med sin enkla, hufvudsakligen vegetabiliska diet
af välling, gröt, mjölk, groft bröd m. m. merendels äro
friska och kraftfulla samt hafva ett mera jemnt och gladt
lynne.



<chapter name="2) Erfarenhetens intyg om kött såsom hufvudskligt och
dagligt näringsämne.">

2) Erfarenhetens intyg om kött såsom hufvudskligt och
dagligt näringsämne.

De skadliga följder, hvilka ymnig förbrukning af kött
enligt allmän ojäfvig erfarenhet framkallar, äro ganska
talrika, än mera direkta och än mera indirekta. Ofta utgör
en sådan förtäring af kött den direkta och omedelbara
orsaken till många obotliga eller högst svåra sjukdomar,
hvilka vanligen snart ända lifvet. Hos så väl hela folkslag
som särskilda samhällsklasser, der animalisk diet blifvit
daglig vana och bruk, äro följande sjukdomar allmänna: lungsot,
hjertlidande, magkatarrh, Bright's njurlidande, njurstens- och 
lefverlidande, gikt, fallandesot, hypokondri, skörbjugg.
Engelsmännen, hvilka kanske mer än de flesta andra folk
använda kött till näring, framställa sig på samma gång
som talande och varnande exempel i detta afseende. Hos
hvilken nation rinner man väl nyssnämnda sjukdomar mera
allmänna och vanliga än hos den engelska!

Ännu oftare, såsom dagliga erfarenheten visar, är
animalisk diet med kött en direkt och medelbar dödsorsak.
Den skaffar nemligen för mycken fibrinhalt i blodet, gör
organismen mera retlig och föranleder vid ringa anledning
uppkomst af inflammationer och febrar, hvilka med
hänseende till öfverretade, försvagade nerver och osunda
vätskor vanligen taga dödlig utgång. En menniska, som
genom länge fortfarande riklig animalisk diet med kött m. m.
utsätter sig för kroppens öfvernäring och dymedelst får en
massa sjukdoms ämnen afsatta i sitt inre jemte ett tjockt,
orent, hetsigt blod, kommer snart uti en högst farlig
belägenhet. Organismen förvandlas nemligen på detta vis
till ett förrådshus eller en upplagsplats för lätt
antändbara och exploderande ämnen; den blifver likasom ett
krutmagasin, som en ringa gnista kan antända och bringa till
undergång. Hon sväfvar derföre med afseende på sin helsa
och sitt lif i ständig fara. En obetydlig förkylning
(härför är hon också mycket utsatt genom sin förslappade,
ömtåliga hud) kan vara nog, för att genom framkallad feber
eller inflammationer antända massan af samlade brännbara
sjukdomsämnen inom organismen, och denna starka
feberhetta förmå de redan förut öfverretade och försvagade
nerverna sällan uthärda, hvarföre lifskraften snart uttömmes
och döden inträder. Här hafva vi nu förklaring derpå, att så många menniskor i
blomman af sin ålder, och äfven (att döma efter det feta hullet
samt det frodiga utseendet) i åtnjutande af god och stark
kropphelsa helt hastigt genom iråkad feber eller inflammation bortryckas
ur tiden.

De som föra sådan hög, animalisk diet, om de ock
till en tid undkomma utbildad sjukdom, äro genom sitt
tjocka, orena blod och sitt öfverretade, försvagade
nervsystem vanligen sjukliga och mycket retliga samt lätt böjda
för häftighet och vrede. 
Kött, som ofvan nämndes, förstör tänderna och
disponerar till förstoppning, hvarför äfven i de högre
stånden, som mest lefva af animalisk spis, medicinerande
med laxerpiller, lösande hsemorrhoidalpulver m. m. är så
allmänt och vanligt.

Kött disponerar till slaganfall (apoplexie), hvaraf de
lätt angripas, hvilka företrädesvis bruka det till daglig
näring. De flesta menniskor, som träffas af blodslag, hafva fört hög
animalisk diet. Bantings köttkur är på denna grund en lika så
onaturlig som farlig kuråtgärd, som fört många menniskor hastigt i
grafven. Så kan såsom exempel bland många härpå anföras en af
mina bekanta, hvilken fick det okloka rådet, att för tilltagande fetma
under en längre tid geuomgå Bantings kur med nästan uteslutande
köttspis till daglig förbrukning. Han följde, tyvärr, i oförstånd det gifna
rådet, och kroppens volum minskades väl ock något för en tid; men
helsan förlorades dervid, och ett plötsligt slaganfall bortryckte mannen
i »sina halfva dagar».


Kött smälter hastigare än bröd; men detta sker på
magens bekostnad, som härvid starkt retas och i följd
deraf allt mer försvagas samt omsider blifver oförmögen
att smälta och förarbeta intagna födoämnen till rent och
friskt blod. Genom köttätandet blifver blodet allt
orenare och odugligare till kroppens underhållande, och på
samma gång öfverretas och försvagas hela nervsystemet.
Det är denna våldsamt retande egenskap hos köttet som
gör, att den med animalisk spis sig hufvudsakligen
närande får allt mer afsmak för sund, enkel, mild
vegetabilisk näring, eftersom den icke tillfredsställer de
försvagade och sjukligt omstämda magneternas samt den falska
instinktens fordringar på starka retmedel. Man lefver
sålunda, på ett oförståndigt vis, icke af räntan, utan tager
ständigt af lifskapitalet, tills förr eller sednare fullständig
bankrutt inträder. En sådan menniska "lefver fort",
såsom det ganska riktigt i  dagligt tal benämnes.

Med köttets hastigare smältning sammanhänger
blodets orenhet och förskämning, äfvensom att liken efter
personer, hvilka fört hög animalisk diet, mycket snart
öfvergå till förruttnelse och upplösning. Köttätare hafva
vanligen mycket hastig puls och påskyndad
hjertverksamhet samt i följd deraf kort, hämmad andedrägt. 

Retande animalisk diet med kött m. m. bereder
sinnligheten och den sinnliga njutningslystnaden inom
menniskan en farlig öfvervigt öfver den högre intellektuela
själsverksamheten äfvensom öfver hjertats andliga och högsta
sträfvanden att tro och älska, hvarvid hon blifver allt mer
förslöad och försvagad till själ och kropp samt lätt en
slaf under sinnlig njutning af finare eller gröfre art. Huru oförenlig är icke (för att visa dess vidsträckta
betydelse) sådan hög animalisk diet och förbrukning af dit hörande
retmedel äfven med ett sundt andligt lif, hvilket derigenom, såsom af
hvarje annan synd, i fall den hyses och omhuldas, tager skada och
omsider förqväfves! Frälsarens varningsord till sina lärjungar straxt
före sin död angifva faran häraf: »Vakten eder, att edra hjertan icke
blifva nedtyngda af frosseri, dryckenskap och lefnadsbekymmer, och
den dagen kommer oväntad öfver eder.» Denna fara är alltid stor,
men i synnerhet i våra dagar, då de flesta menniskors hjertan äro
vända till näringsomsorger »vällefnad och all tings öfverflöd»,
hvarvid klemandet med kroppen samt allt för mycken omsorg om
densammas »goda dagar» genom exemplets makt vill likasom en
pestsmitta angripa och förstöra äfven »Guds Israel». Det är derför
måhända hög tid för Christi lärjungar att rätt vakna upp öfver detta
vigtiga förhållande och sin mästares kärleksfulla varning, samt söka i
tron medelst andan kraftigt strida mot »köttet och dess lustar», för
att äfven i detta afseende genom ett i all måtto enkelt, naturenligt
lefnadssätt gifva ett godt föredöme och tjena som ett skinande ljus
och helsosamt salt i den allmänt herrskande villfarelsen och stora
förruttnelsen.

Vi vilja exempelvis anföra blott ett missförhållande med
afseende på naturenlig diet, hvilket visserligen gör sig mest gällande
bland de högre och förmögnare samhällsklasserna, men alltmer genom
föredömets makt vill intränga hos de lägre stånden, ja, äfven till
en viss grad hos sanna christna. Ifrågavarande förhållande rörer det
för helsan och lifvet högst förstörande och naturvidriga sätt, hvarpå
aftonbjudningar i allmänhet nu anordnas. En myckenhet menniskor
samlas omkring kl. 7—8 på aftonen (tiden då hvar och en, som något
afser sin helsas välfärd, snart tänker komma till hvila, för att kunna
njuta några timmars stärkande förmidnattssömn), och inneslutas nu
4 à 5 timmar eller derutöfver i en qväfvande het kammarluft, hvilken
genom de många ljus- eller gaslågorna samt de talrika gästernas
andedrägt allt mer beröfvas sin för helsan och lifvet nödvändiga
syrgashalt samt i stället öfvermättas med giftig kolsyra och skadlig
utdunstning. Denna högst förskämda och förgiftade atmosfer måste lungorna
och blodet indricka en stor del af natten med hvarje andetag, och det
desto raskare, om dans utgör en del af förnöjelserna. Under tiden
rveras kaffe, the, glacer(is), sötsaker, konfekturer, vin, punsch, hvilka
drycker och bakverk allesammans innehålla så beskärmade ämnen, att
de öfverreta och i hög grad försvaga magen och nervsystemet.
Omsider tager naturen ut sin rätt och gifver sitt misshag till ett sådant
våldförande tillkänna genom trötthet och olust, samt manar till
upphörande dermed; men ännu återstår det sista och kanske svåraste
angreppet på densamma. Vid midnattstiden, omkring 11—12 (alltså straxt
före hvilan) är aftonmåltiden (supen) färdig att serveras och utgöres
vanligen af flera kräsliga, feta och hårdsmälta anrättningar, smakligt
anordnade på de dermed rikligt belastade smörgås- och matborden,
jemte sitt oskiljaktiga tillbehör af retande, hetsiga drycker, öl, porter,
vin m. m. I sådana och dylika allmänna bruk kunna vi ju tydligt
se en listig, ond andemakt, fiende till menniskans sanna andliga och
lekamliga väl, drifva sitt hemska spel till kroppens och själens förderf,
under falsk föregifning, att hon dymedelst skall uppfriskas och
stärkas så väl i ena som andra afseendet. Nej! Äfven den starkaste
kroppsbyggnad måste vid sådan högst naturstridig lefnadsordning snart
taga skada och gå under. Följande, ofvan anförda yttrande af
professor Floureus innehåller derför en sorglig sanning: Menniskorna i
våra dagar dö icke, titan döda sig!

I sin ordning vore det, äfvensom det skulle tjena till den
största nytta, om alla sanna christna, hvilka drifvas af Guds Anda och
uti allt böra troget akta uppå och noga följa sin mästares lära och
föredöme, upphörde med dylika förderfliga bruk och lefnadsvanor, som
verldsanden vill insmugla, för att derigenom undergräfva och förstöra
så väl lekamlig som andlig helsa. De borde öfverenskomma, att, då
de bjuda sina vänner eller bekanta, använda för en sådan
sammanvaro tiden mellan kl. 5—9, sist 1/2 10, på eftermiddagen, samt att härvid
förtärande af mat och dryck tillvägagå högst enkelt och återhållsamt.
Inga retande och hetsande drycker skulle bjudas, inga starka och
kräsliga matanrättningar af tårtor, kött, fisk, ägg m. m. uppdukas, utan
endast en enkel lätt aftonspis kl. 7—1/2 8 intagas. Huru styrkt och
förnöjd till själ och kropp går icke menniskan till hemmet och
hvilobädden efter en sålunda tillbragt sammanvaro, der själ och hjerta
blifvit vederqvickta med Guds ord och sannt nyttiga, uppbyggliga
samtal,  samt kroppen äfven erhållit en sund, behöflig näring i rätt tid.


Vid ju tidigare lefnadsålder en sådan diet börjar, desto
farligare blifver den. Häraf se vi, huru högst oförståndigt och till allra största
skada för själ och kropp de föräldrar eller uppfostrare handla, hvilka
straxt vid slutad digifning börja vänja barnen vid kött och andra
retande ämnen, då mjölk, välling, bröd och annan sådan mildt närande
spis af mera vegetabilisk natur borde utgöra deras enda föda i
barndomen, och den hufvudsakliga näringen hela lifvet igenom. Vid sådan orätt
stark och retande köttdiet för de små barnen uppflammar ofta i
mycket tidig ålder hos så väl flickor som gossar genom sjuklig retning
och omstämning af deras svaga nerver en farlig och förhärjande
sinnlighetens brand, och är icke sällan häruti grunden och orsaken att
söka till den allmänt gängse hemska sjelfbefläckelsen med dess
bedröfliga följder för själ och kropp, ja, för tid och evighet.

Kött, såsom varande ett starkt retmedel, skadar och
förstör menniskans instinkt. Likasom den ena synden 
är den andras moder, så eggar och drifver köttätandet till
förbrukning af alla andra slags ret- och bedöfningsmedel,
spritdrycker, kaffe, thé, choklad, kryddor, tobak m. fl.
hvilka alla hastigt arbeta på att döda instinkten, denna
trogna och vaksamma skyddsängel för menniskans
lekamliga väl. Det genom öfverretning försvagade och förslappade
nervsystemet äfvensom dess sakförare, en falsk instinkt, påkalla allt ifrigare
stimulerande och retande ämnen, hvarvid de trygga sig såsom vid ett
bräckligt nödankare i stormen.

Många menniskor hysa den falska meningen, att kött
är mera närande än bröd (groft kliblandadt). Härvid
beräknar man likväl icke köttets vida större vattenhalt än
sädeskornets. Det sednare har endast 5—10 procent
vattenhalt, men köttet 40—50 procent. Härigenom sjunker
köttets närande värde betydligt, hvartill äfven kommer att
priset derpå vanligen är 3 à 4 gånger högre än på bröd.
Humboldt, Liebig och flera andra angifva kött vara en
mångdubbelt dyrare spis än bröd och öfrig vegetabilisk
näring.

Ägg är ett mycket användt och vanligt näringsämne,
men fordrar såsom animaliskt stor försigtighet, hvarpå
äfven den instinktvidriga smaken i deras råa tillstånd och
den instinktvidriga svafvellukten hos kokta ägg hänsyfta.
Ägghvitan innehåller hufvudsakligen qväfhaltiga ämnen och
är således den mest födande delen af ägget, men den är
fattig på salter; ägg-gulan åter är rik på salter och fett.
Professor Magendie gjorde försök att föda hundar endast
med ägg-gula. För detta ändamål gåfvos 12—15 hårdkokta
ägg-gulor dagligen åt unga friska hundar med god matlust.
Första dagen förtärde de nämnde spis, ehuru med någon
motvilja, den andra dagen var motviljan ännu större; 4:de
dagen kunde de icke förmås att röra vid ägg-gulorna.

Fisk är en animalisk spis af något mildare och mindre
retande beskaffenhet, än kött, men har i det väsentliga 
samma inverkan på menniskoorganismen som kött och ägg.
Insaltad torkad fisk, t. ex. stockfisk m. fl., som
vattenlägges, för att beredas till spis, har högst ringa
näringsvärde, och verkar mest som ett retmedel. Hvita köttsorter,
såsom kalf, kyckling m. m., närma sig i mildhet fiskrätter.

En helt annorlunda och motsatt samt i de flesta
afseenden helsosam och god verkan på organismen enligt
erfarenhetens intyg eger deremot bröd och öfrig
vegetabilisk näring i följd af dess naturenlighet samt indifferenta
och normalt retande beskaffenhet. Dessa näringsämnen
smälta något långsammare, men beredas härvid af de icke
öfveransträngda matsmältningsorganerna till rent, friskt blod,
hvarmed ock följa starka, friska nerver och jemn, god, fast
helsa. Hvad som all erfarenhet klart visar, är, att med
afhällande från kött ock mera begagnande af vegetabilisk
spis med friskt, rent vatten till dryck, själs- ock
kroppskrafter nå en stor höjd af utveckling, mera vighet och
liflighet inträda, större kroppsskönhet uppkommer,
afkomman blifver friskare, ren instinkt behålles, godt, jemnt
lynne råder, föga mottaglighet för sjukdom finnes.

Till de faktiska erfarenhetsbevis för den vegetabiliska
dietens stora vigt och betydelse för helsan, hvilka i
"Naturmedicin" pag. 142 och följ. anföras, tillägga vi här
följande mycket upplysande lefnadshistorier.

1) D:r Alcotts (amerikansk läkare) uppgift till en
embetsbröder D:r North om sitt lefnadssätt under 15 års
tid, eller under perioden från sitt sednaste meddelande till
honom i samma sak. D:r North samlade nemligen från hela Nordamerika dylika
berättelser om personers lefnadssätt, hvilka skulle innehålla svar på 11
af honom uppställda och i de större allmänna tidningarne intagna
frågor, för att dymedelst utröna animalisk och vegetabilsk diets olika
inverkan på organismen.

"Femton år hafva nu förflutit, sedan jag afgaf
underrättelse om min diet och dess verkan på helsan,
Under denna långa tid och redan flera år dessförinnan har
jag icke allenast afhållit mig från bruket af kött och fisk,
utan äfven mycket inskränkt bruket af smör, mjölk, ost
och ägg. Het mat berör jag sällan. Min spis måste
så mycket som möjligt vara i fast form och af enkel, icke 
sammansatt beskaffenhet, icke hafva tillsats af kryddor
(med undantag af litet salt) eller sötsaker. Sällan
låter jag servera mig mer än en rätt vid måltiden med
endast tillsats af möjligen någon frukt. Verkan af denna
diet har väckt min egen förvåning. För 23 år sedan led
jag af mycket svagt bröst och hade tydliga symptomer till
börjande lungsot. Detta som obotligt ansedda lidande har
nu alldeles försvunnit, och jag känner mig frisk och stark.
Af min förra rheumatism har jag under sistförflutna 12 år
icke märkt ringaste spår, och min hudsjukdom har äfven,
såsom jag tror, försvunnit. Min ögonsvaghet har
längesedan upphört, och de öfriga sinnesförmögenheterna hafva
tilltagit i kraft utom hörseln, som är oförändrad. I min
förra berättelse nämndes, hurusom jag ansåg vegetabilisk
näring vara mindre afförande, än animalisk. Nu deremot
är jag genom erfarenhet förvissad om motsatsen, och tror,
att bruket af retande, animalisk spis jemte öfriga retande
ämnen just äro orsaken till dålig mage med förstoppning,
hvaraf nu för tiden så många lida, och att enkel vegetabilisk
diet är ett hufvudmedel för hafvande af detta onda. Om
vid öfvergången från animalisk till vegetabilisk diet, att
börja med, lifvet blifver trögare, så är det en följd af
förutgående öfverretning med förslappning hos underlifvets
nervsystem genom den animaliska dieten, i det de slappa
nerverna af den mildare vegetabiliska dieten icke nog starkt
retas och eggas för att kunna fullgöra sina funktioner.
Allt eftersom svagheten genom tjenlig diet minskas, så
fullgöra underlifvets organer sina åligganden, och öppningen
blifver jemn och regelbunden . . . Med afseende på min
helsa fruktar jag mest för omåttlighet (att äta för mycket
i sender), hvartill min goda matlust mycket frestar mig,
och faran häraf fordrar stor vaksamhet. Alldrig har jag
förut kännt mig så oberoende af yttre omständigheter, som
nu. Jag kan nöja mig med litet eller mera efter
omständigheterna. Jag kan nu, när som helst, äta, arbeta,
tänka, studera, sofva, förströ mig, och befinner mig väl
dervid. På grund af egen mångårig erfarenhet betviflar
jag icke den ofantliga vigt och betydelse det skulle hafva
för menniskornas physiska utveckling och helsans stärkande,
om man redan från barndomen uppföddes med 
vegetabilisk spis och mjölk, äfvensom tillräckligt afseende
fästades vid ren, frisk luft, kroppsrörelse och renlighet.

2) Egen lefnadshistoria. I mitt föräldrahem, såsom
i de flesta på den trakten, der jag uppväxte, var man
alldeles okunnig och oerfaren om rätt naturenlig diet, och
derför utgjorde kött, ägg, fisk, feta ämnen (ost, smör
m. m.), jästa drycker, kaffe, kryddor, jemte mjölk de
hufvudsakligaste beståndsdelarne i min dagliga näring redan
från tidigare ålder. Den skadliga inverkan af berörde
retande animaliska diet på blod och nerver uteblefvo icke,
och de förderfliga följderna för helsan skulle hafva varit
ännu större, om icke mycken kroppsrörelse och vistande
ute i yttre friska luften till någon del upphäft desamma.
Starkare begär efter kaffe, spritdrycker och tobak har jag
aldrig haft, utan funnit dessa ämnen städse medföra
obehaglig förnimmelse och vara för mig skadliga. Med
öfvervägande animalisk diet fortsattes hela tiden (i den falska
meningen, som är så allmän, att endast med kött
krafterna kunde uppehållas) tills för 12 år sedan, då naturen
i följd af en förkylning framkallade en våldsam
reaktions-och reningsprocess till förbättrande af blodet och vätskorna,
hvilken gick så djupt och så medtog lifskrafterna, att
döden tycktes oundviklig. Sedan dess har jag varit mycket
försigtig och återhållsam i förtärande af kött samt öfrig
animalisk spis äfvensom kaffe, the, kryddor, jästa drycker
m. m., samt företrädesvis och hufvudsakligen användt
mjölk och vegetabilier som födoämnen. Denna
dietförändring har i alla afseenden medfört stor nytta för helsan,
hvilken förut genom öfveransträngning med medicinsk
praktik och berörde orätta diet var i hög grad försvagad.
Äfven några faktiska bevis i saken från äldre tider må
anföras!

Cassian omnämner, att den dagliga qvantiteten af
spis, som de första kristliga eremiterna förtärde, endast
utgjorde 24 lod, och att de uteslutande lefde af bröd,
växter och vatten. Johannes uppnådde vid ett sådant
lefnadssätt 93 år, eremiten Paulus vid en nästan otroligt
sträng och enkel diet 113 år, eremiten Jakob 104 år, S:t
Antonius 105 år, S:t Epiphanius 115 år, S:t Hieronymus
100 år, Romaldus 120 år, Simon Styletes 109 år, Arsenius,
lärare åt kejsar Arkadius, tillbragte 65 år vid hofvet och
sedan 55 år i öknen som eremit; lefde alltså 120 år.

Cyrus den store, persiska rikets grundläggare, lefde
högst enkelt, mest vid bröd, växtämnen och vatten.

Thomas Parre från Schropshire i England var
landtbrukare och närde sig med groft bröd, mjölk, ost,
mjölkvassla och svagdricka. Ända till sitt 130:de år förrättade
han ännu allt slags arbete, deribland äfven tröskning. Syn
och minne voro på sednaste lefnadsåren försvagade, men
hörseln och omdömesförmågan goda till lefnadens slut. Vid
det 152:a lefnadsåret nådde underrättelsen om den för sin
höga ålder märkvärdige mannen till London, och konungen
inbjöd honom till sig. Men här vid hofvet rikligen
undfägnad och införd uti en för honom alldeles ovan, hög
animalisk diet och ett i allo förändradt lefnadssätt dog han
snart derefter 1635, i en ålder af 152 år och 9 månader.
Han hade öfverlefvat icke mindre än 9 konungar. Vid
liköppningen, som förrättades af den berömde läkaren
Harveij, kunde icke den ringaste sjukliga förändring af
inelfvorna upptäckas, nej, icke ens refbensbrosken befunnos
förbenade. Läkarens intyg angaf, att, för så vidt Thomas
Parre fortfarande vidhållit sitt enkla lefnadssätt i sin
luftiga by på landet, han gerna hade kunnat lefva ännu
50 år.

Kentigern, känd under namnet S:t Mungo (af honom
erhöll en berömd helsokälla i Wales sitt namn), förtärde
hvarken kött eller vin och uppnådde 185 års ålder. Hans
grafsten på Glasgows kyrkogård har följande inskription:

Cum octogenos centum quoque quinque vir annos
Complerat, sanctus est Glasgow funere functus.

J. Essingham dog 1757 i Cornwallis 144 år gammal.
Han föddes under Jakob den förste af mycket fattiga
föräldrar och tillvandes vid arbete från tidigare år. Efter
att lång tid hafva tjent som soldat, lefde han sin
återstående tid som arbetskarl. Han drack icke starka drycker,
åt ganska sällan kött och var mycket måttlig. Åtta
dagar före sin död gjorde han en fotresa på 3 engelska mil,

Stender, en fattig bonde i Holstein, dog 1792 i en
ålder af 103 år. D:r Hufeland berättar om denne man,
att han närde sig nästan endast med gryngröt och 
tjernmjölk, äfvensom att han högst sällan förtärde kött och i
anseende till ringa törst drack mycket litet. Sjuk var
han aldrig.

Georg Douglas dog den 11 December 1794 på
herresätet Planup i Liefland i en ålder af 120 år och 7
månader. Han föddes i Marstrand i Sverige, tjenade
lång tid som soldat och blef krigsfånge. Sednare tiden
sysselsatte han sig med snickeri, var 3 gånger gift, sista
gången vid 85 års ålder. Bränvin tyckte han aldrig om,
kött åt han ytterst sällan, vatten var hans dagliga dryck.
Om sommaren var sur mjölk och om vintern korngrynsgröt
och ärter hans älsklingsmat. Han åtnjöt god helsa inuti
sin höga ålderdom och dog uti akut, epidemisk sjukdom.

Gregorius Szosnowshi, landskapsmålare, dog i Moskwa
122 år gammal. Ännu vid sitt 117:de år var han
sysselsatt med sin målarekonst. Han var aldrig sjuk och
behöll alla sina sinnens bruk med oförminskad kraft ända
till sin död. Denne man lefde uteslutande af
vegetabilier med mjölk, förtärde aldrig vin, bränvin, thé, kaffe
eller choklad, rökte aldrig tobak och rörde sig mycket i
fria luften. Hans ansigte var in uti sena åldern fylligt,
och hans ögon glänste af lifskraft. Han dog utan
synnerliga plågor.

—





3) Instinktens yttrande.

En ren, oförfalskad instinkt så väl hos barn som äldre
personer gifver alltid företräde åt milda, vegetabiliska
födoämnen jemte mjölk, och utväljer dessa framför kött, fisk,
ägg, kaffe, thé, kryddor och andra retande saker. Såsom
exempel härpå må anföras följande tilldragelse: en gosse
omkring 7 år, som genom hvarjehanda våldföranden på
naturen medelst vaccinering, medikamenter, retande
animalisk näring m. m. blifvit mycket sjuklig och svag, visade föga
lust vid middagsmåltiderna att, oaktadt föräldrarnes trägna
uppmaningar, förtära något af de feta och läckra
maträtterna. Deremot såg man barnet ofta gå ut i
trädgården för att derstädes söka erhålla kålrötter, rofvor och
frukt, hvilka det åt med största begärlighet. Också ett
slags läkemedel! Föräldrar taga dock högst sällan lärdom
af sådan naturens tydliga fingervisning, utan fortfara med
att, till sina barns förderf, som näringsmedel använda
hufvudsakligen fet, kryddad, allt för närande och
sammansatt spis, kött, fläsk, fisk, medvurst, kaffe, vin, öl, sötsaker,
bakelser, kryddskorpor, surt bröd, gammal ost, smör m. m.
istället för enkel, icke tillkonstlad, mild vegetabilisk föda med
mjölk. Rika föräldrar tänka i oförstånd, att sådan dyrbar,
läcker och riklig spis skall nödvändigt skaffa helsa och
kraft åt deras barn. Naturen vederlägger dock sådan falsk
mening med klara, faktiska bevis i tilltagande sjuklighet och
kroppssvaghet hos de barn, som på detta sätt uppfödas,
äfvensom i god helsa och lifskraft hos allmogens barn på landet,
hvilka få nöja sig med välling, gröt, mjölk, groft bröd, potatis,
litet sill och dylik enkel, tarflig mat samt friskt vatten till dryck.

Genom ofvan anförda grunder och faktiska bevis hafva
vi endast sökt framställa och tydliggöra för oss alla den
vigtiga sanningen, att korn och frukt med deras
beredningar utgöra den bästa och sundaste spis för menniskan,
äfvensom att kött, fisk och öfrig animalisk spis är
naturstridig och derför ett mycket sämre näringsmedel, samt oftast
vid rikligt förbrukande grundlägger kronisk sjukdom och
förtidig död.

Af det, som nu ofvan blifvit yttradt om rätt och
orätt diet, får icke den slutsatsen dragas, att vi vilja lära,
det kött, fisk och dithörande ämnen äro alldeles odugliga
och olofliga att användas som spis och näring åt
menniskan. Så mycket mindre våga vi hylla och drifva en
sådan lära, som Gud sjelf, högste domaren öfver alla ting
och  förhållanden,  dertill icke  berättigar i sitt ord.

Om kött såsom ohelsosamt näringsmedel för
menniskan afgifver äfven Guds ord med vetenskapens,
erfarenhetens och instinktens ofvan anförda yttranden, fullkomligt
öfverensstämmande vittnesbörd, hvilket klart skönjes af
följande förhållanden. Kött var ursprungligen icke af Gud
bestämdt att vara menniskans spis, utan endast växtrikets
alster, korn och frukt. Med denna milda och naturenliga
näring uppnådde menniskorna icke allenast ovanligt hög
ålder, utan åtnjöto äfven den bästa helsa. Luther, som med
sin snilleblick så väl förstod att skilja sanning och lögn
icke allenast på det andliga, utan äfven på det lekamliga
området, yttrar i sin förklaring öfver l:a Moseboks l:a
kap. 29 v. följande ord, hvilka förtjena att anföras: "Derpå
tviflar jag ingalunda, att Adam med sin enkla och sunda
vegetabiliska spis och deraf bibehållna rena instinkt icke
skulle hafva smakat köttsaker, hvilka vi nu anse såsom
den läckraste spis, utan ansett dem såsom en mindre
angenäm föda. Af ett sådant frukters och andra tjenliga
växtämnens bruk till daglig spis samt friskt, rent vatten
till dryck alstrades icke, såsom nu, en osund och sjuklig
fetma, utan en skön, frisk kropp och en helsosam
förmildring af vätskorna. Nu deremot förslår hvarken kött
eller frukter eller säd, och vi komma ofta genom njutning 
af otjenlig föda i fara för helsan. Jag vill icke tala om
de mer än djuriska synder med omåttligt och öfverflödigt
bruk af mat och dryck, som dagligen mer och mer
tilltaga." Så långt Luther.

Efter syndafloden gaf Gud visserligen menniskan
tillåtelse att jemte korn och frukter äfven få använda kött
till näring, men fästade dervid flera förbehåll och
inskränkningar till en varnande underrättelse, att det
sednare tillkomna näringsämnets bruk fordrade stor
försigtighet, eftersom att det med afseende på nytta och värde för
helsan samt naturenlighet stod långt under växtrikets
nyssnämnda alster.

Då Gud vidare i personlig och synlig närvaro af
eld-och molnstoden förde sitt egendomsfolk, Israel, ur Egypten
genom öknen till Kanaan, och dervid i 40 år såsom en
god husfader ombesörjde allt, hvad detta folk behöfde,
alltså äfven deras lekamliga näring, så gaf Han icke kött,
ej heller vexelvis kött och växtämnen till daglig spis, utan
endast och uteslutande de sista, nemligen manna, ett slags
små sädeskorn, hvilka smakade som semla och honung.
Att Gud, ifall han icke ansett vegetabilisk näring hafva
varit den bästa och sundaste, lika lätt hade kunnat gifva
kött, lär väl ingen vilja bestrida. Då folket, som i Egypten
blifvit vändt att äta kött och genom denna retande, farliga
spis jemte andra retmedel erhållit falsk smak och
instinkt, knorrade mot Guds visa hushållning och i stället
för den "lösa maten", såsom de benämnde manna, med
gråt och syndig ifver ropade efter kött, veta vi ju ock af
skriften, huru Gud tillfredsställde folkets lusta och lät
komma åkerhöns i lägret 2 alnar högt upp ifrån jorden.
"Men då ännu köttet var under deras tänder," se 4:e
Moseboks 11: 33, "och förr än det åtgånget var,
förgrymmade sig Herrans vrede öfver folket, och Herren slog dem. med
en ganska stor plåga," Sedan folket vant sig vid den enkla,
sunda mannaspisen och återfått sin rena instinkt, blef den
dem säkerligen mycket smaklig och dyrbar, hvarvid deras
helsa stärktes, och de fingo krafter att uthärda resans mödor.

I profeten Daniels boks första kapitel möter oss
äfvenledes ett klart vittnesbörd om samma sak. Vid
judafolkets fångenskap i Babylon, läsa vi derstädes, gaf
konung Nebucadnezar befallning åt sin öfverste kamrerare
att af Israels barn utsöka honom några ynglingar af högre
börd, som skulle uppfostras till denne herskares tjenst.
"Dessa ynglingar, bland hvilka Daniel var en, beställde
konungen sjelf hvad man dem dagligen gifva skulle af hans
spis och af det vin, der han sjelf af drack, på det att,
då de så i 3 år uppfödde voro, skulle de sedan tjena
inför konungen." Men Daniel, står det vidare, satte sig
före i sitt hjerta, att han icke ville orena sig med
konungens spis och med det vin, som han sjelf drack, utan
bad han kamreraren i stället gifva dem mos till att äta och
vatten att dricka. Kamreraren gjorde efter Daniels
önskan försök med denna diet under 10 dagar. Efter de
10 dagar voro de dägligare och bättre vid hull än alla
de drängar, som spisade af konungens spis. Så satte
Melzur, kamreraren, bort deras spis och dryck, den dem
tillskickad var, och gaf dem mos.

Men icke allenast födoämnenas art och beskaffenhet
(qvalitet), såsom nu är visadt, har för menniskans helsa
största vigt och betydelse, utan äfven deras myckenhet
(qvantitet). Spisen kan i så väl qvantitativt som qvalitativt afseende
blifva ett gift för menniskan. Återhållsamhet och måttlighet vid ätande
äro derföre nödvändiga för erhållande af en sund kropp.
Aftonmåltiden, som bör ätas omkring kl. 7, två timmar
före sängdags, fordrar i detta afseende synnerlig 
försigtighet, och utgöres bäst af endast väl kokad vattengröt
med mjölk.





Dryck.





a) Vatten.

Naturen gifver oss endast vatten till dryck, hvarför
ock rent, friskt vatten, för detta ändamål ensamt
begagnadt, bäst vidmakthåller helsan. Vid val af bostad bör
alltså noga afseende fästas vid vattnets beskaffenhet, samt
alla sådana platser undflys, hvilkas läge nödvändigt
medför ett dåligt dricksvatten, såsom kärr- och
sumptrakter, stora städer, belägna på slättmark, hvarest kloaker
och rännstensorenlighet i mer eller mindre grad
förgifta källor och brunnar. För mennisko-organismens helsa
och bestånd är dricksvattnets beskaffenhet ännu vigtigare,
än födoämnenas.

Rent är vattnet, då det icke innehåller växtämnen
eller mineraldelar, hvilka hafva ett skadligt inflytande på
helsan; friskt, då det nyss är hemtadt ur källan och ännu
har i behåll sin halt af kolsyregas, som just gifver
vattnet sin uppfriskande, angenäma smak; kallt, då
temperaturen icke öfverstiger + 12 à 14o Celsii. Källor med så
beskaffadt godt dricksvatten uppspringa vanligen i berg
af granit, glimmerskiffer, sandsten. Dåligt dricksvatten
föranleder stundom skrofler, njursten och andra svåra
sjukdomslidanden, hvilka såsom endemiska försvinna, då en
sådan sjuklig plats genom vattenlednings anbringande
förses med rent dricksvatten. Staden Newyork erhåller sitt dricksvatten  på 8 mils afstånd,
och kostnaden för denna vattenledning uppgår till 20 millioner thaler.

Vattnets renhet är för helsan vigtigast, och derför
bör man icke hämta dricksvatten ur brunnar, hvilka äro
belägna nära kemiska fabriker, gödselhögar, kyrkogårdar
eller andra samlingsställen för djuriska, vegetabiliska eller
mineraliska ämnen.

Äfven i sjukdomstillstånd, så väl kroniskt som akut,
skall man enligt regeln endast dricka, då törsten så
fordrar, icke mer och icke mindre. Naturstridigt blifver lika 
så väl ett omåttligt drickande af kallt vatten (10 à 12
glas på dagen och derutöfver) — såsom äldre vattenläkare
enligt Priessnitz' metod vanligen föreskrifva för sina med
kronisk sjukdom behäftade patienter — som allopathiska
läkares förbud af vattendrickning för den i stark feberglöd
försmäktande och af törst mycket lidande febersjuke. Ett
undantag från den allmänna regeln utgör drickning af
1 à 2 glas friskt vatten i små portioner efter
uppstigandet, under antingen promenad i yttre fria luften eller
gymnastik inuti rummet.





b) Spirituosa eller alkoholhaltiga drycker, bränvin, vin,
öl, porter, m. fl.

Ju mer menniskan saknar allsidig, physisk,
intellektuel och moralisk utbildning, och alltså nödvändig, allsidig
och tillräcklig lifsretning, desto större frestelse och fara
löper hon att i ersättning begagna yttre, skadliga retmedel
och hemfaller lätt derigenom åt slafveri under sinnlig
njutning och åt snar undergång. Denna naturlag är lika
bindande för höga och låga, rika och fattiga. Skilnaden
är endast den, att de rika, höga och förnäma vanligen
utvälja åt sig mera fina och dyra retmedel, de fattige
deremot nöja sig med gröfre och mindre dyra. Oesterlen har
derför goda, och fullgiltiga skäl, då han med afseende på
det allt mer sig ökande bruket af alla möjliga sinnliga
ret- och njutningsmedel inom alla samhällsklasser, äfven hos
våra så kallade bildade, lärda, höga, ja, högsta stånd
säger: "De högsta och rikaste hafva endast lärt sig synda
med något mer yttre behag och förfining." Antingen
tobaken växer straxt utom förstugudörren på hemlandets
åkerfält, såsom den fattige dagakarlens svarta, grofva
röktobak, eller i Havannah, såsom de rikes fina cigarrer,
antingen alkoholen, som förbrukas, räckes i simpelt
illaluktande potatisfinkel eller i dyrbart, ädelt
Johannesberger-och Champagnevin, är sak samma. Så väl i ena som
andra afseendet offras helsan, genom retmedels bruk, på den
sinnliga njutningens altare, och på båda sätten trotsar
man Guds och naturens lagar. Det samma gäller äfven om kaffe, thé, choklad, kryddor och
alla andra skadliga retmedel. 

Huru högst förstörande och fiendtlig mot menniskans
helsa och lif alkohol är, kunna vi säkrast sluta till af
dess physiologiska inverkan, som enligt professor Donders
gestaltar sig på följande vis: "Då alkohol i någon form
förtäres, öfvergår den oförändrad i blodet, der genom
syrsättning en stor del af densamma förvandlas till ättiksyra
och vatten samt vidare till kolsyra och vatten, hvilka i
någon ringa qvantitet bortgå ur kroppen med andedrägten;
en del åter öfvergår i organismens näringssaft och föres
derigenom till organismens olika delar, i synnerhet till
hjernan. Genom nyssnämnde syrsättning utvecklar alkohol
värme inom organismen och skulle i sådant afseende kunna
anses som näringsmedel; men för sin förstörande biverkan
måste den räknas som ett giftigt apotheksmedel och borde
alltså helt förvisas från allt bruk, och dess fabrikation
strängeligen förbjudas. Förtärd alkohol verkar först och
främst starkt retande på matsmältningsorganerna, och vid
öfvergången i blodet och näringssaften retar den hjertat
och blodkärlen till ökad, abnorm verksamhet, samt hjernan
och nervsystemet äfvenledes till sjuklig, abnorm verksamhet,
hvilken stegrade liflighet efterföljes af förslappning och
svaghet i dessa organer. Samtidigt härmed förminskas
stoffvexlingsprocessen, matlusten aftager och verksamheten i
huden och öfriga sekretionsorganer hämmas. Det är alkoholens
samt öfriga retmedels första inverkan på organismen som
bedårar så många menniskor, så att de i blindhet och
okunnighet hängifva sig åt dessa retmedels bruk, samt blifva
slafvar under dem. Den egentliga, fortfarande och allt
starkare verkningen af sådana retmedel visar sig emellertid snart
i bittra frukter, såsom förstörd matsmältning, sjukligt blod,
förslapp adt nervsystem, kroppsorganernas sjukliga förändring,
öfverhandtagande ohelsa och tillintetgörelse af så väl kroppens
som själens krafter samt tidig undergång. Hemska och förskräckliga äro de förstörelser, alkoholens bruk
framkallar hos menniskan, och ett tydligt bevis härom företer den
ofta med vansinne förenade sjukdomen, kronisk bränvinsförgiftning med
delirium (superiets vanliga följeslagare), som beröfvar henne nära nog
mensklig pregel och sedan först hennes själs- och kroppskrafter blifvit
ruinerade gifver åt hennes uttryck samt hela väsende något vildt djuriskt. Alkohols bruk
är derför att likna vid en inom huset anlagd mordbrand, 
som hotar att inom kort förvandla detsamma till aska
och alltså arbetar på att i grund förstöra hela byggnaden.
Ingen droppe borde få vidröra en menniskas läppar af
denna eldsdryck, som, i något större qvantitet
dagligen förbrukad, med öfvermäktig fientdlig hand ödelägger och
förhärjar både själ och kropp. Mindre qvantitet deraf
öfvar alldeles samma skadliga inverkan på organismen,
men mindre våldsamt. Det af så många hyllade och
försvarade måttlighetssupandet frambringar derför
äfvenledes, om än långsammare, en allt mer försvagad
matsmältning (utan förtärande af "appetitssupen" före
måltiden vill ju maten ej smaka), minskad stoffvexling,
allmän sjuklighet m. m. Ofta får man dock höra af dessa
måttlighetssupare: "Vi känna oss må väl vid vår diet, och
den lilla qvantiteten alkohol, vi dagligen förtära,
vederqvicker oss." Denna vederqvickelse är bedräglig.
Måttlighetssuparen förstår icke, att han endast derför känner
sig styrkt, emedan den alltmer försvagade lifskraften
genom det dagligt återkommande reguliera appetitssupandet
på ett förrädiskt och konstladt sätt för tillfället skrufvas
upp något litet, för att straxt åter djupare sjunka. Han
lefver dagligen så att säga på lifskapitalet i stället för
på räntan och går derför säker sjukdom och ruin till möte.
Vidare skrifver Donders i samma ämne: "Med skäl
bör den frågan framställas till försvararne af alkohols
måttliga förtärande, såsom med instinkten öfverensstämmande,
om djuren förete större physisk svaghet än menniskan,
äfvensom om man genom alkohols invärtes eller utvärtes
bruk kan förädla en djurrace? Bekant är, att unga
hundar genom små doser alkohol bibehållas små och
outvecklade. Försök med alkohol, för att utröna dess
verkan, kunna på flera djur icke ens verkställas, emedan det
för desamma ä,r ett hastigt dödande gift. Menniskan är
den enda bland skapade varelser, som tvärtemot sin
instinkt vant sig att förtära alkohol jemte andra skadliga
retmedel och på denna farliga dietiska afväg fortgått
ganska långt. De flesta barn födas med sjukligt, orent
blod och falsk instinkt (arf af föräldrar) och visa snart
nog begär efter bränvin, kaffe och dylika förderfliga
retmedel. Alkohol förbränner organismen och  utvecklar 
sålunda värme. Det förförande hos alkohol är dess första
verkan, nemligen en behaglig upplifvelse af hjernan och
nervsystemet, hvartill dock alltid ansluter sig hämmad
stoffvexling jemte nedsättande af själs- ock
kroppskrafterna (efterverkan). Vid räkningens afslutande befinnes,
att njutningen af detta retande medel vida mer beröfvat
menniskan glädje i lifvet, än förljufvat dess bitterhet, och
att det gjort menniskans lefnadshöst mera ödslig och dyster.
Alkohol, såsom varande en med konst framkallad
jäsningsprodukt,  är ett för djurorganismen främmande ämne».

"Hittills har jag afhandlat alkohol såsom hufvudsakliga
beståndsdelen i destillerade spirituösa drycker. Som alkohol
dock äfven utgör en beståndsdel i vin och öl, så vidfogas några
ord om dessa drycker. Så mycket tror jag mig böra säga,
att nämnda drycker i följd af sin alkoholhalt icke äro
tjenliga till dagligt bruk, utan böra undvikas. Priset på
en vinsort rättar sig icke så mycket efter dess alkoholhalt,
som fastmer efter dess fasta beståndsdelar, socker (söta
viner), garfsyra (sura viner) m. m. Skalder och lärda
hafva prisat vinets bruk såsom kostligt och förträffligt för
menniskan; men de se endast på den hastigt öfvergående
förstverkan af detsamma och förbise dess bedröfliga
efterverkan på organismen. Vinet har af sådana oförståndiga
loftalare äfven orätt blifvit benämndt för "lac senum",
eller mjölk för de åldrige. Om än sådana åldriga, hvilka
af stor kropps- och själssvaghet icke vidare kunna lemna
sin tribut åt denna verlden och alltså icke hafva något
att förlora, böra få råda sig sjelfva med val af lifsretning,
så är dock förhållandet helt annorlunda med den friska,
lefnadsglada och verksamma ålderdom, som är en
produkt af ett lifvet igenom naturenligt lefnadssätt. För den
sednare är dagligt förtärande af vin hvarken önskligt eller
behöfligt. Här är matsmältningen ännu nog kraftig för
att emottaga och bearbeta den qvantitet näringsmedel,
organismen behöfver. Förminskning af dess stoffvexling
genom vindrickande är nedsättande och försvagande af
lifskraften."

"Daglig, periodisk förbrukning af en dryck, som
genom stark irritering af hjertverksamheten och
blodcirkulationen, äfvensom af hjernan och nervsystemet, framkallar

ett städse återkommande stigande och fallande af
lifskraften, utan att lefnadsverksamheten dervid öfverhufvud ökas,
förkastar jag obetingadt." Så långt Donders.

Hvad som nu ofvan blifvit yttradt om bränvin och
vin, gäller äfven öl, porter samt öfriga jästa alkoholhaltiga
drycker, ehuru deras skadliga verkan på helsan i följd af
lägre procent alkohol framträder mindre hastigt och icke
så våldsamt. Denna klass af konstlade drycker har med
sig en egendomlig, förstörande verkan på blodet, som
genom deras dagliga bruk blifver tjockt och orenadt af
kolämnen, samt antager en öfvervägande venös, mörkröd färg,
hvarvid osund fetma vanligen inträder, ansigtet blifver
blårödt och uppdrifvet, ögonen blodsprängda, samt
slaganfall ofta hastigt ändar lifvet.

Starkare öl- och portersorter innehålla omkring 4
procent alkohol, tyska och franska viner 7—14 proc.
Bränvinets alkoholhalt uppgår vanligen ända till 30 procent.

Tager man i betraktande, utom alkoholens egen nu
angifna giftiga förstörande natur för menniskoorganismen,
äfven den mängd lika giftiga och förstörande ämnen, hvilka
en nu för tiden till stor höjd drifven förfalskningsindustri
insmuglar i sådana drycker, så kan man icke nog
kraftigt varna menniskor för deras bruk. Icke sällan
utskänkes vin på värdshus och källare, hvilket icke innehåller en
enda droppa verkligt vin af den sort, som stämpeln
angifver. Ule omtalar i sin bok, "Naturen" pag. 409, att t. ex.
i Portugal åren 1855—56 erhölls 40 procent mindre vin, än
under de nyss förutgående åren, under det att dock 30 procent
mer exporterades, äfvensom att dessa samma år i London
utskänktes 50 procent portvin mer, än som infördes. Uti
en sådan farlig tid, då vinningslystnaden öfverröstar
samvetet, och menniskorna utan betänkande genom
förfalskning af näringsmedel och drycker förgifta och döda
hvarandra, är det högst nödvändigt, för så vidt helsan skall
bevaras, att förtära enkel, icke tillkonstlad, retande spis
(vegetabilier och mjölk) samt rent vatten till dryck,
äfvensom att söka bevara och skärpa en ren instinkt, som alltid
förblifver det säkraste och bästa medlet att upptäcka denna
förfalskning. Det enda tillfälle, då alkoholhaltig dryck af oss
skulle anbefallas till förtäring, vore, då lifskraften genom
öfveransträngning befunnes för tillfället mycket nedsatt,
och det alltså gällde att hastigt åter höja den till normal
beskaffenhet.

Ett högst sorgligt faktum, som uppfyller hvarje sann
och upplyst fosterlandsväns hjerta med vemod och mörka
aningar för framtiden, är det allt mer öfverhandtagande
allmänna bruket af retmedel, hvaribland alkohol, kaffe och
tobak intaga första platserna. För allas ögon, som vilja
se sanningen, ligger nemligen klart, att bränvin och öfriga
alkoholsdrycker äro svenska folkets farligaste fiender, de
vampyrer, som suga helsa, lifskraft och välstånd från
detsamma, ja, att dessa drycker äfven äro de förnämsta yttre
hinder för emottagande af Guds ord och Guds rike i hjertat.

Alldenstund en mera allmänt utbredd hängifvenhet åt
retmedels bruk och sinnlig njutning, som alltid åtföljes af
veklighet, svaghet och förslappning i själens och kroppens
krafter, enligt hvad historien visar, är en säker
förelöpare till ett folks undergång, för så vidt icke ändring
inträder, så är ju nu hög tid att kraftiga, så väl inre som
yttre, mått och steg tagas till befrielse från det nesliga och
tunga oket, bränvinssupan det. Då emellertid ett af de
vigtiste och förnämsta medel för en sjukdoms hafvande är
undanrödjandet af dess orsaker, så anse vi att föga vinnes
för botande af ifrågavarande kräftskada på
samhällskroppen, nemligen superiet, så länge bränvinslagen tillåter
tillverkning af denna giftdryck i så enorma qvantiteter,
som nu är fallet i Sverige, ja, så länge icke tillfälle till
erhållande af bränvin, utom till tekniskt bruk, helt och
hållet afskäres.

Bränvinstillverkningen förstör å ena sidan våra
oundgängliga och nyttiga näringsämnen, säd och potates,
i oerhörda qvantiteter och lemnar oss i utbyte en för
helsan högst farlig och förstörande dryck, som icke
bereder organismen någon nytta, utan endast skada. Å
andra sidan beröfvar bränvinstillverkningen landet allt
flera dugliga och friska arbetare, men befolkar
rikligen sjukhus, fängelser och fattighus; den ödelägger allt
flera familjers lycka och välgång och utarmar landet.
Visserligen utgör bränvinsskatten (för närvarande
uppgående till många millioner) en icke ringa del af 
statsinkomsterna; men vi tro, att denna inkomst är skenbar,
icke verklig, och att den lika litet medför sann och
varaktig vinst, som den tillfälliga, högre afkastning, hvilken
under några år aftvingas en landtegendom genom
utsugande af åkerfältens must och kraft. Önskligt, ja
nödvändigt vore, att yxan derför sattes till roten på detta onda
träd, bränvinstillverkningen och det deraf beroende
allmänna superiet, och att en brännvinslag stiftades, som
förbjöde all bränvinstillverkning, utom för ofvanberörda behof.

De millioner, som sålunda beröfvades statskassan, skulle
på andra vägar lätt erhållas och vårt land och vårt folk
förvisso vinna de största och tillika mest varaktiga
fördelar i så väl ekonomiskt, som sanitärt och moraliskt
afseende.

c)  Kaffe,  thé, chokolad.

Dessa drycker äro, så väl med afseende på deras
allmänna bruk, som deras kemiska sammansättning och
skadliga förstörande inverkan på menniskoorganismen så
öfverensstämmande, att de med rätta böra tillsammans
afhandlas. Kaffe och thé innehålla inga egentligen
närande ämnen. Visserligen äro deras förnämsta
beståndsdelar, kaffein och thein, qväfhaltiga och borde alltså kunna
anses som näringsämnen, men de äro tillika så fiendtliga
mot helsan, att naturen med det snaraste söker befria sig
från dem genom njurafsöndringen. En annan beståndsdel
i kaffe och the är garfsyra, som hindrar smältningen af
ägghvitan i våra födoämnen. Dessutom finnes i kaffe och
thé en starkt retande ætherolja, som förlänar dessa drycker
deras angenäma, tilldragande lukt och deras förmåga att till
en början verka upplifvande på mage, nerver och blod, men
som tillika åstadkommer deras högst skadliga och förslappande
inverkan på matsmältningen och nervkraften. Vi känna väl,
hurusom thédrickning på aftonen försätter hjernan i starkt
retningstillstånd och bortröfvar sömnen för dem, som äro
ovana vid denna dryck. Det var ock denna berusande verkan
hos thé och kaffe, som föranledde turkiska regeringen att
utfärda förbud mot deras bruk, och att anse dem lika farliga
som vin och andra spritdrycker. Liksom alkohol, hämma
äfven thé och kaffe stoffvexlingen inom organismen och minska
matlusten. Med rätta anger D:r Graham dessa drycker
såsom gifter och såsom i följd deraf mot helsan och lifvet
högst fiendtliga (antivitala). Personer, hvilka vänja sig
att ymnigt förtära kaffe och thé, mista lust att förbruka
vanlig, ordentlig föda och blifva i följd deraf allt mer
svaga, nervösa och slutligen liksom hoptorkade. Ymnig
förbrukning af thé och kaffe kan, på samma sätt som
alkohol, framkalla delirium och försätta menniskans hela
nervsystem med hjerna och ryggmärg uti ett fortfarande
farligt irriteradt tillstånd. Så hade, för att nämna något
exempel härpå, en fru genom thédrickning ådragit sig
periodisk, nervös hufvudvärk, som hon sökte lindra medelst
förtärande af starkt thé utan grädda och socker. En afton,
då hon försökt samma förvända kurmethod och derefter
gått till sängs, föll hon i raseri, började högt skria samt slå
omkring sig, under det ögonen vildt stirrade och under
det hon ifrigt bad, att man skulle befria henne från ödlor
och ormar, som hon tyckte kräla omkring sig i bädden
och på sängtäcket. Dylika fall äro icke sällsynta.

Då sådana giftiga drycker, som thé och kaffe,
dagligen förtäras af mödrar under hafvandeskap och digifning,
så måste en högst skadlig inverkan deraf på fostret och det
diande barnet ega rum. Mångfaldiga försök visa, att ett
kokreatur, som äter skadlig, giftig föda, under det kalfven diar,
väl kan behålla lifvet, men att kalfven dör; och huru många
sjukliga, skrofulösa barn hafva icke modrens förvända diet
med kaffe- och thédrickning att tacka för sin svaghet och
sjuklighet! Ja, blindheten och förvändheten gå ända
derhän, att föräldrar tidigt nog hälla i de små barnen giftig
kaffe- och thédryck, troende sig dermed upplifva och
stärka dem.

Professor Donders bemöter i sin afhandling,
"Näringsämnen", med kraftig och grundlig bevisning Moleschott och
andra försvarare af kaffe, thé och öfriga retmedel. Han
säger: "Hvad har Moleschott skildrat, då han afhandlar
verkan af kaffe, thé, vin och kryddor? Endast deras första
eller deras omedelbara inverkan, som är upplifvande,
stimulerande. Helt annan är den egentliga och förblifvande
verkningen af dem, som sedan uppenbarar sig, nemligen
allmän förslappning och minskad lifskraft."


Kaffe och thé äro, liksom alkohol och öfriga retmedel,
tyranniska herrskare öfver alla, som hylla dem, och lägga allt
tyngre ok på deras hals, under det att dessa olyckliga slafvar
inbilla sig vara fria och ingens trälar. Ju mer nemligen
de vänja sig vid dessa retmedel, desto mer önska de deraf,
och desto mindre tycka de sig kunna umbära dem. Huru
stort physiskt, moraliskt och ekonomiskt elände drager icke
den allmänna kaffeförbrukningen öfver vårt fädernesland! De summor, hvilka föras ur landet för importeradt kaffe och the,
äro öfvermåttan stora, och härar en dubbel förlust, nemligen 1:o) af
pennigar och 2:o) af helsan. Vi utbetala alltså ofantliga summor, för hvilka
valutan blifver ingen verklig  nytta, utan tvärtom kroppens förstörelse.
Det är hög tid att vi besinna, hvarthän dessa fiender,
retmedlen, vilja föra oss, och att hela folket som en man
uppstår, för att befria sig från denna nesliga och farliga
träldom, för så vidt undergång icke snart nog skall inträda.

Kaffe och thé, förbrukade i mindre qvantitet, hafva
samma förstörande inverkan på helsan och lifsprocessen, som
då de ymnigare förtäras, ehuru naturligtvis i mindre grad.
På grund häraf kunna vi lika litet gilla ett måttligt förtärande
af dessa skadliga, hetsande drycker, som ett måttligt
förbrukande af alkohol. Vi afråda alltså på det kraftigaste allt
bruk af kaffe och the. Till morgondryck rekommendera vi
mjölk i en eller annan form, ty denna innehåller verkliga och
goda näringsämnen och är tillika en mild, icke retande och
hetsande dryck, såsom nu berörda giftiga infusioner på
rostade, söndermalna kaffebönor och théblad, hvilka sednare
dessutom vid beredningen ofta färgas med giftiga
metallsalter. Till stor båtnad för helsan nyttjas som frukost —
jemte groft, osyradt, väl bakadt, hårdt spisbröd af råg eller
ännu bättre af sammanmalet hvete (s. k. grahambröd) och
något litet färskt smör samt hembakade okryddade skorpor —
en mycket närande mild och smaklig dryck af mjölk och varmt
vatten, som på följande sätt tillredes: en större
mandarinkopp fylles först till omkring ¼ med kokhett vatten och
sedan, efter det socker blifvit tillsatt, med god, oskummad, kall,
söt mjölk. Äfven oblandad mjölk, då den fördrages, är jemte
bröd, en utmärkt föda. Huru många sjuklingar hafva icke.
endast genom att utbyta thé eller kaffe mot denna
helsosamma och närande dryck, mistat flera sina gamla krämpor
och blifvit friskare!


Chokolad är väl icke af samma giftiga och skadliga
beskaffenhet, som thé och kaffe, men är dock nära
beslägtad med desamma och bör derför undvikas.
Cacaobönans rika halt på feta ämnen gör chokolad-drycken
dessutom  mycket svårsmält.

d)   Salt, socker, honung  och sirup, fett (smör och olja)
ättika,  ost.

Koksalt är icke för organismens näring behöfligt och
derföre endast att anse som en retande krydda, ett
retmedel, som utan skada kan utlemnas från
matberedningen och måltiden. Många folkslag finnas, som utan
minsta olägenhet för helsan och lifvet umbära koksalt.
Professor Donders visar på ett klart och ovedersägligt sätt
genom ett faktum, som straxt skall meddelas, att
menniskan kan från mjölk och vegetabilisk föda erhålla alla de
ämnen, som organismen för sitt uppehållande och sin
tillväxt behöfver, alltså äfven natronsalt. Blodet af djur,
hvilka långt skilda från hafvet varit närda endast af
växtämnen och följaktligen kunnat erhålla endast högst ringa
qvantitet natronsalt, företer dock betydligt mer natronhalt,
än kali, och står i detta afseende ingalunda lägre än
blodet af menniskan, som dagligen förtär stora qvantiteter
koksalt.

I Frankrike har man anställt grundliga och
noggranna försök med koksaltets verkan på hästar, hvarom
utförligare kan läsas i Recueil de memoires et
observations sur l'hygiene et la medicine véterinaire militaire
1850, T. III, pag. 509. Här meddelas resultaterna af
vetenskapliga undersökningar, hvilka under 2 års lopp
blifvit anställda på hästar, tillhörande 10 sqvadroner kavalleri
och 2 batterier artilleri.

De hufvudsakliga resultaterna enligt Riquets
(författarens) slutanmärkningar voro följande:

1)    "Vid en tillsats af 15 gramm koksalt till den
dagliga hö-rationen åto hästarne sitt foder utan svårighet, men
vid 30 gramm gåfvo de tillkänna motvilja.

2)    Hästarne, då de hade fritt val, gåfvo företräde åt
foder utan koksalt.

3)    Förtärande af 15—20 gramm koksalt dagligen 
under 2 år förhindrar icke hästarnes afmagring, och är
för magra hästar mer skadlig än nyttig.

4) Samma qvantitet koksalt bidrager icke till ökande
af krafterna hos rid- och arbetshästar.

5) Utförliga meddelanden om förekommande
sjukdomar visa alldeles ingen helsosam inverkan af koksalt.

6) Periodisk utfodring med saltadt hö åt
regementshästarne har visat sig fullkomligt onyttig."

Professor Donders drager häraf den fullt berättigade
slutsatsen, att menniskan alldeles icke handlar förståndigt,
då hon till nästan alla sina näringsmedel gör tillsats af
koksalt. Hvarken instinkten eller på djur anställda
försök eller koksaltets beskaffenhet bevisa nödvändigheten af
detta retmedels förtärande jemte våra födoämnen, och det
desto mindre, som vi finna djurens blod, oaktadt deras
ringa förtärande af koksalt, innehålla lika mycket natron
som menniskans.

Man får ej sällan höra koksaltet lofordas såsom egande
förmåga och kraft att befordra matsmältningen och öka
matlusten, hvilken förmåga äfven många med lika litet skäl
i sin okunnighet och kortsynthet tilldela bränvin, vin, öl,
kaffe, thé, ättika, äfvensom flera så kallade magstärkande
medikamenter från apotheket. Af den allopathiska
läkaren, som i allmänhet ringa aktar och oftast är alldeles
blind för naturens våldförande, kan man ju icke vänta
bättre omdöme och förhållande. Sorgligt att åse och bevittna är det allopathiska
förordnandet af öl, vin, punsch och andra retmedel för att stärka krafterna och
hafva svaghet, t. ex. i lungsot. Men alla, som se
saken vid sanningens och erfarenhetens ljus, måste stämpla
dessa nyssnämnda falska och orätta befordrare af
matsmältningen såsom skadliga retmedel, hvilka hastigt och
öfvergående, såsom varande för magen främmande och
naturvidriga, framkalla en onaturlig reaktion med blodcongestion
och ymnig afsöndring af magsaft samt abnorm
kraftansträngning, ungefär på samma sätt, som piskan eggar
dragkreaturet till ovanlig och kraftuttömmande ansträngning.
En positiv, verklig och varaktig förhöjning af lifskraften
och matsmältningen åstadkomma icke dessa retande ämnen,
utan tvärtom försvaga och förslappa de i egenskap af
retmedel magen och öfriga deraf berörda organer allt mer
och mer, och måste alltså deras doser ökas i samma
förhållande, tills omsider lifskraften genom fortfarande
onaturlig retning är uttömd och helsan ruinerad.

Mycket förtärande af salt försätter icke allenast hud
och njurar i farligt retningstillstånd med allt för mycken
afsöndring, utan beröfvar äfven organismen mycket
qväfämne, som på ett abnormt sätt afsöndras genom huden,
lungorna och njurarne. Salt, förtärdt i mycket stor
qvantitet, kan enligt Goubaux (Comptes rendus, T. 43 pag. 452)
framkalla omedelbar död. Döden följer under symptomer
af våldsam mag- och tarminflammation. Att farliga,
kroniska sjukdomar uppkommit genom mycket förtärande af
salt är genom  många fakta ådagalagdt.

Socker tjenar oss icke som näringsämne, utan endast
som retmedel. Förbrukadt i så stor qvantitet, att det
skulle förtjena namn af lifsmedel frambringar socker flera
sjukdomssymptomen såsom magsyra med sveda under bröstet
m. m. Vid nu allmänt brukliga sätt att äta bröd af
siktadt mjöl, och då man alltså hufvudsakligen endast nyttjar
kornets stärkelse till föda, äro derigenom kolhaltiga
näringsämnen i mer än tillräcklig mängd för handen, och
tillsatsen af socker till spisen orsakar endast organismen
ett onödigt och lifskraften medtagande arbete. Uti
maskstungna, ihåliga tänder med blottad nerv framkallas häftig
smärta genom socker; undviker man att sönderbita sockret
med tänderna, utan förtär det i upplöst form, så har det
dock icke en så skadlig verkan på tänderna, som man vill
tillskrifva detsamma» Negrerna, som arbeta som slafvar
på Westindiens sockerplantager, förtära mycket socker
(mest i upplöst form) och hafva likväl mycket hvita och
friska tänder. Socker är dock till sin natur och verkan
ett onyttigt retmedel, som öfverretar och förslappar tungans
och magens nerver, och hvilket vi mycket väl kunde
undvara, men genom vanans makt har det för rika och fattiga
blifvit nära nog lika oumbärligt, som brödet. De
penningar, som sockerförbrukningen drager ur vårt fattiga land,
belöper sig årligen till ofantliga summor. Sverige gifver
sin goda säd,  sitt utmärkta jern och sina trävaror till 
utlänningen och tager derför i utbyte till största delen onyttiga,
ja, skadliga ämnen, såsom vin, kaffe, socker m. m., under det
100:detal af landets innebyggare kämpa med yttersta armod
och nöd och sakna dagligt bröd. Blefve ett enkelt,
naturenligt lefnadssätt rådande hos vårt folk, så försvunne
äfven bruket af retmedel, och vinsten deraf för Sveriges
land och folk blefve oberäknelig så väl i physiskt, som
moraliskt och  ekonomiskt afseende.

För att skaffa raffineradt socker en vacker, blåhvit
färg tillsättes till detsamma ett skarpt och farligt jernsalt
(berlinerblå).

Honung är äfven ett retmedel, som genom sin halt
af vax och flyktig olja kan, der det i öfverflöd begagnas,
verka till och med ännu skadligare än socker. Den bör
derför med varsamhet användas.

Feta ämnen såsom smör, olja m. m. Våra
vanliga sädesarter innehålla jemte växtlim och stärkelse
äfven en annan, ingalunda ovigtig beståndsdel, nemligen
en ringa qvantitet fett, som kraftigt befordrar
matsmältningen af stärkelsehaltig föda. I den myckenhet dock,
som smör och andra feta ämnen vanligen förtäras, i det
att de tjockt utbredas på bröd, äfvensom stekt potatis och
de flesta födoämnen få liksom simma deruti, äro dessa
ämnen ganska svårsmälta och skadliga.

Smörbakelse och andra bakverk, hvilka innehålla fett,
som genom ugnshetta undergått kemisk sönderdelning, äro
mycket svårsmälta samt utgöra för svaga magar ett
verkligt gift, desto farligare för helsan, om sådana feta ämnen
dagligen förtäras och alltså magen icke lemnas hvila och
rådrum att i någon  mån reparera skadan.

Konfekt- och konditorisaker, som vanligen innehålla
mycket ägg och mandel och derigenom äfven mycket feta
ämnen, äro skadliga för friska och ännu mer för sjuka.

Smör undergår efter kort tid, genom beröring med
luften, kemisk sönderdelning, och får en härsken, sur och
elak smak, hvarvid dess verkan på magen blifver än mer
skadlig. Redan efter 24 timmar utvecklar sig i smöret
lukt och smak af giftig smörsyra, hvars bildande något
förhindras genom smörets saltande. Skall smöret utan
skada förtäras, bör det alltså vara färskt, nytjärnadt. Det
är med smöret som med flera andra ämnen, att det i
koncentrerad form  är mindre tjenligt att förtära och mera
hårdsmält, men deremot upplöst, och då det ingår som
beståndsdel i tillblandning med öfriga nyttiga ämnen, t. ex.
mjölk och bröd m. m. lättsmält och särdeles gagneligt.

Ost är ett mycket kraftigt näringsmedel och äfven
en nyttig samt ej särdeles svårsmält spis, då den
nemligen är mera färsk, ej kryddad, ej för fet eller mycket
saltad. Gammal, fet, salt och kryddad ost är deremot
ganska svårsmält och blifver som sådan nästan endast ett
skarpt retmedel.

Ättika är ett retmedel, som utöfvar en högst
skadlig verkan icke allenast på magen och
matsmältningen, utan äfven på blodet, hvars högröda korpuskler deraf
till en del förstöras. Mjölken hos de qvinnor, som gifva di, skadas genom
förtärande af mycket ättika, i det att dess närande ost- och smörämnen
betydligt minskas. Häraf förklaras den bleka,
blåhvita, sjukliga hy, som de menniskor få, hvilka förtära
mycket ättika. Ett stort lättsinne eller okunnighet
förråder sig derför ock hos sådana unga fruntimmer, som
dricka ättika i stora qvantiteter för att erhålla en hvit
"intressant" hy och mera spenslighet, samt derigenom skaffa
sig behagligare utseende, men som i stället i grund
förstöra sin helsa. Ättika bör icke ens i ringa qvantitet
förtäras,  utan alldeles undvikas.

e)   Kryddor. Peppar, kanel, ingefära, nejlikor, saffran
m. fl.

Länge voro dessa och flera andra retmedel okända i
Europa, och helsotillståndet gestaltade sig då äfven bättre
än nu, då en hel flod af dessa skadliga handelsartiklar
hota att helsoförstörande öfversvämma alla civiliserade folk
så väl inom som  utom vår verldsdel.

Portugisiska och holländska köpmän voro de första,
som för 3 à 400 år sedan på europeiska marknaden införde
dessa den heta zonens hetsande och retande alster, för
hvilka de så småningom funno allt mer ökad afsättning,
förnämligast (enligt uppgift af Volz) genom besoldade 

naturforskare och läkare, hvilka i tal och skrift falskeligen
prisade deras nytta. Å andra sidan uppträdde ock flera
upplysta och samvetsgranna män mot införandet i den
dagliga dieten af dessa för Europas folk så främmande och
farliga retmedel. Så yttrar sig, bland många andra, Luther
sålunda: "Konungen af Portugal skulle väl hafva en
mindre rik skattkammare, om vi läto honom behålla sina
kryddor." Thomas Lanse säger (se Fischer, Geshichte des
deutschen Handels IV s. 729): "Fordomdags voro vi tyskar
nöjda och befunno oss förträffligt vid vår enkla, sunda spis
af hafregröt och dylika milda näringsämnen; men nu åter
nöjer man sig endast med sammansatta och kryddade
rätter. Ehuru vårt land frambringar rikligen allt hvad
vi behöfva för lifvets uppehållande med afseende på
näringsmedel, så se vi oss dock om efter andra, långt
aflägsna länders produkter, såsom vore vårt land högst
styfmoderligt af Skaparen behandladt." Detta yttrande har
sin fulla tillämpning äfven på Sverige.

Moleschott påstår väl om kryddor, såsom om alla
retmedel, att de, genom sin retande inverkan på magens
körtlar och såsom verkande en ökad afsöndring af magsaft,
till en viss grad befordra matsmältningen och alltså äro
nyttiga för helsan. Men detta påstående saknar lika
mycket sann grund, som om någon skulle hysa den falska
meningen, att man genom tillfälligt framtvungen liflighet,
verkad genom täta piskslag, skulle kunna stärka krafterna
hos ett trögkördt dragkreatur. Rätta sättet vore väl att låta
det utmattade kreaturet hvila sig samt att, i stället för
piskslag, gifva det friskt vatten samt godt foder och hafre till
näring, hvarigenom den medtagna lifskraften verkligt
återkomme. Moleschott och alla, som dela hans falska åsigt
om kryddors nytta, se helt skeft endast på deras
förstverkan; men förbise alldeles deras följdverkan —
öfverretning och förslappning. Efter samma ytliga, vådliga och skefva uppfattning handlar
den allopathiske läkaren, då han, såsom vanligen är fallet, för sina
af retmedels bruk m. m. enerverade och försvagade patienter
föreskrifver vin, öl, porter, kaffe, kött, buljong och dylika retande ämnen
jemte skarpa medikamenter för att återföra helsan och lifskraften.
Genom ökad retning, som sålunda framkallas, ökas naturligtvis äfven
svagheten, och undergången står för dörren.


Moleschott gifver dock sanningen till någon del rätt
med afseende på kryddors natur och verkan, då han derom
yttrar sig på följande vis: "Kryddor äro i det hela dock en
umbärlig och ofta skadlig tillsats till vår spis; de hindra
sömnen, sätta blodet i svallning, reta nervsystemet och hjernan
samt äfven könsdelarnes nerver med stegrad könsdrift (häraf
den stora faran att gifva barn kryddad mat, äfvensom
kaffe,  thé, kött, vin,  öl och öfriga retande ämnen)."

f)    Tobak.

I sammanhang med afhandlingen om retmedel bör
ock nämnas tobak, denna så allmänt brukliga, narkotiska
giftplanta, hvars bruk, det vare sig till rökning, tuggning
eller snusning, är på det högsta skadligt för helsan
genom dess förstörande inverkan på hela lifsprocessen,
matsmältningen, blodet och nerverna. *) Hvad som blifvit
yttradt om retmedels skadliga verkan gäller alltså
fullkomligt äfven om tobak. Alla skengrunder för begagnandet,
som vid vissa retmedel blifvit af deras försvarare andragna,
att de nemligen skulle i någon mån tjena som näring för
menniskan, kunna om tobaken icke ens sättas i fråga, utan
försvinna alldeles. Äfven den ekonomiska förlust, landet
lider genom de penningar, hvilka för denna onyttiga, ja,
högst skadliga och giftiga förbrukningsartikel drages ur
detsamma, är ofantligt. Huru många utfattiga skulle icke
med dessa medel kunna hjelpas? Tobak samt öfriga
be-döfnings- och retmedel, hvilka utgöra trogna och nästan
oskiljaktiga följeslagare till hög animalisk diet, arbeta
rastlöst för samma mål, nemligen menniskoorganismens
undergång genom lifskraftens uttömmande. Vi kunna här
icke ingå i närmare redogörelse öfver tobakens kemiska
beståndsdelar, för att visa dess stora gifthalt, icke heller
öfver denna giftplantas speciela inverkan på organismens olika
delar, utan hänvisa i detta afseende till en mycket
lärorik och fullständig monografi öfver tobaken af 
B. Limdahl i Helsingfors med titel: "Tobak är gift; tobakens
physiska och psykiska inverkan på mennisko organismen"cc.

*) Den förgiftning af många menniskor, som för omkring 15 år
sedan skedde i Paris, verkställdes med nikotin, en icke ringa
beståndsdel i allt slags  tobak.    Nikotin är ett bland de skarpaste gifter.

Till sist må nu endast påpekas egentliga orsaken till
den oerhörda och allt mer tilltagande allmänna
förbrukningen af tobak. Tobaken har en narkotisk, bedöfvande
verkan på nervsystemet. Nervositet, nervsvaghet och
nervförstämning med en viss oro och dåligt lynne äro en
nödvändig följd af hög animalisk diet, jemte retmedels bruk,
och det är just för denna oro i själ och kropp man
söker en tillfällig, ögonblicklig lisa och hjelp i tobakens
bruk. Tobaken är alltså ett palliativmedel af sämsta och
skadligaste beskaffenhet mot den allmänna, allt mer sig
ökande svagheten och nervförstämningen i våra dagar,
och den för menniskan in uti ett halft drömmande,
besinningslöst tillstånd, hvarigenom hon betages håg och
kraft att förändra sitt naturvidriga lefnadssätt till ett
enkelt naturenligt (den enda radikala hjelpen i physiskt
afseende mot det onda). Den allmänna och myckna
förbrukningen af tobak är derför ock en säker gradmätare på
ett folks allmänna missriktning i diet och lefnadssätt samt
deraf beroende svaghet och sjuklighet.

Matlagning. Beredningen af våra födoämnen har
i följd af menniskans medfödda benägenhet att vilja ändra
Guds och naturens visa lagar kommit på en mycket vådlig
afväg, och medför stor skada för helsan. I stället för
enkel, sund spis och rent vatten till dryck har man allt
mer och mer (i synnerhet i de högre stånden), vant
sig vid bruket af sammansatta och i hög grad
tillkonstlade, skadliga maträtter och retande hetsiga drycker,
i hvilka hvarjehanda kryddor, retmedel, feta och svårsmälta
ämnen ingå som beståndsdelar. En mängd utkomna
kokböcker synas täfla om företrädet att bortkonstla och
förstöra födoämnena, för att kunna gå till möte en falsk
instinkt och förskämd smak. Men nu varande invecklade
och naturvidriga matlagning är icke allenast en källa till
mycken sjuklighet och svaghet hos nutidens slägte, utan
skaffar äfven de flesta husmödrar mycken obehöflig oro,
omsorg och tidsförlust, samt binder en stor del af dagen
deras personer och tankar vid spiseln och hushållsbestyren,
alltså hufvudsakligen vid det materiella. Huru mycken
onödig ledsnad och förtret är icke för husmödrar
förknippad med nutidens invecklade och konstiga matlagning,
ledsamheter, som till största delen skulle bortfalla, om man
nöjde sig med enkel spis! Huru ofta får man icke se
husmodren vid måltiden dölja en sorgsen, tårad blick, då hon för
sin möda att hafva efter konstens regler sökt tillaga
maträtterna, så att de skola väl smaka, i stället för tacksamhet
belönas med missnöje och vresigt lynne. Sällan är man i ett sådant hushåll tillfreds med maten; än
är soppan för mycket eller för litet saltad, än för het och än för kall,
än är steken för litet stekt och än för mycket o. s. v. Huru helt
annorlunda förhåller det sig icke i ett hushåll, der man för ett enkelt,
naturenligt lefnadssätt med enkel diet! Här nöjer man sig med den
naturliga retning, som sjelfva den enkla spisen medför, och derför
uteblifver icke allenast stor tidsspillan med matlagning, utan äfven
misshumör och knot vid bordet.

Skadorna af nutidens naturvidriga matlagning kunna
sammanfattas i följande punkter:

1) Den är tidsödande, och då tiden är dyrbar, så
är nutidens kokkonst enligt Moleschott en "ohelig och
gudlös inrättning" och karakteriserar enligt Liebig "råheten
af vår nuvarande kultur".

2) Den är mycket kostsam genom utgifter för
betjening, bränsle och en hop onyttiga, dyrbara och
skadliga till blandningar.

3) Den är för helsan skadlig och förstörande, dels
medelbart dels omedelbart, i det den allt för mycket
söndersmular födan och dymedelst beröfvar så väl tänder som
mage ett för dem nödvändigt arbete, samt dessutom inblandar
en hop naturvidriga retmedel (kryddor, ättika, fett, salt,
socker m. fl.) i maten, för att icke nämna metallgifter
genom oxidering af kokkärlen eller på annat sätt.

4) Den är demoraliserande och smider menniskan
allt hårdare i den sinnliga njutningens nesliga bojor.

5) Den är ett frätande kräftsår på folks och
länders andliga och physiska välbefinnande.

Så strängt straffar naturen öfverträdandet af det
första och förnämsta lagstadgandet af all rättdietik:
"Näringsmedlen få icke förändras i strid med naturen och
instinkten, för så vidt icke menniskornas helsa samt folks
och staters välgång skola undergräfvas och ruineras".
(Moleschott och Liebig).

*



VII.

Dietetiska regler.

1:o) Måltiderna böra regelbundet intagas med 5 à 6
timmars mellantid.

2:o) Man undvike kaffe, thé, chokolad och alla slag af
sprithaltiga eller jästa drycker. Bästa dryck är kallt, rent
friskt vatten. Förtärandet af frukter förebygger törst eller
släcker densamma.

3:o) Magen bör aldrig öfverlastas med mat, i
synnerhet icke på aftonen. Aftonmåltiden, bestående af
vattengröt med mjölk eller dylik enkel spis, bör intagas 2
timmar före sängdags. Måttlighet och återhållsamhet i
förtärande af spis är af synnerlig vigt.

4:o) Ju mindre ombyte af födoämnen, desto bättre.
Ju enklare och mindre tillkonstlad spisen är, desto bättre.

5:o) Tuggningen skall ske långsamt och väl. Hårdt bröd
bör ätas till all föda, äfven sådan som välling, gröt m. m.

6:o) Efterrätter kunna uteslutas. Kakor, puddingar
m. m., som begagnas härtill, kunna lämpligare användas
som en del af den ordentliga måltiden.

7:o) Temperatur. Heta drycker och födoämnen skada
magen och nedsätta matsmältningskraften. Mera kall föda
är nyttigare och äfven mera angenäm att förtära, då man
vänjer sig dervid.

8:o) Flytande näringsämnen. Fluida uppsupas af
magen, innan magsmältningen börjar, och utspäda
magsaften. Supanmat bör i allmänhet derför tillredas något
tjock. Fordrar icke törsten, bör vatten ej drickas under
måltiden, ej heller straxt före eller efter densamma.

9:o) Animalisk föda borde, om möjligt, alldeles icke
förtäras.

10:o) Följande ämnen kunna anses som gifter och
böra följaktligen icke införas i magen, nemligen: de flesta
medikamenter, tobak, opium, rusdrycker, sötsaker, varmt
bröd, bakelser, salt och rökt mat (medvurst m. m.), fet och
starkt kryddad mat.


Glad och förnöjd sinnesstämning.

Det bästa och mest naturenliga lefnadssätt i öfrigt
hjelper icke till helsans vidmakthållande, om härunder
nedstämmande sinnesrörelser, ångest, bekymmer, hat och
vrede inverka på själ och kropp, eller om vantrefnad och
missmod förefinnas. Så länge detta själstillstånd och dessa
själsaffekter vara, förlamas hela lifsprocessen, men
återkommer frid och fröjd i själ och hjerta, så röra sig ånyo
lifsprocessens alla hjul med frisk liflighet. Den enda säkra och
alltid friskt flödande källan till sann glädje och frid i hjertat
är syndernas förlåtelse och deraf uppkommen frid med Gud
genom tron på Jesus Christus. "Glädje utan Gud ej finnes,
utan Gud ej finnes frid". "Näpsten ligger uppå Honom,
Jesus, på det vi skulle frid hafva." Så vittnar Guds ord,
som är fast och förblifver evinnerligen och äfven gifver
fullt varaktig glädje och frid åt alla, som dervid hålla sig
med en lefvande tro.

*



Allmän öfversigt.

Orsaker till svag helsa.

De orsaker, hvilka förhindra ett godt helsotillstånd
eller förderfva helsan, äro antingen 1) ärftliga, eller 2)
sådana som stå i sammanhang med ens yrke och
lefnadsställning, eller härröra af uppfostran och vana. Dessa
mera allmänna orsaker till sjuklighet kunna mången gång
betydligt mildras till sina följder, men ganska sällan
fullkomligt häfvas. Deremot har menniskan fått sig tilldelad vida
större makt att bekämpa och undanrödja åtskilliga, mera
tillfälliga och yttre orsaker till klen helsa, och vi vilja
derför angifva en del sådana.

Beträffande luft.

1) Skarpa temperaturvexlingar. En vanlig orsak till
hämmad utdunstning med katarrh eller annan
förkylningssjukdom är hastigt ombyte af väder och temperatur med
rå, kall och fuktig luft. Det bästa sättet att härda
kroppen och göra den oberoende af denna sjukdomsorsak är
att dagligen mycket vistas i fria luften under kroppsrörelse.
De, som hålla sig mycket inomhus, äro ock mest utsatta
för snufva och förkylning. Sådana personer blifva vanligen
så ytterst känsliga och svaga, att de lida af minsta
temperaturvexling och ofta besväras af hosta och
bröstbeklämning.

2)    Kallt luftdrag under svettigt tillstånd.

3)    Inandning af oren luft.

Beträffande bostad.

1)    Så belägna byggnader, att solen icke kan skina
in uti boningsrummen. Solens ljus är nödvändigt för
helsan.

2)    Vid vatten belägna byggnader, som i följd deraf
hafva fuktiga boningsrum.

3)    Nybyggda eller nymålade  hus.

4)    Fuktiga källare, i hvilka vatten samlar sig en
stor del af året.

5) Rum, som bebos af flera familjer eller saknar
tillräcklig luftvexling.

Beträffande solljus.

Arbeten i bergverk, källare och på ställen, der
solen aldrig skiner.

Beträffande sysselsättning.

1)    Lättjefullt lefnadssätt.

2)    Brist på tillräcklig hvila efter arbetet. Så väl
kropp som själ fordra hvila.

3)    Allt för ansträngande arbete, i synnerhet efter
nyss slutad måltid.

4)    Arbete i sittande, krokig ställning med
framåtlutad kropp.

5)    Brist på regelbunden,  daglig rörelse i fria luften.

6)    Arbeten i fabriker eller annorstädes, der föga
omvexling erbjudes för kropp och själ.

7)    Krafternas öfveransträngning med  lyftande etc.

8)    Mycket åkande i vagn med sammanböjd kropp,
hvilket menligt inverkar på bröstets organer.

Beträffande farliga vanor och svåra lefnadsförhållanden.

1)    Själfbefläckelse. Den som sålunda våldförer sig
på sin egen kropp, förvissnar helt tidigt. De förfärligaste
kropps- och själssjukdomar blifva följden häraf.

2)    Könsutsväfning äfven hos äkta folk är en vanlig
orsak till ofruktsamhet och svaghet i lifmodren hos
qvinnan. Missfall och svår barnförlossning hörröra ock ofta
häraf.

3)    Starka själsansträngning ar och häftiga
sinnesrörelser (omåttlig glädje eller sorg, fruktan, vrede,
förtviflan,  m.  m.)

4)    Olyckligt äktenskap.  Svåra grannar.

Beträffande omvexling och vederqvickelse.

1)    Enformighet och brist på omvexling så väl med
afseende på själens, som kroppens verksamhet.

2)    Vantrefnad och missmod, ytterst grundade på ofrid
med Gud i hjerta och samvete.


Beträffande renlighet.

Brist på renlighet. Hela kroppen bör tvättas 1
à 2 gånger i veckan. — Linne och strumpor böra ofta
ombytas och särskildt nattlinne begagnas. — Madrass och
sängkläder böra sommartiden en dag i veckan under 6 à 8
timmar utsättas i fria luften för solens   påverkan.

Beträffande diet.

1)    Dåligt lagad mat, äfvensom het mat och dryck.

2)    För mycken och otjenlig föda.

3)    Omogen, skämd säd eller frukt i naturligt eller
kokt tillstånd.

4)    Oregelbundenhet med måltiderna.

5)    Ätande allt för ofta: måltiderna böra hafva 5 à 6
timmars mellantid, hvarunder intet får förtäras. Magen
behöfver tillräcklig hvila från arbete med smältning, om
den skall behållas frisk.

6)    För häftigt och skyndsamt ätande. Maten
måste förtäras  i små qvantiteter  och väl tuggas.

7)    Förtärande af animalisk föda, i synnerhet blod.

8)    Sen aftonmåltid och nattvak. Klockan 9 sist ½ 10
bör man gå till sängs,  2 timmar efter aftonmåltiden.

9)    Förtärande af sötsaker,  kryddor m.  m.

10)    Osunda drycker, kaffe, thé, chokolad, öl, vin, ättika,
dåligt vatten  m.  fl.

11)    Gifter såsom medikamenter, gammal, fet skinka,
medvurst m. fl.

12)    Skämdt kött. En stor del af det på torgen
försålda kött är icke friskt.

Beträffande kläder.

Snörlif, tätt åtsittande halsdukar, strumpeband och
byxhängslen äfvensom trånga skor och stöflar.

2) Ylle närmast kroppen. Man bör vara hvarken
för varmt eller för tunt klädd.

Beträffande sömn.

1) Brist på tillräcklig och ordentlig sömn (7 à 8
timmars sömn är behöflig för en fullvuxen menniska).
Två à 3 timmar före och 4 à 5 efter midnatt äro för
sömn och hvila den bästa tiden, hvarvid krafterna mest
stärkas.

2) Sömn å hög hufvudgärd. Att ligga lågt med
hufvudet skaffar bästa hvila åt kroppen, som dervid får
ett mera horizontelt läge.

3) Sömn i bädd med gardiner och i rum, dit solen
icke har tillträde.

4) Sömn i rum, der många personer ligga.

5) Sofvande tillsammans med sjuka.

7) Sofvande i kläder, som man burit på dagen.

8) Qvarstannande i sängen efter uppvaknandet på
morgonen.

9) Eftermiddagssömn.

Följande bör till helsans bevarande iakttagas:

1) att tänderna hållas rena, samt mun, svalg och
näshålor dagligen sköljas med kallt vatten;

2) att inandning af damm, tobaksrök eller andra
skadliga ångor samt indragning af snus i näsan undvikas;

3) likaså öfveransträngning med studier, samt

4) ensidigt och enformigt arbete, hvilket alstrar
sjuklighet, under det att omvexling mellan arbete och hvila,
sömn och vakande m. m. stärker och bibehåller helsan;

5) att man undviker att länge vara fuktig eller våt
om fötterna eller att länge stå på kalla stenar eller kall
mark.

*



Speciel Helsolära.




I.
Barnens skötsel.

Då sjukliga och svaga föräldrar oftast äfven föda
sjukliga och svaga barn, så är i synnerhet modrens
förhållande och helsotillstånd under hafvandeskapet och
digifningen af största vigt för fostrets och det framfödda
barnets välbefinnande och lifsutveckling. Synnerligen under
dessa perioder måste qvinnan söka ordna hela sitt
lefnadssätt så naturenligt, som möjligt, med afseende på
daglig rörelse i friska luften, god luftvexling i
bonings- och sofrummet, tillräcklig hvila och sömn (med
undvikande af nattvak), mild, närande diet, glad, jemn
sinnesstämning m. m. Behållas sålunda blodet och
safterna friska hos modren, så framfödes vanligen ett
välbildadt,  friskt barn.

Hvad man, efter skedd förlossning, först har att
iakttaga med det nyfödda barnet är dess rentvagning,
hvilket bäst sker med ett varmt bad af omkring + 34° C.
temperatur, hvari det lilla barnet väl tvättas under cirka
6 à 10 minuter. Efter badningen slås en torr mjuk
handduk omkring barnet, och, sedan det blifvit lagdt
på en stoppad större dyna, torkas det väl, så att
ingen fuktighet stannar qvar i hudvecken, hvarefter det
klädes och lindas som vanligt, dock så att händer och
fötter kunna fritt röras.  Den angifna temperaturen på alla bad och på vattnet till
tvättning skall noga pröfvas med termometer. Så väl handduken,
hvarmed barnet efter badningen torkas, som äfven linnet måste vara
torra och kunna uppvärmas något litet de första dagarne. Lindorna få
icke för hårdt åtdragas, och i synnerhet måste bröstet aktas för
sammanpressning, hvarigenom andningsprocessen hindras. Man akte noga barnet för


stark dager och hålle rummet till en början mera
dunkelt. Vigtigt är att sängplatsen är så ordnad i rummet,
att icke någon hvit vägg möter barnets ögon, hvilka lätt
kunna skadas af det mot väggen starkt reflekterade solljuset.
Tarmkanalens uttömmande verkas vanligen i tillräcklig grad
genom modersmjölken. I nödfall kan för detta ändamål
gifvas 1 à 2 théskedar kyligt eller kallt friskt vatten, eller
1 thesked syrup med vatten. De allmänt brukliga afföringsmedlen för späda barn,
rhabarber, manna och sjölöks-syrup m. fl. äro högst farliga och lägga ofta
grund till svåra sjukdomar. De knip och slitningar, som dessa
medikamenter framkalla, söker man stilla med varmt Chamomillthé, som
ökar förslappningen och gifver fart åt det onda. Badet bör förnyas hvar
eller hvarannan dag, och temperaturen på detsamma
sänkas något litet (¼ grad hvarannan gång), tills man
kommit ned till + 30°, med hvilken grad kan fortfaras några
veckor, hvarvid badet räcker endast 2 à 4 minuter och
frottering sker flitigt med baderskans händer. Oförståndigt
handladt vore det, om man straxt i början skulle bada
det nyfödda barnet i kallt vatten. Naturen tål inga
häftiga språng, utan fordrar, att hvarje förändring endast
sker småningom. Efter någon tid kan man mycket väl
minska badningen till en gång i veckan, men bör då
i stället mera hastigt (1 à 1 ½ minut) tvätta barnet
hvar eller hvarannan morgon med vatten af + 30° C,
hvilken temperaturgrad för hvarannan tvättning minskas
med en half grad, tills man kommer ned till + 20—18° C.
Dessa dagligen verkställda tvättningar med mera kyligt
vatten äfvensom mycket och dagligt vistande ute i fria
luften, då den icke är allt för kall och blåsig, äro, då
dermed äfven förenas en naturlig, mild diet, de bästa medel att
utbilda friska och starka barn. Medan barnet ännu är spädt
och alltså icke genom kroppsrörelse kan bibehålla
kroppsvärmen, måste naturligtvis vintertiden stor försigtighet
iakttagas, så att icke barnet förkyles under vistandet i fria luften.
Frisk, ren luft är eljest den rätta kraftkällan för så väl barn
som fullvuxna. Barnkammaren bör derför vara ett stort,
luftigt och soligt rum, bör icke ligga bredvid köket och
hafva god luftvexling. Icke mer än två barn med sin
vårdarinna böra bo tillsammans uti ett sådant större rum,

för så vidt icke helsan skall lida genom inandning af oren,
förskämd luft, i synnerhet nattetiden. Barn öfver 2 år böra aldrig ligga i samma rum, som
föräldrarne och ännu mindre i samma bädd. Icke heller böra barn
ligga tillsammans, utan hafva hvar sin särskilda bädd. Man kan icke
vara nog försigtig och omtänksam för att förhindra och utestänga
barnens farligaste fiende, sjelfbefläckelse. Se utförligare härom äfvensom
om behandlingen »Naturmedicin» pag. 33. Temperaturen
bör vara  + 18° C.

Det späda barnet måste, för hvarje gång det orenat sig,
väl tvättas med en i ljumt eller kylslaget vatten doppad, mjuk
svamp, hvarefter det torkas väl med mjukt linne. En
sådan noggrann rentvagning och tvättning är bästa medlet
att behålla barnets hud frisk och att förhindra
uppkomsten af rodnad, sårnad och utslag. Skulle det oaktadt
hudrodnad eller sår uppkomma, så lägger man litet repadt
linne (charpi) mellan hudvecken, men icke puder eller
dylikt, som vanligen ökar det onda. Lindorna och linnet
måste, då de genom barnets öppningar blifvit smutsade eller
af detsamma nedvätta, straxt väl tvättas och sedan torkas,
Renlighet är ett hufvudvilkor för barnets välbefinnande och
kan derföre icke gerna drifvas för långt.

Vid barnets påklädande efter bad och tvättning bör
återstoden af nafvelsträngen hvarje gång omkringläggas med
en torr linnelapp och fastbindas vid underlifvet. Är
densamma röd eller svullen, så pålägges litet med vatten
genomfuktadt charpi med en linnelapp omkring, hvilket kan
förnyas dagligen 3 à 4 gånger.

Man bör icke begagna vagga åt barnet utan i stället
korgvagn eller en vanlig korg, uppställd på ett bord, eller
ock lägges barnet på en soffa, dervid bädden icke får
anordnas så, att barnet ligger nära en fuktig kall vägg
eller i drag, eller nära ugnshettan, och icke heller så,
att det utsättes för starkt ljus (barnet lägges med
hufvudet vändt från fenstret, och böra dess ögon skyddas
för skadlig ljusinverkan genom ett litet tälttak af grönt
tyg). Till sängbädd begagnas icke fjäderdyna utan
tagelmadrass, och längre fram halmmadrass. De första
veckorna, då ännu lifsvarmen är ringa, lägges en tunn
fjäderdyna ofvanpå madrassen. Betäckningen under hvilan

bör vara hvarken för tjock eller för tunn, utan så
beskaffad, att barnet sofver lugnt och befinner sig väl. Vid
för varm sängbädd och för tjock betäckning förslappas
barnets hudorgan, hvilket lätt gifver anledning till förkylning
och sjuklighet, helst om det dervid hålles mycket inne
i varma kammaren och noga aktas för luftens
stärkande inverkan. På så sätt uppfostras svaga, sjukliga
menniskor, som likna förvissnade plantor, hvilkas hela lif är
en kedja af vexlande sjukdom och convalescens, och som
icke uthärda någon ansträngning. Vill man dana
kraftfulla, friska menniskor, så måste grund till helsan läggas i
tidigaste barndomen genom ett rätt och förståndigt
härdande af de små barnen. Hvarje dags uppskof är stor
förlust, ja, ett tillbakaskridande. Hos barn, som vänjas
vid mera kylig och härd bädd, kalla tvättningar och bad,
lätt beklädnad och daglig rörelse i fria luften samt enkel,
mild, vegetabilisk diet med mjölk påträffas icke krökt
ryggrad eller krokiga ben, skrofler, engelska sjukan, stor
mage m. m. Deras hud blifver frisk, deras muskler
fasta och starka och deras nerver kraftiga. De gråta
icke vid hvarje liten stöt eller åkomma och uthärda
utan möda ansträngning och umbäranden. Visserligen
ådagalägga föräldrar större kärlek mot sina barn, då de
uppfostra dem till raska och dugliga menniskor och
medborgare, än då de bilda dem till vekliga och svaga
sjuklingar, för hvilka lifvet är en börda och som äro
odugliga till arbete och försakelse.

Ofvan är nämndt, att det nyfödda barnet icke bör
utsättas för starkare ljussken, utan endast småningom
vänjas vid dagens ljus. Oförsigtighet i detta afseende kan
orsaka svår ögonsjukdom, ja blindhet.

Så snart det lilla barnet hunnit vänja sina ögon vid
dagsljusets inverkan, bör det dagligen flera gånger
dragas ute i fria luften i korgvagn eller också bäras på
armen, hvilken promenad småningom förlänges under
iakttagande af nyss omnämnda försigtighetsmått. Då
barnen kunna gå och röra sig, böra de få mycket springa
och leka ute i fria luften, och föräldrarne böra icke
allt för mycket lägga band på deras instinkts maning i
detta afseende Barnens behof af sömn och hvila, hvarom naturen tydligt
påminner genom redan vid 7-tiden på aftonen uppkommen trötthet och
sömnighet, bör tillfredsställas. Barn skola omkring ½ 7 äta en lätt
aftonmåltid och kl. 7, sednast 8, vara i säng. Då de vid 6-tiden
på morgonen vakna, böra de straxt stiga upp och icke tillåtas ligga
qvar i bädden.. Barnen skola icke hafva tätt åtsittande
och fina, utan mera vida och mindre ömtåliga kläder, på
det de må vara oförhindrade i sina fria språng och
lekar. Utvecklas sålunda organismen till normal mognad och
styrka, och lägges god grund till varaktig och fast helsa, så
tager barnet ock sedermera raska steg på lärdomens bana,
i fall hågen ligger åt studier. Erfarenheten visar detta,
äfvensom att tidigt började studier i instängd kammarluft
alstra en sjuklig brådmognad i så väl physiskt som
intellektuelt afseende, hvaraf vinnes ringa verklig och
varaktig nytta och glädje, om än möjligen ett hastigt
öfvergående fåfängligt pris, som bedårar föräldrar och barn.

Den tjenligaste näringen för barnet är modersmjölken,
för så vidt den är frisk. Några timmar efter
förlossningen, sedan modren erhållit någon hvila efter det utståndna
arbetet, lägges barnet till bröstet, och dermed inträder en
innerlig vexelverkan mellan moder och barn, som medför
stor nytta och glädje för dem båda, samt rikligen ersätter
modren de dermed förenade besvär. Finnes icke straxt
mjölk i brösten, så lägges barnet förnyade gånger till
desamma, tills digifningen kommer i sin rätta ordning. Huru
ofta på dagen barnet skall dia, kan icke bestämmas. I
fall det gråter och åter blifver stilla, då bröstet bjudes,
kan man sluta, att hunger framkallat gråten. Första
veckorna tillbringas tiden nästan uteslutande med ätande
och sofvande. Skriar barnet utan att vara hungrigt, så
är det sjukt eller irriteras det genom för varm bädd,
eller plågas det af kolikspänning eller stickes af vägglöss,
nål m. m. eller har det orenat sig. Då anledningen
undanrödjes, upphör äfven oron och skriandet. Vid magplågor
kan man till stor nytta anlägga ett omslag med tvådubbelt
linne, doppadt i vatten af + 18° C. samt urvridet, på magen,
som lindas med torr linda; detta omslag ombytes
hvarannan timme. Småningom söker man vänja barnet vid

2 timmars hvilotid mellan hvarje digifning, och låter sista
måltiden blifva sent på aftonen, på det att det må hafva
ro till morgonen.

Modren bör under digifningen, liksom under
hafvandeskapet, föra ett indraget, stilla och naturenligt
lefnadssätt, i synnerhet undfly allt, som kan orena blodet och
åstadkomma häftiga sinnesrörelser. Digifningen straxt efter
det modren varit utsatt för sådana är för barnet högst
skadlig, och man har exempel, att barn på sådant sätt
blifvit angripet af kramp samt hastigt dött. Äfvenledes
är digifning skadlig straxt efter sedan modren tagit
starkare kroppsrörelse eller blodet genom en stark måltid
kommit i lifligare rörelse. En känd sak är, att, då
modren förtärt surt eller starkt kryddad mat, barnet
angripes af kolikplågor eller blifver oroligt. Stor försigtighet
fordras med afseende på den äkta sammanlefnaden under
digifningen, på det att denna icke må afbrytas genom en
ny grosess. Aldrig får bröstet bjudas åt barnet straxt
efter en sådan äkta umgängelse. Skulle under
digifningsperioden nytt hafvandeskap uppkomma, måste modren
upphöra att gifva di.

Under de första veckorna bör barnet under inga
omständigheter erhålla annan föda än modersmjölken, och har
modren tillräckligt med mjölk i brösten, bör under 4 à
6 månader och derutöfver ingen annan föda gifvas barnet.
Litet, icke för kallt, vatten kan man gifva det att dricka,
sedan första månaden gått till ända, men fast föda eller
gröt får det på inga vilkor förtära. Högst oförståndigt
vore, att gifva barnet kaffe, thé m. m., hvaraf svåra
krampanfall ofta blifvit framkallade.

Kan modren af brist på mjölk eller af annan giltig
orsak icke sjelf gifva di, så måste antingen barnet näras
genom amma eller med komjölk. Det första sättet är för
barnet förenadt med så stor fara och svårighet (ehuru
mera naturenligt än det senare), att det i de flesta fall
helst bör undvikas. Mycket både moraliskt och physiskt
elände införes nemligen ej sällan med ammans mjölk i
det lilla barnets själ och kropp. Skall amma begagnas,
bör hon vara frisk och kraftfull, mellan 20 och 35 år
gammal, hvarken för mager eller för fet, hafva gladt,
jemnt lynne och mildt sinnelag; hennes mjölk skall vara
frisk och det egna barnet icke vara mer än högst 4—6
veckor äldre än det, som skall ammas. För pröfvandet
af ammans mjölk kunna några droppar deraf drypas i ett
glas rent vatten. Om nu mjölken utbreder sig i vattnet
som ett hvitt moln, utan att någon del simmar ofvanpå
vattenytan eller sjunker till glasets botten, så är den
god och tjenlig. I senare fallen åter innehåller
mjölken antingen för mycket feta ämnen eller för mycket
ostämne.

Då barnet uppfödes med komjölk, måste noga
tillses, att det kreatur, hvaraf mjölken tages, är friskt, samt att
det utfordras med godt foder och för ingen del med drank,
rofvor eller andra skarpa näringsmedel. Som komjölken är
rikare på ostämne, smör och salter än modersmjölken, så
måste den utspädas med vatten, för att erhålla den sednares
consistens. Huru mycket vatten skall tillblandas komjölken,
beror på dess beskaffenhet och barnets ålder. Tages
mjölken af en ko, som första gången burit kalf, så
behöfver man tillblanda mindre vatten, än till mjölken af
ett äldre kreatur. Ett ungt kreatur är således att
föredraga framför ett äldre, som flera gånger burit kalf. Sådan
god och passande komjölk blandas med rent vatten i följande
proportioner, nemligen : första månaden efter barnets födelse
3 delar vatten på 1 del mjölk, 2:dra månaden 2 delar
vatten på 1 del mjölk. 3:dje månaden hälften vatten och
hälften mjölk, 4:de månaden 2 delar mjölk på 1 del
vatten, 5:te månaden 3 delar mjölk på 1 del vatten, 6:te
månaden gifver man oblandad komjölk, dock ej för fet.
 Mjölken, som användes för barnet, bör tagas af samma
kreatur och dagligen 3 gånger vara nymjölkad (bäst är att
taga den direkt från kon). Den bör hafva samma
temperatur, som då den mjölkas (omkring + 32° C), hvilket
bäst vinnes genom att tillsätta vatten af den värmegrad,
som härför är behöflig, utan att värma mjölken. När
man upphör med vattentillsatsen, kan mjölken ljummas
något. Vigtigt är, att man är mycket noga med
såväl mjölkblandningens temperatur, + 32° C, som äfven
sjelfva tillblandningen af vatten, så att det icke är ena
gången så och andra så, utan alltid lika efter regeln.
Den nu allmänt brukliga mjölkflaskan med slang och
sugrör är rätt bra och ändamålsenlig, allenast den hålles
väl ren. Framkallar mjölk af god beskaffenhet
uppstötning och oro i magen, så bör litet mera vatten
tillsättas, emedan den då varit för stark; om barnet visar
sig väl fördraga födan, men ofta hungrar, bör litet mera
mjölk tillsättas blandningen. Denna bör ock några gånger
väl omskakas i flaskan, innan den gifves åt barnet, på
det att vattnet och mjölken må noga förenas. Vid oro
med knip i magen gör ofvan beskrifna fuktigt värmande
omslag god nytta; det är liksom ett universalmedel för
barn till 3:dje och 4:de åren, och bör alltid i första
rummet försökas. Är stark feber för handen, så tages
omslaget på underlifvet något större och ombytes oftare, så
snart det blifver varmt. Dessa omslag, eller i svåraste
fall en liten halfpackning, göra förstörande Calomels-gift och
andra  farliga medikamenter alldeles umbärliga.

Gröt är för små dibarn för hårdsmält och gör skada.
Fast mat bör de första 6 månaderna alldeles
åsidosättas. Kött och öfrig animalisk spis jemte kaffe, thé,
chokolad, öl, vin, porter och dylika retande,
helsoförstörande näringsmedel böra på intet vilkor gifvas åt barnen,
hvaremot mjölk, vegetabilier, groft bröd och skorpor äro för
dem den lämpligaste födan; friskt vatten gifves dem med
fördel att dricka. Genom sådan på en gång mild och kraftig
diet alstras friskt blod, starka nerver och god helsa,
förutsatt att lefnadssättet i öfrigt är naturenligt. "Genom
animalisk diet framkallas lefverlidande, skrofler och en hel
mängd andra farliga, kroniska sjukdomar, äfvensom
dispositioner för hetsiga, akuta barnsjukdomar, skarlakansfeber,
messling m. fl. hvilka ofta helt hastigt ända lifvet hos så
många barn", säger derför med rätta D:r Munde i sin
hydrotherapi.

Dödligheten bland barn är mycket stor och störst i
första lefnadsåret, i synnerhet under de första sex veckorna.
Omkring en fjerdedel af alla födda barn dör redan i
denna period, och häruti ligger det klaraste bevis derför,
att skötseln eller behandlingen af nyfödda barn i allmänhet
är oriktig och naturstridig. Visserligen hafva de flesta
barn, då de födas, orent blod och svag, sjuklig physik i
följd af föräldrarnes naturstridiga lefnadssätt och deraf
beroende svaghet och sjuklighet, men häraf ensamt
förklaras icke nyssnämnda stora dödlighet.

Då man ser den stora förvändhet, som råder hos de
flesta föräldrar med afseende på deras barns physiska
uppfostran, äfvensom den farliga och förstörande allopathiska
medikamentsbehandling med qvicksilfver och andra gifter,
som barnen underkastas vid iråkad sjukdom, kan man icke
förundra sig öfver den ofantliga dödligheten. Den lilla
späda plantan skulle så småningom genom frisk luft, kallt
vatten och rätt diet, på sätt ofvan är angifvet, stärkas
och härdas mot yttre, skadliga inflytelser, men i stället
försvagas flertalet barn af oförståndiga föräldrar genom
varma bad, het, osund kammarluft, för tjock och varm
beklädnad samt bruk af retande och för stark föda, såsom
kött, buljong, kaffe, öl, m. m. och retande skarpa
medikamenter, från Chamomill-thé och rhabarber upp till
Calomel och andra gifter.

Hvad nu beträffar barnens diet, som utgör liksom
sjelfva hörnstenen vid grundläggningnn af deras helsa och
normala lifsutveckling, så förtjenar den att något närmare
vidröras.

Af okunnighet om organismens sammansättning och
lagarne för dess helsa besinna föräldrar i allmänhet icke,
att barnets fina, ömtåliga, natur samt outvecklade
matsmältningsorganer icke fördraga stark animalisk spis eller
retande hetsig dryck, utan att de deraf taga stor skada till
helsan. Att vid sådan naturstridig diet vänta sig friska och
starka barn, det är lika fåfängt, som om man ville stärka
muskelkraften hos barnet genom att tvinga det
dagligen bära allt för tunga bördor, hvarunder det måste
digna. I båda fallen går det utför till undergång. Vid
retande diet försvagas nemligen matsmältningen genom
digestions-organernas öfverretning och förslappning, hvaraf
nödvändigt följer dålig och ofullständig blodberedning samt
orent blod. Orent och förskämdt blod åstadkommer å
sin sida en främmande och farlig retning på hjernan,
ryggmärgen och hela nervsystemet, alltså äfven på
könsorganernas nerver. Utom många sjukdomslidanden och
frön till farliga, kroniska sjukdomar, skrofler, förlamning,
engelska sjukan m. fl., hvilka af orätt diet mera direkt
frambringas, så gifver den ganska ofta anledning och
uppkomst till allt för tidigt vaknad könsdrift med onanin eller
sjelfbefläckelsen till sin hemske ledsagare, denne
förskräcklige och väldige förstörare af så väl själens som kroppens
lifsrötter. Kommer nu härtill, att man icke dagligen eller
åtminstone hvarannan dag tvättar barnets hela kropp med
kylslaget vatten af + 20—18° C. utan badar det i varma
bad af + 35° C. och deröfver; att barnet i stället för att
erhålla en mera tunn (efter årstiden lämpad) beklädnad, som
lemnar den stärkande luften friare tillträde till huden,
insvepes i för tjock och varm beklädnad med ylle närmast
kroppen, samt slutligen att man låter barnen, i stället för
att under kroppsrörelse mycket vistas i fria luften, föra ett
stillasittande lif, instängda i rum och, vid något mera
framskriden ålder, hårdt ansträngda med studier — så är
förstöringsarbetet på den späda organismens helsa och friska
utveckling så väl inifrån som utifrån i full gång. Vi kunna icke nog kraftigt och allvarligt varna för den
allmänna seden att låta barn redan vid 2 à 3 års ålder taga plats vid
de äldres måltidsbord och der förtära hvad som förekommer, ja,
äfven smaka på öl, vin m. m. då sådant är till hands, äfvensom att
låta dem äta sötsaker, bakelser m. m.

Hvad som mycket bidrager att länge qvarhålla
täckelset för föräldrarnes ögon är en viss frodighet och
periodisk liflighet, som medfölja denna höga, orätta diet. De
förstå och inse icke, att dylik frodighet af öfvernäring har
sjuklig betydelse, hvarpå den högröda eller gulbleka
ansigtshyn klart antyder, och att den periodiska lifligheten
är ett tecken på försvagade, retliga nerver. Vänners och
anförvandter oförståndiga hyllning åt barnen för den
bedrägliga lifligheten och det myckna hullet insöfva
föräldrarne allt mer i säkerhet, och komma dem att tro, att
allt är väl.

Efterhand framträda dock de bedröfliga följderna af
sådan förvänd uppfostran allt tydligare i barnets sjukliga
ansigtshy, dess matta blick, dess inbundna, retliga, svåra
och ojemna lynne, dess afsmak för glädtigt kamratlif och
lekar med jemnåriga; vanligen visa sig ock hvarjehanda
sjukdomslidanden. Nu kunna föräldrarne icke längre undgå

att märka faran och rådföra sig derför vanligen med
läkare. Väl då, om den tillfrågade läkaren har
naturmedicinsk bildning, så att han icke helt ytligt bedömer
barnets farliga belägenhet, utan i sanningens ljus ser så
väl sjukdomstillståndet och dess rätta orsak, som äfven
vet angifva det rätta botemedlet deremot, som är ett i
allo förändradt lefnadssätt till mera naturenlighet med
afseende på luft, ljus, kroppsrörelse, beklädnad, kroppens
tvättande med kyligt vatten (+ 20—18° C), diet m. m.
I de flesta fall rådföra sig dock föräldrarne med allopathisk
läkare, som vanligen i detta djupt rotade och hela
organismen omfattande sjukdomstillstånd ser allenast ett
tillfälligt svaghetstillstånd, mot hvilket icke behöfves annat
botemedel än hög, stärkande diet af kött, ägg, buljong,
chokolad, vin, porter m. m. samt jern och china som
medikamenter. Men att sådan behandling är på det högsta
förvänd och orätt, kan lätt inses, då man betänker, att
retande animalisk diet m. m. just är en den förnämsta
grundorsaken till barnets iråkade kroniska
sjukdomstillstånd, och således omöjligen kan hafva detsamma. Detta
förfarande är ju att tvärtom gjuta oljan på elden, hvarför
ock nu det onda antager starkare fart, och stor försämring
inträder. I egen praktik har jag ofta varit i tillfälle att
se både den utmärkta och grundliga nytta, naturmedicinsk
diet och behandling skaffa de små barnen i detta deras
svåra olyckliga tillstånd, och den stora, ohjelpliga skada,
nyssnämnda allopathiska föreskrift framkallar.

Såsom belysning och exempel härpå vilja vi
meddela några Sjukdomshistorier.

1) Flickebarnet Elsa P., omkring 5 år, hade genom
olämplig animalisk diet fått orent blod och skrofel-lidande
med ojemnt, retligt lynne samt rödbrusig ansigtshy m. m.
Genom naturmedicinsk behandling: mild vegetabilisk spis
och mjölk, ren, frisk luft, kroppsrörelse, vatten till dryck
och badning, återfick patienten småningom helsan och
dervid äfven ett gladt, jemnt lynne samt ren ansigtshy.

Behandlingen fortgick några somrar, och densamma
ökades sista året med sandbad, hvilka verksamt
understödde öfriga åtgöranden. Barnets förståndiga moder
insåg nu klart vådan af hög animalisk diet för barns helsa
och physiska utveckling, och ordnade derför dieten för
framtiden helt annorlunda, än tillförene, äfven för ett yngre
barn, som dervid åtnjutit god helsa och blifvit väl och
kraftigt utvecklad till själ och kropp.

2)  Gossebarnet N. B., 2 år, var redan vid födelsen
svag och sjuklig och hade skrofulösa anlag. Föräldrarne
rådförde sig med allopathisk läkare i hufvudstaden, som
förordnade mera "stärkande" diet med buljong m. m.
Barnets sjuklighet tilltog under denna behandling allt mer,
hvilket tydligt kunde skönjas af ökad svaghet och
retlighet samt tilltagande sjuklig, grågul ansigtsfärg. Utgången
af ifrågavarande sjukdomstillstånd känner jag icke,
emedan jag endast under loppet af en vecka var i tillfälle
att flyktigt se det sjuka barnet, och den påbörjade
allopathiska regimen fortfarande följdes.

3)    Gossebarnet Johannes H., 2 ½ år, med skrofulösa
anlag, hade i hög grad orent blod, gulblek hy samt
ett mycket retligt, ojemnt och häftigt lynne, än ytterst
gladt, än åter ytterst nedstämdt. Allopathisk läkare i
hufvudstaden, med hvilken föräldrarne rådförde sig,
förordnade hög, animalisk diet med köttsaft och rått kött till
daglig spis, äfvensom medikamenter för det sjukliga, svaga
barnet, som skulle stärkas. Sjukdomslidandet steg under
denna diet till sin höjd, hvarvid förskämning af blodet
uppkom, blåsvarta kulor framträdde här och der i hela
hudytan, stora ansvällningar af halsens körtlar egde rum,
tandköttet blef gult eller blödande, ansigtshyn vaxlik.
Hela kroppen var vissnad, pussig, till färgen gulblek.
I detta ömkliga tillstånd fördes gossen af föräldrarne
till Wisby sommaren 1869, dels för den rena, goda
luften, dels för erhållande af råd med afseende på diet
och öfrig behandling. Under här inledd naturmedicinsk
regim med afseende på diet (vegetabilisk med mjölk)
luft, badning m. m. förbättrades barnets svårartade
physiska tillstånd i någon mån. Tiden var dock för kort,
för att en så allmän och genomgripande förskämning i
vätskorna (dyskrasi) skulle kunna fullständigt botas. Om
den ens uti denna höga grad kan häfvas, är mycket
ovisst, och i sådant fall fordras många års ihållande,
sträng diet, ren luft och öfrig ändamålsenlig skötsel. 
Föräldrarne flyttade på hösten 1869 till hufvudstaden, der
gossen alltså tillbragte hela vintern och våren uti osund
stadsluft och instängd oren kammar-atmospher, hvilket
orsakade en förvärring af sjukdomen. Naturen försökte
visserligen på våren att genom en stark blödning från
munkaviteten till någon del befria organismen från sin tunga last af
orent, förskämdt blod, men dermed var dock föga hulpet.
Vid återkomsten på våren från en resa i utlandet såg jag
åter patienten, som efter den starka blodförlusten
(allopathiskt behandlad) var mycket medtagen till krafterna och
ytterst kinkig. Sedan har det sjuka barnet under en sommar
fått inandas ren, frisk landtluft, hvilket åter mildrat
sjukdomen något. För närvarande vistas, efter hvad jag hört,
modren med barnet i Italien för luftens skull. Vigtigt är
i sådana fall att under längre tid (flera år) fast vidhålla
naturenlig behandling och diet, om varaktig och
grundlig förändring skall inträda. Omvexling än med ett, än
med ett annat medel kan omöjligt leda till varaktigt godt
resultat. Tillståndet för närvarande är mig obekant.

Såsom ett exempel på, ett bevis för naturenlig
uppfostran och enkel, naturenlig diets stora betydelse för barn till
kraftig lifsutveckling och varaktig framtida helsa må anföras
hvad den berömde statsmannen och skalden Lamartine i
sina "Confidences" yttrar om sin egen barndom och sitt
tidiga lefnadssätt i föräldrahemmet. "Min physiska uppfostran",
säger han, "grundar sig i många stycken på Pythagoras
och Rousseaus "Emile". Största enkelhet i beklädnad och
strängaste måttlighet i mat och dryck utgjorde grunden
för densamma. Min upplysta och förträffliga moder var
fullt öfvertygad (äfven jag har fått samma öfvertygelse),
att dödade djurs kött är ett retande och för helsan
ganska farligt näringsämne, som alstrar orent blod, förkortar
menniskans lif, verkar ett svårt och vresigt lynne samt tidigt
upptänder passionernas brand. Född och uppfostrad på
landsbygden i sydöstra Frankrike hade jag tillfälle se,
huru landtfolket derstädes — hvars nära nog enda och
uteslutande näring är mjölk och växtämnen (kött smaka de
flesta icke ens 10 gånger hela sitt lif) — vid sin enkla diet
åtnjuta ovanligt god helsa, utan svårighet förrättar de
tyngsta arbeten samt uppnår hög ålder. I föräldrahemmet
närdes jag under mina uppväxande år med samma enkla,
sunda, vegetabiliska föda och mjölk, som min instinkt lärde
mig att allt mer värdera. Före mitt inträde på
gymnasium hade jag icke smakat kött. Till mitt 12:te år
lefde jag endast af bröd, mjölrätter, grönsaker, frukt samt
mjölk, hvilken enkla, naturenliga diet helt säkert
grundlagt min allt hittills oafbrutet goda helsa, mitt jemna,
friska lynne äfvensom själsorganernas normala utveckling."

*




II.

Studerande.

Jemte det vi framhålla vigten af att aktgifva på den
allmänna helsolärans föreskrifter och att noga tillämpa
desamma i dagliga lifvet, vidfogas här några korta råd med
afseende på de mest allmänna öfverträdelser mot
naturenligt lefnadssätt, hvilka förekomma bland studerande och
bringa så många ynglingar tidigt i grafven eller göra dem
för hela lifvet mer eller mindre odugliga till nyttig,
praktisk verksamhet.

1)   Indela dagen, så att en nödvändig och
helsosam vexling mellan studier och kroppsrörelse i friska
luften, mellan arbete och hvila eger rum. Flitigt läsande,
om också icke mer än 2 à 4 timmar på dagen,
omvexlande med vistande och rörelse i fria luften, medför
den största nyttan så väl till förståndets utveckling och
inhemtande af nyttig kunskap för det blifvande kallet,
som äfven för bibehållande af friskhet och kraft hos både
kroppens och själens organer. Högst förstörande för
helsan är deremot så kallad "stormläsning" med nattvak,
hvarigenom på helt kort tid medelst öfveransträngning
lifskraften lätt brytes, och helsan lider skada för hela lifvet.
Tag på sabbathen frihet från studerande, och låt den vara
en själens hvila i Gud och Hans ord!

2)   Håll en måttlig, enkel diet med hufvudsakligen
vegetabilisk föda samt mjölk och rent friskt vatten som
dryck. Undvik animalisk näring samt kaffe, thé, jästa och
spirituösa drycker, tobak, kryddor och öfriga retmedel. Mångfaldiga fakta bevisa, att den animaliska dieten jemte
åtföljande retmedel är särskildt förstörande för dem, som föra ett
stillasittande lif med studier eller skrifvande.

3)   Drick på morgonen ett par glas rent, friskt vatten
i små portioner under 1 à 1 1/2 timmes promenad den
vackra varma årstiden eller kammargymnastik höst och
vinter.

4)   Håll luften ren och frisk i studerkammaren 

genom ordentlig luftvexling, och undvik att bebo ett allt
för litet och trångt rum.

5) Tag åtminstone 2 gånger dagligen (för- och
eftermiddag) en längre promenad utåt landet på 1 à 1 ½
timme efter lifskraftens beskaffenhet. Drag då och då
några djupare andetag.

6) Sof på madrass och med låg hufvudgärd, och
sök att komma till sängs kl. 9 sist half 10, för att kunna
få åtminstone 2 timmars hvila före midnatt.

7) Stig upp kl. 5 à 6 på morgonen, och undvik
eftermiddagssömn.

8) Arbeta icke med studerande förr än tidigast en
half timme efter måltiden, så att maten må ostördt smälta.

*











