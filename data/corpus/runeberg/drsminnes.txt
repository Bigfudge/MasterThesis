Österreichische

Nationalbibliothek

digitalisiert mit Google

Svenska minnesmärken teknade och beskrifna

J. C. Hedbom
Stockholm 1851

Signatur: 175978-C
Barcode: +Z228546406

Zitierlink: http://data.onb.ac.at/ABO/%2BZ228546406
Umfang: Bild 1 - 60

Nutzungsbedingungen

Bitte beachten Sie folgende Nutzungsbedingungen: Die Dateien werden Ihnen nur für persönliche, nichtkommerzielle Zwecke zur
Verfügung gestellt. Nehmen Sie keine automatisierten Abfragen vor. Nennen Sie die Österreichische Nationalbibliothek in
Provenienzangaben. Bei der Weiterverwendung sind Sie selbst für die Einhaltung von Rechten Dritter, z.B. Urheberrechten,
verantwortlich.

Hinweis: Das Dokument enthält hinterlegte Textdaten, die eine Suche in der Datei ermöglichen. Diese Textdaten wurden mit einem
automatisierten OCR-Verfahren ermittelt und weisen Fehler auf.
SVENSKA
MINNESMÄRKEN
TEKNADE OCH BESKRIFNA
AF
RICHARD DYBECK.

STOCKHOLM,
J. C. HEDBOM & COMP. FÖRLAG.


STOCKHOLM,
TRYCKT HOS JOH. BECKMAN, 1851.


KONGL. NORDISKA OLDSKRIFTSÄLLSKAPET
I KÖPENHAMN

EGNADE.



Heureux celui qui a des ailes pour planer sur les siècles écoulés, pour se
poser sans vertiges sur ces monuments merveilleux des hommes, pour sonder
de la les abimes de la pensée, de la destinee humaine; pour mesurer de l’oeil
la route de l'esprit humaine, marchant pas à pas dans ce demi-jour des
philosophies, des religions, des legislations successives; pour prendre 
hauteur, comme le navigateur sur des mers sans rivages visibles, et pour
deviner à quel point des temps il vit lui-mème, et à quel manifestation de
verité el de divinité Dieu appelle la generation dont il fait partie.
Lamartine.

Att till framtida forskares tjenst bevara dragen af några märkligare fornlemningar inom fäderneslandet är
hufvudsakliga ändamålet med närvarande arbete.

Det är annorstädes sagdt att med undantag af ett antal grafhögar samt några få enklare stenvårdar ej
ett enda minnesmärke å Svensk jord kan antagas återstå i ursprungligt skick. Företaget vore så hardt när
syfteslöst om ej derigenom att en mängd mer eller mindre här till en der till annan del skadade
monumenter sålunda i noggranna tekningar och fördomsfria beskrifningar förvarades tillfälle möjligen kunde beredas
att ock efter det de än mer förderfvats eller ändteligen blifvit alldeles om intet, genom flere likartade
lemningars jämförande, sluta till deras ursprunglighet hvar för sig och i allmänhet. Om det gagn för öfrigt
arbetet skulle kuuna hafva med sig må intet stort talas.

Hälst redan detta lilla nog kunde berättiga till större anspråk än plan och utförande medgifva. Saken
är att båda kommit att något inskränkas. Man hade föresatt sig att åt hvarje betydligare minnesmärke
egna sex tekningar eller jämnt ett häfte af dettas vidd samt att i förhållande dertill äfven vidga
beskrifningarna, någon gång ända till förklaringar. Om verkan af våra dagars åtgärder, inberäknadt de
riksantiqvariska pro forma, till Svenska fornlemningars bevarande är nämligen icke tu tal. Ej eller således om de
tusenårigas öde redan inom 80—100 år härefter. Ingen omsorg, ingen möda, ingen kostnad hade derföre
bordt sparas för att låta efterverlden åtminstone på detta sätt så klart som möjligt få skåda hvad i
ifrågavarande hänseende varit hafver. Man skall icke fråga hvi jag öfvergifvit planen.

Den nu följda inhemtas af arbetet.

Några af handtekningarna och nästan alla grundritningarna hafva blifvit mer eller mindre förminskade,
omgifningarna, i deras mohn alltid upplysande, inskränkta. Men dessa deremot, när de någon gång
varit på stället blott tekningsvis utkastade, nu vidare till skuggning och belysning fulländade. Förhållandet,
ehuru nog vanligt, har icke bordt lemnas onämndt.

Detta om utförandet, hvari ej eller för ringaste del Konstnären får sökas.

Afbildningarna göra slutligen besök vid monumenterna sjelfva visst icke öfverflödiga. Tvärtom: de vilja
nu och så länge dessa finnas till intet heldre än leda till dem. Flere ögon se bäst.

Några med omsorg utförda tekningar af hittills icke kända Runstenar med deras inskrifter komma, så
vidt arbetet, för hvars utgifning ritningar med text blifvit till Förläggaren kostnadsfritt öfverlåtna, varder
utöfver de tre nu bestämda häftena fortsatt, att jämte ritningar af andra minnesmärken allmängöras.

Stockholm i April 1851.

Richard Dybeck.

*


Pl. 1.

STENSÄTTNING PÅ SELAÖN I SÖDERMANLAND.

Å en ansenlig landhöjd eller ås i södra trakten af Selaön är på en jämn, af nästan
oräkneliga grafkullar omsluten, plan denna väldiga stensättning uppförd. Längst i öster är rest en inåt
flat sten af 3½ alnars höjd och nära 1¾ alns bredd, Domstenen kallad, från hvilken utgå mot
vester tvänne något utböjda rader af dylika resta stenar, dessa på afstånd från hvarandra af 2, 3, 4
till 5 alnar. Den norra raden äger sju, hvaraf en mycket afslagen, samt den södra åtta stenar, alla
af olika höjd, nämligen från två till två ½ alnar, och med inåt vända flatsidor. Stensättningen,
hvilken sålunda i öster bildar en spets och å midten vidgar sig till 11½ alnars bredd mellan de nämnda
stenraderna, hvilka åter i vester komma hvarandra nio alnar nära och här sluta på hela 44
alnars afstånd från yttersta spetsen, liknar en stor Skeppssättning. »Domstenen» är med de
närmast stående rad-stenarna förenad medelst fina sten-randningar, och af lemningar efter sådana
finnes att de fortgått mellan radstenarna kring hela stensättningen. — Inuti, på afstånd från
»Domstenen» af omkring 25 alnar, samt sju alnar från södra, och fyra alnar från norra stenraden, är
en jordfast flat sten eller flisa af 1¾ alnars bredd vid jordytan och kring 5 tums tjocklek. Den
är upptill trubbig, och de flata sidorna stå mot öster och vester. Marken mellan denna och
stensättningens spets är ojämn. Inom stensättningen förekomma i öfrigt trenne klumpstenar, en i
närheten af fördjupningarna, och de andra två å skilda ställen närmare radstenarna, äfvensom
lemningar af tvänne från den nämnda randningen mellan två af den norra stenradens stenar
ingående likrigtade randningar förmärkas. Af de mellan flere af radstenarna varande fördjupningar
samt af luckor i randningarna finnes att radstenarna, hvilka jämte »Domstenen» nu äro sexton,
utgjort tjugufyra. Tecken efter några stensättningar eller jordupphöjningar, så väl vid flisan, som
annorstädes inom stensättningen, böra slutligen ock nämnas. Se Pl. 6, fig. 1.

Öfver fornlemningen finnas från 1600:talet tvänne grundritningar. Den ena af år 1667
utaf Z. E. Lundius (Församlingens d. v. Pastor) utvisar en krets af tretton stenar. Se Pl. 6,
fig. 2. Teknet för en fjortonde, i vester midt emot den östra spetsstenen (»Domstenen»), är af
nyare hand och sannolikt en origtighet, såsom eljest hela Lundii ritning, då radstenarnas antal
är för litet samt deras lägen sinsemellan ej rätteligen återgifna. Han upplyser: »I Ååsa
Ytter-Sellö socken finns många ättebackar, hvarest och dhesse 13 st. stenar å een hög kulle äro
upreste synas, doch uthan Rijtning och Ruunor, den största 3 alnar, dhe öfrige 1½ alnar öffr
Jordh.» Den andra grundtekningen, upprättad 1684 af Peringsköld (Pl. 6, fig. 3), samt med
öfverskrift: »Åsa backe», jämte uppgift att stensättningen är 40 steg lång och 11 steg bred,
upptager i en tämligen trogen fast något sned bild radstenarnas nuvarande antal, samt de närmast
omkring varande högarna och »stoora graffarne» (uppkomna genom intet annat än jordtägt till
högarna). — Ännu en uppgift från 1600:talet (1687) af Johannes Rivelius (»V. D. Minist»): »Vijd
Åsa 12 upreste steenar, men ingen skrifft uppå.» J. Thun, Past. på Selaön de första åren af
1700:talet, yttrar (i »Vita Palmsköldii», p. 8), att Åsahögen (Collis Åsensis) väcker största
förundran i anseende till sina många grafkullar, och att på denna hög Selaboerna (Selenses) fordom
under bar himmel haft ting; »till minne hvaraf tretton stenar, efter Domrarnes antal, äro i
ordning resta (»in cujus rei memoriam pro numero judicum XIII lapides ordine erecti visuntur). — Det
finnes att en förutfattad föreställning det stenarna i en tingsplats nödvändigt borde vara tolf eller
tretton förledt både Lundius, Rivelius och Thun.

Tekningen (Pl. 1) föreställer ifrågavarande minnesmärke sedt från vester i stark
förkortning, med »Domstenen» längst bort i bakgrunden. Pl. 5, fig. 1 visar stensättningen från nordost.
»Domstenen» är här närmast samt några radstenar bortskymda.

*

Pl. 2.

STENLÄGGNING (TRE-UDD) I NERIKE.

Belägen å en skogig höjd, Thorsbacken, Thorebacken, äfven Thorshammarbacken kallad, på
Ekeby ägor i Mellösa socken och Asker härad. Den utgör en kiludd eller treudd, ovanligt stor
och af sällsam beskaffenhet, lagd af vanliga klumpstenar, och hvars tre hörn eller spetsar sluta med
resta stenar, hvardera nära 1½ aln höga. Stenläggningens tre sidor mellan dessa trenne
hörnstenar äro inåtböjda, hvar för sig öfver 25 alnar långa, och bestå af med omsorg tätt invid
hvarandra lagda klumpstenar, de flesta något större än de, hvarmed stenläggningen inuti är fylld
eller täckt. Denna inre stenbetäckning, ej synnerligen skadad, är grund och utan omsorg satt.
Midt på stenläggningens sydvestra sida i sjelfva den inåt böjda stenraden häråt äro tvänne på
fem och en half fots afstånd från hvarandra resta stenar, den ena sju och den andra sex qvarter
hög; äfvensom till skapnaden något olika. Mellan dem ligger på sjelfva marken en flat häll,
hvars yttre raka och nog jämna sida går i sträckning med sjelfva stenraden, hvaraf den sålunda
jämte de två resta stenarna utgör midtdelen, men som i öfrigt ej obetydligt inskjuter inom
stenläggningen. Den är 2¼ aln lång och något öfver en aln bred. Se Pl. 5, fig. 2, samt Pl. 6, fig. 4.

Det bör vid undersökning om denna stenläggnings forna bestämmelse märkas att i dess
närmaste granskap hvarken någon stensättning eller annan fornlemning, med undantag af en stor
dock ej jordfast klippa, Jätte-stenen (»fordom slungad mot Mellösa kyrka») kallad, nu ses eller
tyckes funnits. Det misstag (i Runa f. 1848, sid. 25), hvarigenom stenläggningens plats blifvit
förblandad med en längre i öster nära ½ fjerdings väg härifrån, helt olika beskaffad, nämligen
lägre och mylligare samt af högar och grafkretsar täckt fruktbar del af ifrågavarande
höjdsträckning, varder så härmed rättadt. Dess, så vidt man känner, enda like i vårt land finnes i
Sandby socken på Öland, ej i Halland, såsom i Runa (på a. st.) är uppgifvet.

Trehörnsskapnaden tyder ej, såsom man velat, på någon gemensam bestämmelse för alla
dessa eljest så olikartade trehörniga lemningar, utan är af än outredd anledning gifven flere slags
sten- och jord-byggnader.

*

Pl. 3.

HÄLLKISTA I DALSLAND.

Kiströren och Kisthögarna tillhöra Göta land, särdeles vestra och södra kustbygderna, samt
Gotland och Öland. Icke ett enda af dem återstår nu till alla delar oskadadt. Blott genom
fleres jämförande kan man således komma till kännedom om deras ursprungliga beskaffenhet, som
dock varit mer eller mindre olika å skilda orter. Hällkistorna äro utan undantag grafvar. Den å
närvarande Pl. aftecknade är en af de många, som förekomma i Walbo härad af Dalsland, och
finnes på Hogerud ägor i Roggärd socken mellan en bergshöjd och den vidsträckta Öna måse.
Som den jordhög, af hvilken kistan (efter vanligheten) varit betäckt, blifvit, få år innan den i
Juli månad 1843 granskades och afteknades, bortförd, kan man af den alldeles fristående kistan
inhemta de gamles sätt att uppföra dessa. Dess lockbetäckning är den bäst bibehållna man
känner. Kistan bildar en af resta hällar sammansatt aflång fyrkant af 16½ fots längd, 8 fots bredd
och 3 fots höjd. Se Pl. 6, fig. 6. Hvarje långsida har fyra hällar, den norra gafvelen, mellan
de två nordligaste sidohällarna, en sådan; men södra gafvelhällen saknas, eller har här aldrig
funnits. Kistan äger två lockhällar, af hvilka den större blifvit något makad å sido så att blott
dess ena kant hvilar på kistans vägghällar. Den motstående har till underlag kistans här än
orörda jordfyllning. Den andra mindre hällen är mer nedsjunken, särdeles åt den ena sidan, der
kistan blifvit mycket urgräfven. Märkligast är denna hällkista för de å sidohällarnas öfre kanter
varande runda hålkningar eller skolor, tre ännu fullkomligt bibehållna och klarligen visande sig
vara af menniskohand. Deras lägen midt emot hvarandra å sidohällarna gör antagligt att
stänger af trä eller häldre af järn, hvilka sträckt sig midt öfver kistan under takhällarna, och tjenat
till dessas förstärkande, i dem hvilat. Dylika hålkningar i stenar äro eljest icke anmärkta. Vid
den nämnda kullens borttagning qvarlemnades af fornlemningens vårdprydnader (derjämte alltid
tjenande att hindra både högens och kistans utrasning) blott en på kant och djupt i jorden
stående sten; se Pl. 5, fig. 3, som visar kistan från södra gafvelöppningen.

Det är sagdt att hällkistorna äro grafvar. Past. Holmberg har största skäl för sitt
antagande att de tillhöra slutet af hedna tiden. Deras utsträckning i landet är än icke nöjaktigt
bestämd.

*

Pl. 4.

KORSLÖT BORG I WESTMANLAND.

Lika vigtig för vårt lands äldre geografi, som för dess historia, vore en noggran
undersökning af de gamla fästen, hvilka af allmogen kända under namnen Ringmurar, Jättemurar,
Kämpamurar m. m. till flere hundrade resa sig å berg, klippor och höjder. Tiden för en sådan
undersökning har nog länge varit inne, ty äfven dessa väldiga lemningar förfalla mer och mer, och
ganska få lemna nu tillfälle till iakttagelser i afseende å sammansättning o. d., som ännu för
60—80 år sedan kunde göras.

Taflan visar belägenheten af Korslöt borg i Köping socken och Åkerbo härad, med en del
af de i granskapet varande grafminnesmärken; jfr Pl. 5, fig. 4, som föreställer trakten, sedd på
större afstånd, samt Pl. 6, fig. 5, hvilken företer grundritning af fästet. Några detaljritningar af
vissa för 25 år sedan nog bibehållna delar af murarna, särdeles vid ingångarna till borgen, hafva
blifvit uteslutna.

Det är lätt insedt att fästet blifvit anlagdt till skydd för det pass, som å ena sidan bildas
af borgberget och de dermed sammanhängande vidsträckta skogiga höjder, samt å den andra af
en sandås, hvilken äfven står i förbindelse med en högländ trakt å denna sidan. Från passet,
genom hvilket en liten å rinner, utsträcker sig i söder jämte denna en vid sänkning eller slätt
fram till Mälaren, och äfven närmast i norr är ett mindre af ån och ännu ett par vattuleder
genomskuret fält, som dock snart öfvergår till en däldig bebygd skogstrakt.

Borgmuren, omgifvande bergets öfre del, med undantag af dess sydvestra sida, hvars bråda
branter erbjudit tillräckligt skydd, äger från 12 till 20 alnars sluttningshöjd, samt 6 till 8
alnars bredd; och ännu finnes af några bättre bibehållna ställen att den ursprungligen ägt lodrät
höjd samt varit ofvanpå platt. Från hörnen af murnen i öster, der berget är mer långsluttande,
utlöper en yttre kretsig utan-mur, omfattande nästan lika stor vidd, som sjelfva borgen. Hela
fästets omkrets uppgår till 520 alnar. Af dess trenne ingångar löper en genom de tvänne östra
murarna, en annan genom vestra muren, samt den tredje, knappt två alnar bred, mellan tvänne
klippor å nordöstra sidan, der utanmuren utgår från den inre ringmuren. Äfven från södra sidan
leder en trång klippstig (»trollstigen») upp till borgen. Utanför norra muren äro i
bergsluttningen två lägre afsatsiga försvarsmurar, den ena slutande i en nästan trekantig stensättning
nordost från den nämnda utanmuren. Den inre muren röjer å vestra sidan mot ån spår af våld.
Det inre af fästet är klippigt och stenigt. Invid murarna å deras inre sidor finnas till stor
myckenhet smärre stenar af vanliga kaststenars storlek.

De å Pl. till höger å förgrunden synliga bautastenar och grafkullar äro beskrifna i Runa för
1842, h. 1, sid. 13.

*

Pl. 7.

SKOFSTA BORG I WESTMANLAND.

Beläget å en vidsträckt men i öfrigt föga betydlig åshöjd på Skofsta, fordom Skoftesta, bys
skogsmark i Köping socken af Åkerbo härad företer detta fäste ej mindre i anseende till läget
än omständigheten att det, ehuru med omisskännliga spår af att vara till sin första anläggning
i det närmaste samtidigt med Mälareländernas öfriga borgar, likväl äfven långt sednare begagnats,
flere egenheter; och enär detta dess läge, mot vanligheten, sålunda medgifvit en öfverblick af
större delen af fästet med dess inre, har man ansett en tekning deraf förtjena framställas.

Skofsta borg har tre hvarandra omgifvande ringmurar. Den innersta, omslutande en aflång
fyrkant med något afrundade sidor och hörn, samt af 60 alnars längd och 50 alnars bredd,
äger 4—5 till 6 alnars sluttningshöjd, 8 till 10 alnars bredd, och i norr samt söder ingångar
genom murens kortsidor. Det inre är nog stenfritt och jämnt, bestående af grus med ett lager
af tunn och svart mylla ofvanpå. I sydöstra hörnet märkes en aflångt fyrkantig fördjupning,
begränsad å östra och södra sidorna af borgmuren, samt åt det inre eller å vestra och norra
sidorna af en med grus och mylla till stor del skyld otydlig grundmur, hvilken icke höjer sig
öfver den inre borgviddens yta. — På omkring 30 alnars afstånd från denna inre mur möter
den första af de yttre omgifningsmurarna, något mer rundad samt nästan gröfre och råare än
den förra, men å östra och vestra sidorna, i anseende till höjdens sluttningar hitåt, något lägre.
Äger äfven tvänne öppningar midt emot den inre murens, och af hvilka den södra snedt afskär
muren. Den tredje utanmuren på mycket skiljaktigt afstånd såsom ganska oregelbunden
omslutande de båda förra, dock så att den i nordvest genom en tvärmur är förenad med den
medlersta, är till sin sammansättning grofvast och råast, men eljest den smalaste och lägsta. Mellan
omgifningsmurarna förekomma större och mindre jordfasta stenar och klippor samt här och der
lösa stenar i största oordning. Se Pl. 12, fig. 1.

Om den innersta murens ursprungliga sammansättning kan intet sägas. Ehuru, att dömma
efter dess höjd och bredd i förhållande till de öfriga, största omsorg synbarligen blifvit använd
vid uppförandet, har likväl en påtaglig, sednare förändring å densamma gifvit den, fastän åter
nästan mer förfallen än utanmurarna, ett i det hela nyare skick och utseende. Också saknar
den i betydlig mohn, särdeles å inre sidorna, de andras lafgrånad. Något ställe derå med
bibehållen lodrät höjd skall knapt kunna upptäckas.

Om uppkomsten af Skofsta borg och om dess öden vore ej så litet att säga; men då sådant
ovillkorligen kräfver en utförd framställning äfven af nejdens beskaffenhet samt de närmast
varande borgars lägen i förhållande till dennas, måste dermed tills vidare anstå.

Hit höra blott hittills kända tre äldre författares upgifter om fästet. Den första från
medlet af 1600-talet, af Messenius, lyder:

»Ther ligger väster om Kopunghs by
En Stenborg, som gammal tid
Konung Grams borg nemder är,
För Upsala Konung bygtes ther,
Thet är en högd der vidt fält
Kan synas om någon krigzhielt
För handen är, som våga kan
Thenna jordborgen gripa an,
Ther är så starcka murar och vägg,
Ther hielper hvarken spiut eller egg.»


Den andra från 1667 af Nils Salanus (bland Prest. Berättelser): »Skofftestadh — På ett
bärg är een stoor skantz eller bårg, medh tree stora murar hvar om annan.»

Den tredje och sista underrättelsen om Skofsta borg är af år 1728 och läses i Hallmans
beskrifning öfver Köping. »Thenna borgen,» säger Hallman, »ligger på ett ganska högt rum,
omgifven med tre murar, hvilka hafva alla sina portar och ingångar emot hvarandra; han är
upphäfven och byggder af stor gråsten — — ; Then innersta (muren) är högst, then medlersta
mindre, then yttersta minst; mycket gammalt folk i orten kallar honom Gränsringmur.» (m. m.)
Författaren antyder att han med Gränsringmur menar Gräns ringmur.

Den äldsta kartan öfver »Skofftestad» af år 1652 innefattar endast inägorna. En sednare
upptager väl ock skogsmarken, men utvisar inga berg, höjder o. d.

Så väl namnet Grams borg, som Gränsringmur eller Gräns ringmur, äro å orten för
närvarande alldeles glömda, och fästet kändt blott under namnet Skofsta borg eller Skofsta skans.

*

Pl. 8.

TREUDD I SÖDERMANLAND

Åter en trehörnig stenbyggnad, hvilken, tillhörande nästan samma trakt af medlersta Sverike,
som den förut å Pl. 2 föreställda, dock genom sin märkliga skiljaktighet från denna förtjenar
uppmärksamhet, hälst den veterligen ej är af någon tillförne nämnd, mindre beskrifven, samt i
vårt land utan tvifvel saknar sin like.

Den är belägen på en höjd å vestra stranden af sjön Öljaren i en löfhage på Aske ägor i
Österåker socken af Opunda härad bland andra mycket spridda samt både otydliga och
obetydliga grafminnesmärken, för ett ovant öga nu mer knapt märkbara. Så mycket mer framstår
den betydliga Treudden, hvars yttre skapnad af tro från midten utgående, mot ändarna
afsmalnande, armar (so Pl. 12, fig. 2) deri skiljer sig från mängden af andra vanliga, att armarna
eller utsprången här äro både längre och smalare, samt alla tre sluta hvar på sitt sätt, nämligen
den nordvestra (Pl. 11 fig. 1) med en rest sten af 1 aln 22 tums höjd, den nordöstra med en
otydlig låg stensättning, samt den södra med en jordfast sten, å hvilken en större klumpsten
blifvit lagd. De tre sidorna äro såsom vanligt inåtböjda och hvar för sig af omkring 30
alnars längd.

Det är dock främst för sin sammansättning, hvarigenom stensättningen särdeles å midten
har utseende af en mur med lodrät höjd, som denna treudd så vidt man vet står ensam i sitt
slag. Hvarje arm äger en yttre och en inre beklädnad af gröfre stenar, hvilkas slätsidor
med omsorg blifvit vända utåt, och äro de väl passade efter hvarandra. Här och der finnas
vanliga inkilningar af småsten och skärfvor. Mellanfyllningen utgöres af mindre sten och grus,
ofvanpå stensättningen här och der jord- och torf-blandad. Den röjer ingen vårdnad, utan är nog
hafsigt ditvräken. Midten med de närmaste delarna af armarna tyckas likväl alltigenom bestå af
till större delen gröfre stenar. Armarna äga vid ändarna obetydlig höjd, men höja sig småningom
tills de sammanträffa och bilda stensättningens midt, hvilken för närvarande äger 2 alnar 4 tums
lodrät höjd.

I midten skönjes en större oregelbunden fördjupning, uppkommen såsom det berättas för
omkring 15 år sedan, då man i hopp att finna skatter begynt nedbryta muren, hvarvid ock
stensättningens nordöstra och nordvestra sidor betydligen lidit; och får man af mängden utaf de då
nedvräkta, ännu å marken närmast sidorna qvarliggande, stenar sluta till dess ursprungliga höjd,
har denna åtminstone med 3 qvarter om icke en aln öfverstigit den närvarande. Treuddens
forna beskaffenhet ofvanpå står derföre ej mer att utrönas.

Marken närmast sydöstra sidan af stensättningen utgör en slät gräsbeväxt mindre plan,
hvarå på några alnars afstånd från treudden är rest en 5 qvarter hög sten af skapnad som Pl.
utvisar. Den står otvifvelaktigt i sammanhang med minnesmärket.

Hos kringboende allmoge höras många berättelser och upgifter om detta minnesmärke. »Der
blöser (närmare uttalet: blåöser) än i dag,» säger man.

Aske by nämnes i handlingar från början af 1300, och Joh. Fors’ »Collectio Monumentorum
Sudermanniæ» (hskr.) upplyser att kyrkan i Österåker först blifvit grundlagd af en Finne i Aske.

Stensättningen bör än vidare granskas. Stenarmarnas nämnda sammansättning förtjenar
jämföras med åtskilliga borgmurar, till och med de äldsta egentliga byggnaders kalkmurar, såsom
med rundlarna af Solna och Bromma kyrkor. En muröppning å den sednare — råare och
påtagligen äldre än den förra — erbjuder godt tillfälle till iakttagelser.

*

Pl. 9.

HOFSTENS-MOEN I DALSLAND.

Från nästan alla delar af det kala, jämnare fält, som utbreder sig mellan Färgelanda och
Ödeborg socknar i Walbo härad af Dalsland, upptäcker ögat tvänne högresta stenhällar å en
ansenligare höjd, Hofstens-moen kallad, invid Hofsten by nästan midt emellan kyrkorna, men i
sistnämnde socken. Närmare betraktad finnes höjden derjämte betäckt med talrika grafhögar,
smärre grafkretsar m. m.	_

Hvarom desto värre föga är att säga, då nästan allt röjer förstörelse. Man kan till och
med säkert bestämma tre på olika tider här gjorda svårare åverkningar, hvarje med mellantider
af åtminstone trettio år. Om en fjerde skall här nedan något talas.

Af de å taflan synliga två resta stenar är den närmaste flisbildad, å flatsidorna tämligen
slät, och med sin höjd af dryga	6½ alnar verkligen skön. En myckenhet småstenar ligga vid
dess fot mer och mindre djupt i sanden troligen ditförda till grundens stärkande. Den längre
bort synliga stenen är äfven en flisa, icke fullt hälften så hög som den förra, men synbarligen
för länge sedan afslagen.

Vi komma till grafkullarna och öfriga lemningar, samt hänvisa till Pl., som likväl, utom det
att den icke återgifver den äfven större och mer omfattande handritningens tycke, allt för
grumligt antyder myckenheten af här utan ringaste ordning befintliga högar och kullar. En af dessa
till venster å taflan, försedd med en vacker stenkedja, är för icke länge sedan nog våldsamt
hemsökt, likasom en annan mindre, synlig till höger.

Slutligen ses å höjden på föga afstånd från nämnda lemningar, å en jämnare plan under
unga löfträn, en väldig krets af nio grofva stenar, af hvilka några tyckas varit resta. En af
dem har vid sin yttre sida en mängd småsten, till större delen under marken. Kretsen är
omkring 18 steg i tvärdrag. Se Pl. 11 fig. 2, samt Pl. 12, fig. 3. De öfriga smärre
stenrundningarna å höjden äro så förstörda äfven sjunkna i sanden att i afseende å dem föga kan
bestämmas. Någon treudd eller skepssättning märkes der emedlertid icke.

Här är sjelfva Håvsten, säga de gamle, pekande på den stora hällen. Denna var kort
före mitt besök på stället 1843 i fara att vid foten alldeles sprängas af en nära dervid tänd
festeld, hvilken lyckligtvis släcktes sedan den likväl förorsakat en betydligare tvärremna i stenen.

Minnesmärket är ej i äldre handlingar nämndt.

*

Pl. 10.

STENSÄTTNING I WESTERGÖTHLAND.

Hvarken någon sällsynthet eller synnerlig egenhet hos det slag af stensättningar, denna Pl.
företer, har här gifvit den plats; men det är för att omsider fästa en allvarligare uppmärksamhet
på dessa i många landsorter särdeles i Westergöthland så talrika minnesmärken, som ett af de
bättre bibehållna här framställes. Det är hittills icke af någon författare beskrifvet eller ens
nämndt.

Å Wenerns strand på en gärdeshöjd å Österberga eller rättare Dikesgården Hasslerör
Soldattorps ägor i Hassle socken och Wadsbo härad finnes denna stensättning. Den bildar en i ena
ändan öppen krets af sju resta stenar, 25 steg lång och 8 steg bred. Jfr Pl. 11 fig. 3, samt
Pl. 12, fig. 4. Stenarna äro af olika höjd och skapnad, vid roten skylda af öfver en half aln
hög ljung, som betäcker hela höjden. Spetsstenen eller den, hvilken är rest i stensättningens
nordvestra ända, är 2¾ alnar hög och har en flat sida inåt. Afståndet mellan stenarna är
olika: från 11 till 16 fot, men stenarna äfven af mycket skiljaktig tjocklek. Någon sten å
sydöstra ändan, hvilken skulle motsvarat den å nordvestra, tyckes icke funnits.

Det inre är såsom sades beväxt med ljung. Ser man närmare till, uptäckes likväl under
denna omisskännliga lemningar af en mellan de medlersta sidostenarna tvärtöfver kretsen löpande
rak stenrandning, samt derinvid åt spetsstenen en samling smärre stenar såsom ett stengolf. I
kretsen mot dess öppna ända ses eljest en gammal, jämn fördjupning; och om detta inre varsamt
rensades från ljungen och andra växter, skulle utan tvifvel än mer af innanredet visa sig återstå.

Väl, om ej en dag man så rensar att både ljung och minnesmärke följa med.

*

Pl. 13.

STENKRETS I BOHUSLÄN.

I sitt slag en af de mäst storartade stensättningar i vårt land. Bohuslän, Dalsland,
Halland samt i allmänhet sydvestra Sverike prunkar med sina grofva, högresta stenvårdar, och
blotta storheten har ej sällan låtit dem, ehuru med minnesmärken å andra orter i öfrigt
likartade, få en viss hög ålder, särskildt folk till uprättare, eller aldeles egna betydelser; allt tilläfventyrs på mindre goda grunder. Sjöborgs, m. fl:s altför talrika »skyddspelare»,
»skyddshällar», »andaktsvårdar» m. m. å dessa orter äro till stor del helt enkelt det öfriga Sverikes,
äfven samma trakters, bautastenar. Hvilket kan fullt bevisas. Söderns hallkistor återfinnas i
både medlersta och nordliga Sverike, ehuru vägg- eller sido-stenarnas beskaffenhet till så väl
sammansättning, som skapnad ej obetydligt skiljer dessa från de förra. Och förhållandet
sträcker sig till nästan alla arter af fornlemningar Såsom till fornsakerna. Litet mer natur i dessas vetenskapliga upställning, och saken skall derpå vinna.. En blick på ett stenrörs, en grafhögs
omgifning ger nog ofta enda, säkraste grunden till vårdens beskaffenhet: storhet, ringhet o. s. v.

Meningen är att skilda orters olikartade ämnen för vårdarnas upförande, mer och oftare
än något upsåt eller annat, vållat denna skenbara olikhet mellan fornlemningar, hvilken således
mer än man velat tro härrört af tillfälligheten.

En hög och ovanligt jämn plan — båda i förening sällsynta i Bohuslän — med en i
midten deraf befintlig jordfast för ändamålet säkerligen ganska passande sten (se Pl. 17, fig. 1)
har på samma vis här troligen bestämt monumentets grofhet och vidd.

Det är beläget på en skogig höjd norr om gården Blomsholm i Skee socken, Wette
härad och norra Bohuslän, ungefär tre fjerdingsväg från hafsstranden, dit en af smärre vatten
och vattudrag till en del uptagen sänkning från minnesmärkets närmaste omgifning leder.

Den nämnda midtstenen, hvars skapnad fig. tillräckligen utvisar, är kring tre och en half
alnar hög samt af tolf alnars omfång. Vid foten på ena sidan är en häll, som hvilar på tre
mindre stenar, alla ditförda i sednare tider. Den omgifvande stenkretsen, hvilken äger icke
mindre än dryga femtio alnars tvärdrag, eller etthundradefemtio alnars rundel, består af på
något olika afstånd från hvarandra satta klumpstenar af mycket skiljaktig storlek och skapnad,
nämligen från två till två och trefjerdedels alnar höga och fem till sju och en half alnar i
omkrets, några få ofvanpå platta, men de flesta såsom det synes tagna utan urval. De äro
till antalet tio, och flere tyckas icke funnits. Hela antalet utgör således elfva. Se Pl. 18, fig. 1.

Det inre af kretsen är jämnt och stenfritt, och lemningar efter några finare
stenrandningar kunna der åtminstone för närvarande ej märkas. Deremot varsnas mellan några af
kretsstenarna flere omisskänneliga qvarlefvor af dylika. Forskare, som beskrifvit stensättningen ha
icke gifvit akt på dem. De utgöras såsom vanligt af tätt invid hvarandra laggda småstenar,
och hafva i raka sträckningar förenat kretsstenarna Uptäckten af dessa randningar, hvilka kommo mig att tänka på möjligheten af dylika äfven inom
kretsen, vållade upskof tillsvidare med grundritnings upgörande. Den här ur Sjöborgs samlingar meddelade är en
stor och varnande — origtighet. De ofvan åsyftade förbiseende beskrifvarne af monumentet äro, utom Sjöborg:
Hilfeling, Liljegren och Brunius, samt sist Holmberg..

Närmare 30 större och mindre grafhögar, till en del svårt skadade, ligga utan ordning
sinsemellan utomkring kretsen, och bland dem äro några aflånga. Äfven enstaka resta stenar
af den betydliga längd, som de öfverallt i bergen härstädes förekomma brustne ur klipporna,
äro här och der i höjdens sluttningar resta, någongång två eller flere till antalet, samt i
mindre nästan alldeles förstörda stensättningar.

Den märkliga skepssättningen å en höjd i Blomsholms gärde, ej långt härifrån, är
beskrifven i Runa för 1845, der äfven en teckning deraf förekommer.

Ritningen (Pl. 13) är på stället gjord af Herr J. E. Ek, i Utg:s närvaro.

*

Pl. 14.

STENSÄTTNING I VESTERGÖTLAND.

Ännu i slutet af 1600-talet sågs å den ansenligare sandhöjd i Lyrestad socken, Wadsbo
härad och Vestergötland, hvarå östra Böckersboda by är belägen, blott några famnar från
uthusen söder om byn, en stensättning, hvilken då var en af de betydligaste i landet. Den
bildade en af resta stenar bestående aflång krets af närmare 80 alnars längd och 20 alnars bredd.
Kretsstenarna voro från tre till fyra alnar höga och derutöfver. Inuti kretsen, två eller tre
famnar från södra ändan, stod i uprätt ställning en vacker flisa af icke mindre än fem alnars
höjd, och här och der äfven inom ringen sågos flere mindre stenar i lutande ställning.
Kretsstenarnas antal utgjorde vid den tiden 21, och man kunde då ännu med säkerhet sluta att
deras ursprungliga antal varit 24. Men inom kretsen har redan vid samma tid förstörelsen
nog hårdt gripit omkring sig; endast mängden af märkliga stensättningar och ojämnheter i
jorden låta förmoda ett vidlyftigare innanrede härstädes, hvilket sålunda för alltid blifvit
undanryckt forskningen.

En vacker och såsom det synes med stor omsorg utförd grundritning af minnesmärket
från ungefär samma tid eller något sednare förekommer bland Peringskiölds handskrifna
samlingar i Kgl. Bibliotheket i Stockholm.

En karta öfver östra Böckersboda ägor, afmätta år 1774 af F. J. Meyerhöffer, utvisar
ifrågavarande stensättnings utseende vid den tiden (se Pl. 18, fig. 3). Kretsen består här af
20 stenar, och innanstenar saknas Inom den å kartan teknade krets står anteknadt: »Gamla nedsatte Stenar, 3 à 4 alnar höga». Den är måhända mindre tillförlitlig.

En annan planritning af monumentet, tilläfventyrs samtidig med den nyss nämnda, samt
hemtad ur Broocmans samlingar, ses å samma pl. under fig. 2. Äfven denna, ehuru med ett
visst tycke af rigtighet, har flere fel.

v. Landtmätaren Wikander har på min begäran i dessa dagar benäget affattat
minnesmärket jämte en god del af den omgifvande trakten med ännu en derå befintlig stensättning,
och jag beklagar att den förträffliga planritningen nu icke kunnat allmängöras. Då utsigten af
minnesmärket (Pl. 14) af mig togs, nekade både tid och väderlek vidlyftigare afmätningar.

Samma utsigt röjer, såsom man af Pl. (14) finner, idel förstörelse! Af den fordom så
ståtliga stensättningens vestra långsida återstod litet eller intet, och dess båda ändar, isynnerhet
den norra, äro lika svårt skadade.

Pl. visar 12 uprättstående stenar, men för närvarande lära dessa endast utgöra 10,
och till stor del befinna sig i lutande ställning. Så många flere gropar och ojämnheter varsnas.

Böckersboda stensättning synes väsendtligen likna den vid Asa (teknad å pl. 1), och torde
med den ägt gemensam bestämmelse. Så vilja ock folkberättelserna.

Öfriga minnesmärken å Böckersboda ägor, deribland en särdeles vacker fullkomligt rund
krets af sju resta stenar, af hvilka likväl en blifvit vid uptagandet af ett sidoaflopp till Götha
kanal störtad och bortförd, äro på längre afstånd från nu beskrifna stenkrets belägna och kunna
dermed svårligen anses stå i närmare sammanhang.

*

Pl. 15.

»HARGENE STENAR» I WÄRMLAND.

Ehuru af Svea och Götha landskaperna Wärmland näst Dalarna äger minsta antalet
fornlemningar, äro likväl de, hvilka der förefinnas, så till utsträckningarna inom landskapet, som
till deras förhållande sinsemellan, högt förtjenta af närmare granskning. Så, för att nämna en
enda omständighet, tala härvarande lemningar om två på skilda tider å orten bosatta folk
klarare och ostridigare än något annat landskaps minnen. Skada att ännu till den dag, som
är, Wärmlands fornlemningar blifvit allt för lösligt granskade. Och än större skada, att
förstöringsbegäret här mer än någorstädes årligen lemnar sina bedröfliga minnesmärken efter sig.

Närvarande Pl. (15) föreställer »Hargene stenar», eller, såsom de af ortens allmoge
vanligare kallas, »Hargene Domarsäte» på Hargene ägor i By socken och Näs härad.
Stensättningen ligger i en liten barrskogsdunge å en mindre höjd, och några icke gamla löfträn växa bland
stenarna. Ett »förstörelsens märke», såsom man redan af taflan finner! Af det hela kan nu
mer utrönas endast att stensättningen bildat en från nordvest till sydost sig sträckande aflång
fyrkant (se Pl. 18. fig. 4) af ungefär 18 alnars längd och kring 10 alnars bredd. Vid
upgiften om stenarnas ursprungliga afstånd från hvarandra samt skapnad stannar man i verklig
förlägenhet, ty altför många af dem äro synbarligen rubbade ur sina gamla lägen, och ännu
flere hafva blifvit på ett eller annat vis slemt vanskapade. Blott en enda, synlig längst till
venster å taflan, skulle kunna anses äga sitt ursprungliga utseende, och denna, jämnförd med
den i midten af taflan synliga, tyckes utvisa att stenarna från början ägt
bautastensskapnad — redan en omständighet för monumentets bestämmande. Såsom af grundritningen å
Pl. 18 ses är stensättningens norra sida öppen (jfr. Pl. 17, fig. 2, som är af annan hand), och
om äfven här funnits resta stenar, eller om långsidorna sträckt sig än vidare i norr, skall man
ej förvisso säga.

Det inre af stensättningen är temligen jämnt och stenfritt. Gräs och mossa svälla
sommartid öfver flere af de svårast skadade stenarna.

Fernows upgift i sin beskrifning om Wärmland, att »Hargene Domaresäte», hvarmed han
intet annat lärer kunnat mena än denna fornlemning, bestått af 24 stenar, är icke sannolik.
Hans ord ljuda eljest sålunda: »Hargene Domaresäte låg en half mil söder från Brobacken, ej
långt från Wänern. Det tyckes hafva bestått af 24 stenar, och lärer således varet brukadt
då konungarne eller jarlarna vissa tider på året skipade lag och rätt. Eljest är en gammal
sägen, »att der varet någon slags kyrka». På ett annat ställe yttrar han att fornlemningen
utan tvifvel varit vestra Wärmlands »högsta och förnämsta Domplats». Författaren, som på sin
tid innehade det mästa af hvad om Wärmland och dess fornminnen var skrifvet, åberopar här
inga källor, och man kan föga sätta lit till hans åsigt.

*

Pl. 16.

ÄTTHÖGAR I SÖDERMANLAND.

Grafhögarna, i anseende till deras sammansättning och användbarheten af deras 
beståndsdelar, mäst utsatta för förstörelse, skola likväl, näst de gamla borgarna, längst qvarstå såsom
oemotsägliga vittnen om en befolkad fornverld. Ty sent lärer väl andock den dag komma, då
dessa ännu så talrika minnen hunnit aldeles och allestädes utplånas. Den kommer likväl.

Men om äfven här och der enstaka, hela och mer eller mindre skadade, qvarlefvor af detta
slag än en tid komma att återstå, skola likvisst dessa sträckor, dessa flockar af högar, dessa
vidlyftiga ättplatser, af hvilka så mycket stått att finna, att reda, ej så långt härefter vara i
det närmaste förstörda eller aldeles försvunna.

En sådan högsträcka är här föreställd å Pl. 16. Jfr Pl. 18, fig. 5. Denna är belägen
på en vidsträckt slät landhöjd i södra delen af Sela-ön uti Mälaren, och sträcker sig i svag
rundning efter höjdens östra sida, eller, om man så får säga, kant. Höjdens plan är inom
sträckan nu täckt med enbuskar och ljung, och der hafva funnits och äro än till en del synbara
många mindre stenläggningar af nästan alla skapnader, som hos oss förekomma, men knapt en
enda grafkulle. Dessa hafva alla fått plats å höjdens kant, och utgöra den ifrågavarande
sträckan. Den var för 20 år sedan till alla delar oskadad, men är nu genom ras, förorsakadt af
här årligen skedd grushämtning, på flere ställen illa förderfvad.

Längst i söder ses en mindre grafkulle i närheten af en obetydlig treudd, och ej långt
derifrån reser sig denna grafsträckas vackraste lemning, en ättehög af icke mindre än hundrade
dryga stegs omkrets, samt 16 stegs sluttningshöjd. Den ager ännu synbara lemningar efter
fotkedja, tyckes icke vara rörd, utan har ofvanpå en jämn plan. Ett par mindre kiluddar och
en med midtsten försedd stenkrets följa härefter. Vidare: åter en mindre grafkulle, samt
derefter en betydligare, med större hörnstenar försedd, kiludd. En origtighet vid dennas
öfverflyttning på stenen har blifvit begången i så måtto att dess vestra och sydöstra hörn eller spetsar
tyckas höja sig öfver den omgifvande markens sluttningar åt dessa håll, så att hela
stenläggningen kommit i fullkomlig plan, hvilket den ej borde vara. Den har deremot det temligen egna
att de ifrågavarande långspetsarna löpa ned i höjdsluttningarna, hvilket ock af Pl. 16 kan till
en del ses Att i öfrigt å denna Pl. den stora ätthögen bortskymmer närmaste delen af grafsträckan behöfver
knapt nämnas.. I ordningen efter stenläggningen förekommer en betydligare, med gles fotkedja
försedd, ätthög, och få alnar derifrån en bautasten, en knapp aln hög. Ytterligare tvänne
grafhögar, af hvilka den närmaste vid undersökning sommaren 1848 fanns innehålla vanliga
graflemningar, deribland en mindre, fullkomligen oskadad graf-urna. Sträckan slutar i norr med
ännu en hög, hvarå en bautasten blifvit rest, samt med en otydlig stenläggning eller lågt röse.
En mindre bautasten ännu längre i norr har för icke länge sedan blifvit borttagen.

Pl. 17, fig. 3 visar grafsträckan från längre afstånd, samt närmast en söder om densamma
befintlig nog märklig stensättning, hvilken finnes beskrifven i Runa för 1849. Den har
visserligen gemenskap med grafsträckan, och dess sällsamhet påkallar vidare granskning af forskare,
hälst på stället.

*


Pl. I.
STENSÄTTNING.
(Södermanland)

Pl II.
STENLÄGGNING.
(Nerike)

Pl. III.
HÄLLKISTA.
(Dalsland)

Pl. IV.
KORSLÖT.
(Westmanland.)

Pl. V.

Pl. VI.

Pl. VII.
SKOFSTA BORG.
(Westmanland.)


Pl. VIII.
STENLÄGGNING.
(Södermanland)

Pl. IX.
HOF-STEN.
(Dalsland.)

Pl. X.
STENSÄTTNING.
(Westergötland.)

Pl. XI.

Pl. XII.

Pl. XIII.
STENSÄTTNING.
(Bohuslän.)

Pl. XIV.
STENSÄTTNING.
(Westergötland.)

Pl. XV.
HARGENE.
(Wärmland.)

Pl. XVI.
ÄTTHÖGAR.
(Södermanland.)

Pl. XVII.

Pl. XVIII.

