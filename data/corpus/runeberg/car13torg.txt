
Carl XIII:s Torg

Förr och Nu.

——

Anteckning
af
Octavia Carlén.

~~~~~~~~~~



Stockholm,
tryckt hos A. L. Norman, 1866.













_ _________________________________________________________________________________________________________________________________________________________________________________________________________________________________________________________________________________________________________________________________________________________________________________________— ...__________________________________________________________________________________________________________________________________________________________________________________________________________________________________________________________________________________

Carl XIII:s Torg

Förr och Nu.

——

Anteckning
af
Octavia Carlén.

~~~~~~~~~~



Stockholm,
tryckt hos A. L. Norman, 1866.




Klockan slår tolf på dagen i hufvudstadens 
alla kyrktorn, en brokig menniskomassa
är samlad på Carl XIII:s torg för att der
invänta vaktparaden.  Barn, ungdom och 
ålderdom af alla samhällsklasser spatsera der
om hvarandra, och till och med de “små
prinsarne“ blanda sig i den brokiga mängden,
nickande till höger och venster, men med
särskild uppmärksamhet åt sina jemnåriga, de
må vara klädda i sammet eller trasor.  Dock,
man tröttnar snart att beskåda detta hvimmel, 
den efterlängtade paraden kommer — 
sommartiden — icke förrän emot klockan 1 till
torget, och hon är nu nyss slagen 12, hvad
skall man företaga medan man väntar?Sommartiden brukar vaktparaden stanna
en timma på torget, då musik utföres från en för
detta ändamål uppbyggd estrad.   Jo,
vi skola taga en kort kännedom om sjelfva
torgets historia, och de märkvärdigaste 
byggnaderna deromkring.


Carl XIII:s torg — det största i hufvudstaden 
— är nu en offentlig promenadplats
med skuggrika alléer af lindar och 
kastanier, och en mängd hvilosäten.  Detta torg
kallades fordom ”Kungsträdgården”.  Sitt 
nuvarande namn erhöll torget deraf att Carl
XIII:s staty derstädes upprestes 1821.  Denna
staty är bekostad af Carl XIV Johan, och
blef aftäckt den 5 Nov. 1821, årsdagen af
den dag, då Carl XIII adopterade Carl Johan
som sin son.  Statyn, modellerad af professor
Göthe och gjuten i Paris af Carbonneau,
torde svårligen kunna uppnå rangen af ett
konstverk; sådana äro deremot de på fotställningen 
hvilande fyra, af Fogelberg modellerade 
lejonen, som mellan ramarna hålla hvar
sin glob; de till höger liggande lejonens 
glober äro tecknade med de tre kronorna, det
till venster liggande med det norska lejonet
med stridsyxan.

Redan konung Erik XIII skall hafva haft
sin kålgård der, hvarest Carl XIII:s torg nu
befinnes, och deraf erhöll platsen namnet
“Kungsträdgården“, men denna trädgård var
då inskränkt till utrymmet, emedan Jakobs
kyrkogård som sträckte sig fram der nu 
skjutbanan vid Stora Trädgårdsgatan är belägen,
intog en betydlig del deraf, och den 
begränsades på östra sidan af Näckströmmen Den i beskrifningar öfver Stockholm i 
fordna dagar, ofta omtalade ”Näckströmmen” var
ett strömdrag, som från Norrström föll ut i den
Saltsjövik som i sednare tider kallades ”Katthafvet” 
och hvilken vik gick upp ända till 
nuvarande Lilla Trädgårdsgatan.  Näckströmmen 
afskilde då Blasiiholmen från Stockholms öfriga
fastland åt Ladugårdslandssidan till, och 
Blasiiholmen var vid denna tid en kringfluten ö.  
Under tidernas lopp hafva dock, som man vet, både
Katthafvet och Näckströmmen blifvit igenfyllda
och förvandlade till fast land. .
Emellertid blef år 1514, en betydlig del af
kyrkogården lagd till trädgården, och till 
vederlag derför, bestämdes en del af dåvarande 
S:t Görans kapellgård och tomt (nu östra
delen af Johannis kyrkogård) till begrafningsplats.  
Den sålunda utvidgade trädgården stod
utan vård under de påföljande oroliga 
tiderna, och blef ofta helt och hållet förstörd 
under belägringarne af Stockholm; men i 
Gustaf I:s tid inkallades en trädgårdsmästare,
Hans Friese, som skulle iståndsätta alla 
konungens trädgårdar, och under Erik XIV
ordnades trädgården af Fransmannen Jean
Allard, som enligt kontrakt skulle förse 
hofvet med frukt och grönsaker, och ännu 
under Johan III:s tid bibehöll han arrendet af
densamma.  Denna trädgård underhölls sedan,
och innehöll åtskilliga fruktträd samt 
bärbuskar och kryddsängar, till och med meloner
växte der; men trädgården blef snart återigen 
vanvårdad och skall år 1654 hafva haft
ett högst ruskigt utseende, saknat fruktträd
och icke haft andra blommor än blott 
tulpaner; dock funnos der alléer af almar.  
Under Carl XI:s tid ordnades och städades
trädgården genom trädgårdsintendenten Joh.
Hårleman, som äfven dit inledde vatten från
Träsksjön och anlade en präktig vattenkonst,
der Carl XIII:s staty nu står.  Denna vattenkonst 
bibehölls dock icke längre än till 1767,
då i dess ställe en gräsvall anlades, och på
denna uppställdes en byst af konung Fredrik I,
(densamma, som nu förvaras i Finska 
kyrkan).

I början af Carl XII:s tid blef trädgården 
iståndsatt och Carl XII planterade 
derstädes egenhändigt 6 kastanieträd innan han
drog ut i kriget (dessa träd stodo qvar till
1818 då de borttogos).  I trädgården 
uppfördes äfven under Carl XII:s tid orangerier
för hvilka sedermera ett större orangeri 
byggdes år 1762, och 1764 tillbyggdes ett 
trädgårdsmästare-boställe, sedan kalladt: “Lilla 
Orangerihuset,“ hvilket var beläget vid den
sidan af torget, som vetter åt Hamngatan, f.
d. Enkhusgränden, och hvilket qvarstod ännu
för några år sedan.  Stenmurar med 
jernportar uppfördes omkring kungsträdgården 
likaledes på 1760-talet.  Men redan 1796 blef
trädgården helt och hållet förändrad och 
orangerihuset förvandlades då till en s. k. 
“Vauxhall“ d. v. s. en offentlig balsalong till hvars
skaplynne man någorlunda kan sluta af fru
Lönngrens sång derom:

	”Vauxhallen börjas min bror!
	Mängden är talrik och stor,
	Fladdrande lockar,
	Mångfärgade vippor:
	Fröknar i flockar,
	Vestaler i knippor,
	Jemnlikhet, qvalm och musik,
	Gaser, förkylning, hektik,” etc. 

Vid denna tid ägde kungsträdgården 
herrliga, skuggrika alléer, slingrande gångar, 
gräsplaner, boskéer och grottor och en sorlande
vattenkonst.  Äfven då fanns här ett 
“sockerstånd“ med förfriskningar, hvarest 
“snillekonungen“ Gustaf III med sin gunstling 
Schröderheim, ofta lärer inkognito blandat sig med
mängden, och okänd lyssnadt till Bellmans 
sånger som här ofta ljödo i aftonens stillhet
vid det månskensbelysta vattenskummet från
kaskaden.  På alla sidor var trädgården då
omgifven af höga murar, hvilket förut är
nämnt, och man inträdde i densamma genom
stora gallerportar, af hvilka ett par vid 
trädgårdens rasering flyttades till första 
inkörsporten vid Haga, der de ännu qvarstå.

Under Gustaf IV Adolfs sednaste 
regeringsår undergick trädgården ny förändring;
Arsenalsgatan jemnades med trädgårdens höjd,
och södra muren borttogs; men dermed afstadnade 
arbetet, som dock återtogs under Carl
XIII:s tid, då allt, som utmärkte en 
trädgård togs bort, platsen planerades och 
fylldes med grus, alla murar togos bort, 
hvaremot på östra sidan stenpelare uppsattes, 
sammanbundna med jernkedjor, medan södra 
sidan lämnades öppen och förenades med 
platsen utanför d. v. Dramatiska Theatern; alla
träd borthöggos, utom alléerna på östra och
vestra sidorna, och sedan Dramatiska Theatern 
afbrunnit 1825, utlades torget ända ned
till strömmen och planterades med träd på
andra sidan Arsenalsgatan.

Redan 1856 gillade konung Oscar I ett
uppgjordt förslag att åter förvandla platsen
till en engelsk trädgård, som midt uti skulle 
erhålla skuggrika boskéer och två fontäner,
samt dessutom erhålla en vinterträdgård med
en konsertsal.  Hittills har dock ingenting
blifvit gjordt till förverkligande af denna plan,
om man undantager, att den fordna 
orangeribyggnaden, som ifrån Vauxhall blef 
förvandlad till Arsenal (1802—1823) och sedan till
Brunnssalong och mycket annat, till och med
till menageri, blifvit nedbruten, och alléerna
utdragna ända till Hamngatan.

Carl XIII:s torg begränsas nu i öster och
vester af Östra och Vestra Trädgårdsgatorna,
i norr af Hamngatan eller den förr såkallade 
“Enkhusgränden“, i söder delas torget eller
promenaden, som det med större skäl kan
kallas, af Arsenalsgatan, i en större och
en mindre hälft.  De tre sistnämnde gatorna
äro alla bebyggda med prydliga, till större
delen praktfulla byggnader och vid den fjerde,
eller södra sidan, som nu utgör en fri plats
emot strömmen, låg det fordna Dramatiska
Theaterhuset, ursprungligen De la Gardieska
Palatset, uppfördt af Jakob Pontusson De la
Gardie, och var bygdt med sådan prakt, att
det kallades Makalös.  Att den store 
fältherren icke heller sparade på penningar, för
att göra sin nya skapelse till ett underverk
i sitt slag torde man också kunna inse 
deraf, att blotta pålningen under husets 
grundval uppgått till en kostnad af 18,000 rdr
efter den tidens myntvärde; i detta palats
gaf gunstlingen Magnus Gabriel praktfulla 
fester åt sin herrskarinna, drottning Christina,
men reduktionen kom och tillintetgjorde den
de la Gardieska rikedomen, palatset kom 
under Kronan och inreddes af Carl XI till 
Arsenal Arsenal betyder Tyghus eller Förvaringsrum 
för blanka vapen, fanor, etc. .  Som sådan fortfor det ända till
1793, då huset inreddes till Dramatisk 
Theater och öppnades den 1 Nov. med “Svartsjuka 
Neapolitanarn.“  Sjelfva theatern 45
fot lång och lika bred samt försedd med ett
litet, men ypperligt machineri, upptog östra
delen af huset, och i salongen befunnos tre
loge-rader, med en kunglig loge på så väl
första som andra raden, den sednare grillerad.  
Den 24 Nov. 1825 gafs på denna theater 
Kotzebues “Verldsförakt och Ånger,“ och
vid slutet af pjesens fjerde akt förmärktes
en röklukt, vid hvilken man i början icke
fäste synnerlig uppmärksamhet, till dess 
röken vid fjerde aktens slut började stiga upp
genom golfrännorna mellan kulisserna då
Hjortsberg, Kongl. Scenens d. v. största 
prydnad, som var en af de spelande, trädde fram
och förkunnade de närvarande askådarne den
hotande faran, samt uppmanade dem att i
lugn aflägsna sig, under det elden redan 
rasade under de svaga tiljor, på hvilka han
stod.  Åskådarne avlägsnade sig och kommo
alla välbehållna ut; theaterns sujetter måste
deremot rädda sig i sina kostymer; men tvänne 
pigor och en ordonnans blefvo olyckligtvis 
inbrända.  Elden fick snart luft, då den
bröt ut genom fönstret mellan sydöstra 
torngafveln och porten åt sjösidan, samt itände
kort derefter den s. k. kronvinden, hvarigenom 
husets tak och alla fyra tornen antändes 
så hastigt och nästan på en gång, att
den präktiga byggnaden efter några timmar
var förvandlad till en grushög.  Blott biblioteket 
i husets vestra del räddades.

De flesta byggnader omkring Carl XIII:s
torg förtjena mer eller mindre uppmärksamhet, 
men vi vilja nämna endast dem som 
genom sin ålder, historiska märkvärdighet, eller
allmännare intresse böra observeras, och som
Industripalatset är en provisorisk byggnad på
detta torg, utelämna vi all beskrifning derpå,
och börja med torgets äldsta och märkvärdigaste 
byggnad, hvilken äfven är en af de 
förnämsta i Stockholm, nämligen:


S:t Jakobs kyrka.  Om denna kyrkas 
uppbyggande fins en sägen, som dock saknar all
grund.  Det heter nämligen: att när “Herr
Jakob“ (de la Gardie) hade uppbygdt sitt
präktiga palats (sedan Dramatiska theatern)
lät han ro sig ut på strömmen för att 
bese sitt slott i all dess herrlighet.  Men
just som han med stolthet i hjertat beskådade 
sitt palats som speglade sina torn och
blänkande fönsterrader i böljorna, blef han
plötsligen slagen med blindhet, så att han
blott få ögonblick fick njuta af det skådespel 
han beredt sitt högmod.  Han beslöt
då, att såsom försoning för detta högmod åt
den Högste inviga ett Tempel som skulle
blifva ännu präktigare än hans slott, och han
lät straxt lägga grunden till Jakobs kyrka.  När
den var färdig lät han åter ro sig ut på
strömmen, och vände sig i den riktning dit
kyrkan låg, och se, han fick då sin syn igen,
och prisade sedan Gud derför i det nyinvigda 
templet.  Denna saga, ehuru from och
vacker, saknar dock all grund, hvilket äfven
bevisas deraf att Jakobs kyrka — uppkallad
efter den helige Jakob — funnits till, långt
innan den store fältherren Jakob de la Gardie 
föddes.  Dennes son deremot, Magnus 


Gabriel de la Gardie byggde på egen 
bekostnad icke mindre än 37 kyrkor i Sverige.

Jakobs kyrka, anses vara byggd redan
på 1300-talet, 70 eller 80 år efter Stockholms
grundläggning.  Den gamla kyrkan blef år
1527 på Gustaf Wasas befallning nedrifven,
på det icke en staden belägrande fiende der
skulle hafva något skydd.  Den nya kyrkans
uppförande börjades deremot först i Johan
III:s tid, samt fortsattes på konungens 
bekostnad; men kyrkan blef icke fullbordad i
Johans lifstid, och vid hans död 1592 
afstadnade helt och hållet arbetet derpå.  Först
under Christinas regering blef byggnadsarbetet 
återupptaget, och den 26 November 1643
kunde kyrkan högtidligen invigas.  Denna
kyrka har varit serdeles rik på praktfulla
prydnader; hon hade en af Drottning Christina 
skänkt altarprydnad, som i bildhuggeri
och målning föreställde scener ur bibliska
historien och pryddes med bröstbilder af
Gustaf I, Johan III, drottning Christina
och Axel Oxenstjerna, målade på koppar,
hvarjemte kring altaret fanns ett dyrbart
skrank, af gjuten messing, en skänk af fru
Anna Bure.  År 1644 uppfördes på kyrkan
ett torn med hög spira, liknande Riddarholmens 
och Tyska kyrkans; men så väl detta 
torn som de bägge på vestra sidan befintliga
och likaledes med höga spiror försedda tornen 
nedbrunno genom åskeld natten mellan
den 14 och 15 Maj 1722, utan att dock kyrkan 
i det hela blef svårare skadad.  De små
tornen iståndsattes redan följande året; men
det nu befintliga stora tornet fullbordades
icke förrän 1735 och täcktes året derpå med
koppar.  Kyrkan är 160 fot lång och 60
fot bred, medan höjden från gatan till 
tornets högsta spets lär uppgå till 196 fot. 
Kyrkans portal åt Jakobs torg är ett högst 
märkvärdigt konstverk, skänkt af Henrik Fleming
och hans fru, Sigrid Kursell.  Genom 
reparationer i sednare åren har kyrkans inre 
blifvit ansenligt förändradt; nya läktare hafva
blifvit uppförda i stället för de gamla, af
hvilka en kallades “Gref Magni läktare,“
emedan Rikskansleren Grefve Magnus Gabriel
de la Gardie der hade främsta rummet 
såsom den der synnerligen bidragit till 
kyrkans byggande, — de gamla epitaphierna och
hufvudbaneren hafva blifvit borttagna; — 
kyrkan har fått en ny predikstol, nytt orgelverk 
och ny utmärkt vacker altartafla, Christi 
Förklaring, af Westin, samt har sedan
1855 en uppvärmnings-apparat.  Jakobs kyrka 
anses med skäl vara en af de vackraste 
och mest imponerande i Stockholm, och 
upplyses vid högtidliga tillfällen af 1,450 
strålande gaslågor.  (Ingen af hufvudstadens 
kyrkor eger så många gaslågor).

På Jakobs kyrkogård, som fordom varit
större än nu, emedan som förut blifvit nämnt,
mycket deraf blifvit borttaget till utvidgande
af fordna Kungsträdgården, förbjödos alla 
begrafningar redan år 1808.  Bland andra som
här hvila, befinnes också skalden Johan Henrik 
Kellgren, och i kyrkomuren sitter en af
R. R. Höpken och Scheffer bekostad 
marmorsten med inskrift, en minnesvård öfver
abbé Michelessi.  Inuti kyrkan ligger en af
trettioåriga krigets störste hjeltar begrafven,
nämligen: grefve Gustaf Horn, hans 
grafmonument är nu borttaget, så att hjeltens ben
hvila under golfvet utan minnesskrift.

Med ena gafveln åt Carl XIII:s torg ligger 
n. v. General-Landtmäteri-Kontorets Hus,
hvilket anses vara af drottning Christina 
uppbygdt till ett lusthus.  Sannolikt har huset
verkligen blifvit uppfördt under Christinas tid,
emedan Sveriges vapen, med vasen i 
hjertskölden, finnes anbragt öfver den af dess
portar, som är belägen i den från Stora
Trädgårdsgatan till torget ledande backen.  
Under Carl X Gustafs och Carl XI:s tid 
begagnades huset till Arsenal, hvilket fortfor
till 1691, men sedermera har det blifvit 
inrättadt till General-Landtmäteri-kontor.

Bland byggnaderna vid Hamngatan, på
norra sidan af Carl XIII:s torg, märkes 
företrädesvis:

Enkhuset, en ståtlig byggnad, som fordom 
också varit ett magnatpalats och tillhört
ätten Sparre.  Huset nedbrann 1686 och 
sattes, på 1720-talet, i sitt förra skick af Kongl.
Räntmästaren Lagersparre, hvilken dock 
afsattes för underslef, då huset tillföll Kronan,
hvilken åter lemnade det åt en grefvinna
Wojnarowsky, såsom betalning för en summa
penningar, hvilken hennes man hade att 
fordra af Svenska staten.  Vid medlet af 
1730-talet såldes huset till Stockholms borgerskap,
som här, på förslag af grosshandlaren Anders
Grill, lade grunden till en understöds-inrättning 
för fattiga borgare-enkor, hvilken inrättning 
står under ledning af en direktion, 
bestående af 10 borgerskapets ledamöter.  Inuti
Enkhuset är inredd en liten vacker kyrka
med orgelverk, och alla till Gudstjensten 
hörande effekter.

Vigtigaste byggnaden vid Östra eller Lilla
Trädgårdsgatan är Kongl. Mindre Theatern
eller Dramatiska, byggd i renaissancestil och 
i sednare tider förhöjd med ytterlignre en
våning samt rikt ornerad med karyatider, 
pilastrar, balkong o. s. v.  Theatern räknar
sin uppkomst från 1842, då, sedan mångfaldiga 
hinder blifvit öfvervunna, denna theater
uppfördes af kapiten Anders Lindeberg, hvars
portratt för närvarande pryder hvalfbågen 
öfver sjelfva scenen med samma rätt som 
Gustaf III:s krönta namnchiffer intager samma
plats i Kongl. Theaterns salong.  Huset 
grundlades d. 21 Mars ofvannämnda år, och 
arbetet bedrefs med sådan ifver, att redan den
1 Nov. samma år kunde theatern öppnas
med Lings “Agne“, hvartill den nu aflidne,
saknade tonsättaren J. N. Ahlström satt 
musik, samt med “Onkel Adams“ komedi, 
“Pröfningen“, hvarjemte första representationen 
inleddes med en af Ingelman författad prolog.  
Innan andra spelterminen börjades, i 
September 1843, var huset fulländadt till det yttre,
och hade man inne på gården uppfört ett
mindre hus, innehållande dekorationsbodar,
klädloger och målareverkstad, hvarjemte 
salongen, som ursprungligen rymde 867 
åskådare, blifvit förändrad.  Imellertid fick 
Lindeberg icke länge åtnjuta frukten af sina
mödor, ty redan 1844 måste han afträda
theatern åt sina borgenärer, hvilka beslöto 
att uthyra densamma.  Huset såldes sedan
(1846,) på allmän auktion och inropades af
ett bolag för något öfver 40,000 rdr bko, och
i Oktober samma år öppnades theatern 
under ledning af O. U. Torslow och Edv. 
Stjernström.  År 1859 höjdes huset med 
ytterligare en våning, och blef salongen smakfullt
dekorerad.  Den rymmer nu omkring 700
åskådare och gifver uti inkomst för ett fullt
hus omkring 900 rdr rmt.  Denna theater
är nu sammanslagen med den Kongl, under
namn af Kongl. Dramatiska theatern.

Engelska eller Evangeliska Brödrasamfundets 
kapell är äfven beläget vid Östra
Trädgårdsgatan i huset N:o 12 derstädes, och
utgöres af en anspråkslös byggnad inne på
gården på nämnda tomt.

Kongl. Stora Theatern, eller operahuset,
intager samma plats som det fordom s. k.
större De la Gardieska huset, hvilket förut
tillhörde grefve Axel Lilje och af 
öfverståthållaren, sedan Riksrådet Carl Sparre 
inköptes för 270,000 daler kopparmynt, 
hvarefter köpebrefvet den 17 Dec. 1773, 
transporterades på konung Gustaf III, som beslöt
att här inreda ett operahus.  Med de la
Gardieska huset förenades till detta ändamål
f. d. Ekebladska huset vid Jakobs torg, och 
det nya operahuset var, efter Adelcrantz’ 
ritning år 1782 så färdigt, att det den 30 Sept.
sistnämnda år kunde öppnas med en 
representation af Cora och Alonso.  Husets façad
åt Gustaf Adolfs torg prydes med pelare och
pilastrar af Korinthiska ordningen; på 
frontespisen läser man på en sten, omgifven af
två liggande lejon, hvilka imellan sig hålla
en sköld med svenska vapnet, krönt med
kunglig krona, inskriften: Gustafvus III 
Patriis Musis (Gustaf III åt fäderneslandets
sånggudinnor).  Theaterns frånsida vetter åt
Carl XIII:s torg, och vid denna sida har i
sednare tider en prydlig plantering blifvit 
anlagd.  I sitt nuvarande skick uppgifves 
theaterhuset vara 230 fot långt, 180 fot bredt
och 56 fot högt upp till taket; det intager,
tillika med 7 smärre gårdar, af hvilka en är
öfverbyggd, en areal af 37,596 qvadratfot och
innehåller i 4 våningar med deras entresoler,
176 rum, som begagnas till konditori, 
värdshuslokaler, lektions-, repetitions- och 
klädrum, foyeoer, kungliga rum, bostäder för 
tjenstemän, magasiner o. s. v.  Härtill komma
ytterligare stora theatersalongen med scenen
och korridorerna.  Scenen är ifrån rampen
82 fot djup och öfver hufvud 66 fot bred,
salongen håller, från rampen räknadt, 52 fots 
djup och är 50 fot bred mellan murarna.  
Nere vid rampen befinnes först orchestern,
derefter parkett, amphitheater och hofvets loge,
alla gradvis uppstigande mot Kongl. logen
och första raden, uppöfver hvilken ytterligare
tre logerader befinnas, tillika med ett galleri, 
hvars fond utgöres af korridoren.  
Salongen rymmer omkring 1,100 åskådare, och
inkomsten för ett fullt hus skall vara 
omkring 1,800 rdr.  Personalen består nu af 1
direktör, 22 aktörer och sångare, 14 aktriser
och sångerskor, 51 personer, tillhörande 
orchestern, 47 tillhörande baletten och 40 
tillhörande chören samt 26 elever.  Till 
förvaltningen, informationen och betjeningen 
hörde ytterligare 42 personer.

Som bekant, betäcka Kongl. Theaterns
inkomster icke densammas utgifter, och utom
ett understöd ur konungens handkassa, 
åtnjuter denna konstanstalt ett ansenligt 
statsanslag.

Det var på denna theater som Gustaf III
träffades af mördareskottet på maskeraden
1792.

Sålunda är Carl XIII:s torg omgifvet af
byggnader som hafva de mest olika 
bestämmelser, och hvilka gömma rikt 
omvexlande minnen; här hafva vi den åldriga 
kyrkan med sina sekelsgamla minnen och sin
lilla tysta kyrkogård, samt derintill nöjenas
tummelplats Theatern, och å andra sidan ett
Schweitzeri,Det säges att detta Schweitzeri med det
första skall förbättras eller alldeles ombyggas.  och straxt derintill åter en till
andakten helgad byggnad, — Enkhuskyrkan — 
medan å torgets andra sida, ännu ett 
Thalias tempel inbjuder till konstnjutning, 
nämligen Dramatiska Theatern, som åter bland
sina närmaste grannar räknar Evangeliska
Brödrasamfundets anspråkslösa kapell.  Vi se
sålunda att detta torg är bekransadt af icke
mindre än trenne kyrkor och tvenne theatrar,
skådeplatserna för menskliga lifvets sublimaste 
tankar, och mest skakande passioner.

Liksom detta torg, eller rättare denna
promenadplats, är den största öppna plats
inom hufvudstaden, så är också utsigten 
härifrån vackrare än från något annat torg i
Stockholm.  Söderut ser man Norrströms
rastlösa vågor, Norrbro med dess ständigt
vexlande figurer, Strömparterren med dess
saftiga grönska, det ståtliga Stockholms Slott,
Gustaf III:s ädelt resta staty, samt Skeppsbron 
med sin skog af master.  Till venster
synes Blasiiholmens förnämsta byggnader och 
Nationalmuséum, samt Skeppsholmens vackra
bro och kyrka, och i bakgrunden se vi 
Stadsgården, Mosebackes terasser och palatser,
och högst öfver alltsammans Catharina kyrkas 
kupol.  Ja, utsigten från detta torg är så
vacker och omvexlande, att få hufvudstäder
torde hafva någon öppen plats som erbjuder
någon skönare.

 ~~~~~~~~~~~~~




Pris: 25 öre.
