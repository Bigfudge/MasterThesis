N:o 0.GUTENBERG.1892.
Maneesissa, Toukokuun 15 p:nä 1892.


Gutenbergin muistolle.

Aivan varmaan voi sanoa, ettei ole toista
ihmisten keksintöä — höyrykone ja
sähkölennätin myös luettuna — joka
ihmiskunnalle olisi ollut niin suuresta arvosta kuin
kirjapaino.

Ennen kirjapainotaidon keksimistä
tapahtui yleinen opetus yksinomaan
saarnatuolista, vaan sittemmin, mainitun taidon
keksittyä, seurasi lukutaito, ja lukemisen
opetus tuli tarpeelliseksi ja tieteittein valo
alkoi levetä yksityistenkin asuntoihin. Se
oli kuin auringon nousu satoja vuosia
kestäneen yön perästä. Tieteet heräsivät,
tiedot levisivät ja kansojen oli helpompi
vaihtaa ajatuksia toistensa kanssa. Kirjain kautta
pääsi tieteen valo tulvimaan yksityisen
tiedemiehen työhuoneesta mailmalle ja kuta
enempi kirjapainotaito levitti tietoja
ihmiskuntaan, sitä enemmän vapautuivat ihmiset
taikauskon ennakkoluuloista ja
tietämättömyyden orjuudesta.

Kirjan jälestä tuli sanomalehti
julkisuuteen ja kohosi mailman ajatuksien
tulkitsijaksi sekä samalla on vienyt valon
yhteiskunnan etäisimpiinkin sopukkoihin.

Tämän suuren taidon keksijänä
pidetään Johannes Gutenberg, syntyisin Mainzin
kaupungissa Saksanmaalla vuonna 1397.
jonka siis voi lukea suurimpain keksijäin
joukkoon, sillä ennen häntä olivat
kirjoitetut kirjat kalliita ja sen, joka tahtoi mitä
lukea, täytyi etsiä niitä suurella vaivalla,
kun taas painetut kirjat ja sanomalehdet
nykyjään itse hakevat lukijansa ja
pakoittavat hinnan helppoudella niitä lukemaan.
Siinä on tuo ääretön ero, siinä syy, miksi
painettu sana pääsi siihen valtaan, johon
kirjoitettu sana ei koskaan olisi voinut päästä.

Se suuri kiitollisuus jota koko suuren
sivistyneen maailman tulee osoittaa
kirjapainotaidolle, on ensi sijassa annettava
mainitun taidon keksijälle, köyhälle Johannes
Gutenbergille, jonka keksintövuotta pidetään
1442.

***

Monet miespolvet kului ennenkuin
kirjapainotaito pääsi meidän pohjoisille
perukoillemme. — Kun Turun akatemia v. 1640
vihittiin toimeensa, alkoi kirjapainon puute
käydä tuntuvaksi, jonka vuoksi sekä
akatemia että tuomiokapituli pyysivät
hallitukselta sen toimeensaamista. Pietari Brahen
toimesta saatiinkin ensimmäinen kirjapaino
Suomeen vuonna 1642 eli 250 vuotta
takaperin ja se sijoitettiin maamme silloisen
pääkaupunkiin Turkuun. Tämän toimen
ensimmäinen mies Suomessa oli ruotsalainen,
Upsalasta kotoisin, nimeltä Peder Wald.

Suomen kirjanpainajat ovat tämän
historiallisen päivän päättäneet viettää juhlallisesti
ja onkin ympäri maatamme ruvettu
valmistaviin toimiin Suomen 250-vuotisen
kirjapainotaidon olemassa-olon muistoksi.

Sittemmin, varsinkin kuluvan
vuosisadan lopulla on kirjapainotaito levinnyt
ympäri avaran mailman. Pienimpiinkin
kaupunkeihin omassa maassammekin on
hankittu tuo tiedon levittäjä kirjapaino, joittenka
merkitystä meidän kävisi liian pitkäksi tässä
lähemmin selvittää.

***

Kirjapainotaldon äärettömän merkityksen
sivistyksen levittäjänä huomaa, kun ajattelee,
että esim. Pariisissa vuonna 1485 painettiin
kaikkiaan 25 kirjaa, kun taas neljäsataa
vuotta myöhemmin eli v. 1885 samassa
kaupungissa yksinomaan erästä sanomalehteä
(Petit Journal) painettiin 800,000 kappaletta
yhtenä päivänä. — Englannissa taas
painettiin v. 1485 kaikkiaan 5 kirjaa, kun
sitävastoin v. 1885 mainitussa valtakunnassa
kirjojen valmistus nousi 1.500.000
kappaleesen, niitten joukossa tuo
jättiläissanomalehti »Times», jota vuotuinen painomäärä
teki 30,000,000 sekä raamattuja enemmän
kuin kolmellasadalla eri kielellä
lukemattomia kappaletta.




Oulun kirjapainot
ennen ja nyt.

Tämän vuosisadan alkupuolella alkoi
kirjapainoja ilmestyä suurimpiin kaupunkeihin
maassamme. Ouluun saapui v. 1827 Turun
kaupungin palon jälkeen ruotsalainen
kirjanpainaja nimeltä Chr. Ev. Barek, isä
nykyjään vielä vaikutuksessa olevalle saman
nimiselle kirjanpainajalle. Vuona 1853
Vaasan palon jälkeen tuli tänne kirjanpainaja
P. M. F. Lundberg ja perusti Ouluun
toisen kirjapainon, joka kumminkaan ei
voinut entisen kanssa kilpailla ja täytyi siis
työn vähyyden vuoksi siirtyä täältä
Pietarsaareen. Jonkun ajan takaa toi
kirjanpainaja W. Carlsson Lundbergin kirjapainon
taas Ouluun, ja oli se täällä käynnissä
lyhyemään ajan, jonka sitten ostivat h:rat
Rougain ja Ahlqvist ja muuttivat sen Kuopioon.
Pari vuotta oltuaan Kuopiossa siirtyi se taas
Ouluun ja sijoitettiin värjäri Mareliuksen
liiteriin, jossa moniaita kuukausia rauhassa
ollen, ostettiin kirjansitoja Joh. Bergdahl’ilta
vuonna 1863 ja pelastettiin surkeasta
vankeudestaan. Vuotuin 1876 perustettiin
yhtiö, joka hankki kokonaan uuden
kirjapainon ajanmukaisilla koneilla ja kirjasimilla,
nuneltä »Oulun Kirjapaino-osakeyhtiö», vaan
joka vuonna 1882 Marraskuun 2 päivänä
Oulun tulipalossa joutui liekkien uhriksi,
josta kumminkin osa saatiin pelastetuksi.
Mainitun kirjapainon tulipalosta pelastetut
kirjasimet ja koneet osti sittemmin faktori
P. W. Malmberg ja, hankittuaan siihen
tarpelliset lisäkapineet ja jonkun aikaa
pidettyään kirjapainonsa käynnissä, nimellä
»Oulun Uusi kirjapaino», möi hän sen fil. kand.
K. F. Kivekkäälle, jonka hallussa mainittu
kirjapaino vielä nytkin on. Vuonna 1890
muutti tänne Raahesta »Heickell &
Sarelius’en kirjapaino», joka kumminkaan ei
jaksanut täällä kauan toimia, vaan myytiin
Helsinkiin kirjapainotaituri Helsten’ille, joka
taas kuuluu myyneen sen faktori
Pattersonille samassa kaupungissa. Samana
vuonna eli 1890 hankki kauppias N. E.
Ringvall osakkaita uutta kirjapainoa varten ja
onnistuikin siinä niin, että vielä samana
syksynä saapui kirjapaino Ouluun, joka
nykyjään on suurin paikkakunnalla, ja jolle
annettiin nimeksi »Oulun
Kirjapaino-osakeyhtiö.» Vielä on sittenkin kirjakauppias O.
Jalanderilla pieni aksidenssipaino, joten
nykyjään kaupungissamme on kaikkiaan 5
kirjapainoa.




Kuinka Gutenberg johtui kirjapainon
keksintöön.

Eräänä kauniina kesäiltana istui
Gutenberg maanpaossa ollessaan erään puisten
penkillä Strassburgissa. Sattuipa sitten muuan
maalarin-oppilas kulkemaan maalikuppinsa
ja sutiusa kanssa ja istahti läheiselle
penkille. Tuossa levätessään otti maalari
siveltimensä ja veteli penkkiin, ehkä
lemmityisensä nimen: Sofian. Maalari meni, mutta
tuli kohta toinen nuori mies ja istahti
huomaamatta tuon vasta maalatun nimen päälle.
Gutenberg, jolle johtui hyvä asia mieleen,
meni ja sieppasi nuorukaisen ylös penkiltä
ja alkoi tapsia sen nimettömillä pitkin
penkkiä ja siihen tuli tietysti Sofioita koko pitkä
rivi — ja ainakin alku kirjapainotaitoon oli
keksitty.



„Erityisistä syistä.“
Tapaus takavuosilta.
————

Kello oli jo 10 ja 12 aikana olisi »Tellervon»
pitänyt ilmestyä, olla jo kaupungissa jaettunakin,
vaan se näytti hyvin epäiltävältä. Kun kaikki
ilmoitukset otettiin mittaan, ei ainoastaan seisovat
ilmoitukset, joitten vuoro nyt ei olisikaan ollut ja
joista muutamat jo olivat olleet ylimääräisesti, vaan
muutamia vielä purkamatta olevia ilmoituksia
huutokaupoista, jotka jo oli pidetty, sekä vielä sisään
otettavaksi mitattu munan pieni kertomus, joka oli
viime numerossa ollut, vaan josta olisi päästy sillä,
että olisi se erehdykseksi mainittu seuraavassa
numerossa, niin puuttui kuitenkin vielä 3 palstaa, ja se
olisi voitu latoa naputtaa suunnille monissa miehin,
vaan kun ei ollut käsikirjoitusta. Latojat olivat
seisoneet jouten koko aamun ja toimittajaa ei oltu
tavattu, sillä hän oli mennyt huvimatkalle eilen.
Levottomana katseli faktori kelloa ja pani taas pojan
Lehtisen ravintolaan.

Toimittaja oli tullutkin ja istui ruokasalissa
aamukahvilla. Hän silmäsi poikaa ensin arasti kuin
jotakin velkojaa, jonka pelkäsi tulevan ja tarttuvan
kurkkuun aikoen heittää hänet torniin.
Rauhattomia liikkeitä tavotteli hän ja oli pyytelevän
näköinen aivan kuin olisi aikonut sanoa: hyvä ystävä ei
nyt sovi ei millään tavoin. Ja hän sieppasi
pöydältä jonkun vanhan sanomalehden, jota
kuumeentapaisella innolla silmäili ja loi aina välissä katseen
poikaan, joka hänestä näytti niin kopeana, melkeenpä
röyhkeän näköisenä seisovan ja aikovan sanoa
jotakin hävytöntä ja poika sanoikin:

»Käsikirjoituksia?»

»Mene helvettiin, ei suinkain minulla täällä
ole käsikirjoituksia, mistä niitä minulla täällä olisi,
tiedäthän sinä, ettei niitä minulla täällä ole. minä
olen ruualla ja ruokarauha olla pitää . . . Ei ole,
kuulethan sina.»

Toimittaja oli hyvin turskin näköinen tuota
sanoessaan ja kuin poika puitti tiehensä oli hän kuin
taakan hartioltaan puottanut, kuin pahimmasta
vihollisestaan päässyt.

Hän tilasi lisää kahvia ja konjakkia.

Mutta hetkisen perästä ilmestyi oven suuhun
kirjapainosta muuan taituri. Hän seisoi toisessa
kädessä lakkiaan huiskuttaen ja toisen käden
hyppysillä viiksiään kiertäen, suu hymyssä, toinen silmä
kiinni ja pää kallellaan katseli aivan kuin olisi
hyvin tarkasti tähdännyt konjakkipulloa ja laukasi
hetken perästä:

»Manuskriptiä.»

»Pidä suus kiinni!»

»Vill du ha' en koujackare?»

»Merci bocou!»

»No tule istumaan.» Ja kaataessaan lasiin
kysyi toimittaja. »Kuule, lauantai iltanahan me
päätimme lähteä kalastamaan Pöyböjärvelle, jouka sinä
Olet kehunut olevan niin kalasan. Mitä vehkeitä
sinne otamme?

»Eiköhän viinaa, konjakki on niin kallista.»

»Minä tarkoitan kalastusnenvoja.»

»Minä tarkoitan herra maisteri, etitä
käsikirjoituksia nyt ja kuin siivillä», kuului ääni oven
suusta ja se oli faktori, pulska herra, punakka ja
isovatsainen. Kello on 1/211 ja 12 aikana pitäisi
lehden olla valmis. Kolme palstaa vähintäin
puuttun, vaikka kaikki mitä vielä purkamatta on viime
lehdestä, pannaan sisään. Yleisö on tyytymätön kun
lehteä ei saa aikanaan.

»No, eihän se nyt mikään asia ole. jos lehti
myöhästyy. Sattuuhan niitä asianhaaroja, ja sitä
paitse eihän meidän yleisö vielä niin kypsynyt ja
kehittynyt ole. Se on toista ulkomailla . . .»

Ja asiasta keskusteltua vielä jonkun aikaa
istui faktori kahville.»

Näin kesäkuumalla ei kukaan ihminen viitsi
lukea lehteä, keskusteltiin, olisi melkeen sama jos
ei lehti ilmestyisikään, se ainakin oli yhden tekevä
ilmestyikö se tänään eli huomenna.

»Eikö sinustakin ole niin?» meni toimittaja
kysymään itse isännältä, joka tuli saliin katsellen
ympärilleen ja etsien jotakin saadakseen partian
biljardia pelaamaan. Häin näytti vähän epäröivältä
ja tuumailevalta, aivan kuin ettei se käy laatuun.

»Miten selitetään asia?»

»Selitetään! Se on minun asiani.»

Ja toimittaja kirjoitti lipun, jonka taituri vei
kirjapainoon. Siellä painettiin pienoinen lippu.

»Erityisistä syistä ilmestyy »Tellervo»
huomenna.»

Se levitettiin kaupungille. Yleisö sitä tuskin
viitsi lukia, sillä se olisi tiennyt erityiset syyt
ilmoittamattakin yhtä hyvin kuin toimittaja,
ulösantaja ja faktori, jotka ratokseen kuumana kesäpäivänä
löivät biljardia ravintolan varjoisassa huoneessa.

Se oli siihen aikaan.




Yhtä ja toista.
————

— Helsingin kirjanpainajat ovat sitte
pääsiäisen alkaneet käyttää univormulakkia
Ne ovat mustaa silkkiä ja varustetut
sinisellä silkkirihmalla reunustan ylipuolella.
Otsakkeessa on hopeainen kirjanpainajain
merkki. Moniaissa muissakin kaupungeissa
on seurattu heidän esimerkkiään.

— Sanomalehtiä ilmestyy tätä nykyä
maapallollamme noin 41,000. Suomessa 119,
joista 72 suomenkielistä.

— Maalaisten käsitteet kirjapainosta
saattavat useinkin olla hyvin omituisia, koskapa
erääseenkin maaseutupainoon tuli muuan
itä-Suomen mies ja pyysi ostaakseen aapista
ja aivan saman mallista kuin hänellä
mukanaan oleva. Kuin ei semmoisia ollut, pyysi
hän painamaan vaan, ja kun kysyttiin kuinka
monta sataa pitäisi painaa, vastasi hän, ettei
ainakaan hän tarvitse muuta kuin yhden
kappaleen.

— Mailman pienin kirja. Englannissa
eräs Lorel Dufferin omistaa pienimmän
kirjan mitä maapallollamme tähän saakka on
valmistettu, nimeltä »Sikhs.» Kirja on
puolen tavallisen postimerkin laajuinen.

— Mailman nopein pikapainin lienee
New-York Heraldin uusi kone, joka yhdessä
tunnissa syöpi kokonaista 12 maantiet,
peninkulmaa paperia. Se painaa 25 kpl.
sekunnissa eli 90.000 tunnissa. Kone ei liene
aivan keveimpiä, koska se painaa 58 tonia.

— Kirjapainoraakunan antoi keisari
Fredrik III Strassburgilaiselle
kirjanpainajalle Johan Mentenille, joka aateloittiin v.
1468. Alkujaan oli vaakunalla kultaisella
pohjalla kotka, jolla oli haka vasemmassa
ja käsikirjoituspihti oikeassa kynnessä.
Vaakunan yläreunassa oleva mustepalloja
pitelevä aarni lisättiin siihen myöhemmin.

— Maailman pienin sanomalehti on
Bruxellen kaupungissa Meksikossa, nimeltä
»Telegramm.» Sanomalehti on 4 sivunen,
13 cm. leveä ja 7 korkea.

— Mailman suurin sanomalehti.
Aachenissa on sanomalehtimuseo, jossa muiden
muassa näkee maailman suurimman
sanomalehden »Illuminated Quadruple
Constellation», joka ilmestyi v. 1879 New-Yorkissa.
Se on 81/2 jalkaa leveä ja 6 jalkaa korkea.
Siinä on 8 sivua, jokaisessa kolmetoista 48
tuumaa korkuista palstaa. Tämä
sanomalehti ilmestyi itsenäisyys-juhlaan eikä
sittemmin ilmesty muuta kuin aina sadan
vuoden päästä.

— Englantilaista kekseliäisyyttä.
Omituisella tavalla pelasti itsensä pulasta
kirjapainonjohtaja eräässä englantilaisessa
kirjapainossa. Sanomalehti »Eastern Daily
Gazette» oli sekä ladottu että valmis
painettavaksi, mutta kaasumotoori kieltäytyi
auttamasta painokonetta käyntiin, syystä että
kaasutehtaalla oli tapahtunut tapaturma.
Nyt oli pikainen apu saatava, ja eräs
keksiliäs mies onnistui keskellä yötä tavata
erään — höyrykoneen, ajoi sen kirjapainoon,
aukasi reijän painohuoneen seinään ja pani
höyrykoneen akselin pikakoneen akselin
kanssa yhteyteen. Kone, jolla ei ollut aavistusta
tästä petoksesta, valmisti nuo 64,000
kappaletta määrättyyn aikaan.




Kaikellaista.

— Ameriikkalaista sanomalehtien alalla. Tuolla
keksintöjen maassa Amerikassa ovat sanomalehtien
ulosantajat ruvenneet kilpailemaan lehden
ulusmenon kanssa jos jollain tavalla. Niinpä mainitussa
maassa painetaan kolme sanomalehteä hienoksi
litistetylle nisutaikinalle, jolla tilaaja kovimman
ruokahalunsa saa tyydytetyksi; kaksi lehteä painetaan
litistetylle purutupakalle, viisi lehteä kärväspaperille,
yksi imulaastarille, seitsemän pumpulinenäliinoille
kuvilla kirjailtuna. Kolme amerikan lehteä ottavat
vuosittain tilaajistaan valokuvia ja yhtä monta
lehteä pitävät tilaajan kuoleman jälestä hänelle
komeat hautajaiset, viisi lehteä kutsuu tilaajansa
kerran viikossa luokseen päivälliselle ja 77 lehteä
hankkii tilajilleen — aviopuolison.

Milloinkahan meillä niin pitkälle päästään?

— Laskuharjoitus. Jos kerron 5 markkaa 5
markalla, saan 25 markkaa. Jos taasen kerron 500
penniä 500 pennillä, saan 250,000 penniä eli 2,500
markkaa. Nyt on 5 markkaa yhtä paljon kuin 500
penniä. Tulokset pitäisi molemmissa tapauksissa
olla samat. Mutta niin ei ole — miten herran
nimessä se tulee?

*



Ilmoitus.

NimiKorttejA
ja myöskin
K1HLAUSKORTTEJA
painetaan
Maneesissa tänä iltana,
kun tilaus tehdään kirjapainossa.
Hinnat ovat tavaran
laadun mukaan.


OULU.Oulun Kirjapaino-osakeyhtiön kirjapainossa 1892.


