Manifäst
till världens arbetare.

En vädjan om internationell aktion.

Kamrater! Arbetare!

Vi svenska arbetare stå i
trängande behov av bistånd från all
världens arbetare.

Det är ej pängar vi begära, men
i den internationella solidaritetens
namn vädja vi på det enträgnaste
till arbetarna i alla länder att bistå
oss i handling.

Vi önska Eder hjälp till att
öppna fängelseportarna för tre av våra
kamrater, Algot Rosberg, Anton
Nilsson och Alfred Stern.

Dessa tre kamrater, samtliga unga
män på tjugotalet, sitta i livstids
fängelse, och sedan nu benådning
avslagits, ser det ut, som om det
vore härskarklassens avsikt att låta
dem sluta sina dagar bakom
fängelsegallren.

Och vad är deras »brott»?

Låt oss berätta Eder det i korta
drag.

Sommaren 1908 var en mycket
stormig period för den svenska
arbetarrörelsen. Strider pågingo
inom olika industrier, i det arbetarna
försökte att tillkämpa sig bättre
förhållanden av utsugarna, vilka i sin
tur försökte att omintetgöra alla
sådana ansträngningar.

Särskilt bitter var hamn
arbetarnas strid. Männen kämpade tappert
och med utmärkt solidaritet.
Utsikterna till seger voro stora.

Men de svenska arbetsgivarna,
som alltid prata om sin stora
kärlek »för vår flagga och vårt
fosterland» anropade då »The
International Shipping Federation»
(Internationella redareförbundet) om bistånd
för att kuva de svenska
transportarbetarna.

Internationella redareförbund et
hastade till de svenska
broderparasiternas hjälp genom att förse dem
med engelska strejkbrytare ur deras
internationella strejkbrytarkår.

Omkring 1,200 av dessa stackare
från kajerna i engelska städer
fördelades på några av de förnämsta
hamnarna i Sverge, bland dem
staden Malmö.

Under beskydd av polis och
militär togo dessa, eländiga
strejkbrytare brödet ur munnen på svältande
svenska proletärer och deras
familjer, vilka behandlades med den
yttersta brutalitet.

Spänningen nådde sin höjdpunkt.

Då — natten till den 13 juli —
exploderade i Malmö hamn en bomb
på fartyget »Amalthea», ombord på
vilket ett antal engelska
strejkbrytare bespisades och härbergerades.

En av dem dödades
ögonblickligen, och sju andra blevo mer eller
mindre allvarsamt sårade.

Bomben kastades ej för att döda
utan blott för att skrämma.
Samtliga engelska strejkbrytare fordrade
också omedelbart att genast bliva
förda ur landet.

Vår kamrat Anton Nilsson var
den som placerade och tände
bomben. Algot Rosberg och Alfred
Stern voro hans medhjälpare.

Anton Nilsson och Rosberg
dömdes till döden, men deras dom
ändrades till livstids straffarbete, ett
straff som också utmättes åt Stern.

Detta hände år 1908.

Nära fem år hava således
förflutit, och våra kamrater äro ännu
i fängelse!

Tre av de finaste, ädlaste och
trofastaste män den svenska
arbetarrörelsen frambragt lida sålunda
för en handling, som vuxit fram ur
klasskriget, för en handling som ej
begicks med egennyttiga
beräkningar eller för enskild vinst utan i
självuppoffringens och
klass-solidaritetens tecken.

Vad de gjorde, gjorde de för
sina lidande medmänniskor, och
deras bragd var ej enbart av lokal
betydelse. Den berör hela världens
arbetarklass, för så vitt som vår
klass gör revolt mot slaveri och
förtryck och kämpar för ekonomisk
frigörelse.

För denna handling bliva nu våra
tappra kamrater brutalt slagna och
misshandlade i fängelset av våra
herrars hämdgiriga hantlangare och
utsikterna äro, att denna behandling

kommer att fortsättas, ända tills
fångarna blivit gråhårsmän eller
lagda i graven.

Skola vi tillåta detta, att fortgå?

Nej icke om internationell
solidaritet är något mera än en fras.

Vi hava igångsatt en mäktig
agitation för amnesti och frigivande av
dessa våra kamrater. Vi ämna
också, så långt vår förmåga sträcker
sig, utöva påtryckning genom vår
direkta aktion.

Vi förutse dock, att vi icke
ensamma kunna öppna fängelseportarna
för våra avhållna kamrater. Vi
svenska arbetare äro icke
tillräckligt starkt organiserade på det
ekonomiska området för att kunna
diktera villkoren för våra herrar. Och
det kommer att dröja många år,
innan vi lyckats upplysa och
organisera vår klass för gemensam
aktion.

Men med internationell hjälp
kunna vi öppna fängelseportarna.

Vill ni hjälpa oss?

Vad vi begära av Eder innebär
ingen utgift eller någon stor
ansträngning å Eder sida. Allt vad
vi önska av Eder är att Ni
omedelbart

bojkotta alla svenska
varor

av vad slag de vara må, och att Ni

bojkotta och blockera
alla fartyg förande
varor från eller till
Sverge

samt att Ni göra det så
samvetsgrant och effektivt, att Ni
fullständigt strypa Sverges utländska
handel, och låta den ligga nere ända
tills Rosberg, Nilsson och Stern
igen äro fria män.

Detta skall bliva ett slag, vilket skall
komma vår härskarklass ätt vackla,
och som säkerligen skall tvinga den
ned på knä, särskilt som vi
samtidigt skola före striden inom Sverges
gränser med alla till buds stående
medel.

Naturligen inse vi att en sådan
bojkott kommer att drabba oss
själva ganska tungt, men vi äro
beredda att taga dessa konsekvenser.

Det är bättre att lida ända till
döds, än att leva med den
skammen, att vi övergivit våra kamrater
till att förgås i fängelset.

Vi äro också förvissade om, att
vi tala för majoriteten av den
svenska arbetarklassen, då vi bedja Eder
om denna ynnest, i trots av alla
de protester och kontraorder, som
äro att vänta från egennyttiga
politiska ledare.

Därför, kamrater i hela vida
världen, närhälst Ni påträffa svenska
varor, så köp dem icke och vägra
att hantera dem på något som hälst
sätt, vare sig det gäller lossning,
lastning eller transport!

Närhälst Ni få syn på den blåa
flaggan med det gula korset, så
hållen Er på avstånd! Den är den
svenska härskarklassens emblem.
Den står för förtryck, fattigdom
och elände för vår klass.

De svenska arbetarna hava intet
fosterland och erkänna endast två
nationer: kapitalistklass och
arbetarklass.

Vår flagga är röd — röd som
det friska blod, som rinner genom
varje trofast arbetares eller
arbeterskas hjärta över hela jorden.

Kamrater, arbetare i hela
världen!

Hören vår vädjan!

Kommen ihåg våra kamrater, som
sitta i fängelse för Eder sak och
för vår!

Hjälpen oss att befria dem!

Bojkotta! Bojkotta!
Bojkotta!

Leve den internationella
solidariteten!

För

Sverges Arbetares
Centralorganisation

G. Sjöström.Otto Andersson.ordf.sekr.

Arbetartidningar i hela världen
anmodas att avtrycka detta
manifest var och en på sitt språk och
att sända exemplar till
»Syndikalilisten», Lund, Sverge.

Alla fackföreningar och alla
andra arbetarorganisationer, av vad
slag de vara må, anmodas
vänligen att behandla ovanstående
vädjan.

Vi önska också, att en
protestskrivelse i enlighet med bilagda
förslag till resolution, fordrande
Rosbergs, Nilssons och Sterns
frigivande, må snarast insändas till

Hans Majestät Konungen,Stockholm, Sverge

samt att kopia därav eller
underrättelse om fattat beslut ma
adresseras till

SyndikalistenLundSverge.

Stockholm 1913 Oscar Malmborgs Boktryckeri.
