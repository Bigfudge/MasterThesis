
Bilder
ur
Barnaverlden
V



Bilder
ur
Barnaverlden
af Emely Harding
med text av L. L.
V






När barnen älska Herren och vandra på hans stig,
Guds änglar med hvarandra i himlen fröjda sig.
På ängen och i skogen och i det stilla hem
Om dagen som om natten de lägra sig kring dem.
Och när i Herrens tempel de små på barnsligt vis
Med fromma hjertan sjunga sin Gud till lof och pris,
De kära änglar stämma ock in i barnens sång
Och sjunga såsom fordom vid Betlehem en gång:

“Pris vare Gud i himlens höjd,
På jorden vare frid och fröjd,
Ej mer Guds goda vilje
Från menskors barn sig skilje!”


Ill. Emily J. Harding



Ill. E.J.[=Emily J. Harding]



Från den tunga vinterhimmel
Faller snön i muntert vimmel
På den glatta stigen ner,
Der man barnen trippa ser.

Helt förnöjda der de vandra,
Slutna tätt intill hvarandra
Under paraplyets tak,
Der blott Ernst går riktigt rak.

Ofta vill i snön han stanna;
Än åt Mimmi, än åt Anna
Gör han hvita bollar små,
Som de se'n få smaka på.


Ill. Emily J. Harding







När det om sommar'n är varmt och soligt
Och marken står som en blomstersäng,
Det är förtjusande gladt och roligt
Att springa kring på den gröna äng
Och, när man ej orkar springa mer,
Uti en hövålm sig kasta ner.

Små fåglar sjunga och bina surra
Och böljan plaskar och blomstren le,
De glada sländor i solen snurra,
Allt är så skönt, hvart man än vill se:
Hur vist och härligt i smått och stort
Har Gud, vår fader, dock allting gjort!


Ill. Emily J. Harding








Hur skönt det lugna hafvets spegel
I morgonsolen glittrar der,
Och många vackra, hvita segel
Det på sin vida yta bär!

Hvad det är roligt att på stranden
Med lekkamrater springa kring
Och samla snäckor uti sanden
Samt många andra rara ting!








Ill. Emily J. Harding




Vänta litet, käre Knut,
Låt mig följa med dig ut!
Några ögonblick blott stanna,
Tills jag kan min lexa, Anna!
Stygga misse, vill du höra
Och min stickning ej förstöra
Så med dina fula tassar!
Tycker du väl att det passar?
Akta dig, här kommer jag,
Misse, dig till vara tag!






Ill. E.J.H.[=Emily J. Harding]



Hör, klockan slår sex!
Med leken nu stopp,
Och strax när du väcks
I morgon stå opp!
Anna, Mimmi och Knut,
Kommen med utan prut,
Tagen noga i akt,
Hvad er mamma har sagt.

Slumra ljuft, min älskling du,
Mamma sitter hos dig nu!
Tacka Herren för allt godt
Du i dag af honom fått!
Bed, att han dig må bevara
Denna natt ifrån all fara,
Sluta in dig i sin famn!
Somna nu i Jesu namn!




Ill. Emily J. Harding




När natten före jul hon låg
Den lilla Mimmi der och drömde,
Hon någonting så roligt såg,
Att hon på länge det ej glömde.
En vänlig rödklädd gammal man
Fram öfver snön sågs sakta skrida;
En säck på ryggen hade han,
En påse vid sin högra sida.
In genom porten tyst han gled
Och började ur säcken plocka
En mängd små ting samt satte ned
Vid granens fot en präktig docka.
Den glada drömmen snart förgick —
Den far ju fort förbi som strömmen
Men tänk, på qvällen Mimmi fick
De saker, som hon sett i drömmen!



Ill. Emily J. Harding


Klart i solens strålar glittra
Böljorna vid insjöns strand,
Fiskar hoppa, fåglar qvittra:
Allt är lif i haf, på land.
Karl och Knut med sina spön
Skynda muntert ner mot sjön.
Aborre och mört och gädda,
Nalkens ej den falska krok!
Den, som nu sitt lif vill rädda,
Måste vara riktigt klok.
Akten er, I gossr små,
Krokar väntar er också!


Ill. Emily J. Harding


Ill. E.J.H.[=Emily J. Harding]



Visst är om sommaren det roligt
Att fiska i den klara sjön,
Men ock om vintern att förtroligt
Tillsammans leka uti snön.

Än med kamrater kälken köra
På isen, icke mer för tunn,
Än utaf snön en gubbe göra
Med ögon, näsa, skägg och mun.

När se'n den varma vårsol åter
Åt jorden bringar nyfödt hopp
Och andra fröjdas, gubben gråter,
Ja, smälter helt i tårar opp.




Ill. E.J.H.[=Emily J. Harding].



Faren väl nu, Karl och Knut,
Mimmi, Anna, Ernst och Greta
Och hvad allt I än mån heta,
Vårt besök hos er är slut!
Mån I i det goda växa,
Lära lifvets stora lexa:
Att rätt tro och älska Gud
Och att vandra i hans bud!





Tryckt i Fürth, Bayern.






