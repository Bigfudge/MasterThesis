STUDENTFÖRENINGEN 
VERDANDIS 
SMÅSKRIFTER 
162.

FREDSRÖRELSEN 
OCH 
KULTUREN 
AV 
ELLEN KEY 

STOCKHOLM25 öreALBERT BONNIER 
C . L.





Av Verdandis Småskrifter hava intill år 1909 utkommit 
162 häften. 
Varje häfte kostar 25 öre. 
1.Om människans ursprung av
lektor G. Adlerz. 4:e nppl. 
2.Dödlighetens avtagande i Sverge I 
och orsakerna därtill av prof. Curt 
Wallis. 2:a uppl. 
3.Koranen, Muhammedanernas bibel, 
av prof. H. Almkvist. 3:e uppl. 
4.Nutidens arbetssätt av byråingenjör 
Karl af Geijerstam. 3:e uppl. 
5.Om överläggningar och beslut, en 
hjälpreda, av Axel Svenson, ll:e uppl. 
6.Istiden av prof. A. G. Högbom. 3:e 
illustr. uppl. 
7.Lars Johan Hierta av bibliotekarien 
Harald Wieselgren. 2:a uppl. 
8.Skolans ställning till
religionsundervisningen i Sverge och andra
länder av Anna Whitlock. 2:a uppl. 
9.Skatterna till staten av red. Harald 
Sohlman. 2:a nppl. 
10.Från människosläktets barndom av 
Ellen Key. 3:e uppl. 
11.Den industriella arbetarfrågan av 
Gustaf Siösteen. 2:a uppl. 
12.Husdjurens skötsel av
folkhögskolläraren J. F. Hallenborg. 2:a uppl. 
13.Tillståndet i Frankrike före revolu- 
tionen 1789 av 0. v. Zweigbergk. 3:e uppl. 
14.Voltaire och hans strid mot för- 
domarna i religion och samhälle av 
Hellen Lindgren. 3:e uppl. 
15.Om tanke- och yttrandefrihet av 
John Stuart Mill. Övers. av prof. Hj. 
Öhrvall. 3:e uppl. 
16.Jorden och solsystemet av prof. 
Karl Bohlin. 3.e uppl. 
17.Om pängar av bankofullmäktig Emil 
Meyer. Övers. och bearb. av bankdir. 
Johan Lilliehöök. 2:a uppl. 
18.Giordano Bruno, en tankefrihetens 
martyr, av Johan Bergman. 3:e uppl. 
19.Syndafloden, efter Edv. Suess, av doc. 
Gunnar Andersson. 3:e uppl. 
20.Den politiska rösträtten av fil. dr. 
David Bergström. 6:e uppl. 
21.Färgernas betydelse i djur- och 
växtvärlden av G. F. Steffen. 2:a uppl. 
22.Den stora franska revolutionen av 
red. Otto v. Zweigbergk. 3:e uppl. 
23.Om förebyggande av eldfara och 
om eldsläckning av Edvard Wavrinsky. 
24.Karl Ifvarsson och
lantmannapartiet av litteratör Emil Svensén. 
25.Huru böra mäjerierna betala mjöl- 
ken? av K. F. Lundin. 
26.Folkbildningspolitikern Adolf Dies- 
terweg av Fridtjuv Berg. 
27 — 28. Växternas skyddsmedel emot 
yttervärlden av doc. B. Lidforss. 
29.Församlingsrätten av v.
häradshövding Karl Staaff. 2:a uppl. 
30.Språket, dess liv och ursprung av 
fil. dr. Karl Ljungstedt. 2:a uppl. 
31.Likbränning eller begravning? av
ingenjör Per Lindell. 2:a uppl. 
32.Slumpen. Något om
sannolikhetsberäkning av fil. dr. Ivar Damm. 
33.Normalarbetsdagen av prof. Gust. F. 
Steffen. 2:a uppl. 
34.Finland av bibliotekarien Harald
Wieselgren. 2:a uppl. Med karta. 
35.Moralens utveckling av Ellen Key. 
2:a uppl. 
36.Om rättstavningen av E. H. Lind. 
37.Irland och Parnell av 0. W. Ålund. 
38.Om testamente av juris kand. Bernt 
E. Drakenberg. 2:a uppl. 
39.Konstgjorda gödselämnen av
agronomen G. Berglund. 
40.Industrin och kvinnofrågan av
överingenjör S. A. Andrée. 2:a uppl. 
41.Elden av doc. Wilhelm Palmær. 
42.Rättskrivningens grunder av prof. 
Adolf Noreen. 
43.Kolumbus och upptäckandet av
Amerika av prof. Karl Ahlenius. 
44.Robert Burns av Gustaf Fröding. 
45.Socialismen av Hj. Branting 3:e uppl. 
46.Modersmålet och dess utvecklings- 
skeden av fil. dr. Karl Ljungstedt. 2:a uppl. 
47.Den svenska nykterhetsrörelsen av 
lektor Johan Bergman. 2:a uppl. 
48.Kulturkampen mellan semiter och 
indoeuropeer av doc. K. L. Tallqvist. 




STUDENTFÖRENINGEN VERDANDIS SMÅSKRIFTER 162.———————————————————————————————— 
FREDSRÖRELSEN OCH KULTUREN 
AV 
ELLEN KEY 
———
(Första—fjärde tusendet) 

STOCKHOLMAlbert Bonniers förlag



STOCKHOLMALB. BONNIERS BOKTRYCKERI 1908





»Tider som komma». 
Skulptur av Belloc. 

I. 

Oftare, än under alla föregående resor tillsamman, har 
jag under de senaste årens färder i utlandet hört Sverge 
lovprisas. Orsaken till dessa lovord var städse den
fredliga lösningen av unionskonflikten.Som otvetydigt bevis för denna beundran hänvisar jag till 
världspressens uttalande vid Oskar II:s död. 

Alldeles särskilt minnes jag en stund, då jag i
Siracusas katakomber hörde en siciliansk student — med sin
nations eld — prisa Sverge som det i kultur mest högtstående 
av alla land och som bevis bruka det föredöme, vårt folk 
1905 gav de övriga folken. 

Att just här i Siracusa, skådeplatsen för några av 
forntidens vildaste strider, höra en »tidernas yngste son» 
bedöma ett folks kulturhöjd efter dess självbehärskning i 
en livsviktig konflikt, efter styrkan i dess fredsvilja, detta 
gav mig ett mått på den själiska utveckling, som —
trots allt — är otvetydig när man jämför forntiden med
nuet.

Huru många tankar och känslor, ord och handlingar
hava ej strömmat genom tiderna innan den
tankeförbindelse, som av dessa unga läppar uttalades såsom ett
självklart sakförhållande, ens kunde taga form innanför en
tänkandes panna! Vilka sammansatta kulturförlopp, vilka
omvandlingar av själstillstånd ligga ej mellan detta fordom,
då helleniska krigsfångar ihjälpinades nere i Siracusas
stenbrott — där somliga vunno en lindring i sina kval
genom att föredraga Pindaros’ oden — samt detta nu då
en siciliansk yngling lät katakomberna eka av sitt lov till
fredskärleken!

Tack vare otaliga omvandlingar hava vi slutligen
kommit därhän att fredsviljan — länge betraktad som
tanklösa svärmares löjliga dårskap eller fosterlandslösa uslingars
brottsliga vanvett — nu börjar räknas såsom en mätare på
kulturutvecklingen.Att redan bland forntidens vise fredsvänner funnos, detta
torde de flesta veta. Men det är kanske ej bekant ens för
fredsvänner att pacifismen såsom föreningsrörelse snart är 100 år
gammal. Det är en händelse, vilken ej endast »ser ut som en tanke«
ntan har ett verkligt orsakssammanhang, att det var på Amerikas
jord, i Boston, som den första fredsföreningen 1810 grundades av
Elly Channing och Noah Worcester.

———





II.

Ännu är det dock alltjämt ett flertal, som långt
ifrån att i fredsviljan se ett kulturresultat, betrakta den
såsom kulturfarlig oeh kriget såsom kulturfrämjande. Detta
flertal — som med kulturutveckling städse mena det egna
folkets övermakt på den materiella — och helst även
andliga — kulturens område, forklarar att fredsvännerna
äro okunniga om kulturens vägar och mål; att de äro
känslosvamlande veklingar, blinda för den historiska
nödvändighetens krav. Ty de sakförhållanden, som framkalla
krigen, äro — mena krigens försvarare — utslag av
oföränderliga elementära drifter, av rasmotsatser, av psykologiska
och ekonomiska lagar, av etnografiska och geografiska
sakförhållanden.

Men vilken tänkande fredsvän nekar detta? Krigens
djupaste orsak förblir vad den städse varit: folkets eller
rasens behov av rörelsefrihet, av utrymme, av bröd, av
avsättning, med ett ord: utvidgningsdriften. Och denna
åter är i många fall ett vittnesbörd om lisvkraft. Krigens
orsak har därnäst varit viljan att uppnå den statsbildning
— eller att trygga den redan nådda statsenhet — som ett
folk för sig ansett gynnsam i geografiskt oeh ekonomiskt
avseende. Visserligen vittna nu krigande stater omedelbart
om fredstankens växande välde sålunda, att de icke öppet
medge att striden äger rum för ett nationalistiskt intresse
— eller for ett klassintresse inom nationen. Nej, det heter
numera: att kriget endast sker i syfte att utbreda eller
att skydda den högre kulturen, liksom att rustningarna
endast äga rum for att »trygga världsfreden»! Men vi veta
alla att dessa försäkringar aldrig tagas på allvar av andra
än — krigspatrioterna inom det krigförande folket! Bland
krigets kulturuppgifter räknas även den, att det gynnar
»urvalet av de för kulturen värdefullaste elementen».
Och dock är det sällan som de yppersta folken äro de
starkaste — än mindre de rikaste — vilka senare dock i
vår tid äga den största möjligheten att segra! Den äldre,
ofta även den intressantare, kulturen nedtrampas skoningslöst
för merkantila intressen. Det är lärorikt att se en indiers,
en kines' fina, hemlighetsfulla leende vid talet om den europeiska
civilisationen! Kulturens främsta medel, språket,
kväves skoningslöst när detta anses gagna statsenheten;
erövraren upphäver av samma skäl hänsynslöst kulturens
grundval, rättsordningen. Och det inkräktade folkets värn
av sitt språk, sin lag, sina övriga kulturella skapelser kallas 
då icke patriotism, utan — upprorisk separatism!! 

Allt detta veta vi alla. Lika väl veta vi att viljan 
till brödet och till makten äro elementära drifter; att 
utvidgningskravet tills vidare är explosivt och att ingen 
fredsrörelse kan hindra dessa tidvisa explosioner; att de 
starkares brott mot de svagares rätt fortfarande äro ett 
sakförhållande; att krig alltjämt är yttersta medlet att avgöra djupa 
intressemotsatser. Hos ett folk måste, under nu givna 
förhållanden, känslan av nedåtgående genom hämmad 
kraftutveckling slutligen framkalla kriget — liksom sjukdomen 
kulminerar i krisen — och livshämningen sålunda tills 
vidare avlägsnas. Detta förlopp kan icke hindras genom 
någon predikan om »frid på jorden». Och detta inser 
fredsvännen lika väl som krigspatrioten. 

Men medan båda veta att krigen — under de givna 
förhållandena — äro naturnödvändiga, mena de förra att 
dessa givna förhållanden kunna omvandlas, medan 
krigspatrioten däremot anser dem oföränderliga. Den senare 
påvisar att det ena folkets välfärd är det andras ofärd; det 
enas framsteg det andras tillbakagång. Han påvisar skälen 
för det ena folkets fruktan att bli berövat sina livsbetingelser 
genom det andra. Och det är på dessa obestridliga 
sakförhållanden, som krigspatrioterna stöda sina krav på 
allt större offer för försvaret och därmed — säga de — 
även för kulturen. Ty det är ju den folkliga egenarten, 
dess rörelsefrihet, dess materiella och andliga 
kraftutveckling, man sålunda tryggat! Vill man bevara den rättssäkerhet, 
det språk, den odling, fäderna danat, då finnes — mena 
de — för ett folk ingen annan väg än rustningarnas. 

Och om valet står mellan å ena sidan 
rustningsfanatism, å den andra försvarsvägran, då är — under nu 
givna förhållanden — den förre mer kulturell än den senare, 
Försvarsvägraren förenklar problemet ända därhän, att han 
i kriget intet annat ser än mördandet, även när kriget är 
ett försvarskrig för alla våra högsta kulturella värden, 
när försvarslöshet skulle betyda ofrihet, rättslöshet, barbari. 
Att tillråda försvarsvägran under antagandet att vi ej kunna 
försvara oss, innebär självuppgivande. Och vare sig vi 
kunna eller ej kunna försvara oss, ett är visst: att ett 
hus utan lås och en port utan gångjärn locka tjuvar mer 
än det låsta huset och den starka porten! 

Det är emellertid lika opsykologiskt som 
oändamålsenligt att söka omvända våra försvarsnihilister genom 
fängelsestraff, vilka ge dem anledning att påstå att friheten under 
t. ex. ryskt välde ej skulle vara mycket ringare än den är 
under svenskt! Nej, giv dem reseanslag med vilkor, att 
tillbringa några månader i Ryssland! När de återkomma 
skulle de kanske — som jag, sedan jag 1899 vistats några 
veckor i Finland och Ryssland — vilja kyssa Skeppsbrons 
stenar i lyckan över att åter vara i mitt land. Vårt svenska 
land, där friheten är en lika självklar rätt som luften, 
luften, vars värde vi ej ana förr än vi i saknad därav 
någon gång varit nära att kvävas! 

Det är visserligen konsekvent att vägra göra krigstjänst 
när man är fredsvän. Men som livet icke är konsekvent, 
så blir i kampen för idéers utbredning den orubbliga 
konsekvensens linje städse en senväg. Konsekvensmakeriet 
är för outvecklade och osammansatta hjärnor det mest 
tilltalande; för dem synes den räta linjens väg den 
klaraste och kortaste. Och när massan suggereras i denna 
riktning, störtar den sig blint i väg med ett slagord såsom 
fältrop. 

Å ena hållet får man således den krigspatriotiska lösen: 
allt för fosterlandet! Å den andra den försvarsnihilistiska: 
bort med fosterlandet! 

Kulturpatriotens lösen: med fosterlandet för 
mänskligheten behagar ingendera. Den tanken sätter ännu varken 
den krigslystna eller den krigshatande massan i rörelse 
med en stark suggestions makt. Och dock är detta den 

enda innehållsrika tanken! Lika tveklöst, som vi 
försvara vårt liv mot det råa övervåldet och ej anse oss 
som mördare även om vi rädda vårt liv på bekostnad av 
våldsverkarnas, lika visst måste fäderneslandet försvaras 
mot våldet. Ett folk som en individ har självförsvarets 
ej blott rätt men plikt, emedan vardera är ett värde för 
det hela. Endast den, som med Kristus och Tolstoy bestrider 
rätten till självförsvar, kan förnuftigtvis neka också folket 
den rätt, som är grundvillkoret för var enskilds tillvaro, 
självbevarelsens rätt. Endast den, som underkänner värdet 
av den individuella egenarten, kan förneka värdet av en 
inom sig sluten folkpersonlighets individuella egenart. Det 
är en död abstraktion utan all livets värme att påstå sig 
älska sitt folk i stället för sin familj och mänskligheten 
i stället för sitt folk! Det är tvärtom genom att älska 
inom en trängre krets, vårt hjärta vidgar sig att omfatta en 
större. 

Här finnes — för den fullmänskliga personligheten — 
ingen motsats. Den, som ej skyddar sin mors huvud, då 
ett rått slag riktas mot detsamma, kalla vi ej 
människovän utan ynkrygg, om han än åberopar de högsta motiv 
för att stå med armarna i kors. 

Men samme man, som nedslår den mot hans mor 
höjda armen, kan med full rätt avvisa moderns anspråk 
att han i en samvetssak skall handla efter hennes, ej 
efter sitt eget samvete! Likaså kan medborgaren väl 
fylla sin plikt att försvara sitt land mot kränkningar av 
dess rätt, dess ära och dock avvisa de chauvinistiska krav, 
med vilka man — i fäderneslandets namn — vill tvinga 
hans samvete såsom världsborgare. 

När det egna landet t. ex. kränker den internationella 
rätten, syndar mot det mellanfolkliga kulturidealet, då låter 
krigspatrioten sig intala att detta, som han ogillar hos ett 
annat folk är berättigat, ja, lovvärt hos hans eget. Skillnaden 

mellan kulturpatrioten och krigspatrioten är verkligen en 
skillnad i fosterlandskärlek men — till kulturpatriotens 
förmån!När t. ex. Sverges kulturpatrioter 1905 fordrade en fredlig 
lösning av unionskonflikten, fordrade den under alla förhållanden, 
då kallades detta fosterlandsförräderi. Nu inse allt flera dårskapen 
i de då rådande krigstankarna; nu prisa allt flera kung Oskars 
fredsfrämjande sinnelag, som gjorde sitt till att frälsa oss från 
brödrakrigets olycka. Med andra ord: Vilka voro de verkligen 
»ofosterländska»? De, som ville att Sverge skulle inslå en motsatt 
väg, mot den, man nu inser ha varit den visaste och värdigaste. 

———





III.

När krigspatrioten söker bevisa krigets kulturbetydelse 
talar han numera gärna om »kampen för tillvaron», om de 
bästas seger, om den svagas nödvändiga undergång genom 
det naturliga urvalet o. s. v. 

Och visserligen har stundom det i kulturell mening 
yppersta segrat. Men hur ofta var ej detta »naturliga urval» 
kulturfientligt såsom i Spanien, där under religionsstriden 
de mest begåvade och självtänkande utrotades; i Ryssland, 
där sedan Nikolaus I de yppersta dött i fängelser, i Sibirien, 
i galgen! Vi veta även huru det romerska imperiet genom 
oavlåtliga krig utödde sin yppersta befolkning, det nya 
släktets fäder. Vi veta huru »det naturliga urvalet» skedde 
genom 30-åriga kriget. Att man tryggade en protestantisk 
ortodoxi bredvid en katolsk; att man — för att tala med 
Viktor Rydberg — fick »papperspåvar» i stället för
religionsfrihet, torde för mänsklighetens kultur icke uppväga
Tysklands tillbakagång under ett århundrade. Otaliga äro de 
exempel, med vilka den krigiska »kulturverksamhetens» rätta 
halt kan belysas. Å andra sidan är det visst, att den folkliga 
självständighetens räddning genom segerrika strider stundom 
givit det segrande folket — och genom detta mänskligheten — 
härliga blomnings- och frukttider på alla kulturens områden. 



Men medan kulturpatrioten medger detta, så pekar
han dock med Krapotkin på den andra lag, vilken redan i
växlvärlden, i djurvärlden, i de vilda samhällena visar sig
såsom motvikt till lagen om kampen for tillvaron: lagen om
den ömsesidiga hjälpen.

De största kulturframstegen äga rum i de tider, på
de punkter, där livets båda grundlagar samverka, där de —
först i känsla och tanke, langre fram även i sed och lag — nå ett samfält uttryck.

Kulturpatriotens lösen: med fosterlandet för mänskligheten
innebär möjligheter till en samverkan mellan de båda
stora grundkrafterna på det statsliga området — alldeles
såsom den äkta kärleken är en sådan på det enskilda livets
område: med den älskade för släktet, är ju dess lösen.

Det är intet framsteg att säga »världen i stället för
fosterlandet», men heller intet att säga »alla andra i stället
för jag»! Ty jag är ett värde för alla andra; mitt fosterland
är ett värde för det hela; ingen blir rikare men alla
fattigare genom individens eller folkindividualitetens 
självuppgivelse! Än mindre är det ett framsteg att ställa sitt
lands intressen mot den övriga världens och sina enskilda
intressen mot samhällets, såsom den patriotiska egoisten
och privategoisten båda göra.

Framsteg är att finna föreningspunkterna mellan den
egna och de andra folkens, den egna och de andra individernas
välfärd. Medan krigspatrioten braskar med de
krigiska minnena, borrar in sig i alla ömtåliga frågor
folken emellan; bär bränsle till var stridslåga, varje rashat;
gnider in salt i varje sår, som folken givit varandra —
och kallar allt detta »nationellt sinnelags — går kulturpatrioten
den alldeles motsatta vägen, den väg, på vilken
jag ville se alla kvinnor i alla land!

Men tyvärr är det icke i första rummet kvinnorna,
som insett det tillstånd av mellanfolklig anarki, varunder
alla folk lida. Vi veta att det är pacifismen och socialismen,

som klarast uppvisat detta tillstånd; att det är från dessa
håll man starkast fördomer de av utvidgnings- oeh kapitalistpolitiken
föranledda krigen och påpekar huru rustningsraseriet
håller kulturutvecklingen tillbaka.

Allt mer vaknar denna kulturpatriotismens visshet och
medansvarighet, ej endast i det egna folkets men i mänsklighetens
framtid: en internationell kulturidealism griper allt
starkare sinnena. Allt klarare inser man att, liksom individen
vunnit ett lagsamhälles förmåner mot villkoret att ålägga
sig vissa inskränkningar av sin drift till maktutövning och
maktutvidgning på andras bekostnad, så måste det mellanfolkliga
rättstillståndet gå samma väg från dess nuvarande
anarkiska vildhet till mellanfolklig kulturfred.

En stor auktoritet på dessa områden har framhållit
att den moraliska beskaffenheten icke mycket bättrats
genom civilisationen; att vilden tvärtom nogare följer sin
sedelära och att den väsentliga skillnaden endast är att
kulturen ger etiken ett större område och ett annat innehåll.
Den kommer att omfatta flera människor; främlingen betraktas
ej längre som rättslös — eländig, betydde urspungligen
utlänning — o. s. v. Men han betonar äfven hur ofullständig
denna etik alltjämt är; huru europeerna betrakta
vildarna — och dessa dem — såsom odjur, man saklöst
kan tillintetgöra; han visar huru kriget är en återstod av
denna moraliska begränsning, men en som med nödvändighet
måste försvinna.Professor E. Westermarck. Betecknande är att hos en
karnibisk stam vårt är samma ord som gott och andras samma ord
som dåligt! Jfr f. ö. Verd. småskr. n:o 148, Kristendom och moral,
av prof. E. Westermarck.

Och för envar evolulionistiskt tänkande är det självklart,
att i den mån som mer förnuft, mer sammanhang,
mer ändamålsenlighet inträda i det materiella som det andliga
kulturarbetet, desto enhetligare kommer mänskligheten att
handla; att ju större tankar, ju rikare idéförbindelser, ju
finare förnimmelser, ju starkare känslor, vårt släkte 

uppnår, dess vissare maste kulturidealismen rikta sig på att dana
ett samhörighetstillstånd mellan folken i och genom vilket
erövrings- oeh utvidgningspolitiken skall bli obehövlig. Ty
det mellanfolkliga rättssamhället kommer att trygga alla
folks rörelsefrihet men fordra att varje folk uppger den
suveränitet, som nu anses innebära rätten till folkmordet
— kriget — såsom medel att taga sin rätt på andra folks
bekostnad!

Endast for en livsåskådning, enligt vilken »härarnas
Gud» avgör segrar och nederlag och sänder krigen som
sin straffdom — en åskådning, som i staten ser förvaltaren
av Guds avsikter med folket — är det ofattligt att utvecklingen
måste gå i nämnda riktning. Ty varför skulle Gud
avsäga sig de medel, han hittills funnit goda för sina avsikter?
Varfor skulle han framdeles ta mer hänsyn än hittills
till sin sons läror, dessa läror, dem man alltjämt utlägger i
kyrkan, medan man utanför denna hånar »den välmenta 
förkunnelsen» av frid på jorden, denna frid, som ju aldrig kan
komma — efter som den strider mot Guds världsregering ?Se professor Kjellén och hans likasinnade bland våra
krigspräster, krigsprofessorer ooh andra krigspatrioter!

Efter de avslöjanden, som engelsmän själva gjort om
orsakerna till boerkriget, efter de avslöjanden, som pågå om orsakerna
till rysk-japanska kriget, ligger det en oerhörd tragi-komik i sådana
utläggningar av »Guds avsikter». Man drives till den slutsatsen att
Gud framför allt är milliardärernas och börsspekulanternas Gud!

Sannerligen: om Jesus nu ställdes inför krigsprästerna,
skulle han ha mer orsak än på korset till sin
klagan: »min Gud, min Gud, vi har du overgivit mig?»
Aldrig läser jag skildringen av ett slagfält, utan att med
hallucinationens kraft se Jesus komma vandrande över detsamma,
Jesus med det uttryck, Leonardos djupa intuition
givit honom, ett uttryck av outsäglig ensamhet, av outsäglig
sorg, av outsäglig blygsel över att vara förrådd!
De få äkta kristna, vår tid äger, mena som Tolstoy,
att ifall verkligen Jesu bud förkunnades, ifall denna 
kärlekslära slutligen finge makt med människornas hjärtan, då
vore också den goda viljan där, genom vilken vi nådde
frid på jorden.

Denna tro delar jag icke. Ty det är ej endast människornas
hårdhet, som är orsaken till att man under årtusenden
kunnat förkunna kristendomens löften om friden
såsom kärlekens frukt — utan att dock friden kommit!
Orsaken är att kristendomen icke nog tillgodoser den
stora drivkraften hos alla och i allt: den egna livsviljan.
Jag kan därför ej åberopa Jesu bud — att älska
sin nästa som sig sjålv — såsom sedlig norm de enskilda
emellan och så mycket mindre då staterna emellan. Ty jag
anser att envar — den enskilda som staten — alltid älskar
och måste älska sig själv mest, ifall man skall kunna
följa lifvets första lag, självbevarelsen. Men om man
än menar att Jesus endast ägde en del av sanningen, att
han således icke kan vara den obetingat efterföljansvärde
— en insikt varigenom man upphör att vara kristen —
så är hans del av sanningen alltjämt väsentlig, alltjämt
en den djupaste sanning, en sanning, vilken fornuftet lika
väl som känslan måste ge rätt! Och kulturförloppets
innersta kärna är sökandet — och det gradvisa finnandet — av ett jämviktsläge mellan de båda livsprinciperna,
självbevarelsen och offerviljan. Det är varken egoism
eller altruism, som bör segra; det är vad man med ett
väl funnet engelskt ord kallat mutualism, d. v. s. ömsesidighet
i intressen, uppgifter, plikter, fördelar. Ej jag
eller mitt folk böra offras för de andra, ej de för mig:
nej, alla böra vi bestå genom varandra.

Denna samkånsla innebår motsatsen till sjålvuppgivande.
För den nya livssynen är värden av mig själv,
kulturen av mig själv, villkoret for att jag skall vårda ett
värde för de övriga! Utan denna egoism hos den enskilda,
utan denna nationalism hos folket, blir så väl altruism som
kosmopolitism endast tomma ord! Jag har intet att ge

det hela om jag ej älskar, vårdar, förökar mitt eget — såsom
alla andra levande väsen i denna tillvaro göra. Och därigenom
fullkomnas de var i sin art och rikta det hela med
denna sin egenart. Alla leva vi i en tillvaro där envar
är och blir och måste vara »sig själv närmast».

Det är således icke själv-uppgivelse endast själv-begränsning,
som bör komma i den oinskränkta egoismens
ställe; det är icke själviskhet, endast självhävdelse som
bör komma i den oinskrankta altruismens ställe folken
och individerna emellan. Vi leva nu under det mellanfolkliga
vildhetstillstånd, inom vilket folken ännu ej insett
vad de enskilda inom folken inse: att man är sig själv
närmast, ju närmare man står andra, ju mer vårt isolerade
verksamhet övergår till gemensam verksamhet. Den nu döde
svenske tänkaren Gustav Björklund har vetenskapligt bevisat
att en »nationernas sammanväxning» äger rum såsom
ett ännu omedvetet förlopp, ett förlopp, som dock kan
påskyndas genom att allt flera målmedvetet verka i denna
riktning.Redan 1796 angav Kant såsom folkrättens sista mål:
att skapa ett federativt rättstillstånd staterna emellan för att
sålunda nå freden. Han påpekar mänsklighetens stora försyndelse att
hellre uppehålla krigets barbari än att dana en statslig
rättsordning. Och denna skall, menar han, icke innebära ett staternas
uppgående i varandra utan tvärtom vara en federation av fria stater,
ett fredsförbund, inom vilket var stat frivilligt underkastar sig
det av dem alla samfällt konstituerade tvånget.

Jag hoppas att framtiden åt vår landsmans verk skall giva
den plats det förtjänar vid sidan om Kants här anförda lilla skrift
om freden.

Gustav Björklunds bok Om nationernas sammanväxning
utkom redan 1887 (Sthlm, Svanbäcks Boktryckeriaktiebolag) och
varje år, som sedan gått, har medfört bekräftelser av de där
uttalade grundtankarna.

Så lange staterna ännu ej förslå vad de samhälleligt
verkande individerna börja förstå: att den rena egennyttan, det
rättskränkande våldet äro dåliga medel för det berättigade
målet — en rik och tryggad egen tillvaro — så länge staterna
ej inse att krigs- och rustningstillståndet är det 
oförnuftiga, det oändamålsenliga, så länge betyder — enligt
en framstående fredsväns definition — politik endast;

1) alla staters ängsliga bespejande av de andras verksamhet
och utveckling;

2) ett ivrigt övervägande av när den ena statens fördel
kräver att den andra staten förlamas;

3) avvaktandet av eller framkallandet av en visa spänning
och slutligen

4) krigsförklaring eller — än hellre — den andra statens
drivande till krigsförklaring, ifall fienden ej på annat sätt
kan förlamas!

Det är denna »politik», som svär på den teorien att
kriget medför utmärkta verkningar på moral och kultur:
att det hindrar förvekligandet, regulerar överbefolkningen,
framkallar medborgardygder med mera sådant, som till
punkt och pricka gäller även om översvämningar och 
farsoter, dem man dock — trots dessa deras »goda verk-
ningar» — med alla medel söker bekämpa!

Det är genom nyssnämnda politik, som de ledande
inom folken tro sig fylla sin uppgift: att skaffa det egna
folket en »plats varhelst solen skiner», och »sitt ord
med i varje avgörande».Se ett tal av kejsar Wilhelm II.

Båda delarna äro berättigade önskemål. Men den
stora villan är att landens penningmän, militärer, krigspräster
och diplomater äro de, som bäst visa folket vägen
till den plats, där solen skiner; att de säkrast kunna göra
folkets stämma hörd — i och med kanonernas dån!

Endast en klarseende egoism skall slutligen leda till
den vissheten: att sistnämnda medel att fråmja nyssnåmnda
mål år ett ofornuftigt medel, med andra ord ett oändamålsenligt.
Och det är oändamålsenligt, emedan det är osäkert på
samma gång som kraftsugande. Endast en mer klarseende
egoism skall kunna finna andra, såkrare och mer
kraftsparande utvägar. Men dessa vägar beträdas icke så länge
folkens ledare alltjämt i sista hand äga den krigiska.Detta är i fullkomlig analogi med pryglets »oumbärlighet»
som uppfostringsmedel, ett medel, som dock hos ett helt folk —
det japanska — aldrig ifrågakommer utan att någon därför kan
påstå att detta folk saknar tukt, laglydnad och manlighet!

Ty först när man absolut avsäger sig ett dåligt medel för
uppnåendet av vissa mål, erfar man huru de bättre medlen verka.

———




IV.

Allt mer vakna nu folken till insikt om detta. Samtidigt
utvecklas en ny slags fosterlandskänsla, en känsla åt vilken
tvenne tyska sociologer, oberoende av varandra, funnit samma
namn: kulturpatriotism.Werner Sombart och Robert Michel, i övrigt inga
meningsfränder, men som från vardera sitt håll i detta fall kommit till
samma tanke.

Att denna slags patriotism måste tillväxa är en
oavvislig nödvändighet, en ovillkorlig följd av de omedvetna
och medvetna inflytanden, släktet underkastas i och genom
själva kulturförloppet, där varje verkligt framsteg är ett
framsteg mot mer förnuft, mer ändamålsenlighet, mer
sammanhang, mot en fullkomligare organisation, mot mer
enhet och tillika mer säregenhet.

Den väldiga tidsrörelse, som målmedvetet arbetar för
enheten, är arbetarnas organisation. Denna har på fem
årtionden gjort mera för att väcka insikten om
intressegemenskapen, om solidariteten folken emellan, än
kristendomsförkunnelsen under femton århundraden lyckats göra.

På denna väg kommer kulturpatriotismen i
krigspatriotismens ställe. Och det är en stor kraftförlust när
ungdomen nu genom vägrad värneplikt och antimilitaristisk
agitation hoppas att redan nu omöjliggöra krigen, en
kraftförlust sådan som det vore ifall en lantman sökte tvinga sitt
äppelträd att ge frukter redan i mars. Fredens frukter kunna
vi först hämta från kunskapens träd. Men detta har ännu
teoriens vintergråhet; sanningen om det mellanfolkliga rättstillståndet
har annu ej blivit känsla och först då blir den
en till handling drivande livskraft.

Att individens »oberoende» av andra samhällsmedlemmar
ofelbart skulle föra honom till det ömkligaste beroende,
detta ej endast veta vi, nej, vi handla alla därefter om än i
många fall rent instinktivt, utan all överläggning. Ty vår
dagliga erfarenhet säger oss att vår egen rörelsefrihet vilar
på allas ömsesidiga hjälp. Men socialisterna inse, att det
ofullständiga genomförandet av denna princip inom de
enskilda samhällenas socialpolitik och principens fullkomliga
förbiseende inom den mellanfolkliga politiken, år grundorsaken
till klasskampen inom och till krigen mellan folken.

Socialisterna inse att vi maste erhålla social-politik
i stället för intresse-politik; att fred är möjlig endast
inom och mellan de omdanade samhällen, där konkurrenskampen
upphört och intressegemenskapen fått sitt uttryck
i alla inom- som i alla mellanfolkliga inrättningar. Men
ehuru jag sålunda endast tror på en fullt verksam
fredsorganisation i samband med en omdaning av samhället
i den riktning, dit socialismen pekar, så år jag dock
icke blind för alla de sekundära inflytanden, genom vilka
fredssaken främjas.

Bland dessa sekundära inflytanden nåmner jag först
fredsarbetet, icke på grund av dess hitillsvarande inflytande
men på grund av dess målmedvetenhet. Fredsvännerna
själva veta mycket väl att traktater och skiljedomstolar
icke, under nuvarande förhållanden, trygga freden. De
förorda — när de tänka — inga avrustningar och ingen
värnpliktsvägran! Fredsarbetets största betydelse är dess
kritik av det nuvarande tillståndets vanvett. Men mer än
detta medvetna arbete för nya mellanfolkliga tillstånd betyda
alla omedvetna inflytanden.

Samfärdseln spinner var dag nya bindande trådar
folken emellan; var dag ske internationella sammanslutningar
för ekonomiska, vetenskapliga, konstnärliga ändamål.
Utställningar och gästbesök göra de olika folkens verk på alla
områden allt mer till samegendom; kongresser hållas oeh
föreningar uppstå med mer eller mindre medvetet syfte att
samverka för det helas bästa.Från en berlinare, Ludvig Ullman, har t. ex. nyligen utgått
förslag om en de Handelsresandes internationella sammanslutning,
ett förslag, som i flera land mött anslutning; ja, i England har i år
ett stort möte hållits i och för saken, vars vikt en var kan inse.
Vill man lära känna omfattningen av den redan nu bestående
samverkan, må man då läsa A. H. Frieds lilla rent statistiska bok:
Das internationelle Leben der Gegenwart (Leipzig 1908). Även
vill jag till de om »fredsfantasternas» tänkesätt okunniga, anbefalla
Frieds båda broschyrer, den om Internationalismus und
Patriotismus (Leipzig 1908) samt Die Grundlagen des revolutionären
Pacifismus (Tübingen 1908) alla tre utkomna efter att jag, på
kvinnliga fredsföreningens årsfest 27 januari 1908, höll detta föredrag.

A. H. Fried ar redaktör för Die Friedenstvarte, som — just
på grund av hans ledning — är fredssakens mest betydelsefulla
organ.

Var dag ingås äktenskap mellan medlemmar av
olika folk, äktenskap, varigenom de skärpa motsatserna
nationerna emellan allt mer utplånas och den internationella
förståelsen på ett djupgående sätt främjas.
Slutligen ökas med varje dag inom alla folk antalet
av dem, som i och genom en ny livsåskådning se alla
livsformer, alla varelser, alla människor, alla folk såsom
»världskroppar», såsom delar av en stor enhet. Och i
och med denna livssyn omdanas hela känslosättet.

Vår organiska samhörighet — såsom »lemmar i en
lekamen» — blir ej längre ett talesätt utan en förnimmelse.
Men därmed förnimma vi aven vanvettet dåri, att de enskilda
oeh folken foroda varandra, då de borde samla alla krafter
på att uppbygga sitt släkte; slitas om jorden, då de borde
samverka för att besitta den med förnuftets makt; avspärra
sig, då de kunde njuta medglädjens och medlidandets 
fullhet i en tillvaro, dår vi val inse vår lilla jords obetydliga
betydelse mitt ibland stjärnorna, men dår vi av vår innersta
längtan lyftas upp till gemenskap med universum!

Denna nya världskänsla, liksom den mellanfolkliga
besittningen av vetenskapen, litteraturen, konsten och musiken,
bildar redan ett nytt folk bland folken, ett folk inom
vilket — som under kristendomens livskraftiga tid — ingen
frågar efter jude eller grek, tjänare eller fri. Ty alla äro
vi ett i en ny, stor, underbar lyckokänsla, själarnas lycka
av att växa var for sig och alla genom varandra. Denna
enhetskänsla omdanar de etiska begreppen, skapar nya
mål, nya ideal, nya drömmar. I och med den nya människans
nya syn på jordelivet, blir krigets våld mot livet
allt mer förnuftsvidrigt, allt mer avskyväckande.

De, som kalla sig »idealister», emedan de med största
tvärsäkerhet lova människorna en annan värld, ett evigt
liv, tåla i de flesta fall med stort lugn jordens otaliga
lidanden. Ja, de förklara att — till följd av släktets synd
— dessa lidanden, särskilt krigets, städse komma att fortvara;
att först i himmelriket kan man hoppas fridens
uppnående.

Dessa »idealister» äro något mycket värre an försvarnihilister:
de åro kulturnihilister. De betvivla nämligen
en utveckling varigenom förnuftet skall komma att segra
över oförnuftet, samverkan över sammanhangslösheten.

De håna tron på denna utveckling — »radikal optimism» 
är det sista smädeordet for evolutionismens trosinnehåll
— och se i det varande uttrycket av Guds vilja
med mänskligheten.

Och detta ehuru oförnuftet i detta varande blir allt
solklarare! Vad är sålunda mer oförnuftigt än kriget, sett
i samband med hela vår tids sociala arbete for att bevara
livet, höja det, for att forbättra människomaterialet?
Vad en hel mansålder i detta avseende arbetat för, kan
några veckors krig ödelägga!



Vad är mera oförnuftigt än att uppfinningar, som
kunde bereda släktet en mer människovärdig tillvaro genom
lättade arbetsvillkor och nya kulturmedel — att dessa uppfinningar
ställas i förstörelsens tjänst? Sprängämnena,
kraftöverföringen utan tråd, luftskeppen och annat mera
fylla snart jord, underjord, luft och vatten med förstörelseredskap,
som skola ödelägga seklernas kulturskatter, de
skapande snillenas verk, samtidigt med att de till livlösa
eller stympade köttslamsor skola förvandla den nutida
kulturens livskraftigaste unga arbetare inom alla omraden!

Vad är mer oförnuftigt än den vilda tävlan om besittningen
av produktionsmedlen, om herraväldet över avsättningsområden,
om övriga villkor för ett allt mer extensivt
i stället för intensivt bruk av jordens tillgångar? En alla
de tävlande oeh splittrade krafternas organisation till samverkan
— till vad Carnegie kallar kontinental i stället för
national produktion — skulle den ej samtidigt bäst tjäna
alla de särskilda intressena oeh hindra att dessa ställa sig
mot varandra såsom krigsorsaker?

Vad är mer oförnuftigt än att mödrarna, med allt
större allvar och ansvarskänsla, föda och fostra det nya
släkfet, att de fysiskt och psykiskt söka höja detsamma
men sedan de söner, dem de med sina egna yppersta
krafters offer givit sitt folk och sitt släkte, slås ned — på
slaktfälten — som sädesfält av hagelstormen?

Vad är mer oförnuftigt än att milliarder medelbart
oeh omedelbart tagas från kulturarbetet, för att kastas ut
på ett försvar, som dock aldrig blir fullt verksamt, aldrig
med visshet kan skydda för ett möjligt överfall eller nederlag
genom en starkare makt

Medan krigspatrioten på den sista invändningen icke
har annat svar än att kräva allt fler fästningar, allt mer
långskjutande kanoner, allt bättre fyllda arsenaler, allt större
krigsskepp, så svarar kulturpatrioten: »Vi måste avlägsna

anarkien i staternas samliv och det stridsstoff, som nu förr
eller senare föranleder krigets explosion, skall samtidigt
avlägsnas. Först då skall varje folks kultur — förtidens,
nuets oeh framtidens kultur — verkligen kunna skyddas.»

Vägen till förnuft — d. v. s. ordning, samverkan och
skönhet — i det mellanfolkliga livet, är att massans ledare
alltid och allestädes verka för de tänkesätt, de åtgarder,
de beslut, som ingiva denna massa kulturpatriotismens i
stället för krigspatriotismens suggestion!

Och vem är betydelsefullare bland massans ledare
än just modern, över huvud taget uppfostrarinnan?

Vilken suggestion kan någonsin i sin verkan jämföras
med den förstå uppfostrans mäktiga ingivelser? Och vilken
kulturuppgift kan vara större än att använda denna makt
i humaniserande riktning?

Huru sorgligt illa ha ej kvinnorna i detta avseende
brukat sin makt!

Som ett gott framtidslöfte kunna vi dock anteckna att
en dotterdotter till Viktor Hugo — han, den »radikala
optimismens» store diktare, han, som för längesedan danat
våra egna drömmar till sånger — stiftat »de europeiska
kvinnornas allians för fred genom uppfostran». Liksom
även att en annan kvinna utovat en sådan massuggestion
mot kriget, att hon hemfört det fredspris till vars stiftande
hon gav idén.Prinsessan Gabrielle Wiszniewska och baronessan Berta v
Suttner, på vars nyligen utkomna Memoarer jag vill fästa
uppmärksamheten. För oss svenskar i allmänhet äro kapitlen 38 — Besuch
bei Albert Nobel — samt 51 — Alfred Nobels Tod und Testament
— särskilt intressanta. Men alla fredsvänner få genom den väldiga
volymen en värdefull inblick i fredstankens utvecklingshistoria.

Jag tror icke med Ruskin att »den dag, då kvinnorna
icke vilja krigen, skola krigen upphöra». Därtill äro
krigens orsaker alltför sammansatta. Men varje kvinna
kan bära bort något vedträd från krigsbålet, liksom hon

kan tillfora detta bränsle; varje kvinna kan lyfta fram
någon sten till fredens tempel eller bryta en sten ur detsamma.
Varje kvinna kan bidraga att utbreda misströstan
till fredshoppet eller hjälpa till att hålla detta hopp vid liv.

Och ensamt detta är av största betydelse. Ty, såsom
en manlig tänkare nyligen framhållit, de s. k. illusionerna,
som av den nyktra samtiden städse hånas, hava alltid varit
den framdrivande kraften vid hvarje nydaning. Vi ägde
intet av det, vi dock nu besitta av rättfärdighet, frihet,
mänsklighet i våra nationella och internationella lagar och
seder, ifall icke »illusionerna» hos de s. k. drömmarna
gått före såsom vägvisare.

Om kvinnan en gång själv blir politiker, månne hon
— med sitt mer praktiska än teoretiska skaplynne —
kommer att, som så många män gjort, hylla den vidskepelsen
att staten är »ett högre väsen», för vars krav
individen obetingat skall offra allt, även sitt förnuft?

Eller månne kvinnorna skola förstå att staten endast
är en — mer eller mindre — ofullkomlig form för folkets
samfällda kraftutveckling? Att statsstyreisen måste vara
sådan, att den bereder allt mer möjlighet för hvar medborgares
kraftinsats, samvetsprövning och ansvarskänsla, så
att folken icke som nu drivas in i handlingar, där de te sig
som hjordar utan val och utan ansvar?

Månne kvinnorna skola inse vikten av att bruka varje
tillfålle — från och med barnkammaren till parlamentet —
för att upparbeta känslan av solidaritet, av samhällsansvar,
av världsborgarsinne? Månne de skola utöva en vaken
samhällskritik riktad mot allt, som verkar i söndringens
i stället för i samverkans anda? Månne de skola avsky
det lättsinniga, hemliga spel, varigenom regeringar och
sändebud, press och penningman nu framkalla de krig, som
— sedan de väl äro förklarade — omtöckna alla hjärnor
med »nödvändighetens» hypnos, men vilka genom vishet
och ärlighet mycket väl kunnat förekommas?


Alla dessa frågor kan först erfarenheten besvara.Vad Sverge angår, har den kvinnliga freds- såväl som
rösträttsrörelsen givit vackra framtidslöften. Men man kan icke från
ledarinnorna nu sluta sig till vad massorua frameldes skola bli.
Tills vidare är det emellertid ett glädjande faktum, att den
kvinnliga rösträttsrörelsen åtminstone bevisat den politiska mogenheten
hos ett stort antal svenska kvinnor.

Men huru det än blir med kvinnornas politiska klarsyn
i framtiden, ett är visst: att deras och all annan politisk
verksamhet måste bedömas uteslutande ur den synpunkten,
om den främjar sammanväxandet av den nya
organismen, mänskligheten, detta sammanväxande, som för
varje särskilt folk — och alla tillsamman — skall innebära
det mäst livsbevarande och livsstegrande tillståndet.

Politiker måste komma att betyda: en målmedveten
medarbetare vid denna högre organisation av mänskligheten,
där var stat skyddas genom det lagskydd alla äga; där
var stats — genom fredstillståndet frigjorda — krafter
komma de övriga till godo; den staternas stat där ingen
isolerad nation mot våldet behover hävda den rätt, vars
beskyddare alla gemensamt äro; där ingen, för att bruka
Maeterlinks träffande uttryck, behöver avsäga sig sin sant
mänskliga makt för att låta de blindaste av naturkrafterna — sprängämnena — förlänga sitt förnuft och skapa sin rättfärdighet»!

Visserligen skola även inom denna statsbildning
strider uppstå. Men dessa strider komma att utkämpas
med förnuft mot förnuft, ej med kanon mot kanon; med
vilja mot vilja, ej med pansarbåt mot pansarbåt; med känsla
mot känsla, ej med mina mot mina — just så som striderna
inom varje särskilt samhälle nu utkämpas. Inom
Europas — slutligen inom världens — förenade stater
bli livsvillkoren tryggare, livsintensiteten högre, ökningen
av kulturvärdena snabbare, utbytet rikare, enligt vad varje
av provinser sammansluten stat och varje av småstater
sammanslutet statsförbund redan nu bevisar.



Ryssen Novikow, vilken skrivit ett ypperligt arbete
om freden, ställer solsystemet med dess rytmiska rörelser
mot det anarkistiska tillståndet inom mänskligheten. Han
visar att släktets vilja till den högsta möjliga livsintensitet
med nödvändighet måste medföra associationen i stället
för anarkien; måste leda fram till det rättssamhälle, om
vilket fredsvännen drömmer med fullkomlig förvissning
att drömmen har förnuftet — med andra ord framtiden —
för sig. Och så skall också mänskligheten slutligen varda
ett solsystem, där var himmelskropp är en inom sig sluten
enhet men enhvar endräktigt rör sig enligt en stor, för alla
gemensam ordning.La justice et l'expamion de la vie, 1905.

Sålunda skall änglahälsningen om frid på jorden en
gång förverkligas med samma nödvändighet som nebulosor
i tidernas morgon förtätades till solar och folken i samlivet
med varandra ledas av en god vilja lika säkert som
stjärnorna röra sig enligt den sfärernas harmoni, där var och
en följer sin, de andras ej korsande bana.






