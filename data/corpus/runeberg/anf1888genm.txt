NÅGRA ORD
OM DEN
STOCKHOLMSKA HOMILIEBOKEN.

ETT GENMÄLE
AF
THEODOR WISÉN.

(MEDFÖLJER ARKIV FOR NORDISK FILOLOGI, BD. IV, H. 4.)
<img></img>
LUND,
AKTIEBOLAGET FREDRIK BERLINGS BOKTRYCKERI OCH STILGJUTERI
1888.


NÅGRA ORD
OM DEN
STOCKHOLMSKA HOMILIEBOKEN.

ETT GENMÄLE
AF
THEODOR WISÉN.
<img></img>
LUND,
AKTIEBOLAGET FREDRIK BERLINGS BOKTRYCKERI OCH STILGJUTERI
1888.


<chapter name="Några ord om den Stockholmska Homilieboken">

Med anledning af hr L. Larssons nyligen offentliggjorda
ytterligt evasiva Svar på mina ”Textkritiska Anmärkningar till
den Stockholmska Homilieboken” (uti Arkiv for Nordisk Filologi, 
Bd. IV), finner jag mig uppfordrad till följande genmäle.

Hr L. säger sig ej hafva haft till ändamål att kritisera, utan
att i nödiga stycken förbättra min upplaga af Homilieboken, så
att hon kunde motsvara nutida anspråk på diplomatisk
noggrannhet. Om hr L. inskränkt sin åtgärd till detta, d. v. s. till
att anmärka de i Homil. verkligen förekommande felaktigheter
(vare sig dessa härröra från felaktig läsning eller uppfattning,
eller äro blotta tryckfel), så skulle ingen heldre än jag skänkt
ett erkännande åt hans arbete, såvida det varit utfördt med nödig
omsigt och sakkännedom. Men han har vid behandlingen af
Homil. visat sig i så hög grad sakna dessa förutsättningar, såväl
som nödig sjelfkritik, att han icke kunnat annat än misslyckas
i sitt sjelfvilligt åtagna granskarevärf. Hans till många
hundratal uppgående och med anspråk på ofelbarhet framstälda s. k.
rättelser till Homilieboken äro derföre, med få undantag, lika
många misstag, hvilka det varit nödigt att utan skonsamhet
blotta, på det ej den lärda allmänhetens uppfattning af 
Homiliebokens text skulle alldeles komma på villospår.

Hr L. anmärker, att hans studium af Homil. börjades med
min vetskap och bifall. Efter denna alldeles betydelselösa
anmärkning upplyser han, att han upprättat ett glossar till
Homilieboken, hvilket glossar i sin inledning innefattade en del
af de rättelser, som återfinnas i hans nyligen utgifna ”Studier”
öfver Homil., och tillägger, att jag 1882 afgifvit ett 

fördelaktigt vitsord öfver detta glossar. Det borde dock hafva varit
äfven för hr L. begripligt, att det ”fördelaktiga” vitsordet (som
bestod i att acceptera hans opus såsom giltigt examensprof)
alldeles icke innebar ett godkännande af alla hans med ungdomlig 
omogenhet gjorda textändringar och rättelser, utan endast
var ett erkännande af hans möda att samla och ordna ordförrådet 
i Homil. Ett sådant glossar kan också, oaktadt sagda
ordförråd blifvit upptaget i nyare lexikaliska arbeten, dock ännu
möjligen vara till någon nytta; men om hr L. utgifver sitt
glossar, belamradt med alla hans felaktiga läsarter och s. k.
rättelser, kan hans ordbok naturligtvis endast med största
varsamhet af fackmannen begagnas.

Min erinran, att skriften i äldre codices var ett slags prentning 
och mechanisk efterbildning af de föreliggande originalens
skrifsätt, har tydligen funnits allt för besvärande för hr L:s
argumentation i fråga om Homil:s härrörande från en eller flere
skrifvare. Han anser min mening vara obevisad och orimlig
genom ”den omständigheten, att då en skrifvare råkat upprepa
ett eller flere ord, dessa ord sällan äro skrifna på samma sätt på
båda ställena, så vida mer än ett skrifsätt kan komma i fråga”.
Men detta hr L:s inkast kullslår alldeles icke min mening, enär
ganska säkert en liknande vacklan i skrifsätt, som den hr L.
åsyftar, redan förefunnits i den allra första med latinskt alfabet
affattade isländska handskriften. En sådan fasthet i stafsätt och
beteckningar, som vi nu äro vana vid i vår tids tryckalster, kan
man icke förutsätta i medeltida manuscript.

Uti mina Textkr. Anm. har jag uppgifvit såsom hr L:s
<sp>nuvarande</sp> mening, att Homil. härstammar från minst två,
högst tio skrifvare. Han beriktigar nu detta derhän, att han
anser boken vara skrifven af minst tre, högst tio olika skrifvare.
Detta är ett ypperligt resultat af månadslånga forskningar i
Homiliebokens handskrift! Visserligen har jag sett forskare i
fråga om handskrifter med olika handstilar kunna hysa tvekan
om de böra höja eller sänka det antagna antalet handstilar med 
en eller två, och en sådan prutmån kan vara fullt berättigad;
men hr L. är, såsom jag tror, af alla dem, hvilka sysselsatt sig
med isländsk paleografi, hittills den ende, som i en dylik fråga
behöft en sådan latitud som från tre ända till tio. Har han
emellertid ej kunnat komma till en mera exact siffra, är det
klart, att hans auctoritet i fråga om grafiska egendomligheter
(äfven så simpla saker som bokstäfvernes form, bläckets färg,
gjorda ändringar o. s. v.) måste anses skäligen ringa.

På det för hr L. obehagliga förhållandet, att han för 2 år
sedan sjelf antog Homil. härröra från en enda skrifvare, har jag
förut fäst uppmärksamheten och visat, att han då styrkte detta
genom att förklara äldre delen af Cod. A. M. 645, 4:o, vara
från början till slut skrifven af en enda hand, samt genom att
derjemte förklara ”handstilen” i Homil. hafva nästan samma
utseende som den i Cod. A. M. 645. Detta erkännande af och
ganska talande skäl för enhetsprägeln i Homil:s pictur söker nu
hr L. advocera bort genom den naiva förklaringen att han icke
minnes så noga hvad han för två sedan tänkte om saken, men
tillika påstår han sig hafva redan då hyst starka tvifvelsmål om
nämnda enhetsprägel. Hr L. eger således förmågan att samtidigt 
både minnas och icke minnas samma sak! Likaså är det
mycket ovanligt, att man besvärar sig med att skaffa talande
bevis för en åsigt, som man är böjd att betvifla.

Hr L. hyser vidare alldeles ogrundade bekymmer om
förenligheten af mina i företalet till Homil. uttalade åsigter om
handskriftens ålder med mina uttalanden i Textkr. Anmärkningar. 
Han tror nämligen, att orthografiska olikheter nödvändigt
måste förklaras ensamt ur skilnaden i nedskrifningstid. Jag tror
deremot, att äfven en annan factor måste tagas med vid 
afgörandet af dylika frågor, nämligen de dialektiska olikheterna, och
jag har antydt detta genom antagandet, att Homil. innehåller
texter från olika tider och trakter. En dialekt kan ju hafva
ålderdomligare former än en annan samtida sådan; språkformer,
som för oss närmast te sig såsom äldre och yngre, kunna 
således vara uttryck för samtida dialektskilnader och förekomma i
samtida handskrifter. Denna omständighet har hr L. förbisett,
och man kan deraf veta, hvad värde hans bestämmelser af 
nedskrifningstiden för Homil:s olika delar månde ega. Hr L:s
”utredning” häraf ansluter sig på ett värdigt sätt till hans bekanta
forskningar om läggens sammansättning i Homil.

Hr L:s anmärkning om min förändrade uppfattning af
Homil. 127 <sup>7-10</sup> är påtagligen advocatorisk. Deraf att jag 1872
aftryckt texten i den uti hds. befintliga ordningsföljd, men 1886
funnit tillräckligt skäl att motivera en annan textfördelning,
följer ej, att jag icke redan 1872 haft någon förmodan att en
ändring vore önsklig. -- Jag har om åtskilliga ställen i Homil.
hyst och hyser många förmodanden, som jag icke ansett böra
nämnas i upplagan, enär jag endast af fullgiltiga skäl velat föreslå 
eller vidtaga afvikelser från handskriftens läsarter och
anordning.

Då jag nu går att i korthet bemöta några af hr L:s
anmärkningar om läsningen af åtskilliga ställen i Homil., följer
jag samma ordning som i mina Textkr. Anm.

1 <sup>17</sup> Hr L:s försök att komma ifrån sitt misstag i afs. på
ordet <i>leticię</i> är alltför klumpigt för att vidare behöfva gendrifvas; 
hvar och en kan i Homil. se, att orden <i>leticię</i> och <i>heiter</i>
stå på sådant afstånd från hvarandra, att deras slutbokstäfver
(eller förkortningarna derför) ej tangera hvarandra. -- 2 <sup>21</sup> Att
<i>v</i> och <i>y</i> kunna brukas promiscue, har jag visat i Homil. föret.
sid. viij; <i>v</i> har ofta en nedåt gående spets (se Homil. föret. sid.
xij) och blir derigenom likt ett <i>y</i>, isynnerhet när detta, hvilket
någon gång är fallet, saknar en punkt öfver sig, som vanligen
anbringas öfver denna bokstaf; en sådan punkt förekommer
dock någon gång äfven öfver <i>v</i>. De äro således ej omöjliga, 
utan lätta att förvexla. Att dessa tecken, med eller utan
prick öfver sig, i gamla hds. vexla med hvarandra (se t. ex. 
Dahlerups Ágrip sid. XVI), är en så känd sak, att hr L:s
försäkringar om motsatsen till intet gagna. Hans hänvisning till 

facsimilet visar ingenting annat, än att händelsevis på den
afbildade sidan ingen förvexling mellan <i>v</i> och <i>y</i> eger rum. — 
2 <sup>28</sup> förklarar sig hr L. nu kunna i hds. läsa orden <i>ars sem</i>.
Härvid bör blott anmärkas, att hr L. kan på många ställen i
hds. läsa saker, som för hvarje annan äro omöjliga att se. — 
4 <sup>25—26</sup> har hr L. naturligtvis icke gittat visa, att min läsning
afviker från hvad som ”<sp>faktiskt står i handskriften</sp>”. Om
den i hds. stående ordföljdens riktighet kan ju hvar och en döma,
utan att man behöfver anföra exempel på de mest triviala fall <footnote>Att ett subst., som styr eller styres af 2 andra med <i>ok</i> sammanbundna
substantiv, sättes antingen före eller efter begge de copulerade substantiven
eller inskjutes närmast före <i>ok</i>, är en allbekant sak. Det kan således både
heta <i>greiner góþs oc illz</i> och <i>góþs greiner oc illz</i>. På samma sätt 5 <sup>37</sup> 
<i>píning dróttens várs oc upriso</i> i st. f. <i>dróttens várs píning oc upriso</i>. Hr L. 
kan nu invända, att sid. 5 icke är samtidigt skrifven med sid. 4, utan något 
yngre, men ett mera samtida exempel kan jag icke anskaffa.</footnote>.
Lika litet behöfves något annat ”bevis” för det omöjliga i hr
L:s antagande, att förkortningstecknet för <i>er</i> i <i>greiner</i> skulle
vara ett hänvisningstecken, än ett blott omnämnande; saken är
så absurd, att ingen annan än hr L. kunnat komma på en
dylik tanke, och kräfver derföre ingen vidare vederläggning. För
att omständligt bevisa haltlösheten i alla hr L:s infall skulle det
kräfvas stora volymer. — 5 <sup>7</sup> hade det varit skäl att hr L.
anfört ett enda exempel på en så med punkter och accenter
betecknad omflyttning, som den han antager här förefinnes. I
stället får man en lång framställning om användning af accenter 
(<sp>utan</sp> punkter) såsom omflyttningstecken — en sak, som
jag aldrig betviflat, hvilket ock synes af mina omflyttningar i
Homil. Jag har vidare i Textkr. Anm. sagt, att omflyttning
endast då kan med accenter <sp>klart</sp> antydas, när de begge ställas 
öfver consonanter eller korta vocaler. Häraf, äfvensom af
hvad jag för öfrigt i detta sammanhang anfört, följer att, om
blott den <sp>ena</sp> accenten står på consonant eller kort vocal, man
kan vara tveksam, om omflyttning åsyftats, eller om annars
något ovanligt genom accenttecknen angifvits. Sådant måste 
särskildt pröfvas vid hvarje ställe. Genom att vid anförandet af
min mening utelemna ordet ”<sp>klart</sp>” har hr L. vanstält
densamma och polemiserar sedan ”ins Blaue hinein”. Att de
omtalade punkterna skulle, i fall de ej fattas som omflyttningstecken, 
vara mera ”störande” än mångfaldiga andra efter vårt
interpunktionssätt oriktigt anbragta punkter i Homil., kan icke
visas. -- 5 <sup>37-39</sup> Att skrifvaren, som 5 <sup>36</sup> tecknat <i>drottens</i>, men 5 <sup>37</sup> <i>drotens</i>, äfven på det senare stället åsyftat <i>drottens</i>, och att
man sålunda har att göra med en endast grafisk ofullkomlighet,
förefaller mig nu sannolikare, än att författaren eller skrifvaren
skulle det ena ögonblicket hafva sagt <i>drottens</i>, det andra <i>drotens</i>. 
Deraf min hypothes om den här använda förkortningens
facultativt vexlande betydelse, hvilken hypothes för öfrigt ej på
något sätt strider mot Hofforys i Arkiv II lemnade förklaring af
dylika ords böjningsformer och härmed under ställes <sp>sakkunnige</sp> 
paleografers (d. v. s. icke hr L:s) bepröfvande. -- 8 <sup>13-20</sup>
Anledningen till, att jag anser marginalbokstäfverna vara af en
senare hand, är den, att de i formen äro mycket olika textskrifvarens. 
Hr L. finner i stället den fullkomligaste likhet.
Omflyttningens öfverflödighet kan hvarje eftertänksam läsare bedöma.
-- 9 <sup>16</sup> bör ej mitt yttrande tolkas på annat sätt, än jag sagt.
-- 9 <sup>20</sup> Att ej blott (och vanligast) versalen <i>R</i>, utan äfven
den krökta minuskeln <i>r</i> sammanbindes med ett föregående <i>a</i>
(som visst ej alltid skrifves så, att dess sista del är ett lodrätt
streck) finner man på mer än ett ställe; jfr t. ex. 138 <sup>19</sup> m<i>ar</i>ia
(icke maRia). -- 10 <sup>28</sup> är ej fråga om <i>átko</i> eller <i>ótko</i> är riktigast, 
utan om hvad som står i hds. -- 13 <sup>24</sup> Att det i <i>eþa</i> eller <i>eþr</i> använda förkortningstecknet medgifver upplösning till hvilkendera 
af dessa former som helst, kan icke sanningsenligt bestridas. 
-- 14 <sup>4</sup> Hr L. repeterar sin oriktiga uppgift om <i>mæire</i>,
förmodligen i tro, att repetitionen skall gälla som bevis. Samma
förfarande kan iakttagas 20 <sup>19</sup>, 101 <sup>38</sup> m. fl. st. -- 14 <sup>5</sup> Mina 
påståenden, att det senare <i>t</i> i <i>gettNer</i> är ”litet suddigt” (men
naturligtvis fullt läsligt) och att det är omöjligt att se, om 
ordet är rättadt från <i>geteN</i>, finner hr L. vara så beskaffade, att de
fullkomligt upphäfva hvarandra. Enligt hr L. kan sålunda ej
ett ord eller en bokstaf utplånas eller ändras, så att det är omöjligt 
att se hvad der stått, och sedan på samma ställe ett annat
ord eller en annan bokstaf skrifvas fullt tydligt, om än den som
rättelse anbragta skriften ofta blir litet suddig, just derför att
något annat varit skrifvet der förut! Hr L:s logik och paleografiska 
studier äro i många fall högst märkvärdiga. -- 14 <sup>6</sup> jfr anm.
här ofvan vid 2 <sup>28</sup> -- 14 <sup>11</sup> Det var alldeles onödigt att anföra,
att den öfverskrifna bokstafven i <i>maNseNs</i> var ett sigmatiskt <i>c</i>, d.
v. s. ett <i>s</i> med ovanligare grafisk form, likasom jag ej heller
aktat nödigt att vid orden <i>iesus, christus</i> m. fl. särskildt nämna
hvarje gång då ljudvärdet <i>s</i> är betecknadt med sigmatiskt <i>c</i>.
Formen <i>maNseNs</i> finnes ju tecknad äfven i Homil. på andra
ställen med vanligt <i>s</i>, och jag påstår, att <i>maNceNs</i> är absolut
lika i fonetiskt hänseende med <i>maNseNs</i>, samt att således detta
<i>c</i> alltid representerar <i>s</i>, och <sp>aldrig</sp> har ljudvärdet <i>ts</i>. <i>MaNceNs</i> 
motsvarar sålunda t. ex. skrifsätten <i>fiNsc</i> 91 <sup>2l, 37</sup>, <i>miNsta</i> 110 <sup>20</sup>, 
<i>miNstu</i> 174 <sup>36</sup>, 192 <sup>27</sup> o. s. v., men icke <i>fINzc</i> 8 <sup>3</sup>, 82 <sup>29</sup>, <i>miNztu</i>
192 <sup>6</sup> o. s. v. Dahlerups af hr L. citerade anmärkning i Ágrip,
sid. XXVI, att <i>c</i> brukas som sibilant efter en dental ”på samme
måde som <i>z</i>”, är felaktig och vilseledande deruti, att han ej
bort likställa <i>haraldc</i> Ágr. 29 <sup>25</sup>, <i>landc</i> Ágr. 32 <sup>5</sup>, 
38 <sup>19</sup> o. s. v. 
med <i>haráldz</i> Ágr. 21 <sup>7</sup>, <i>landz</i> Ágr. 86 <sup>19</sup> o. s. v., utan med 
<i>haralds</i> Ágr. 19 <sup>2</sup>, 22 <sup>5</sup>, <i>lands</i> Ágr. 19 o. s. v.; liksom <i>iatce</i> Ágr.
5 <sup>9</sup> föreställer <i>iatse</i>, och icke <i>iatze</i>, samt <i>krisckirkio</i> Ágr. 76 <sup>7</sup> 
säkerligen motsvarar uttalet <i>krisskirkio</i>. Det sigmatiska <i>c</i> brukas 
sålunda aldrig = <i>z</i>, utan alltid = <i>s</i>, och det vore ju en
absurditet att anse detta skrifttecken, som tydligen (ss. redan
Gislason i Frumpartar, sid. 86, anmärkt) inkommit med de
grekiska förkortningarna för orden <i>iesus</i> och <i>christus</i>, beteckna
ett ljudvärde i dessa och andra från grekiskan eller latinet
hemtade ord och ett <sp>annat</sp> ljudvärde i rent isländska ord.
Naturturligtvis har en sådan absurditet ingenting stötande för hr L:s 
kritiska sinne, och Gislason, som insett att detta sigm. <i>c</i> alltid
måste beteckna samma ljudvärde, får, likasom jag, af hr L.
vitsordet att hafva oriktigt uppfattat saken. Vi få väl trösta oss
deröfver. — 15 <sup>16</sup> Att <i>y</i> i <i>foryisto</i> ursprungligen varit ett <i>v</i>, är
redan antydt i upplagan, och behöfde ej upprepas af hr L. Den
i Stud. lemnade uppgiften, att <i>foryisto</i> är rättadt till <i>foryssto</i>,
har nu i Svaromålet blifvit utbytt mot det hofsammare påståendet, 
att man ej bör tvifla på skrifvarens afsigt (således är
ändringen ej utförd) att förvandla <i>i</i> uti <i>foryisto</i> till ett <i>s</i>. Då
emellertid detta <i>í</i> uti hds. är ett vanligt accentueradt <i>í</i>, som alldeles
icke genom ”något streck från öfre änden blifvit förbundet med
toppen på det följande <i>st</i>”, så måste man betvifla, att skrifvaren
velat göra en sådan ändring som den af hr L. omtalta, hvilken
för öfrigt i sig sjelf är alldeles osannolik, då skrifvaren ej kan
antagas hafva varit så enfaldig, att han velat förändra en
felaktighet till en annan lika stor felaktighet. Hvad man vidare med
anledning af hr L:s anmärkningar till detta och andra ställen
måste betvifla, är hans förmåga eller vilja att kunna riktigt redogöra
för det enklaste paleografiska factum. — 16 <sup>2</sup> Äfven här inskränker
hr L. nu sitt förra påstående om en gjord rättelse derhän, att man
ej bör tvifla på att skrifvaren velat rätta <i>gǫþgaþr</i> till <i>gǫfgaþr</i>,
och denna afsigt skulle synas deraf, att det första <i>þ</i> uti <i>gǫþgaþr</i>
fått en böjning åt höger, hvilken hr L. kallar stor och lik den
öfre delen af ett <i>f</i>, under det densamma i sjelfva verket är
ytterst obetydlig och alldeles icke lik halsen af ett <i>f</i>, liksom ej
heller något tvärstreck på denna böjning applicerats för att
antyda rättelse till <i>f</i>. Någon ändring till <i>f</i> är sålunda icke
utförd i det omtvistade ordet. — 16 <sup>6—7</sup> bör ej hr L. räkna sig
till godo några andra medgifvanden än dem jag gjort; jfr för
öfrigt mitt yttrande i Textkr. Anm. och min erinran här ofvan
vid 5 <sup>7</sup>. — 17 <sup>19</sup> uttrycker hr L. en för honom ovanligt
blygsam reservation med orden ”om jag (Larsson) ej misstagit mig”.
Det bör upplysas, att hr L. misstagit sig. — 22 <sup>8</sup> För den,
som sett ordet <i>athéfessse<sc>n</sc>s</i> i hds. borde det ej vara tvifvelaktigt, 

att de två första <i>s</i>, som sedan blifvit utstrukna, ingalunda hafva
sitt upphof från ett förut skrifvet <i>n</i>; den grafiska formen i det hela
förbjuder alldeles ett sådant antagande. Hr L:s märkvärdiga
”iakttagelse” finner han så mycket säkrare, som skriffelet eljes blefve
för honom obegripligt; han lider nämligen, som bekant, af den
förvillelsen, att tillkomsten af <sp>alla</sp> skriffel skall vara begriplig.
Mot hr L:s anmärkning, att skrifvaren brukar sätta en prick
under den bokstafven han anser böra utgå och ej stryka ut
densamma, bör erinras, att detta förfaringssätt endast tillämpas vid
annullerandet af en enda bokstaf, men ej då flere bredvid
hvarandra stående bokstäfver eller ett helt ord annulleras; i senare
fallet begagnas öfverstrykning med ett tvärstreck såsom här;
exempel härpå finnas flerestädes anmärkta i Homil. — 23 <sup>21</sup> jfr
här ofvan vid 5 <sup>7</sup>. Att det är ”fullständigt obegripligt” för hr
L., att här ej <sp>nödvändigt</sp> kräfves ändring i ordföljden, kan
jag icke hjelpa. — 26 <sup>21</sup> Det är här just fråga om tydningen af
ett <sp>förkortningstecken</sp>. Att hr L. ej behagar kalla det för
<i>e</i> vanliga förkortningstecknet (som för öfrigt icke, ss. hr L.
säger, är ett med öfre delen af ett <i>ð</i> hopskrifvet <i>e</i>) med detta
namn, må ju vara en egenhet för hans terminologi; anledningen
till den exceptionella användningen och betydelsen af det här
använda förkortningstecknet har jag tillräckligt förklarat i Textkr.
Anm. — 29 <sup>27</sup> Då jag ej med samma säkerhet som hr L. kan
döma om bläckets färg uti och formen af de onödiga
omflyttningstecknen, tillåter jag mig att fortfarande hysa mina dubier. — 
34 <sup>5</sup> Hr L:s fråga skall jag besvara med en annan: huru kan
hr L., som icke förmår afgöra om Homil. har 3 eller 10
handstilar, bestämdt säga, att accenterna öfver <i>biþia</i> och <i>heldr</i> äro
af den äldre handen? Att jag tviflat på deras betydelse såsom
omflyttningstecken visas ju af aftrycket i upplagan, der ingen
omflyttning är gjord. — 35 <sup>3</sup> Då äfven <i>v</i>, liksom <i>y</i>, understundom 
tecknas med en prick öfver, är det ej skäl att ändra
<i>scvlder</i>. — 35 <sup>10</sup> jfr min anm. vid 2 <sup>28</sup>. — 40 <sup>2</sup> En möjligen
annanstädes förekommande sammanblandningsform som <i>namfne</i> 
(om hvars befintlighet jag ej vågar yttra mig) bevisar för ingen
del tillvaron i Homil. af <i>nemfna</i>, <i>nemfdr</i> (med <i>d</i> i stället för <i>þ</i>)
och åtskilliga andra af hr L. upptäckta och i Stud. bekantgjorda
språkformer, hvilka med fullt skäl böra uppkallas efter sin upptäckares 
namn. — 40 <sup>19</sup> bestrider hr L. icke, att han återgifvit <i>upp</i>
oriktigt. — 42 <sup>13</sup> framställer hr L. ett påstående med reservation
”om jag (Larsson) äj missminner mig.” Vi kunna upplysa att
hr L. missminner sig. — 43 <sup>10</sup> medger hr L., att i hds. först
stått <i>en</i>, och så står det ännu. En ändring från <i>n</i> till <i>N</i> brukar
för öfrigt ej i hds. göras genom ett ”snett (d. v. s. snedt)
tvärstreck”, ss. hr . L. säger, utan genom anbringande af en punkt
inuti <i>n</i>. — 43 <sup>19</sup> Om hr L:s mening, att <i>þ</i> uti <i>þicker</i> är bildadt
af ett förut skrifvet <i>m</i> o. s. v., jfr min anm. vid 2 <sup>28</sup>. — 47 <sup>9</sup>
Att <i>v</i> i <i>vilia</i> har spetsen litet neddragen, förekommer
mångenstädes; pricken öfver bokstafven förvandlar honom ej heller till
ett ”typiskt <i>y</i>”, ty äfven <i>v</i> kan vara försedt med en dylik prick;
jfr här ofvan vid 2 <sup>21</sup>. — 51 <sup>14</sup> jfr anm. vid. 43 <sup>10</sup>. —  57 <sup>10</sup>
Förkortningstecknen för ändelserna i <i>sende</i> och <i>sender</i> äro, i trots
af hr L:s förnekande, ofta så lika, att de lätt förvexlas af hvar
och en, som är mindre ofelbar än hr L. Den bygel eller ögla,
hvilken plägar såsom förkortning för <i>e</i> anbringas vid öfre delen
af ett tillbakaböjdt <i>d</i>, kan nämligen tillfälligtvis få nästan eller
alldeles samma form som det för <i>er</i> vanliga förkortningstecknet.
— 57 <sup>14</sup> jfr anm. 5 <sup>7</sup> och 9 <sup>16</sup>. — 57 <sup>23</sup> Hr L. opponerar sig mot
att jag kallat förkortningen för <i>GreGorius</i> en marginalanteckning. 
Efter textens afslutning på sid. <i>27 b</i> i hds. är anbragt,
ss. hr L. sjelf säger, först ett långt ornamentalt streck, derpå
<i>GG</i>, och slutligen ett annat långt streck. Dessa streck och denna
förkortning äro således anbragta på det af texten icke upptagna
rummet nederst på sidan, och detta rum plägar enligt vanligt
språkbruk kallas nedre marginalen. — 57 <sup>29</sup> Slängen på <i>d</i> är
ingen förkortning, ännu mindre ett med <i>d</i> hopskrifvet <i>e</i>, utan
alldeles betydelselöst. Att hr L. icke dess mindre <sp>måste</sp> läsa
<i>vísendea</i>, är svårt för honom, men kan nu icke hjelpas. — 62 <sup>16</sup> 
Hr L:s advocatyr, att uti en handskrifven text ett <i>a</i> och ett <i>u</i> ej
skulle kunna tillfälligtvis skrifvas så, att de nästan tangera
hvarandra, är alldeles för enfaldig. — 63 <sup>3</sup> Om skrifsättet i hds., är
mitt yttrande i Textkr. Anm. fullkomligt tydligt; med afseende
på <i>skreyte</i> skall jag tillägga, att ett ord icke är förkastligt
endast derför att det är ett [<i>απας λεγομενον</i>], att <i>skreyte</i> ej heller
skulle betyda endast <i>grannlåt</i> ss. hr L. tror, och slutligen att <i>skeyti</i>
ej af andra än hr L. räknas såsom försvarsvapen (i motsats till
anfallsvapen). — 65 <sup>23</sup> Det <i>f</i>, som utgör förkortningen för <i>fosto</i>,
är versalen <i>F</i>, och hr L:s uppgift har här, som oftast är
förhållandet, det felet att ej öfverensstämma med hds. — 72 <sup>12</sup>
föreligger i hds. alldeles icke, ss. hr L. inbillar sig, någon felskrifning, 
åtföljd af ett ofullbordadt försök till rättelse, utan endast
en ligatur, som blifvit riktigt återgifven i uppl. Hvarför det
främre strecket i det förra <i>N</i> (af ordet <i>eiNNi</i>) icke skulle, då
deröfver satts en (grafisk) accent, kunna tjenstgöra äfven som ett
<i>i</i>, kan man ej inse. Det försvar, som hr L. i sitt rätthafveri
framstält för sin konstlade förklaring, visar endast hans
bristande insigt i ligaturernas upplösning. — 75 <sup>39</sup> Det lilla <i>s</i>, som
skrifvaren af skäl, hvilka jag framhållit i Textkr. Anm., placerat
uppe till höger om det andra <i>þ</i> uti ordet <i>miþgarþsormr</i>, har
hr L. uppfattat och aftecknat ss. förkortningstecknet för <i>er</i> eller
<i>ar</i>. Detta betviflas icke, men hr L:s uppfattning är ju så ofta
på villospår, och hans afteckningar äro förmodligen icke bättre.
Att <i>garþr</i> skall vara <i>i</i>-stam derföre att got. <i>gards</i> så är, lär
ingen annan mena; allra minst kan det visas af detta ställe, der
hds. har, såsom upplagan anger, <i>miþgarþsormr</i>. Det medgifvande, 
hvarom hr L. talar, kan icke hemtas från mitt yttrande
i Textkr. Anm. — 76 <sup>21</sup> Uppgiften, att <i>af</i> är ändradt till <i>at</i>,
har samma fel som hr L:s uppgift om <i>Fosto</i> 65 <sup>23</sup>. — 78 <sup>7</sup>
bestrides att man bör läsa <i>yile</i>; hds. har <i>vile</i>, med en liten
neddragen spets på <i>v</i>, hvilket är ganska vanligt; se vid 2 <sup>21</sup>. — 
79 <sup>18</sup> Att förkortningstecknet i <i>hverso</i> är oriktigt uppfattadt af
hr L., har jag i Textkr. Anm. visat genom anförandet af andra 
ställen, der tecknet har samma valör som i <i>hverso</i>. Hr L:s försök
att förklara dessa ställen oriktigt återgifna stödes ej af några facta
och är derför endast uttryck för hans obevisade funderingar.
Hans påstående, att jag åberopat Unger såsom auctoritet i frågan 
om det här omtvistade förkortningstecknets betydelse, är,
såsom hvar och en finner, fullkomligen ogrundadt. Att jag i
<sp>andra</sp> fall åberopar Unger och instämmer med honom, hör icke
på ringaste sätt hit. — 81 <sup>3</sup> är ej minsta tvifvel, att hds. har
<i>nónngs</i>, och hr L:s invändningar äro endast ett förnekande af
sakförhållandet. — 81 <sup>32</sup> Teckningssättet i hds. för <i>oblandnar</i> är
ej att betrakta som skriffel och behöfver ej ge anledning till
någon tvetydighet, om man ej afsigtligt vill vrida och vränga
på äfven det oomtvisteliga och klara. — 85 <sup>33</sup> gör hr L. en
vacker reträtt med afseende på <i>miNings</i>. Hvarför jag samma rad
insatt <i>drottens</i> i st. f. <i>dominus</i>, är tillräckligen antydt i Textkr.
Anm. Nu förebrår hr L. mig inconseqvens, derför att jag ej
också 97 <sup>21</sup> och 198 <sup>21</sup> utbytt <i>dominus</i> mot en casusform af
<i>drottenn</i>. Då emellertid på dessa ställen <i>dominus</i> ej efterföljes
af någon isländsk pronominalform, äro fallen icke analoga, och
hr L:s anmärkning följaktligen obefogad. — 87 <sup>1</sup> repeterar hr
L. sin oriktiga läsning af den omtvistade förkortningen
förmodligen i tro, att ett upprepande kan ersätta bevis. Att
förkortningen här icke har sin motsvarighet sid. 57 <sup>23</sup>, utan 75 <sup>16</sup>,
har jag redan förut antydt. Hr L. ger mig i sammanhang härmed 
en vänlig, men för mig, som studerat flere isländska hdss.
än hr L. ännu hunnit med, alldeles öfverflödig undervisning om
rubrikernas anordning uti isl. codices. Hr L. vill vidare fatta
den nederst på bladet 27 <b>b</b> i hds. anbragta förkortningen
<i>GreGorius såsom en <sp>öfverskrift</sp> till det på bl. 28 <b>a</b> följande
stycket; till en sådan curiös placering af rubrik saknas naturligtvis
hvarje motstycke i hela Homil. För öfrigt är <i>Goþ systken</i>
alldeles olämpligt som öfverskrift och är ej heller så placeradt i
handskriften. — 93 <sup>38</sup> På få ställen har hr L. i så hög grad
som här visat sin oförmåga att skilja mellan olika handstilar, 
olika bläck o. s. v., och när man ej kan reda sig här, är det
ej underligt att man stannar villrådig i valet mellan 3—10
handstilar. Hr L:s svamlande och innehållslösa försvar för sin
mening kräfver intet svar, i synnerhet som hr L. erkänner sig ej
minnas de öfverskrifna bokstäfvernas utseende och plats, men
ändock vidhåller sin åsigt. Hr L. tror således, att envishet
också är ett argument, som duger. — 94 <sup>21</sup> Att hr L:s mening
om omflyttningstecknen är lika oriktig i år som i fjol, är
sjelfklart. — 112 <sup>39</sup> har jag ansett det ovisst, om skrifvaren ”anbragt
det lilla <i>v</i>” öfver <i>yþrarr</i>. Såsom skrifvet öfver raden är detta
<i>v</i> naturligtvis ganska litet och mindre än textens bokstäfver i
allmänhet. Härom säger nu hr L., ”att detta <i>v</i>, som ingalunda
är ovanligt litet, såsom W. försåtligt antyder” o. s. v. Hvarest
det försåtliga finnes, behagade läsaren sjelf afgöra. — 114 <sup>1</sup> Hr
L:s resonnement om förkortningarna för <i>r</i> och <i>er</i> är ett
praktstycke af paleografisk insigt. Förkortningen för <i>r</i>, fogad t. ex.
till ett <i>þ</i>, består icke, ss. hr L. säger, af ett med <i>þ</i> hopskrifvet
<i>r</i> (då vore enligt vanligt språkbruk, om också ej efter hr L:s,
<i>þ</i> och <i>r</i> ställda på samma radlinie och endast genom en ligatur
förenade), utan utgöres af ett vid öfre delen af <i>þ</i> fäst
förkortningstecken, hvilket naturligtvis i de flesta fall är lätt att skilja
från förkortningstecknet för <i>er</i>, men som också, såsom hvar och
en som läst några sidor i en isländsk handskrift väl vet, genom
en liten oaktsamhet vid skrifningeh lätt kan få det utseendet att
det kan förvexlas med tecknet för <i>er</i>. Att dessa tecken, ss. hr
L. säger, <sp>omöjligen</sp> kunna förvexlas, är ju endast meningslöst 
prat; hvarför skulle dessa förkortningar icke kunna vara
utsatta för en felaktig eller mindre omsorgsfull teckning,
likasåväl som hvarje annat skrifttecken kan råka att blifva otydligt
skrifvet? Den förnyade granskningen af detta ställe i hds. har
ock, som jag förut antydt i Textkr. Anm., stärkt min åsigt,
att här snarare bör läsas <i>byþr</i>, än <i>byþer</i>. — 121 <sup>5</sup> jfr min anm.
här ofvan vid 16 <sup>6—7</sup>. — 122 <sup>26</sup> m. fl. st. Ligaturerna för
<i>domiNus</i> (<i>d,N,s</i>, hopskrifna) och <i>dominus (d,n,s,)</i> äro oftast mycket 
lika, men i det sammanbindande tvärstreckets riktning finner
man någon särskiljande olikhet. — 130<sup>28</sup> Min läsning <i>hafþo</i>
är icke framkallad af begär att bestrida hr L:s läsart <i>høfþo,</i>
ntan af skrifsättet i hds. — 135<sup>35</sup> Af omflyttningstecknen
(två, punktpar) är det första anbragt mellan de öfre
spetsarne af slutbokstafven i <i>fyrgef</i> och <i>þ</i> uti <i>þu</i> (hvilka ord stå
intill hvarandra, men detta kan ej hindra anbringandet af
punkterna på beskrifvet sätt), eller — hvilket är detsamma —
omedelbart före <i>þu,</i> och det andra är anbragt <sp>mellan</sp> <i>þu</i> och
<i>sva</i> (visserligen ej <sp>midt</sp> emellan, utan närmare till venster om
<i>sva;</i> ej <sp>ofvanför</sp> <i>sva,</i> ss. hr L. uppgifver). Hr L. säger på
sitt urbana språk, att min uppgift om omflyttningstecknens
plats är "fullkomligt osann", och vill bevisa detta dermed, att
ingenting kan stå mellan <i>fyrgef</i> och <i>þu,</i> och att det vore
orimligt att sätta ett omflyttningstecken mellan <i>þu</i> och <i>sva.</i> Både
det som hr L. säger vara omöjligt och det som säges vara
orimligt, har emellertid handskriftens upphofsman tillåtit sig. —
136<sup>27</sup> Förkortningstecknet för <i>er</i> i <i>góþer</i> är mycket tydligt, och
någon rättelse från <i>goþ</i> eller <i>guþ</i> är ej företagen. — 139<sup>28</sup> Jfr
min anm. vid 16<sup>6—7</sup>. — 142<sup>7</sup> och 143<sup>9</sup> äro ett par rättelser med
en viss tveksamhet omtalade i hr L:s "Studier"; uti "Svaret" är
tveksamheten borta. Om hr L:s märkvärdiga förmåga att se
verkstälda rättelser i hds., jfr min anm. vid 2<sup>28</sup> m. fl. st. — 144<sup>20</sup>
har skrifvaren glömt att sätta en punkt under det senare t i
<i>fystestc;</i> men <i>c</i> är tillkommet såsom rättelse af det föregående
<i>t.</i> — 144, anm. 5; då den marginalanteckning, hvarom här
tvistas, ej hör till texten, är det i sak mycket likgiltigt, huru hon
tolkas. Hr L. har emellertid funnit det anmärkningsvärdt, att
jag i Textkr. Anm. antydt en <sp>möjlighet,</sp> att
marginalanteckningen kunde handla om en kyrka. "Ja, så skrifver verkligen
prof., W.!" utbrister hr L., och tillägger, att det textstycke,
hvartill den omtvistade anteckningen sluter sig, handlar om —
paradiset! Hvad sedan? Hade hr L. med detsamma tillagt,
att jag anser marginalanteckningen som ett klotter (d. v. s. en

meningslös och illa skrifven ramsa) af en mycket yngre hand
och <sp>utan sammanhang med texten,</sp> så hade ju ingen
förundran uppstått hos läsaren. Om texten talar om paradiset eller
annat, är fullkomligen likgiltigt härvidlag. Hr L. har genom
att godtyckligt sätta in orden <i>dasamligo, sæli, olafr</i> och <i>konungr</i>
lagat ihop ett slags mening; ville man passa in andra ord med
begynnelsebokstäfverna <i>d,s,o,k</i> kan man få fram åtskilligt annat,
ungefärligen lika bra. Då jag emellertid icke finner ordet <i>ok</i>
angifvet ss. förkortning; och af skäl, med hvilkas anförande
jag ej här skall upptaga utrymmet, icke tror på hr L:s
upplösningar, likasom ej heller derpå, att ett helgon (om det är fråga
om ett sådant här) kan sägas <i><sp>eiga</sp> paradisar haller</i> (men väl
lefva eller vistas i paradiset), så måste enligt min tanke med
<i>haller</i> menas några <i>haller</i> på jorden; och då ett helgon säges
<i>ega</i> t. ex. en kyrka, som blifvit åt detsamma dedicerad, så kan
möjligen någon sådan fras ha föresväfvat klottraren. Emellertid
framställer hr L. mina anmärkningar om det omtvistade stället icke
blott såsom ohållbara, utan nästan såsom en nedrighet; han
recommenderar mitt genmäle i denna punkt till sina läsares
speciella uppmärksamhet såsom ett påtagligt exempel på mitt sätt
att respectera facta. Jag visste verkligen icke att hr L. är så
infallibel, att det anses för en moralisk förseelse om man är af
olika tankar med honom. Och hvilka facta har jag ej här
respecterat? Om hr L. med facta identifierar sina påståenden, så får
jag erkänna mig hafva mycket liten respect för dem, men det
borde hr L. hafva kunnat komma under fund med långt förut.
Hr L:s polemik i denna punkt visar ytterligare både huru han
refererar sin motståndares mening och huru långt han kan gå i
otillbörligt skrifsätt. — 147<sup>27</sup> jfr anm. vid 16 <sup>6—7</sup>. — 148<sup>42</sup> Den i
hds. underprickade versalen <i>s</i> är endast grafisk variant till
minuskeln <i>s</i>. — 149 anm. 3. Hvarför orden <i>Philippus dixit</i> måste
inpassas just framför <i>Tertia die</i> och icke på något annat ställe,
är förut visadt. Om hänvisningstecken finnes eller ej framför
<i>Descendit,</i> gör ingenting till saken; mitt manuscript till Homil.


(skrifvet 1870) innehåller emellertid intet sådant tecken, och jag
tviflar derför på riktigheten af hr L:s uppgift. — 152<sup>2</sup> Den
omtvistade bokstafven uti <i>macklegr</i> är hvarken ett 'typiskt' <i>c</i> eller
<i>G.</i> — 157<sup>21</sup> Vid hr L:s ordrytteri att ett "förkortningstecken
för <i>r</i>" icke förekommer i isl. hdss. från denna tid, skall jag icke
uppehålla mig; men hans uppgift, att det här vid det första <i>þ</i>
uti <i>heyrþoþ</i> fästa förkortningstecknet är det för <i>er</i> vanligen
använda "i typisk form", har det för hr L:s uppgifter så ytterst
vanliga felet att ej öfverensstämma med förhållandet i hds. Hr
L. bestrider, att förkortningstecknet är, såsom jag sagt, <sp>fäst</sp>
vid det närstående <i>þ,</i> och säger i stället, att det <i>skär</i> öfre
delen af <i>þ</i>. Är icke detta ordrytteri, om något? Allt nog, <i>þ</i> och
det här använda förkortningstecknet äro så applicerade, att det
ena tangerar det andra och detta förkortningstecken appliceras
endast vid s. k. höga eller öfver raden uppskjutande bokstäfver;
men ett förkortningstecken för <i>er</i> i typisk form brukar och kan
ställas fristående och anbringas vid <sp>alla</sp> bokstäfver, både höga
och låga. För dem, som ej hafva tillfälle att se isländska
handskrifter, kan en blick på Homihs fascimile eller t. ex. på sid 11
i det fotolithografiska af aftrycket Elucidarius tydliggöra saken;
denna sida, rad. 6 nedifrån, ser man vid ordet <i>scapaþer,</i>
huru förkortningstecknet för <i>er</i> ser ut och huru det anbringas. Det i
<i>heyrþoþ</i> använda tecknet, som här måste beteckna <i>r,</i> liknar
tecknet för <i>ann</i> i <i>hann</i> Eluc. 11, och för <i>at</i> i þat Eluc. 11<sup>10</sup> (<i>þat
es</i> af <i>englom</i>), och är således ett flertydigt tecken (att
förkortningstecken i skriftdragen variera och följaktligen äro lätta att
förvexla med hvarandra, ligger i sakens natur, och det ser
man af samma sida i Eluc., der <i>r</i> i <i>lovaþr</i>, rad. 9, är tecknadt
med samma tecken som at i <i>þat,</i> rad. 2 och rad. 11). Af en
rättelse från <i>heyrer</i> till <i>heyrþoþ,</i> ss. hr L. föregifver, synes icke
ett spår i hds. — 160<sup>14</sup> och 214<sup>24</sup> Att förkortningarna för
<i>siþan</i> och <i>siþer</i> (och <i>siþr</i>) lätt kunna förvexlas och ofta äro
alldeles lika, vet hvarje paleograf utom hr L. Att
förkortningstecknet på 160<sup>14</sup> bildar en trubbig vinkel, medgifves af hr L.,
och hds. har onekligen här snarare <i>siþan</i> än <i>siþer;</i> på 214<sup>24</sup>
är tecknet alldeles likadant som förkortningstecknet uti <i>siþan</i>
167<sup>31</sup>; jfr ock teckningen å Homil:s facsim. rad. 2. Mot hr
L:s tal om att <i>of siþan</i> alltid vore en monstruositet erinras,
att <i>of</i> kan refereras till ett annat ord i satsen än <i>siþan.</i> —
160<sup>17</sup> har hr L. ej fullständigt uttryckt min häpnad, ty jag
häpnade äfven deröfver att ett vågrätt streck öfver <i>o</i> af hr
L. benämnes accent. — 161<sup>18</sup> Tydligheten af <i>sem</i> är ytterst
problematisk. — 162<sup>35</sup> Uti hr L:s försvar för <i>øreNdreca</i>
förekommer mot min läsning af <i>øriNdreca</i> och förklaring af
otydligheten i skriftdragen den invändning, att två lodräta
parallela streck, såsom <i>i</i> och främre strecket i <i>?,</i> antingen måste
stå hvar för sig eller ock fullständigt sammanfalla. Denna
vackra argumentation förutsätter, att grundstrecken uti <i>i</i> och <i>?</i>
icke äro gjorda på fri hand, utan med tillhjelp af lineal och
passare. — 164<sup>36</sup> Skrifsättet i <i>orþzqvir</i> är ej analogt med det i
<i>qveþr</i> 77<sup>17</sup>, och hr L:s anmärkning således omotiverad. — 168<sup>28</sup>
Hr L. gör ett fåfängt men för läsaren roande försök att
bortresonnera sitt misstag med <i>góþgerningom.</i> Han förklarar att
stafvelsen <i>ning</i> måste skrifvas på ett af fyra af hr L. sanctionerade
sätt; ty värr har den gamle skrifvaren tillåtit sig teckna <i>ning</i>
på ett femte sätt, emedan han icke kände de Larssonska
skrifreglerna. — 171<sup>30</sup> Min anmärkning om <i>episcopo</i> har förefallit
hr L. oklar. Till gengäld har han affattat sitt svaromål så
dunkelt, att jag ej kan fatta hans argumenter och följaktligen
ej heller bemöta dem. — 176<sup>20</sup> Enligt hr L. kunna <i>:e</i> och <i>i</i>
icke skrifvas så suddigt och otydligt, att förvexling af dem är
möjlig, men har glömt att för sitt påstående lemna något bevis,
hvilket läsaren säkerligen önskat. — 182<i>2</i> Skrifvaren har icke
gjort något försök att combinera det felskrifna <i>r</i> i <i>fiorgorra</i> med
det följande; detta försök framträder först i hr L:s svaromål.
— 200<sup>4</sup> Om de två parallela streck, som hr L. här omtalar,
gäller detsamma som anförts 162<sup>35</sup>. — 220<sup>29</sup> Med anledning
af hr L:s ordande om <i>si?e pining oc</i> bör anmärkas, att jag i 

Homil:s föret. sid. xviij uttryckligen sagt mig hafva supplerat
några (således flere än de derstädes citerade) luckor efter Unger.
Hr L:s upplysningar om ordet <i>pining</i> visa, att Ungers läsart
är fullt riktig.

Mitt i Arkiv IV, öfverst på sid. 212, gjorda påstående må
hr L. ej fatta som ett medgifvande eller såsom en insinuation
i detta ords vanliga betydelse af beskyllning, som ej kan
bevisas. Jag kan, när och om jag vill, bevisa, att många af hr L:s
s. k. rättelser, hvilka jag icke omnämnt, äro alldeles oriktiga;
men jag har, för att spara utrymmet, ej tagit dem under
behandling.

I fråga om accenterna gör hr L. alldeles orätt uti att med
tystnad förbigå min anmärkning, att han uppgifver sig hafva
sett accenter på åtskilliga ställen, hvarest i hds. några sådana
alldeles icke finnas. Det är nämligen icke min, utan hr L:s
synstyrka, som är abnorm; jfr anm. vid 2<sup>28</sup>. Det bör för öfrigt
hafva varit klart både af mitt företal till Homil. och af
sjelfva upplagans typografiska skick, att jag (med undantag af
ett par ställen) anbragt accenterna i den tryckta upplagan
endast då jag ansett dem i hds. verkligen hafva betydelsen af
accenter; men att jag icke anfört dem i upplagan, då de
enligt min tanke stå i hds. icke i betydelsen af accenter, utan
som grafiska tecken af annat syfte. Nu påstår hr L. att detta
skett i strid med sid. iij i förordet framstälda grundsatser, men
denna hans anmärkning är i allo obefogad. Tvärtom bör det
af min redogörelse der framgå, att jag visserligen stält såsom
min uppgift att med all möjlig noggrannhet återgifva hds., så
att upplagan kunde begagnas vid språkliga undersökningar; men
jag har också antydt att jag ansett återgifvandet af den rent
grafiska formen för vissa skrifttecken (hvarpå några exempel
anföras) vara alldeles likgiltigt. Om man vid tryckning af den
isl. texten använder t. ex. <i>i</i>-typer, från hvilka pricken är
borttagen, eller skaffar särskilda typer för angelsaksiskt <i>f</i> eller
för den böjda formen af <i>d,</i> o. s. v., är enligt min tanke 

fullkomligen likgiltigt. Att dylika ting deremot äro för hr L. och
hans själsfränder ytterst vigtiga, vet jag; men jag tror icke, att
ett extremt uppgående i småfnaskiga och fullkomligt
betydelselösa yttre detaljer kommer att medföra någon vinst för
vetenskapen. Jag har derför också enligt min plan varit fullt
berättigad att utesluta alla s. k. <sp>grafiska</sp> accenttecken (hvarmed
jag menar alla sådana, som ej fungera som accenter). Så t. ex.
har accenten öfver <i>i</i>, då accenttecknet enligt min tanke endast
är ett diakritiskt tecken och motsvarar pricken öfver den tryckta
<i>i</i>-typen, blifvit utelemnad; och att för hvarje gång antyda detta
i en not har synts mig öfverflödigt. Att det stundom är svårt
att afgöra, om ett accenttecken blott är "grafiskt" eller icke,
medgifves gerna, men dessa fall äro <sp>jemförelsevis</sp> få, och både
i den grafiska anordningen och andra förhållanden finner man
oftast en vägledning. Hr L:s uppgift, att accenter såsom
diakritiskt teeken öfver vissa bokstäfver äro sällsynta i Homil.,
håller alldeles icke streck. Ensamt öfver bokstafven <i>i</i>
förekommer accenttecknet såsom en diastole på många af de ställen, som
äro uppradade i hr L:s accentlistor. Hr L:s statistiska
uppgifter på sid. 34 i hans "Svar" äro alldeles vilseledande; från hans
der uppgifna summa böra dragas både grafiska accenter och de
ställen, der accent ej finnes i hds. utan endast i hr L:s 'Studier'.
Hr L. misstager sig vidare, då han tyckes mena, att
grafiska accenter endast kunna finnas öfver vocaler i kort stafvelse.
Kan då ej en grafisk accent anbringas t. ex. öfver ena
bokstafven i en difthong? Kan icke accenten appliceras olika,
om han är afsedd såsom ett verkligt accenttecken för
diffchongen, eller om han blott skall vara en diastole för ena
bokstafven? Och kan icke mången gång accenttecknet t. ex. öfver
de proklitiska præpos. <i>a</i> och <i>i</i> alldeles bestämdt sägas vara
diakritiskt? T. ex. 37<sup>17</sup>, der hr L. vill skrifva <i>í</i>, men
accenten tydligen är diakritiskt tecken (i hela stycket för öfrigt
skrifves præp. <i>i</i> utan accent); och så på många ställen. —
Hr L. önskar vidare undervisning af mig om accenter såsom
diakritiska tecken öfver vissa småord eller vissa
förkortningar. Enär en så vanlig sak undgått hr L., synes det, att han
väl behöfver genomgå en kurs i paleografi, men då vi ligga i
delo med hvarandra, är det bäst att hr L. vänder sig till någon
annan, som har tid och lust att åtaga sig uppdraget. — Efter
ett oskyldigt försök att identifiera "välvillige" läsare af Homil.
med "mindre kunnige" (hvaraf bör följa att den minst välvillige,
d. v. s. hr L., är den mest kunnige), öfvergår hr L. till att
uti mitt klander deraf, att han bland accentfelen i min
upplaga räknat sådana förkortningar som <i>GÓþ</i> 51<sup>12</sup> o. s. v. finna
endast ett "häftigt vredesutbrott". Dervid visar hr L. sig vara
en lika klen psycholog, som han på andra ställen visat sjg som
klen logiker; den affect, som väckes af en motståndares
missgrepp, är icke vrede, utan något annat vida gladare. Hr L.
söker vidare visa absurditeten af mitt påstående dermed, att på
andra ställen andra för öfrigt på samma sätt förkortade ord
hafva accent, t. ex. <i>Góþ</i> 15<sup>4</sup> o. s. v. Här framträder hr. L.
såsom logiker, och menar att samma bokstafscomplex ej kan
abbrevieras på olika sätt; för stafvelsen <i>ning</i> hade hr L. emellertid ej
mindre än fyra olika abbreviationssätt att anföra; jfr vid 168<sup>28</sup>.
Slutligen finner hr L. mitt yttrande om tillförlitligheten
a£ hans accentlistor vara en "innehållslös oförsynthet", men denna
lär väl stadna på hr L:s sida, till dess han visat, att hans
uppgifter om accenterna äro tillförlitligare än hans uppgifter om
handskriftens skrifsätt i öfrigt.

Med afseende på den förmenta oriktigheten vid återgifvandet
af versalt <i>s</i> uti hds. är jag fullt öfvertygad, att inga grammatiskt
oriktiga former blifvit af upplagan i nämnda fall framkallade.
Jag skall härvid begagna tillfället att beriktiga ett tryckfel i
Homil. föret. sid. xj, 25:te raden, der orden "och i den ofta"
naturligtvis böra vara "och i den i slutet af ord ofta" etc.

Angående tecknet för <i>kc</i> har jag sagt i Textkr. Anm., att
ehuru detta från de classiska alfabeten hemtade tecken der är
ett enkelt tecken, det likväl af de gamle blifvit valdt och 
ansedt såsom tecken för gemineradt  <i>(c</i> (eller <i>kk</i>) derför att det ser
ut som en ligatur af <i>k + c</i>. Detta säges ock uttryckligen af
förf. till Sn. Eddans lista gramm. afh. Sedan han förklarat
att han använder versaler eller capitalbokstäfver för att beteckna
geminerade ljud (<i>B = bb, N = nn</i> o. s. v.), tillägger han med
afseende på <i>c</i> (jfr den danska öfvers. af nämnda afh., i 1886 års
upplaga): "men fordi <i>c</i> har den samme form, hvad enten det
skrives som kapitalbogstav eller ikke — — — så skriver jeg
i steden for dets kapitalbogstav dette bogstav: 1-c, ti så
<sp>beholder det sin form, skönt der lægges noget till".</sp> Här
säges ju uttryckligen, att till formen af <i>c</i> tillägges något, och
det som tillägges kan ej vara annat än grundstrecket af <i>k</i>; att
något säges vara tillagdt ett annat, innebär ock, att tecknet
ansetts som en ligatur. Afhandlingens författare har således
funnit mynden hafva utseendet af en sådan sammanslingring eller
ligatur, som den jag antydt, och derför har han för sitt ändamål
valt denna mynd, som han dock väl vet vara hemtad från ett
antikt alfabet och der beteckna enkelt ljud. Just detta är också
hvad jag anfört i Textkr. Anm. — Kanske hade det varit mera
skäl att hr L. tagit litet närmare reda på hvad den
grammatiska afhandlingens författare sagt, än att han förlitat sig på ett
yttrande af hennes utgifvare.

Hr L. har alldeles kommit ur humör, derför att jag
visat hans statistiska data ofta vara felaktiga.<footnote>Hr L. tröstar sig öfver felet med <i>beón</i> 122<sup>38</sup>, att det ej ingår i någon sifferuppgift; enligt hans begrepp är således talet ett icke någon siffra.</footnote> Jag har ju i
Textkr. Anm, och äfven här visat, att hans statistiska (de må
nu vara hopsummerade eller icke) data t. ex. om accenterna äro
alldeles snedvridna, och äfven många andra af mig gjorda
beriktiganden ändra i väsentlig mån åtskilliga af hans data.
Härmed får hr L. tills vidare vara nöjd. Till något annat
besvarande af hr Ls i sammanhang härmed framstälda näsvisheter
skall jag icke nedlåta mig.

Hr L. beklagar vidare, att jag i Textkr. Anm. sid. 215
(sid. 23 i separataftrycket) icke obetingadt förkastat (men visst
icke heller obetingadt gillat) sådana "språkhistoriska
omöjligheter" som <i>læresveiner</i> och <i>litellátere</i>. Jag är mera tveksam än
hr L. vid ett absolut gillande eller förkastande, men jag hade
i alla händelser icke väntat mig ett sådant deltagande hos
uppfinnaren af <i>miþgarþarormr, nemfdr, necqerria</i> m. m. Om <i>dómer</i>
202<sup>9</sup> och <i>gegner</i> 46<sup>12</sup> jfr Textkr. Anm.

Det förvånar mig, att hr L. finner sig anklagad för literär
stöld; och han söker i detta afseendet rentvå sig med en ifver,
som gör att man ovilkorligen erinrar sig ordspråket ^qui
s'excuse, s'accuse'. Men jag har åtminstone icke gjort en sådan
anklagelse i Textkr. Anm.; om hr L:s förhållande till
Thorkelsson har jag tvärtom sagt, att Th:s recension
naturligtvis var obekant för hr L., då han publicerade sina "Studier";
annars hade säkerligen hr L., om han är hederlig karl, citerat
Thorkelssons skrift. Härpå svarar hr L., att Thorkelssons
recension (af 1874) var honom obekant 1882, Det skall säkert
fägna allmänheten, om hr L. kan styrka denna uppgift, ännu
mera om han kan visa sig vid utgifvandet af Studierna (1887)
hafva varit xobekant med Thorkelssons anmälan. —
Intressant vore ock att få upplysning om den a£ hr L. omtalade tyska
publicationen om adj. på <i>-elegr;</i> möjligen kan någon af hr L:s
vänner anvisa en uti en allmänt begagnad och många år före
1882 tryckt bok gifven notis om bildningen af dessa adjectiv.

Under förbigående af hr L:s näst följande anmärkningar,
hvilka äro tillräckligt bemötta i Textkr. Anm., skall jag här
endast vända mig mot de specifikt Larssonska språkformerna
<i>nemfdr, nemfder</i> och <i>nemfdar</i>. Jag har mot dessa anmärkt,
att om skrifvaren verkligen åsyftat sådana former, så hade han
väl i all rimlighets namn skrifvit nemfþr, nemfþer och nemfþar,.
emedan <i>d</i> efter <i>f</i> ju är en omöjlighet. Hr L. svarar härpå, att
det återstår för mig att uppvisa liknande exempel ur samtida
handskrifter. Hr L. kan då se i Homil. sid. 40 (samma sida

der han vill finna sin form <i>nemfdr</i>) följande exempel: <i>hafþe</i>
40<sup>26</sup>, <i>lifþe</i> 40<sup>32</sup>, hvilka exempel torde vara i det närmaste
samtidiga med <i>nefndr</i> (Larssonska <i>nemfdr</i>) 40<sup>5</sup>. För öfrigt
recommenderas till hr L:s begrundande Wimmers Forml. § 5,
mom. 2, anm. 2 och 3.

Tvisten om <i>allar</i> eller <i>almotcom</i> bör insättas 130<sup>14</sup> och
132<sup>2</sup> är enligt hr L. mycket lätt afgjord. Han menar, att
enhvar genom att slå upp ställena kan finna, att <i>allar</i> är
"fullkomligt omöjligt" på det förra och "ej stort bättre" (d. v. s.
omöjligt utan tillägget "fullkomligt") på det senare stället.
Härmed förhåller sig likväl så, enligt hvad redan är erinradt i
Textkr. Anm., att på 132<sup>2</sup> passar <i>allar</i> utmärkt bra. Då nu
förkortningen 130<sup>14</sup> är alldeles lika med den på 132<sup>2</sup>, så bör
man äfven der läsa <i>allar</i>, som för öfrigt visst icke är
"fullkomligt omöjligt". Ur rent grafisk synpunkt ligger det närmare
till hands att i <i>al</i> se en förkortning af <i>allr</i>, än af något (ovisst
hvilket) med prefixet <i>al</i> sammansatt adjectiv. Min uppgift, att
former af <i>almáttegr</i> endast pläga abbrevieras med <i>alm</i> +
förkortningstecken, säger hr L. vara falsk i fråga om Homil., enär
formerna af <i>almáttegr</i> der äro fullt utskrifna. Jag har emellertid
aldrig sagt, att mitt yttrande afsåg Homil., och skall man studera
abbreviationer, så måste man väl se dem, der de finnas; då
dylika af <i>almáttegr</i> ej förekomma i Homil., så bör man söka
dem i andra gamla handskrifter, hvilket är den tydliga
meningen af min uppgift. Det hade varit mera upplysande,
om hr L. visat något enda ställe från en annan äldre isl. hds.,
der <i>almáttegr</i> blifvit uttryckt genom <i>al</i> med vidfogadt tecken.
Hans invändning, att icke någon form af <i>allr</i> i Homil. kan
förkortas på det omtvistade sättet, derför att detta ordets former
pläga vara fullt utskrifna, kan mutatis mutandis lika väl riktas
mot <i>almáttegr</i> j och förutsätter, att hr L. antager sina 3—10
skrifvare nödvändigt följa samma skriflagar. Är <i>al'</i> en
"allmän" förkortning, så kan det väl beteckna <i>almáttegr</i>, men lika
väl en annan sammansättning med <i>al</i> och ett epithet, som kan

tilläggas gud. Att alla dervid tänkbara sammansättningar finnas
i någon ordbok, betviflar jag. Hr L:s resonnement om denna
sak torde således behöfva mera factiskt underlag för att blifva
mer än en gissning.

I fråga om <i>men</i> 3<sup>10</sup> m. fl. st. säger hr L., att enkel
consonant i st. f. dubbel uti andra fall än efter lång vocal skulle
vara abnormt. Hr L. far på det sättet många onödiga
abnormiteter i Homil., och hans åsigt kräfver ej vidare svar än det
som redan är anfördt i Textkr. Anm.

Hr L. har i sina "Studier" sagt att <i>goþ</i> i betydelse af
heden gud är den enda formen både i Homil. och i andra isl.
handskrifter. I "Svaret" inskränker han påståendet att gälla endast
om äldre isl. hdss., men ångrar sig omedelbart, och säger, att
han vidhåller sin första uppgift, då han icke heller ur yngre
isl. hdss. känner något ställe, der ordet i nämnda betydelse
skrifves <i>guþ</i>. Hr L. använder så ofta detta bevisningssätt ex
ignorantia sua, att det är specifikt charakteristiskt för hans
argumentation; sättet kan möjligen till en början roa läsaren, i
synnerhet då det framställes med en obegriplig naivitet, men blir
enformigt då det så ofta användes, som i hr L:s skrifter. Här
hade hr L. kunnat afhjelpa sin okunnighet genom ett så enkelt
medel som att studera art. <i>gud</i> t. ex. i Fritzners lexikon.

Jag har nu lemnat en, som jag hoppas, för läsaren
tillräcklig belysning af hr L:s försök att försvara alla sina misstag
vid uppfattningen af den handskrifna texten. Försvaret består,
som man finner, hufvudsakligen uti upprepanden och
omtuggningar af detsamma, som hr L. redan förut anfört och som
redan blifvit i Textkr. Anm. vederlagdt, här och der
vederbörligen tillökt med nya märkvärdiga beskrifningar om de
omtvistade ställenas utseende i handskriften, och med berättelser om
hans lika märkvärdiga förmåga att se hvad icke andra ögon
kunna se. Om ett ord af skrifvaren blifvit utplånadt eller
rättadt, så att man nu omöjligen kan skönja hvad der stått förut,
så vållar detta ingen svårighet för hr L.; han kan icke blott
se hvad der stått förut, utan han känner äfven skrifvarens
afsigter vid rättelsen, äfven om de aldrig blifvit utförda. Han
vet också, att två skrifttecken, som hafva en betydlig likhet
med hvarandra, aldrig kunna skrifvas så att förvexling är
möjlig; äfvensom att vissa bokstäfver icke kunna skrifvas så att
de tangera hvarandra eller så att de genom någon missteckning
blifva otydliga o. s. v. Men hr L. har också å andra sidan
förmågan att icke se, hvad som enligt andras uppfattning
alldeles tydligt står att läsa i Homil:s hds. Med en så 
idipsynkratisk uppfattning af Homil:s codex, som den hr L. visat sig
ega, kan man, i synnerhet med tillhjelp af advocatyr, påstå
nästan hvad som helst. Huruvida detta idiosynkratiska
uppfattningssätt endast gifver sig tillkänna i hr L:s skrifter om Homil.,
eller om det äfven återfinnes i hans kritiska behandling af
andra codices, derom kan man endast efter föregående
undersökning döma. Huru en sådan undersökning än utfaller, kommer
hr L. att såsom Granskare och paleograf framstå i en
egendomlig dager.

Måhända väntade hr L. icke, att hans läsarter i Homil.
skulle underkastas en collationering med hds. Det är också
förargligt — det medgifves — för en så infallibel textgranskare
som hr L. att blifva beslagen med att hafva begått så många
misstag i sin alltför lättvindigt tillkomna kritik af Homil.
Naturligtvis förklarar hr L. sig icke hafva blifvit öfverbevisad om
några misstag; det hör icke till hans taktik att erkänna sådant.
Särskildt förargligt är det emellertid för honom, att icke blott
jag, som är hans vederpart, nödgats förklara så många af hans
läsarter felaktiga, utan att äfven en annan språkforskare, doc.
Söderberg, efter sorgfällig jemförelse med handskriften fält
samma förkastelsedom öfver hr L:s uppgifter. Detta besvärliga
factum söker hr L. förringa med två anmärkningar, nämligen
dels att doc. Söderberg användt endast 8 timmar på granskning
af de omtvistade ställena, dels att doc. S. aldrig, såvidt hr L.
vet, idkat studier uti isländsk paleografi. Hvad den första 
anmärkningen beträffar, så är det alldeles likgiltigt för
allmänheten, om doc. S. användt flere eller färre timmar på
undersökningen, ty han har naturligtvis offrat hvarken längre eller
kortare tid på saken än han ansett sig behöfva för att stadga sitt
omdöme. Deremot står det simpla spioneri hr L. härom anstält
i full samklang med hans uppträdande för öfrigt. Hvad den
andra anmärkningen angår, så hade det varit bättre, om hr L.
i stället relaterat ett i Lund allmänt kändt sakförhållande. Till
allmänhetens och hr L:s upplysning kan jag meddela, att doc.
Söderberg både i Köpenhamn, Stockholm, Oxford och London idkat
mycket omfattande paleografiska studier af både isländska och
andra handskrifter, och att han förut förvärfvat sig någon
bekantskap äfven med Homiliebokens codex, så att hr L:s försök att
bibringa allmänheten misstro till doc. Söderbergs competens att
afgifva ett sjelfständigt omdöme i här omtvistade frågor är
alldeles förfeladt. Doc. Söderberg har för öfrigt gjort sig känd
såsom en så kunnig och samvetsgrann forskare, att hr L. icke
lär kunna inbilla allmänheten, att doc. Söderberg intygat
något som han antingen icke förstått att bedöma eller som
han icke vet sant vara. Det hade derföre varit skäl, att hr
L. sökt jäfva doc. S:s vitnesbörd på något bättre sätt än genom
ett föraktligt spioneri och en osannfärdig antydan om
beskaffenheten af doc. S:s studier. — Och hvarför har hr L. visligen
aktat sig för att förklara den olikhet i resultat, hvartill
Rydqvist och hr L. vid sina granskningar af Homiliebokens
upplaga kommit? Är hr L:s kritik rättmätig, så måste Rydqvist
hafva uttalat sitt synnerligen fördelaktiga omdöme om upplagan
med samma befogenhet som den blinde dömer om färgen. Men
hr L. är förmodligen oförhindrad att påstå, att icke heller
Rydqvist gjort sig känd för några handskriftsstudier, ens i den
Stockholmska Homilieboken, och att Rydqvists omdöme ej
grundats på en samvetsgrann jemförelse af handskriften och
upplagan.
Det har varit nödigt att litet närmare belysa beskaffenheten
af hr L:s försök att försvara sina oriktiga läsarter, enär den
lilla publik, som kan följa med förevarande polemik, ju icke har
tillfälle att genom autopsi bilda sig en mening om de
omtvistade ställenas verkliga utseende i handskriften. Af det, som
nu och i Textkr. Anm. blifvit anfördt och styrkt med
ovederläggliga skäl, bör läsaren emellertid kunna draga sina slutsatser
med afseende på tillförlitligheten af hr L:s öfriga uppgifter om
Homil. Om hans dechiffering af andra hdss., som han behandlat,
är likadan, så gjorde hr L. forskningen en verklig tjenst med
att afstå från fabricerandet af "diplomatariska" aftryck och
lemna den saken åt fotograferne, med hvilkas konst de äldre
och vigtigaste handskrifterna snart, som det är att hoppas,
torde komma att göras för allmänheten tillgängliga. Hr L.
kunde ju dess utom hafva full sysselsättning med uppgörande
af sina .'Vigtiga" statistiska beräkningar.

Med afseende på den senare afdelningen af hr L:s
anmärkningar, som omfattar textkritik i högre mening eller
emendations- och tolkningsförslag, skall jag fatta mig kortare.
Läsaren är här nämligen sjelf i tillfälle att pröfva species facti,
och jag finner för min del i de flesta fall intet annat bemötande
af hr L:s upprepade anmärkningar nödigt, än en anhållan till
läsaren att för hvarje omtvistadt ställe erinra sig hvad jag
anfört i Textkr. Anm. — De nya skäl, som hr L. anfört för sina
textförklaringar, äro nämligen för det mesta i sak af mycket
oskyldig, beskaffenhet; det är endast i advocatyren och det
förolämpande skrifsättet, som hr L. visar sig icke vara
öfvermage. Under sådana förhållanden kan hvarje läsare med normal
tankegång och nödig sakkunskap redan i sakens förevarande
skick pröfva halten af hr L:s nya argument. Jag skall
emellertid till tjenst för dem, som ej orka genomläsa hr L:s långa
afhandling, på prof framtaga och undersöka några få af hr L:s
nya funderingar.
Ett sådant intressant prof på hr L:s exegetiska
konstskicklighet finner man vid behandlingen af 18<sup>18</sup> (och 19<sup>23</sup>), hvarest
han icke vill ändra <i>ganga iN hliþeN</i> till <i>ganga ÍN i hlipeN</i>. Jag
har anmärkt, att <i>ganga hliþeN</i> egentligen skulle beteckna en
promenad <sp>ofvanpå</sp> borgleden, hvilket icke kan vara åsyftadt
och ej låter förena sig med det tillagda <i>iN</i>. För att vederlägga
detta anför hr L. ur Fornald. S. II 388 <i>skaltu ganga inn í
bæinn vestri dyr</i>, hvilket ställe han anser "fullkomligt analogt".
Hvar och en ser, huru det är bestäldt med analogien; i Homil.
borde ju, om. fallet varit analogt, stått <i>ganga ÍN í borg . . .
hlipeN</i>; och det är tydligt att accus. <i>vestri dyr</i> måste förklaras
på helt annat sätt, samt att <i>dyr</i> i denna ställning måste föregås
af ett adjectiv (eller pronomen, ss. andra exempel visa); det
kan icke heta <i>ganga inn í bæinn dyr</i>, som hr L:s mening
tyckes vara. — Vidare anser hr L. min förklaring, att accus. vid
<i>ganga</i> uttrycker vägen uppå hvilken man färdas eller stället
öfver hvars yta rörelsen sker, vara oriktig, och hänvisar för
detta ändamål till Lund och Fritzner, hvilka emellertid befinnas
hafva sagt detsamma som jag ("gaa hen <sp>over</sp>", "vejen <sp>ad
hvilken</sp> en bevægelse föregår"). Och för att på ett alldeles
förkrossande sätt visa hur oriktig min uppfattning af dylika accus.
vid <i>ganga, ri?a</i> o. dyl. är, anför han ett par exempel ur Lunds
syntax, särskildt frasen <i>ri?a Myrkvi? inn ókunna</i>, rida genom
Mörkskogen, hvilket hr L. säger enligt min uppfattning skulle
syfta på en promenad till häst <sp>öfver trädtopparne</sp>. Det vore
ock nödvändigt att fatta det så, <sp>om nämligen</sp> <i>vi?r</i> betyder
trädtopp, ty i sådant fall måste färden ske ej tvärs igenom
trädtopparne, ss. hr L. menar, utan öfver desamma. Men nu vet
enhvar, att ordet <i>vi?r</i> aldrig har betydelsen trädtopp, utan
denna befängda öfversättning är hr L:s nya uppfinning,
hvarmed han velat på sin egen bekostnad roa allmänheten.
Naturligtvis kan man genom en dum öfversättning få fram stora 
dumheter, men hvar och en, som ej i högre grad besväras af
stupiditet, vet nog också, att <i>vi?r</i> i sammansättningen <i>Myrkvi?r</i> har
betydelsen skogbevuxen mark, och förstår, att man kan färdas
öfver en sådan mark, utan att man behöfver taga vägen öfver
trädtopparne. Skulle ej hr L. kunna färdas ridande eller gående öfver
t. ex. Tiveden eller Kolmården, utan måste en sådan färd för
honom nödvändigt tänkas innebära en resa i luftballong högt
öfver träden? — Äfvenledes påstår hr L., att min läsning <i>ganga
iN í hlíteN</i> ger omening, emedan det betyder <i>gå in i</i> (ej <i>gå
igenom) portarne</i>, och — tillägger hr L. — att få stanna i
porten, då man vill in i borgen, är ett bedröfligt fiasko. Men det
är ännu bedröfligare, att hr L. skall anse det vara en
nödvändighet att man stannar i porten, derför att man går in i
densamma. Om hr L. söker inträde i en borg och får anvisning
att gå in i t. ex. vestra porten, anser han detta innebära en
uppmaning till sig att evinnerligen stanna qvar i porthvalfvet?
— Slutligen har hr L. i sammanhang med nu anförda
tolkningsprof visat att han äfven känner befästningskonstens
hemligheter; han menar att <i>hliþeN</i> på den i Homil. omtalta
himmelska borgen mycket väl af 11- eller 1200-talets Isländare
med deras outvecklade begrepp om befästningskonst kunnat
tänkas såsom öppna ofvantill. Men från en sådan misstanke böra
Isländarne fritagas, ty i samma homilia, sid. 19<sup>15</sup>, omtalas att
apostlarnes namn äro skrifna <i>yver borgar hliþom</i>, och
nödvändigtvis måste då Isländarne hafva tänkt sig portarne såsom
hvälfda och öfverbygda, för att namnen skulle kunna så
anbringas. Enligt hr L. äro portarne öppna ofvantill och
apostlanamnen följaktligen skrifna i luften, hvilken geniala tanke stöder
sig på hr L:s utmärkta insigter i den himmelska
befästningskonsten. Man ser, hvad resultat språklig insigt i förening med
allmän lärdom kan lemna.

Med afseende på skriftelet 19<sup>4</sup> <i>miþialldra</i>, hvarpå hr L., med
sin benägenhet att slå mynt af skriffel, grundat en theori, har
jag anmärkt, att hvarken substantiva eller adjectiva <i>ja</i>-stammar
af samma kategori som <i>midr</i> antaga något slutande <i>i (j)</i> i
sammansättningar, hvilkas senare led börjar med vocal. Hr L. 

menar, att mitt yttrande behöfver revideras; men någon revision
af yttrandet är säkerligen icke med hänsyn till Homil:s språk
erforderlig. Jag skall emellertid precisera mitt yttrande derhän,
att ingenstädes något motstycke till <i>miþialldra</i> finnes, och att
detta derför måste vara skriffel. Nu påstår hr L., att Sievers i Beitr.
XII 486 ff. "med andra exempel visat det språkhistoriskt
berättigade i sådana former" som <i>miþialldra</i>. Angelägen att finna
dessa "andra exempel" har jag genomläst Sievers' uppsats "Zur
geschichte des inlautenden <i>j</i>", men tyvärr med det resultat jag
väntade; Sievers har naturligtvis ej framdragit "andra exempel"
på korta adjectiva <i>ja</i>-stammar i första sammansättningsleden och
med <i>i (j)</i> före senare ledens börjande vocal; och ingen bör
klandra honom derför att han ej presterat det obefintliga. Hr L:s
notis synes emellertid vara utsläppt till allmänhetens förvillande
och tränger, såsom hans flesta uppgifter, "till revision."

De flesta hr L:s exegetiska försvarsanmärkningar äro något
enformiga variationer på det gamla themat. Så är han 19<sup>28</sup>
fortfarande nöjd med att apostlarnes lärdomar förliknas med
"hjordar", och vid 20<sup>24</sup> har han två noteringar för priset på
himmelrikets salighet. — 24<sup>22</sup> säger hr L., att <i>kenna sér
eitthvat,</i> discere aliquid, vore en språklig omöjlighet, hvartill han
visligen fogar tillägget "så vitt jag (L.) vet". Återigen, som på så
många ställen, argumentum ex. ignorantia! Hvad säger hr L.
om frasen <i>ungr kendak mér annat</i> juvenis aliud didici? — 44<sup>31</sup>
har jag i Textkr. Anm. sagt att man bör läsa <i>tilbúnoþr</i> (jfr t.
ex. <i>bunoþr</i> 71<sup>3l</sup> o. s. v.), och detta stämmer med mitt yttrande,
föret. sid. viij, att <i>o</i> är mera brukligt än <i>u</i> i ändstafvelser. Jag
bör tacka hr L. för att han stärkt min ändring af <i>tilbúnuþr</i>
med att hänvisa till detta yttrande. — Hr L:s logiska
konststycke vid 54<sup>5</sup> tycker han är så förträffligt, att han kan
insvepa sig i sin ofelbarhets mantel utan att bry sig om att
bemöta sin motståndares skäl. — 57<sup>6</sup> Mot min anmärkning, att
<i>þu beþleém iorþ gyþinga</i> bör i öfverensstämmelse med skandiskt
språkbruk ändras till <i>þu beþleém í iorþ gyþinga</i>, anför hr L., att det
"sannolikt" var Luther som först insatte detta <i>í,</i> men att detta
ej blott är osannolikt utan rent af osanning, framgår af Sv.
Medeltidspost. I 44, der det heter <i>Thu betleem j iudha lande.</i> Att
senaste svenska bibelöfversättning vid detta ställe alltför
slafviskt följt urtexten, kan ej anföras som skäl mot min ändring.
— 71<sup>31</sup> bör hr L:s infall anmärkas att sätta det omtvistade
uttrycket i samband med 'gloria in excelsis' — 79<sup>12</sup> har hr
L. icke annat att anföra mot den af mig preciserade regeln,
än att han icke kan godkänna densamma. Detta kan ju vara
trefligt att veta, men för allmänhetens skull borde hr L.
anfört något skäl. — Huruledes det blir lättare att bibringa en
klar föreställning om treenighetens väsen, om man, ss. hr L.
vill 79<sup>17</sup>, säger gud vara "tre i enhet", än genom uttrycket
"trefaldig i enhet"; derom torde många homileter önska
närmare upplysning af hr L. — För att rätt bedöma 97<sup>32</sup> bör
hr L. bättre studera Jobs bok och tillika låta någon för sig
öfversätta orden "verumtamen animam illius serva",
hvarigenom det bör blifva begripligt för hr L. att dessa ord ej
lägga hinder i vägen för min uppfattning. En liten kurs i
isländsk synonymik skulle ock förhjelpa hr L. till att inse
skilnaden mellan <i>qvol</i> och <i>sárleikr.</i> Derjemte bör hr L. i sin
nästa pamflett anföra något skäl, hvarföre meningen i omtvistade
stället blir bättre, om man låter satan blott begära det ena
slaget af plågor för att fresta Job. — 107<sup>11</sup> I stället för att
låta sin famösa theori om den bestämda artikelns svaga former
ärliga men i tysthet begrafvas, söker hr L. att få lif i det
dödfödda fostret. Mot hr L:s åsigt, att nämnda jemförelsevis sällan
förekommande (anledningen till deras mindre freqvens säger han
sig ej inse, och bör derföre låta någon språkkunnig vän
afhjelpa felet) former i äldre isl. hds. äro blotta skriffel, och mot
förklaringen att hans åsigt förfaller, om dylika former
förekomma utan omedelbart efterföljande svagt böjdt adjectiv, har
jag i Textkr. Anm. invändt, att hr L:s pretension är orimlig,
enär dylika artikelformer icke <sp>kunna</sp> förekomma annat än 

framför svaga adjectivformer. Härpå svarar nu hr L., att han
framför allt forskat efter dessa artikelformers utseende framför de
comparativformer i fem. sing. och plur., som hafva andra
ändelser än motsvarande svagt böjda artikelformer, och att då han
ännu oaktadt all spaning ej träffat någon svagt böjd
artikelform framför dylika comparativer, så är han så mycket vissare,
att hans "hypothes" är riktig. Jag fruktar, att hr L:s sökande
efter så beskaffade fall blir långvarigt. Svaga artikelformer
finnas, som hvarje grammatik upplyser, endast i <b>pluralis</b> och
denna omständighet lär hindra dem att träda i förbindelse med
<b>singulara</b> comparativformer, hvarför hr L. ej behöfver öda tid
på att söka efter sådana förbindelser. Då vidare de svaga
artikelformernas både uppkomst och användning, såsom bekant, beror
på en formattraction till omedelbart följande adjectivform på <i>-u,</i>
så är dermed begränsningen gifven för dessa former. Det är
för öfrigt ett eget sätt att först uppfställa en orimlig fordran,
och sedan när det orimliga (ss. t. ex. en plural artikelform
framför en singuralis) naturligtvis ej kan presteras, förklara detta
såsom ett bevis för sin hypothes. I sammanhang med
behandlingen af denna "hypothes" har hr L. uttryckt sitt missnöje
dermed att jag, hänvisande till Brenners recension af hr L:s
doctorsafhandling, klandrat (ej det förståndiga bruket, utan)
hans missbruk af statistiken. Hr L. anför till tröst för sig två
andra mera berömmande recensioner. På det hr L. nu ej må
tro, att jag endast vill klandra honom, skall jag anföra också
ett fördelaktigt vitsord om afhandlingen (ett vitsord, som han
bör sätta mest värde på, emedan det är afgifvet under
embetsmanna förpligtelse) och meddela, att afhandlingen af
vederbörande myndighet bedömts med <i>non sine laude approbatur,</i>
hvilket här i landet räknas som ett s. k. distinctionsbetyg. Och jag
tror också, att hr L:s böcker kunna bli nyttiga i något afseende,
ehuru jag betviflar, att sådana saker som <i>nemfdr,</i> theorien om
artikelformerna, om pronominalellipser, predicatsadverb o. s. v. äro
användbara "Bausteine" för den grammatiska byggnadens 
uppförande. — 108<sup>17</sup> bör hr L. utsträcka sin ursäkt äfven till
Unger och Fritzner. En förnyad genomläsning af stället torde
öfverbevisa hvarje läsare att Ungers uppfattning är den enda
riktiga, och att man ej kan, ss. hr L. vill, para ihop ett neutr. <i>leidd</i>
med masc. <i>ovarer.</i> — 120<sup>19</sup> Hvarför efter ett uttryck, sådant
som <i>njóta fagnaþar,</i> ej skall kunna följa en sats med <i>því at,</i>
är obegripligt; det är ju alldeles liktydigt med <i>fagna því at</i> o. s.
v. — 120<sup>26</sup> Den öfversättning hr L. framhåller såsom meningslös 
<i>(den som ... han <sp>kommer i hog</sp>, men ...),</i> är
visserligen utan all reson, men det bör anmärkas, att hr L. och icke
jag är upphofsman till tolkningen. — 126<sup>10</sup> Jag har i Textkr.
Anm. visat, att hr L:s tolkning är oriktig, derför att den här
omtalade <i>lágasongr</i> omtalas endast såsom en del af högmässan.
Häremot invänder nu hr L., att <i>lágasongr</i> förekom äfven om
hvardagarne och att det ej med ett enda ord antydes i texten,
att <i>lágasongr</i> här omtalas endast såsom integrerande del af
högmessan. Detta försök att slingra sig undan min anmärkning
lär dock ej lyckas hr L., enär hvar och en kan se, att hela det
hithörande stycket i Homil. afhandlar endast högmessoritualen och
att i detta stycke <sp>ingenstädes</sp> talas om några
hvardagsmessor. Hr L:s öfversättning är af detta skäl oriktig. Mot min
ändring af <i>hvareger</i> till <i>hvaregan (quemque)</i> invänder hr L. att
något <sp><i>hvarge</i></sp> med <sp>samma betydelse som <i>hverge</i></sp> icke
förekommer i isl., ty <i>hvarge</i> med denna betydelse är en <sp>norsk</sp>
form; och hr L. hänvisar om denna sak till Noreens
grammatik samt tillägger, att ej heller i Wimmers formlära något
<i>hvarge</i> upptages med samma betydelse som <i>hverge.</i> Det är
skamligt att vilja påbörda Noreen och Wimmer sådana misstag.
Noreen säger också (gr. §. 394,2) att <i>hverge</i> och <i>hvarge</i> förhålla
sig till hvarandra, som hverr till <i>hvarr,</i> och att <i>hverr</i> är mest
isländskt, <i>hvarr</i> mest fornnorskt, hvilket naturligtvis icke är
detsamma som att hverr skulle vara uteslutande isländskt, hvárr
uteslutande fornnorskt, såsom man af hr L:s ord skulle tro.
Och i Wimmers formlära står öfverst på sid. 95 <i>hverrgi</i> och

<i>hvárrgi</i> med fetstil angifna som vexelformer. Det är både
oförsynt och enfaldigt af hr L. att lemna så oriktiga citat, men
förhållandet kan lära läsaren, huru nödvändigt det är att pröfva alla
hr L:s uppgifter och läsarter, äfven då det gäller tryckta
böcker. Hr L:s andra invändning, att skrifvaren skulle tecknat
<i>hvern domini dag</i> i st. f. <i>hvaregan d. d.</i> är klarligen alldeles
haltlös, enär äfven den senare frasen är språkriktig och ger åsyftad
mening. — 130<sup>34—35</sup> går det öfver hr L:s förstånd, att en
ändring ej är nödvändig. Ändring bör ju ej göras utan i
nödfall; och om hr L. försöker med en annan interpunction; kan
möjligen texten räddas. — 134<sup>7</sup> säger hr L., att min
invändning mot läsartet <i>at Guþs</i> är "fullständigt maktlös", och denna
"maktlöshet" visar han genom att citera Lunds syntax, s. 210.
Såsom det var att förmoda, har hr L. äfven här citerat oriktigt;
Lund säger, 'at forestillingen om et bestemt underforstået
navneord efterhanden udviskes', o. s. v., men hr L. låter Lund säga,
"att föreställningen om ett underförstådt subst. (<i>hús</i> el. dyl.)
redan tidigt försvunnit". Genom att utelemna ordet '<sp>bestemt</sp>', har
hr L. fått en helt annan mening än den Lund yttrat; Lund
menar, att man ej alltid kan bestämdt säga, <sp>hvilket ord</sp> (<i>hús</i> 1.
<i>hof</i> 1. <i>rum</i> eller dyl.) bör i tanken suppleras,* men dermed
förnekar han icke, att något localbetecknande ord alltid måste i
tanken suppleras och att <i>at</i> med gen. <sp>alltid</sp> användes såsom
localbeteckning, hvilket ock framgår af <sp>alla</sp> Lunds exempel.
Hr L. har nu genom sin volt funnit, att en dylik construction
blifvit möjlig att använda äfven i sammanhang, der ett
underförstått localsubstantiv ej skulle passa; men hans konststycke
visar sig ju vara alldeles misslyckadt, då det hvilar på en
förvrängning af Lunds ord. — 137<sup>28</sup> har hr L. ej visat, att <i>ofléttr</i>
ej passar till betydelsen, utan tvärtom visa de af honom i Stud.
uppradade exemplen, att <i>ofléttr</i> passar mycket väl. Hr L:s prat,
att han genom exempel styrkt sin mening, är endast — prat.
— 142<sup>30</sup> Ehuru det är, ss. jag redan nämnt, troligt att man
bör läsa <i>vera optlega á bønom,</i> och man ej behöfver längre 
tvista om den saken, torde hr L:s invändningar mot Ungers
emendation <i>vera óþlega á bønom</i> böra anmärkas såsom yttringar af
okunnighetens och oförskämdhetens värda syskonpar. Mot den
vördade veteranen Unger, som kanske af alla nu lefvande har
den största beläsenheten i och kännedomen af fornnordisk literatur
och väl äfven förstår hvad som låter säga sig eller icke,
slungar hr L. den anmärkningen, att <i>óþlega</i> ej skulle ge en
passande mening, enär vera <i>óþlega á bønom</i> enligt hr L. betyder
"bete sig som en galning i bönen." Möjligen har hr L. i sitt
uppjagade sinnestillstånd kommit att förvexla <i>æriliga</i> med
<i>óþlega;</i> allt nog, han har, ss. läsaren finner, på många ställen i
sin bok "betett sig som en galning" i öfversättningen. Han har
vidare anmärkt, att <i>óþlega</i> äfven från formens sida är
förkastligt, och att det skulle hetat <i>óþlegr,</i> och mot denna uppfattning
har jag gjort en invändning i Textkr. Anm.; men det oaktadt
är hr L. fortfarande lika okunnig och förnekar att verbet <i>vera</i>
kan hafva adverb i st. f. adjectiv till predicatsfyllnad, då det
fins adj. och adv. af samma stam och betydelse. Det är nu
beklagligt med alla hr L:s luckor i vetandet, men naturligtvis är
det icke hans motståndares skyldighet att upplysa honom om
de mest vanliga saker; det skulle blifva för stort besvär och
kräfva mer trycksvärta och papper än saken är värd.
Emellertid kan ju hr L. betrakta t. ex. <i>adra konu er betr (= betri)
væri</i> Fagrsk. s. 1; <i>byskupar þeir er framarst (= framastir) þóttu
(o: vera)</i> Magn. blind. s. c. 14; <i>vera vammalaust (= vammalauss)
via ehn</i> Sigrdrif. 27 (Grrundtv. uppl.), o. s. v. — 185<sup>ll</sup> förnekar
hr L., att han vill ändra texten, men han vill likväl af ett ord i
handskriften göra två. Äfven detta är dock en ändring, och
en onödig sådan, såsom man finner, om man behagar slå upp
<i>úhreinandi</i> i Fritzners lex. — 188<sup>12</sup> Till hvad jag redan anfört
i Textkr. Anm., bör läggas, att plur. <i>iarteiner</i> icke kan vara
annat än skriffel för <i>iartein,</i> emedan här ej talas hvarken om
något art- eller klass-begrepp af under, ej heller om flere under,
enär den evangeliska berättelsen ej vet att omtala mera än ett

under vid bröllopet i Kana. Dertill kommer att omedelbart fore
<i>iarteiner</i> står acc. fem. sg. <i>þa</i>, just förutsättande ett
singulart <i>iartein.</i> Hr L:s försvar för <i>gledde</i> är derför förfeladt. —
194<sup>25</sup> Läsaren behagade observera, att öfversättningen icke är
af mig, utan af hr L., och att den, såsom man kunde förmoda,
är felaktig. — 201<sup>30</sup> Hr L:s mening, att <i>fiolmeNZ</i> 23<sup>19</sup>
representerar uttalet <i>fiolmeNts,</i> måste jag alldeles bestrida; en så
vanlig sak, som att i superl. <i>z</i> ofta står <i>= st</i> (jfr Wimmers forml.
§. 5, mom. 6; anm.), borde ej vara obekant för hr L., då det
är kändt af hvarje nybörjare. Om formen <i>crizne</i> har hr L.
gjort sig besvär att "påpeka" (detta är hr L:s favorituttryck
och förekommer på tjogtals ställen i boken), att det skulle
representera uttalet <i>critsne,</i> hvilket ju är en omöjlig form. Att
<i>critsne</i> är omöjligt, medger jag; men att <i>crizne</i> (d. v. s. <i>cristne</i>)
är möjligt, visas bäst af skrifsättet <i>criz</i> (se 205<sup>32</sup> och första
raden å facsim.), hvilket efter hr L:s utmärkt sakkunniga åsigt
skulle betyda <i>crits,</i> ehuru alla andra säkert fatta det som <i>crist.</i>
— 212<sup>3</i> Läsaren finner, att min argumentation just hvilar på en
"objectiv, fast constaterad regel." Dervid "påpekar" hr L., att
mina ord endast uttrycka en "subjectiv" uppfattning.
"Påpekarens" ifver förleder honom här, som på de flesta ställen, att
hugga i sten. — Om de ställen, som jag här ej omnämnt, får
jag hänvisa till Textkr. Anm., hvarest hr L:s argument äro
tillräckligt bemötta; och bör hr L. deraf, att jag icke här upptagit
åtskilliga ställen till ny behandling, icke draga annan slutsats,
än att hans "påpekningar" äro alltför puerila för att vidare
bemötas.

Hr L. antyder i slutet af sin bok, att hans
lärjungeförhållande till mig icke förpligtat honom till någon erkänsla och
att öfver detsamma endast ett fåtal kan döma, samt att han
med lugn underkastar sig deras dom. Härmed behöfver dock
ej hr L. besvära sina vänner, utan det är alldeles nog om han
låter sitt eget samvete döma i den saken. Väl har jag förr
trott mig ega skäl till det antagandet, att hr L. möjligen ansett
sig stå i någon förbindelse till en gammal lärare, men jag
finner nu att jag misstagit mig, och då jag icke som hr L. är
förblindad af rätthafveri, så erkänner jag öppet mitt misstag.

Jag finner äfven att jag misstagit mig, då jag väntat att
hos hr L. finna vanlig höflighet, vanlig tankereda och
sanningskärlek, någorlunda sakkunskap, förmåga att läsa rätt innantill
och rätt citera ställen både i handskrifter och i tryckta böcker,
samt mera sådant, som icke bör saknas hos en vetenskaplig
kritiker. Jag har i stället funnit motsatsen till allt detta:
mången gång ett oblygt förnekande af bevisade facta, oredig
tankegång, okunnighet, oriktiga citat er, ett oerhördt ordsvammel med
idislande af förut anförda skäl som redan blifvit vederlagda, och
när intet annat hjelper ett obevisadt påstående (eller
"påpekande"), vanligen åtföljdt af ett försigtigt "så vidt jag vet", för att
hafva en reträtt öppen. Till allt detta kommer att hr L. med
stor suffisans och öfverlägsenhet kungör sina läsarter och sina
uttolkningar; icke blott jag, utan ock Unger och Fritzner m. fl.,
hvilkas meningar han flerestädes klandrar, äro stora stackare
i jemförelse med hr L. — Uti "Studier" uppträder derför hr
L., naturligtvis af rent vetenskapligt intresse, hånfullt och
öfverlägset skolmästrande. Att han uti mina Textkr. Anm. fick
lämpliga tillrättavisningar för denna öfverlägsna ton, som så illa
anstod honom, var ej mer än billigt, men det var också klart,
att den ofelbare hr L., som är så säker i handskrifters läsning
och uttolkning, skulle finna det smärtsamt att, äfven genom
sakkunnig tredje mans vitnesbörd, blifva öfverbevisad om
misstag. Uti sitt "Svar" har han ej heller egentligen framdragit nya
argument utan upprepat de gamla med någon utstoffering, men
hånet och ilskan mot motståndaren äro så mycket intensivare.
Allmänheten inser dock säkerligen, att hvarken envishet eller
upprepanden eller otidigheter äro talande skäl. Alldeles för grof
är ock hr L:s insinuation, att jag skulle hafva gifvit uppslaget till
en ton, som vore ovärdig en vetenskaplig polemik. Det är ju icke
jag, utan hr L., som börjat anfallet och börjat det på ett sätt,
som rent af bör kallas oförsynt, enär han i sina "Studier" 
dukkat upp för allmänheten flere hundra oriktiga läsarter och 
uttolkningar — dessa må nu vara tillkomna genom hans slarf,
okunnighet eller klandersjuka. Hr L. är alldeles för
anspråksfull, då han fordrar att blifva complimenterad för ett sådant
beteende, hvartill något motstycke torde saknas i den literära
verlden; hvar och en kan finna att hr L. snarare blifvit
behandlad med mera undseende än han förtjenar.

Hr L. säger sig vara redo att öfverlemna målet till
allmänhetens dom. Äfven jag är dertill beredd, i synnerhet som jag
är förvissad, att den fåtaliga allmänhet, som kan hafva ett eget
omdöme i de omtvistade frågorna, redan stadgat sina åsigter i
saken och tröttnat vid den förda polemiken, samt att en
fortsatt tvist under sådana förhållanden är gagnlös. Häraf följer
ock, att jag icke ämnar att vidare besvara de anfall och
otidigheter, som hr L. förmodligen i sina skrifter äfven hädanefter
kommer att rikta mot min person och min verksamhet.

Lund, 29 Febr. 1888.

*
</chapter>


