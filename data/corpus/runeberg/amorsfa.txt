<h1>AMORS-FACKLAN

nyaste och trefligaste

Brefställare

för

älskande af båda könen.</h1>

<h2>Innehåller

äfven bref till

Svar på friareannonser,

från Herrar och Damer.</h2> 

*

<b>Pris:     öre.</b>

<i>Svenska Småskriftförlaget, adr:Stockh. Karlberg.</i>

<chapter name="Tryckår">
<h1>AMORS-FACKLAN

nyaste och trefligaste      

Brefställare

för

älskande af båda könen.
</h1>

<h2>Innehåller

äfven bref till

Svar på friareannonser,

från Herrar och Damer.</h2> 

*

Pris:     öre.

<i>Svenska Småskriftförlaget, adr: Stockh. Karlberg.</i>

Stockholm, J. W. Holms boktryckeri, 1898,
</chapter>
<chapter name="N:o 1. En ung snickarmästare anhåller om en 
flickas hand.">
N:o 1. <b>En ung snickarmästare anhåller om en 
flickas hand.</b>

Ädla flicka! 

Måhända har det kommit till kunskap, ädla 
flicka, att jag inom mitt yrke nu blifvit 
mästare, och äfven att jag köpt mig en liten 
egendom och ämnar uppsätta eget hushåll. 
Nu fattas mig ingenting annat än en bra 
och älsklig liten husmoder, som kan 
ombestyra allt; ty der som icke finnes en sådan 
liten nyttig vårdarinna, så blir allt i det 
huset i olag; det fattas något här och något 
der. Ja, jag har länge funderat på huru och 
hvarifrån jag skulle erhålla en flitig och snäll 
hustru; och när jag så på senare tiden tänkt, 
har tanken alltjämt fallit på dig. »Hvad 
svarar du på detta, kära Hilda? Skulle du icke 
vilja blifva mitt hus-beskyddarinna och min 
ledsagarinna genom lifvet? Vi båda känna ju 
hvarandra ända sen »barndomens dar.»

<poem>Då morgonens dagg låg på lifvet qvar.
Ack barndomsminnen! ack barndomsminnen.
de rosengårdar för ädla sinnen.»</poem>

Vi ha ju alltid liksom i hemlighet älskat 
hvarandra. Du minnes nog huru vi ofta som 
barn på gyckel lekte »herre och fru?»



Vl ha ofta lekt tillhopa och varit som ett. 
Nu kunna vi göra allvar af att bli herre och 
fru, att vara som ett? Om du håller så 
mycket af mig, som jag af dig, så tror jag 
säkert att du vid detta brefs framkomst med 
glädje går in på mitt förslag? Någon 
storartad och riklig lott har jag visserligen ej att 
bjuda på, ty en handtverkare har under de 
första åren rätt många svårigheter att bekämpa, 
innan han kommer rigtigt i gång med sin 
verksamhet och blir känd och erkänd af sin 
lilla allmänhet. För detta måste han dag 
och natt arbeta och svettas och stå i som 
ett bi. Ja Hulda! min Hulda (som jag nu 
redan kallar dig) du vet det lika godt som 
jag. Men jag tror att din kärlek skall hjelpa 
mig att bära många bekymmer och att lifvet 
för mig skall blifva lätt vid din sida. En 
rikare man än jag skulle du förvisso möjligen 
kunna få, men säkert ingan som älskar dig 
högre än jag. Jag säger som Tegnér till sin 
Anna:

<poem>»Gå sök kring Södern, sök kring Norden 
det skönaste, de bästa tag; 
men aldrig finner du på jorden 
en man som älskar dig som jag.»</poem>

Jag afsänder nu detta bref med bantåget

som redan är i annalkande. Och fast du nu 
rest till en annan ort och afståndet oss 
emellan är icke så ringa, så vet jag dock att du 
har detta bref inom 2 timmar härefter. Och 
angående detta bref vill jag ur Chronwalls 
»Samlade skrifter» framdraga följande versar:
<poem>
Hvad under trånad jag i hjertat har, 
i detta lilla bref jag tecknat har. 
Försegladt är det re'n och bort jag ilar 
till posten snabbt som en af Amors pilar.

Och brefvet mottags af postmästaren.
Rätt många ord man vexlar ej med den;
ty allt blir expidieradt på sekunden
och fram med snälltåg brefvet far på stunden.

Nu bär det af som om det vore smordt, 
från stad till stad och ifrån ort till ort. 
Det gifs ej tid till någon rast och hvila 
beständigt måste brefvet framåt ila.

Till slut det stannar hos min Hilda — då 
hur glad nyfiken skall hon se derpå. 
Hon öppnar det och uppå mig hon tänker 
och bifall hon till vår förening skänker.
</poem>
Ja, jag är fullt och fast öfvertygad om att 
erhålla ett jakande svar på mitt frieri. Och 
jag beder dig nu till sist: låt mig ej vänta 
många timmar derpå. Min lefnadslycka 
hänger på ett ord: på ditt ja. Och förrän du 
gifvit mig detta vill jag ej taga ihop för 

allvar med min verkstad eller ackordera med 
eller annonsera efter gesäller eller lärlingar, förr 
än jag vet hvem som skall blifva mästarinnan 
i huset och hvarifrån hon skall tagas. 
Derför beder jag dig: låt nästa snälltåg 
frambära mig svaret.

Din barndomsvän och tillgifne

Sixten Sjöholm.
</chapter>

<chapter name="N:o 2. Bref från Hilda till den unge 
snickaremästaren Sixten Sjöholm!">
N:o 2. <b>Bref från Hilda till den unge 
snickaremästaren Sixten Sjöholm!</b>

Hur glad jag blef då jag i går mottog ditt 
bref, det kan du icke föreställa dig! och sen 
hvilket intryck det gjorde på mig! Jag 
känner bättre än någon annan huru du hela ditt 
lif igenom har arbetat för att blifva din egen, 
och derför fröjdar jag mig så mycket mer, 
att det nu lyckats dig. Min hjertligaste 
lyckönskan härtill; och äfven min fars! hvilken 
som du vet, alltid har hållit mycket af dig. 
Men du känner ju min far; han är en 
hjertegod man, men håller sig ännu strängt vid 
gamla bruk, och han menade derföre, att du 
skulle först hos honom anhållit om min hand, 
ty detta vore den rätta ordningen. Gör nu 
det, kära Sixten för min skull; han afslår

säkert icke din begäran. Jag vet väl, att 
detta bär dig emot, men om du håller något 
af mig, så nekar du icke till min bön: ja, jag 
är tvungen att derpå låta beviljandet af din 
önskan bero. Att jag hjertligen älskar dig, 
nekar jag icke till, att jag är äfven 
övertygad att jag som din hustru skall blifva 
oändligt lycklig, men utan min fars samtycke kan 
och bör jag icke blifva din maka, ty 
föräldrarnas välsignelse bygger barnens hus, då 
deremot deras förbannelse rifver dem ner. 
Således, kära älskade Sixten! gör som jag 
föreslår dig: skrif till min käre gamle fader och 
bed honom att han gifver mig till hustru! 
och jag är viss på att han, som känner dig 
för en så god och arbetsam man, icke afslår 
din bön. Gör det med första, derom beder 
dig hjertligen

Din Hilda.
</chapter>

<chapter name="N:o 3. Ett annat bref från Hilda som hon skrifvit 
sedan hennes fader gifvit bifall till den äktenskapliga föreningen.">

N:o 3.<b> Ett annat bref från Hilda som hon skrifvit 
sedan hennes fader gifvit bifall till den 
äktenskapliga föreningen.</b>

Innerligt älskade Sixten!

Kan du tänka dig något mera glädjande 
än detta, min älskling. Min fader har utan

tvekan gifvit bifall till vår förening. Ja nu 
är vår lycka afgjord. Härmed sänder jag 
dig ett långt bref, som min fader skrifvit och 
bedt mig sända till dig. Min gamle fader 
har synbarligen härigenom blifvit mycket 
munter ocb språksam.

Så mycket som han talat i dag har han 
icke talat på snart sagt en half månad, långt 
mindre skrifvit. Du kan icke föreställa dig, 
huru förnöjd han är. Ja, kära Henrik, du 
har icke allenast gladt oss högligen båda, far 
och mig, utan äfven gjort mig mer än 
lycklig. Hvarföre skulle jag neka det — från 
barndomen gömde jag i hjertats innersta vrå 
den varmaste önskan att en gång blifva din. 
Denna önskan skall nu gå i fullbordan, och 
jag tackar Gud, att han hört mina böner att 
en gång föra dig såsom make till mig. Visst 
skola vi blifva lyckliga, ty vi hafva ju 
ingendera några öfverdrifna föreställningar om 
hvarandra. Der kärleken, såsom hos oss är byggd 
på högaktning, der skall äktenskapshuset stå 
säkert och icke efter smekmånaden vackla 
eller alldeles instörta Min älskade Henrik, 
huru gläder jag mig, att min far gifvit oss 
sin hjertliga innerliga välsignelse, ty der 
fadren välsignar, der råder äfven lyckan. Kom

och se bara hans blommor, som han med egna händer planterat och vårdat, huru de trifvas! Kom ock se hur lyckliga och glada vi äro! Ja skynda i famnen på din fästmö och blifvande maka.

Hilda.
</chapter>

<chapter name="N:o 4. En i ekonomiska omständigheter lyckligt 
lottad man ger i nästföljande bref sitt 
giftermålsanbud åt en hyddans dotter.">
N:o 4. <b>En i ekonomiska omständigheter lyckligt lottad 
man ger i nästföljande bref sitt giftermålsanbud åt en hyddans dotter.</b>

    Goda älskade Signe!

Hvem jag är erinrar Ni er säkerligen snart, 
vi ha ofta såväl på bjudningar som under 
promenader träffats, och då och då helt 
flyktigt vexlat några ord med hvarandra om hur 
vädret varit, om hur du mår o. s. v. Och 
besynnerligt nog för hvarje gång, vi råkats har 
mitt hjerta mer och mer fästat sig vid ert 
älskliga och intagande väsen.  Genom mina 
bekanta, som känna Er dygd, huslighet och 
goda seder har jag om er hört de bästa 
loford. Mitt beslut är fattadt: Jag önskar nu 
ingenting högre än att med Er knyta en 
förening som räcker lifvet igenom. Dyrkade flicka, 
skänk mig er hand och ert hjerta! så begär 
jag icke mer till min lefnads glädje. Edra 
föräldrar skall jag sjelf söka att öfvertala och 
jag är viss på att de skola med glädje gifva 

sitt <i>ja</i> till vår förening. Men först vill jag 
genom detta bref vädja till Eder i
förhoppning om att erhålla ett gynsamt svar, som 
är till fördel för bådas vår lycka; tecknar jag 
mig kärleksfullt.

Eder egen vän Hagberd.
</chapter>

<chapter name="N:o  5.  Signes bref till Hagberd, deri hon ger 
honom betänketid.">
N:o  5.  <b>Signes bref till Hagberd, deri hon ger honom betänketid.</b>

Bästa herr Hagberd!

Edert ärade bref har jag bekommit och med 
värklig öfveraskning genomläst. Jag trodde 
att jag här i denna hydda, i denna ringa 
vrå af verlden vore helt och hållet bortglömd. 
Men nu ser jag att så är ej förhållandet. Och 
minst af allt kunde jag tro att en man som 
Ni skulle fästa er vid en så fattig flicka som 
jag är. Ingen menniska känner mig rätt i 
min tillbakadragenhet mer än mina föräldrar. 
Jag kan visserligen, om icke annat, så dock 
berömma mig af att hafva bevarat mitt 
hjertas renhet: men gode Hagberd! Ni som är 
äldre och rikare än jag, och har erfarenhet, 
tro dock icke att jag är utan fel, Och de 
små fel, en fattig flicka har, räknas alltid 
strängare än de fel som vidlådande flickor, 
som fått en rikare lott af verlden goda. Jag

vill som sagdt är icke berömma mig, utan 
räkna mig till de ofullkomliga qvinnornas
antal. Sådan är jag. Det vore mig derför 
synnerligen kärt, om Ni ville nogsamt 
öfvertyga Er om mina fel och svagheter. Och 
hvad detta angår är jag i behof af Ert 
välvilliga öfverseende. Detta och olikheten i 
våra yttre omständigheter tvingar mig att 
icke i dag gifva ett afgörande svar på er 
godhetsfulla skrifvelse. Dock vill jag gifva Eder 
försäkran om den mest uppriktiga högaktning.                   

Er tillgifna Signe.
</chapter>

<chapter name="N:o 6.  Ett annat bref från Hagberd till Signe.">
N:o 6.  <b>Ett annat bref från Hagberd till Signe.</b>

Min egen Signe!                   

Så vill jag benämna dig nu. Och <i>dig</i> och 
ingen annan vill jag hemföra såsom min 
maka, och detta har genom ditt kärliga och 
enkla bref blifvit ännu mer hos mig fast 
beslutadt. Det är sant, att jag på ägodelar 
blifvit mera än Ni och mången annan gynnad
af lyckan.  Men när så är att jag bjuder en, 
som är obemedlad, min hand, så kan Ni 
också vara viss på att det är af uppriktig 
kärlek och mitt hjertas fria val. Jag har nu 
det fasta förtroendet till dig, min älskade 
Signe! att du efter denna min bestämda 

förklaring icke längre vill uppskjuta att gifva 
mig ditt ja, i synnerhet som jag nu sport 
att dina föräldrar hafva ingenting emot vår 
förening. Gif mig ditt bifall, och du gör mig 
till en glad och öfverlycklig man.

Din Hagberd.
</chapter>

<chapter name="N:o 7. Bref från Signe, der hon ger Hagberd ja.">
N:o 7. <b>Bref från Signe, der hon ger Hagberd ja.</b>

Älskade Hagberd!

Af all vår brefvexling förstår jag nu att 
det ej är förestafvadt af ett kallt, utan af ett 
varmt och uppriktigt hjerta, att du vill 
antaga mig, fattiga flicka, såsom din maka. 
Edert ädla tänkesätt har jag nu verkligen 
utrönt och förlängesedan har jag känt mig 
fästad vid Er och att jag älskat Er hjertligt. 
Jag vill icke förneka detta. Mina föräldrar, 
som du talade vid senast i går afton, äro 
mycket glada öfver vår förbindelse och längta 
efter det ögonblick att få helsa dig såsom sin 
son.

I hopp om att snart muntligen kunna 
upprepa min varmaste kärlek till Er och att Ni 
snart hitkommer till vår ringa, men med 
blommor och grönt smyckade boning, har jag 
härmed af hjertinnerlig glädje nöjet att teckna, 

att mitt <i>ja</i> har Ni fått och jag är och 
förblifver Eder trogna och blifvande maka.

Signe.
</chapter>

<chapter name="N:o 8. Annas bref till sin bereste fästman; en ung 
sjöman">
N:o 8. <b>Annas bref till sin bereste fästman; en ung 
sjöman.</b>

Älskade Frans! 

Hur komer det sig, hjertevännen min, 
medan du på så lång tid, ute i de fjärran 
landen, icke låtit höra af dig på en hel månad.
Här sitter jag liksom Karin och suckar och 
ängslas för dig, som är ute på böljorna de 
blå, och ofta sjunger jag Karins sorgesång, 
den sång hon sjöng om sin sjöman och 
älskling Frans, då han reste:

<poem>
Nu tog han afsked, men hvem vet när åter vi ses igen?
Så klagar hon och i sin saknad gråter allt för sin vän.
Jag ser åt stranden, när sig solen sänker i vestervåg;
då blickar Frans för visst hitåt och tänker med fröjdfull håg:

»Sof sött, min Karin, i ditt hem, det ljufva och tänk på mig!
Jag minnes ständigt dig, min unga dufva, på böljig stig.»
»Sof sött»! jag hviskar honom sakta åter, mitt hjertas skatt!
Du vet ej hur mång' tår för dig jag gråter i stormig natt!»
</poem>

Du vet ej, huru ofta jag genomläst den 
boken om Frans och Karin, af Chronwall. Den

boken med sina 26 sånger om en ung 
sjömans lif, tycker jag passar rigtigt bra in på 
oss två.

Ack om du snart nog kunde komma hem, 
som sjömannen Frans Stjernlund en gång kom, 
med ett litet skepp, lastadt med allehanda 
märkvärdigheter, som han hopsamlat i de 
fjärran landen och lägga till här vid stranden, 
utanför vår hydda. Då blefve det liksom 
när Frans och Karin träffades — och då ...
<poem>
Hvad fröjd! o hvad lycka!
Ej qval då oss trycka;
ej sorger oss hinna.
Ljuft känslorna brinna
och bloden käns ung.
Hvad bry oss då strider
i framfarna tider?
Vi funnit hvarandra,
ocb hemåt vi vandra
på blomsterprydd ljung.
</poem>
Du frågar då liksom Frans: 
<poem>
Hvad önskar jag nu, sedan hamnen jag hunnit, 
och är i mitt hemland, den härliga Nord?
</poem>
Jag svarar då, liksom Karin sin Frans i 
26:te sången:
<poem>
Nu önskar du intet. — Din längtan försvunnit
Men längtan du haft till din fädernejord!
</poem> 
Sedan hör jag dig svara:
<poem>
Min lycka är uppfyld;
ty nu ser jag verlden
</poem>

<poem>
i ljusare färger än förr jag det gjort!
Jag funnet den vän, som
mig följer på färden,
som går genom lifvet till grafvarnes port.
</poem>
Men jag förirrar mig i tankarne på den 
leende framtid, som jag i fantasiea uppmålat

Nu tyckes det som om tunga moln dragit 
sig öfver den framtidsbild jag målat. 
Kanske du icke är mer i lifvet. Ja då är allt 
tomt och öde för mig Jag har nu på flera 
veckors tid icke fått någon underrättelse från dig,  
Du brukar annars att skrifva hvarje gång, 
så snart du anländt till någon hamn. 
Hvarje dag går jag på posten och frågar 
efter bref till mig, men aldrig har jag något 
bref der, ty du skrifver icke, och eljest är 
det ingen menniska i verlden, från hvilken 
jag kunde bekomma bref-  Jag besvär dig, 
min älskade Alfred, skrif mig dock med 
omgående till, hvar du nu är. Jag kan väl 
ändå icke tro, att du har kunnat blifva sjuk! 
— Är det likväl så? o min älskade! bed då 
en vän, att han skrifver till mig i ditt ställe, 
så att jag icke längre nödgas sväfva i denna 
dödande ovisshet. Jag får ingen blund i mina 
ögon om nätterna. Jag  gråter och ängslas

och hvarje morgon hörer jag efter bref från 
dig, men alltid förgäfves.

Dock vill jag tro att intet ondt händt dig, 
sedan sist du skref och lämnade den 
Ostindiska hamnen. Du skref då, att du var på 
väg mot ön Ceylon och att Ni skulle dit och 
intaga en last af kaffebönor och kanel, och 
sedan skulle Ni segla till Europa med det. 
Ack ja, godt vore att du snart vore i land 
på något ställe och kunde sända ett bref till 

Din längtande Anna.

P, S.

Ditt porträtt, som du sist sände mig, har 
jag satt i en vacker ram, belagd med snäckor 
och koraller och här står det på mitt lilla 
blomsterbord omgifvet af blommor och 
kransar, ditlagda af »sjömannens  brud.»
</chapter>

<chapter name="N:o 9. En flicka, som ger sin friare korgen">
N:o 9. <b>En flicka, som ger sin friare korgen.</b>

Välborne Herr Officer!

Det var med blandade känslor jag mottog 
herr Officerens bref, helst jag icke kan finna, 
att jag någonsin gifvit anledning till den 
förtroliga ton, som genomgår detsamma. Hvilka 
eröfringar Ni kan göra här i verlden, hr 
Officer, så är det icke på detta sätt — det får 
jag uppriktigt säga Er — som Ni eröfrar mitt 

hjerta. Det är en fästning, som lika litet
intages genom dylika stormlöpningar, som
genom suckar och smäktande kärleksförklaringar;
både de ena och andra äro mannen ovärdiga.
Men den gifver sig godvilligt, när den rätte
eröfraren kommer.

Jag är visserligen fri till mitt väsende, och
mången, som icke närmare känner mig, torde
stöta sig dervid, men den aktning, som man
är skyldig mig såsom qvinna, låter jag icke
ostraffadt såras. Det är detta jag måste
förklara Er, på samma gång jag äfven förklarar,
att någon vidare brefvexling emellan oss icke
kan, icke får komma ifråga.

Det är verkligen beklagligt, att jag icke
kan sluta dessa rader med försäkran om min
aktning för herr Officeren, utan med uttryck
af harm. Men jag skall glömma och förlåta,
sedan jag nu besvarat Ert bref, som det
förtjenar.                               

Kristina Berglund.
</chapter>

<chapter name="N:o 10. En vän ger Sigfrid Hjalmar 
uppmärksamhet på att hans fästmö är honom 
otrogen">
N:o 10.  <b> En vän ger Sigfrid Hjalmar
uppmärksamhet på att hans fästmö är honom
otrogen.</b>

Ädle broder och vän!

Jag känner dig för en redlig och trofast
kamrat och vill i allt ditt framtids väl. Jag 

känner äfven ditt förbund med Hilma, och
det är förskräckligt att nämna, ty det rubbar
hela din lefnads lycka, men jag måste säga
det, efter hvad jag uppspanat, hört och sjelf
med egna ögon sett, att — — hon är dig
otrogen. Jag anser det vara en skyldighet
att varna dig i förtid, innan det blir försent.
Hon ligger i brefvexling, i hemlighet, med flera,
besöker än en och än en annan af dem i
hemlighet, har vid sådana tillfällen gerna ett
svart flor för ansigtet, på det ingen måtte
känna igen henne.  Har du icke märkt att
hon gerna vill hålla dig på af stånd. Det är 
derför hon sändt dig till sjös långt borta i
främmande land, och hållit dig borta i flera år.
Nu gläder hon sig öfver att du vid din
hemkomst fick kondition hos en segelsömmare 2
mil härifrån, m. m. m. m. att förtiga; men
sådan är hon. Dig älskar hon blott i ögonen,
eller för att komma åt, jag vill icke säga
hvad —. Men du kan sjelf öfvertyga dig om
saken.  Men 10 år härefter, om icke förr,
skall du säkert tacka mig för det jag
meddelat dig detta smärtsamma bref. Ett af hennes
egna bref, skrifvet till den dålige
kammarskrifvare Lindsen, fullt af kärleksutjutelger. 

har jag lyckats öfverkomma, och sänder dig
detta härjemte som ett säkert bevis.

Din redlige vän Sandersson Spjut.
</chapter>

<chapter name="N:o 11.   Den bedragne fästmannens bref till sin 
otrogna fästmö">
N:o 11.   <b>Den bedragne fästmannens bref till sin
otrogna fästmö.</b>

Blixt och dunder öfver verldens falskhet.
Förut har jag skrifvit om kärlek — nu skall
det blifva om någonting helt annat. Nu skall
det blifva om en otrogen hycklerska och denna
är — <i>du</i>.  Tror du icke jag nu tagit reda på
hvad du i hemlighet företager dig eller vet
hvad alla de bref handla om, som ligga så
väl förvarade i din ständigt tillåsta sylåda.
Du är en »trogen vän», en »vän hvarpå man
kan lita», och som lönar all godhet med den
gröfsta otrohet, för att icke säga fräckhet. Gå
nu och uppsök en annan, som gör dig lika
godt för din framtid som jag gjort! och handla
då så mot den, som du handlat mot mig, så
går du snart i grafven med ett samvete, som
om det tänkte rätt icke skulle hafva någon
synnerlig — frid.  Kom ihåg att ingenting
är så fördoldt att det icke slutligen kommer
i dagen.  Du har i min ungdom varit min
iefnads klara stjerna, — efter detta är du
sjunken ned från min himmel Sänd mig den

ring jag gifvit dig, så vidt icke du pantsatt
den — och sedan —farväl! Farväl för alltid.

Din forne vän och beskyddare

Sigfrid Hjalmar.
</chapter>

<chapter name="N:o 12.  Den otrogna fästmöns svar">
N:o 12.     <b>Den otrogna fästmöns svar.</b>

Min Herre!

Förut har du varit klok, men vid
genomläsandet af ditt senaste bref, som jag nu
erhöll, ser jag att du blifvit — tokig. Ett
sådant rått och ohyfsadt bref vittnar bäst om
hvem som skrifvit det. Nu har du varit ute
för några lögnaktiga antipoder, som smort i
dig en hop, och sagt att jag narrat dig
till sjös o. s. v. Emellertid så hoppas jag väl du
lugnar dig och tar ditt förnuft till fånga.
Ett vill jag be dig: haf icke umgänge med
den falske Sandersson Spjut och alla sådana,
som blott vilja mig och  dig ondt.

Du kan nog vandra din väg ensam genom
lifvet, men sedan du mistat mig, som varit
ditt stöd, så är det snart förbi.

Din sörjande Hilma.
</chapter>

<chapter name="N:o 12.    Friarebref från Alfred till Maria">
N:o 12.    <b>Friarebref från Alfred till Maria.</b>

Min af hjertat ömt älskade Maria!

Hvilken  utväg skall jag finna, som gör en 
lättnad på mitt hjerta eller httru skall jag
kunna utveckla mina hemliga hjertans tankar?
Den ömma och förtroliga vänskapen och den
outplånliga vänskapen i mitt bröst har
förorsakat mig en börda. Jag kan icke med
mindre stilla min upprigtiga känsla, än att jag
nu, med förtröstansfullt hopp detta bref
sammanskrifver och öfversänder till en förtrogen
vän, med hvilken jag önskar få sammanknyta
trohetens och vänskapens föreningsband på
jorden, och att du måtte vara och förblifva
min älskade förtrogna. Denna min begäran
och detta mitt företag ses måhända ej af dig
med blida ögon.  Men jag kan icke heller tro
mig kunna komma att hafva någon orsak att
denna min skrifvelse ångra. Skulle du vara
liknöjd emot mig, antingen du föraktar eller
förkastar mina vänskapsfulla anbud — eller
om det förefaller dig, att jag som är
obemedlad, skulle våga ett så djerft företag,
som att tillbjuda dig min kärlek och tro, så är
min allvarliga begäran, att du med det
snaraste sänder mig svar, hvilket sedermera
länder mig till fullständig underrättelse. Jag är
fattig men ändock rik i mitt förnöjda hjerta;
ty den som är förnöjd med sin lott, är ju
den rikaste på jorden. Ja min älskade vän
åt ditt hjerta röras och begrunda hvad svar
du på min begäran skall gifva. Min trofasta
kärlek till dig är orygglig — så vida du den
icke sjelf föraktar och afvisar. Men nog är
det svårt att lida kärlekens plågor, och svårt
är det att glömma en flicka, hvilken man så
länge och innerligt älskat. Men ännu svårare
är det om du låter falskhet eller förtal förvilla
dina öron och sinnen. Ja Gud som styr allt,
Han lede allt efter sin vishet till det bästa.
Lef du lycklig min efterlängtade sälla vänl
och åtnjut helsan och välgången i din
oskuldsfulla blomstrande ungdom, äfvensom i alla dina
tillkommande lifsdagar, önskar din upprigtige
och förtrognaste vän som du eger här på jorden.

Din Alfred.
</chapter>

<chapter name="N:o 14.   Skomakare P. som äfven förstått att
hans fästmö är honom otrogen">
N:o 14.   <b>Skomakare P. som äfven förstått att
hans fästmö är honom otrogen</b>

skrifver till henne sålunda:

Min tillförne varande vän!

Härmed sammanskrifver jag några rader för
att öfversända till dig; men icke sker det af
den förtroliga och vänskapsfulla anden — som
det tillförne varit. Jag måste beklagligtvis
erkänna att mitt uppriktiga hjerta inte längre 
kan fördölja sin smärta emot en otrogen vän,
Jag anser mig nu intet mera kunna lita på
dig ty jag har för längesedan erfarit dina
falska och bedrägliga förhållanden emot mig —
som trodde dig vara så upprigtig och trogen;
men Gud som lönar allt.  Han belönar äfven
så väl falskhet som trohet, och var du
öfvertygad, att innan din lefnads sol går neder du
nog får belöning för allt det förakt och all
den falskhet du visat mig. Ja, narraktig och
obehaglig är den som är egenkär — då hon
söker att sjelf lägga i dagen sina behag
— ty hon är likväl den som först vissnar och
förfaller; och härmed må det vara huru det
vill ty Herren som är en domare öfver allt,
Han känner alla förhållande bäst; men efter
som du har en annan vän, som har fångat
ditt flygtiga hjerta i sin snara — och efter
som kärleken oss emellan är förkolnad — så
måste den äfven nå sitt slut. Jag säger dig
derför nu, att jag aldrig i min lefnadstid mera
kommer att uppoffra min vänskap och mitt
förtroende till dig, som är så svekfull; lef nu
lyckligare och förnöjdare med en annan vän,
som du på samma sätt kan underhålla med
fåfängt tal och lögn, lika som du gjort med
mig; men jag vill ändå inte önska dig något 
ondt; måtte du erhålla en dygdig make, men
se till att du visar denne bättre trohet än du
visat mig.

Din forne vän P.
</chapter>

<chapter name="Flickors svar på friareannonser">
<h2>Flickors svar på friareannonser</h2>

<i>Först några versar såsom inledning.</i>

<poem>Med himmelsk kärlek måste hjertat börja,
om någon jordisk kärlek skall bestå.

<tab><tab><tab><i>Tegnér.</i></poem>


<poem>Jag är en främling i naturens rike;
men tryekes hårdast af naturens lag.
Jag står alle'n, jag eger ingen like,
den armaste är ej så arm som jag.
Jag eger ej en gång mitt eget hjerta,
ty du Förtrollerska! det röfvat har.

<tab><tab><tab><i>Nicander.</i></poem>

<poem>
De söka hvarandra
de älskande hjertan,
de söka hvarandra
på tusende sätt.
De söka hvarandra
på bjudningar, baler,
i skogar, i grottor,
på höjd och på slätt.

De söka hvarandra
i kyrkor, kapeller,
Godtemplarloger,
Arbetarnes ring.
De söka hvararandra,
på alla teatrar,
vid brunnar och bad
hela verlden omkring.

När icke det sökta
kan träffas, man griper
ett medel, som snart
icke ovanligt är:
Uti en annons man sig
gifver tillkänna,
och snart vet all verlden
att man vill bli kär.

<tab><tab><tab><i>Chronwall.</i></poem>
</chapter>

<chapter name="Friarebref N:o 15">
En älskelig flicka, som gerna vill bli gift
ser en annons i tidningen Dagens Nyheter.
Hon får genast en idé i sitt lilla hufvud att
besvara den annonsen och hennes bref följer
härmed.

<h2>Friarebref N:o 15.</h2>

Ärade herr Axel!

Ursetäkta! slarfv men jag är rädd att de
mina slägtingar vet ej af att jag svarat på
någon annons, derföre vill jag att vi ej
titulera hvarandra utan lossas som vi skulle vara
bekanta.

Af annons i Dagensnyheter såg jag att ni
önskade eder en makka, jag är hogad att
blifva detta, jag är en hederlig bildad och
ordentlig flicka på 26 år samt är mycket rogad
af det husliga, jag är af en god och
aktningsvärd familj, vi bor 2 mil från Trosa i
...  församling min moder och jag der hon
har en gord. Min moder är enka och ett
aktningsvärdt fruntimmer jag har inga syskon,
ej heller någon förmögenhet men om ni vill
blifva min makke hvilket måste snart afgöras
ty jag är uppe för att helsa på slägtingar
och kommer att resa ettdera om Lördag eller
Söndag innan jag reser härifrån ville jag att 
vi vore förlofvade, vill ni bliiva min makke
så skall jag med nöje uppfylla alla edra,
önskningar hvilka de än äro såvida jag kan
uppfylla dem, i morgon den 19 fredagen ville
jag att vi skule träfas om ni då ville komma
hitt och ringa på vid 5-tiden på
eftermiddagen om vi förlofvade oss nu vore bäst ty det
kan dröja innan jag kommer till Stockholm,
så konde vi ju gå utt, tillsammans och tala
oss vid ty man kan hafva mycket att
anförtro hvarandra, om vi då sympatiserade då
konde vi förlofva os på Lördagen, jag är af
ett lugnt och godt samt undfallande sinnelagg
det säges derföre att jag pasar så bra till
makka, jag vill röna ett ömt och
aktningsvärdt bemötande af eder, om ni fatar tycke
för mitt svar så svarra ej på något annat ty
ni får väl flera svar kan jag tro, och gör ej
heller några andra mötten, ty jag vill vara
ensam om eder gunst och ömhet, om ni ej
menar allvarsamt med eder annons så kom ej,
men om ni kommer och ringer på så fråga
efter Agda Lindell, ty det är mitt namn jag
bor på bellmansgatan N:o ... nedra bottnen
till vänster, jag vill vetta edert namn samt
huru  era äfärer stå, när ni kommer skall ni
vara kläd i hög hat så vett jag med 
detsamma hvem det är, om ni af en hederlig man 
och har allvar med eder annons så kommer
ni till mitt mötte ty jag är en verkligen
hederlig flicka och har allvar med mitt svar,
men kanske ni tror att den flicka ej är
hederlig som svarrar på en sådan annons, men
det är jag likväl var derom öfvertygad, om
vi konde blifva vigda i vår det skule vara
mycket roligt att ha ett eget hem att sköta
uti samt en god makke, låt mig ej nu gå har
förgefves och vänta om ni får brefvet så kom
i afton.

Adress för närvarande:   Agda Lindell
Bellmansgatan N:o ... Stockholm.
</chapter>

<chapter name="Friarebref N:o 16">
<h2>Friarebref N:o 16.</h2>

Högtärade herr Hedberg!

Med anledning af Eder annons i tidningen 
Dagens Nyheter för Onsdagen den 10 okt.,
tager jag mig friheten besvara den; emedan
jag tror mig äga de egenskaper, som en
huslig och älskvärd maka bör hafva för att göra
en man lycklig. Min ålder är 22 år. Min
förmögenhet uppgår till 5,000 kronor.

Om afseende fästes vid mitt svar, kan för
muntligt meddelande ett möte ega rum
Thorsdagen den 16 okt., vid den gångstig, som 
från stora lanfdsvägen vid Ekolsunå leder upp
till Alphyddan.

Med största högaktning
Hildur Söderlund.
</chapter>

<chapter name="Friarebref N:o 17">
<h2>Friarebref N:o 17.</h2>

Herr Ivar W!!

Som jag en flicka om 22 år (observerat
Eder annons i tidningen Fäderneslandet) en
flicka, hvars hjerta ännu ingen förmått väcka
till kärlekens lif; men möjligen uti Er skulle
finna en sådan, önskar för den skull
brefvexla med Eder för närmare bekantskaps och
kännedoms skull. Som Ni fästat afseende vid
uppriktighet, kan Ni antaga detta för sådant;
ty det är med egen hand tecknadt. Svar torde
pr omg. få afvaktas. Beder med högaktning

Gerda Billberg.
</chapter>

<chapter name="Friarebref N:o 18">
<h2>Friarebref N:o 18.</h2>

Herr X 30!

Eder annons i Skånska Dagbladet, från
Malmö, för onsdagen den 27 aug. har
särdeles fäst min uppmärksamhet, hvarför jag
tager mig djerfheten att svara; isynnerhet
som jag tror mig ega de egenskaper, Ni
önskar i Eder annons. Hvad beträffar 
förmögenhet, så är den ej särdeles stor; men fins
dock något. Men jag hoppas Ni likväl fäster
er mera vid de husliga egenskaper, som kunna
presteras. Något fotografi har jag icke för
närvarande; men skall snart sändas, så vidt
Ni först sänder mig några rader till svar.
Min ålder är 26 år, ett ståtligt och intelligent
utseende, förenadt med ett älskligt sätt m. m.
föröfrigt »glad och munter som en lärka».
Mera om mig nästa gång, ifall Ni sänder
några rader till svar på denna min enkla
skrifvelse. Hjertliga helsningar från undertecknad
att Ni icke glömmer henne med några rader.

Selma Ring.

Drottninggatan, Örebro.
</chapter>

<chapter name="Friarebref N:o 19.">
<h2>Friarebref N:o 19.</h2>

Lund den 9 Nov.

Herr Fredrik, 3,000!

Eder ärade annons i Skånska Dagbladet
märkt »Fredrik 7,000», har af mig blifvit
observerad. Och jag tar mig friheten svara
Er att alla de egenskaper som Ni fordrar att
Eder ledsagarinna genom lifvet bör hafva, tror
jag mig ega. Men jag är ej rik, tvärtom.
Jag  är 20 år gammal, af fin familj,  men har 
inga pretentioner. Ni förstår mig nog. 
Min fader var grefve, men min moder var en
fin Stockholmsdam, hon är nu död; men hvem
hon var det vet jag ej rigtigt, ty jag blef
inkastad i verlden i ett Barnhus vid
Drottninggatan i Stockholm, och min bana har
sedan dess visst icke gått på rosor. På
senare tid har jag varit ute och tjenat i
åtskilliga hus, och lärt mig mycken huslighet.
Vill ni svara mig att vi kunna inleda
närmare bekantskap, så vore det mycket bra.
Ni skall ej tro att jag är hvad man kan kalla
»ful», tvärtom. Mitt porträtt skall jag sända,
om Ni så önskar. Skrif nu, beder Er ännu
okända väninna, och adressera brefvet till

Lunds postkontor

»21 år».

P. S,    Glöm nu ej att svara mig!
</chapter>

<chapter name="Friarebref N:o 20">
<h2>Friarebref N:o 20.</h2>

Högt Ärade Herr Hjalmar !!!

Jagg är nog jerf att svarra på er annongs
men hvad gör man ej i sin barnslighet men
eftersom ni ej bejerde några lysande skatta
så vågade jagg, jagg är vist inte rikk. Nej
jagg är blott <i>en fattig flicka hvilkens ärliga</i>
<i>namn och rykte är obefläckat</i> som sjelf med
ärligit arbette skal framlefva ett sorgfritt liff
vid en redbar mans sidda.

Om ej mitt svar behagar er så får jagg
tusen gonger beja om ursekt för min jerfhet
och för mit slarfviga stafvelse och skrifsät.
För vidare samtal og bekantskap så beder
jag er jöra ett litet måte med mig Sondagen
den 13 på aftonen mellan 4—5 i hörnet af
Tyska Brinken i Stockholm ve Melaretorget.

För att känna igen er måste ni ha ett littet
pakket i han och jagg efven ledes beder den
som tillber <i>Hjalmar!</i>

O Hjalmar klingar i mina öron, o jag är
förkjust nej fy jag drömmer bara jemt
sjunger det för mina öron ert vackra namn så här:

<poem>
På blomsterprydd kulle satt Hjalmar och qvad
om forntida bragder en gång:,
och rosornas kalkar och liljornas blad,
sig bugade djupt vid hans sång.</poem>

O, farväl söte ljuflige Hjalmar jagg jer digg
tusende kyssar i fantasien och jag glömmer
dig aldrig min sockersötte englaven.

Dinn Olifvia Wagner 20 år.
</chapter>
A
<chapter name="Friarebref N:o 21">
<h2>Friarebref N:o 21.</h2>

En herres svar på en friareannons!

»Hulda, 20 år.»

Eder ärade annons, märkt »Hulda 20 år»
har jag i Dagens Nyheter af den 15 dennes
bemärkt. Jag ser deri att Ni önskar er »en
make och att Ni ej fäster er vid
förmögenbet, ty det flns förut.» Om så är att Ni
verkligen menar allvar med Er ärade annons,
så vill jag gerna söka att göra närmare
bekantskap med eder, och hoppas att denna
bekantskap skall slutligen lända till ett godt och
lyckligt äktenskap! Är ni verkligen så huld,
dyrkade väsende, som Edert namn <i>Hulda</i> låter,
och derjemte eger de skatter, som antydt är?
så torde vi, om vi med Hymens och framför
allt med Amors gyllene band blifva förenade
i en liten vrå af verlden, kunna lefva ett
verkligt lyckligt englalif. —Hurudan jag sjelf
är, har jag sökt teckna i efterföljande vers;

<poem>Jag är ej ung — jag går på tretti-talet,
och om jag icke räknat alltför galet
fins elfva gråa hårstrån i mitt skägg.
Jag är ej rik — jag lefver af min möda
och har ej råd att min lekamen göda
med annan daglig läckerhet än — ägg.
</poem>

För vidare korrespondens önskas svar i biljett
märkt Calle X.    Stockholm, poste restante.
</chapter>
<chapter name="Annonser">
<i>Å Svenska Vis- och Småskriftförlaget,
adress: Karlberg</i> station (vid Stockholm) samt i
hvarje välsorterad bokhandel finnes

N;o 1 boken <b>Kyskhetsbefrämjaren,</b> 48 sid, 35 öre och

N;o 2    »   <b>Ungdomens Mysterier,</b> 48 sid, 35 öre

Hvad dessa båda böcker handla om är sedan flera år 
tillbaka allmänt bekant. De äro utdrag ur de bästa läkares
skrifter, och äro i afseende på råd och hjelp de bästa som
finnas pa svenska. De ha varit tusentals menskor till
till varning icke allenast mot Backidyrkan, utan också
mot sådana allmänna, men dock hemliga laster, om hvilkas
farliga följder mången i sin ungdom är alldeles okunnig.
Ha vant slutsålda i många år, men nu utkommit i nya
omarbetade upplagor. Hvar och en, som insänder
frimärken för 40 öre till Svenska Snäck,- Vis- och
Småskriftförlaget, Karlberg station, erhåller genast med posten
fraktfritt en af dessa böcker. Båda erhållas för 70 öre
fraktfritt.   — Äfven har utkommit å samma förlag:

 <b>Nya Äktenskapsboken,</b>   <i>(med bilder)</i>

den första bok i sitt slag, oumbärlig rådgifvare för såväl
gifta, som för dem, hvilka tänka att gifta sig. I slutet
af boken förekommer en (för hvarje dag i året)
fullständig fruktsamhetskalender, eller tabell som utvisar
barnets aflelse, första rörelse i moderlifvet, dagen då dess
födelse skall inträffa m. m m. m. Genom denna
fullständiga kalender skiljer sig denna bok från alla andra
böcker i denna väg, och är den första i sitt slag. Boken
61 oktavsidor stor. Pris i hvarje bokhandel 75 öre
Fraktftitt mot insändandet af 8 tioöres frimärken

Äfven finnas Drömboken. — Spåboken. — Ny
Brefställare. — Gåt- eller Sällskapsboken. — Carl XV, 
pojken och mjölkfatet. — Svart- eller Trollkonstboken
— Konsten att Spå i kaffesump. — Dumstedt, Klokstedt
och Mellanstedt. — Blomsterspråket. Visor ha utkommit
alla möjliga sorter. Nu öfver 40 nummer, med 6 a 8
visor i hvart nummer.

*
</chapter>

<chapter name="Bild">
<img></img>
</chapter>
