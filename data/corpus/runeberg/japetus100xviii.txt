
﻿XVIII 
MOLTKIA ISIS, STEENSTRUP
OG ANDRE OCTOCORALLIA FRA DANMARKS
KRIDTTIDSAFLEJRINGER 
AF 
K. BRÜNNICH NIELSEN 

﻿INDHOLDSFORTEGNELSE 

*


Side 
Indledning3 
I.Systematik4 
II.Fordeling af Arterne6 
III.De enkelte Arter8 
 1.Graphularia Grönwalli8 
 2.Graphularia sulcata8 
 3.Graphularia irregularis8 
 4.Primnoa costata9 
 5.Gorgonella ienuis9 
 6.Gorgonella torta10 
 7.Gorgonella radicifera10 
 8.Isis Steenstrupi10 
 9.Isis vertebralis11 
 10.Moltkia Isis12 
 11.Moltkia Lyelli18 
IV.Literaturfortegnelse20 


*

﻿

Indledning. 

Rester af Octocoraller er kun meget sparsomt kendte fra mesozoiske Aflejringer.
Enkelte Spicler af Alcyonider er fundne hist og her i Lias og i øvre Kridt. Fra tertiære 
Aflejringer kendes nogle flere Rester, men ogsaa her er Fundene faa og sjældne.
Pennatuliderester kendes sparsomt fra Kridt og Tertiær. Gorgoniderester kendes meget sparsomt 
fra Kridtaflejringer (Isis og Moltkia) og sjældent fra Tertiæret (Primnoa, Gorgonella). 
Helioporiderester kendes ligeledes som sjældne Fund fra Kridt (Polytremacis) og
Tertiær (Octotremacis). 

Det har derfor sin store Interesse at se, at der i de danske Danienaflejringer findes 
overordentlig rigelige Rester af Octocoraller, endogsaa saaledes, at de i enkelte
Kalkbrud høre til de alleralmindeligst forekommende Forsteninger og i hvert Tilfælde paa 
ingen Maade i nogen af Danien'ets Aflejringer kan kaldes sjældne. En af Japetus
Steenstrups store Fortjenester er, at han har fremdraget og beskrevet en enkelt af disse
Former (Moltkia Isis). Hvad han naaede at faa offentliggjort om denne meget interessante 
Art, var kun lidt, men at han har haft større Planer, derom vidne de 2 færdigtrykte Tavler 
til det desværre aidrig udkomne Værk: Gæa danica, som indtil nu er opbevarede i 
zoologisk Museums Arkiv, og som det er lykkedes at faa frem for Offentligheden som 
Tab. I og Tab. II til denne Afhandling. 

I det forløbne halve Aarhundrede siden Steenstrups første foreløbige Beskrivelse 
udkom, er der ikke i Literaturen fremkommet noget nyt ora Danienets Octocoraller 
udover Hennigs korte Omtale af Moltkia Isis og Beskrivelse af en anden Octocoral, 
Isis vertebralis. 

Da der imidlertid finnes adskilligt flere Rester af disse Dyr, og da selve Moltkia 
Isis trænger til en fyldigere Omtale, har jeg ment, at det kunde have sin Interesse at 
se nærmere paa disse, andetsteds saa sjældent, fossilt forekommende, Former. 

*




I. Systematik. 

Den systematiske Ordning af Materialet slutter sig i denne lille Afhandling
nærmest til Zittel's Inddeling i Grundzüge der Palaeontologie. I. Abth, 1910. 

Materialet hører til Anthozoernes Klasse og til dennes anden Underklasse
Alcyonaria, M. Edw. (Ehrenbergs Octactinia, Haeckel's Octocoralla). 

Definitionen er ifølge Zittel saaledes: 

»Sammensatte Koralstokke, sjældent Enkeltkoraller med 8 Mesenterialskillevægge 
og 8 brede, frynsede eller fjerformede, takkede Tentakler, der staa i en Kreds om
Mundaabningen«. 

Zittel deler denne Underklasse i 6 Familier: Alcyonidae, E. & H., Pennatulidae, 
E. & H., Gorgonidae, E. & H., Tubiporidae, E. & H., Helioporidae, Moseley og
Heliolithidae, Lindström. 

Af disse 6 Familier har kun 2 efterladt Rester i de danske Kridttidsaflejringer, nemlig 
Pennatulidae og Gorgonidae. 


Familien Pennatulidae 

defineres saaledes: 

»I Sand og Dynd fastsiddende Koralstokke med hornagtig eller kalkagtig Axe.
Enkeltindividerne er dimorphe«. 

Denne Familie har fossilt kun efterladt Rester af Axen og kun, hvor denne har været 
kalkagtig. 

Alle de i Danien’et fundne Rester have hørt til Slægten Graphularia. 

M. Edwards & HaimeH. Milne Edwards and J. Haime: A monograph of the British Fossil Corals. Palaeontograph. 
Society London 1850—54. Side LXXXIII. give følgende Karakteristik af Slægten: 

»Koralstokkens Axe er griffelformet, lige, meget lang, cylindroid i sin nedre Ende, 
næsten firsidet i den øverste Del og viser paa den ene Side en bred lav Fure. Tværsnit 
viser Tilstedeværelsen af en tynd ydre Beklædning og viser en radiært stribet Structur«. 

Materialet fra de danske Kridtaflejringer svarer ret godt til denne Beskrivelse. De 
findes næsten udelukkende i det yngste Danien, Craniakalken, og synes paa enkelte
Punkter, f. Ex. vestre Gasværk at gaa over i de ældste palæocene Aflejringer, hvilket synes at 
tyde paa, at de Aflejringer, hvori de findes, maa være afsatte paa lavere Vand i Nærheden 
af en Kyst, hvor terrigent Materiale kan danne Sand- og Slambund, De fleste Stykker 
er samlede i rullede Conglomerater fra Craniakalken (Københavns Havn) eller i sandede 
Stenarter af samme Alder (Vodrofgaard). 

De fundne Rester bestaa udelukkende af smaa Brudstykker fra Midten af Stokken. 
Ydersidens Sculptur og Gennemsnittet er saa forskellige, at man kan opstille 3

﻿forskellige Typer. Den ene er imidlertid næsten cylindrisk og kan svare til Beskrivelsen af 
Axens nederste Del, men da de saaledes udseende Stykker er de sværeste, er det næppe 
rimeligt, at de tilhøre den nederste Del af Axen hos de andre 2 Former. De er derfor 
opstillede som en særlig, noget uregelmæssig Art. 


Familien Gorgonidae

defineres saaledes: 

»Fastvoxede, grenede eller vifteformede Kolonier med en Axe, der enten er
hornagtig, kalkagtig eller leddelt, bestaaende af dels hornagtige, dels kalkagtige Segmenter«. 

Familien deles af M. Edwards og HaimeM. Edwards & Haime: 1860—64. l. c. Side LXXIX. i 3 Underfamilier: 

1. Gorgoninae med uleddet, hornagtig, men ikke kalkagtig Axe. 

2. Isinæ, med leddelt Axe, der er sammensat af Segmenter, hvis Structur er afvexlende 
hornagtig og kalkagtig. 

3. Corallinæ med en ikke leddelt Axe, som er solid og kalkagtig. 

ZittelZittel. 1910, l. c. Side 106. deler Gorgoniderne paa følgende Maade: 


1ste Underfamilie Gorgoninae, E. H.

med Slægterne: 

Primnoa Lamx. Stokken er forgrenet. Coenosark og Enkeltindivider er forsynede 
med skælformede, smaa Kalklegener. Axen er cylindrisk, uleddet, bestaaende af
concentriske Lag af mer eller mindre stærkt forkalket Hornsubstans. 

Gorgonella Val. Stokken er grenet. Coenosarken meget tynd. Bægerne rage 
næppe frem. Axen er forkalket, opbygget af fine concentriske og radialt straalede
Lameller. 


2den Underfamilie Isinæ E. H.

med Slægterne: 

Isis Lamx. Stokken bestaar af afvexlende Kalkcylindre og hornagtige Mellemled. 
Sidegrenene gaa stedse ud fra Kalkleddene. 

Mopsea Lamx. Som Isis, men Sidegrenene udgaa fra de hornagtige Mellemled. 

Moltkia, Steenstrup. Grenet, vifteformet. Sidegrenene udgaa fra de hornagtige 
Internodier. Kalkleddene er bølgeformet længdefurede med fordybede Gruber.
Leddelingen taber sig lidt efter lidt derved, at de hornagtige Internodier blive smallere og 
tilsidst ganske overtrækkes med et Kalklag. 


3die Underfamilie Corallinæ E. H. 

med Slægten Corallium Lamx. Axen er uleddet, grenet, stenagtig, bestaar af homogen 
kulsur Kalk. 


Materialet fra de danske Kridttidsaflejringer slutter sig ret tæt til de Zittel’ske 
Definitioner, som derfor følges. 

Af 1ste Underfamilie Gorgoninerne findes Rester, som slutte sig baade til Primnoa 
og Gorgonella. Til Primnoa henregnes en Del hule, udvendigt stærkt furede Kalkstykker, 
som aabenbart har indeholdt en ligeledes stærkt furet, central Hornaxe. Denne
Fordeling af Horn- og Kalkmasse er efter de recente Former, der opbevares i Zoologisk
Museum i København, ikke sjælden, navnlig paa ældre Grene og selve Hovedstammerne. 

Til Gorgonella regnes en Del stærke, massive Kalkstammer, som paa Brudfladerne 
vise dels concentrisk Væxt, dels radialt stribede Lameller. De fundne Rester høre næsten 
allesammen til Hovedstammer eller større Grene. I et enkelt Tilfælde findes et
Rodstykke, som er stærkt forkalket, men paa sin Rand viser, at selve Stammen kun i ringe 
Grad har været kalkagtig omdannet, saaledes som Tilfældet ofte er hos recente
Gorgoneller. 

Af 2den Underfamilie Isinerne findes Rester henhørende til Slægterne Isis og
Moltkia. Zittels Slægt Mopsea er af senere Forfattere delt i flere Partier, hvoraf den ene 
overføres til Slægten Isis, som saaledes baade kan have Afgang af Grene fra
Kalkleddene og fra Hornleddene, medens Resten føres hen til en helt anden Familie, Mopseinæ. 

Isis-Resterne kan henføres til 2 Arter. 

Endelig findes overordenthg talrige Rester af Slægten Moltkia, som jo har sin
Hovedudbredelse i Danienet, og som maa deles i 2 Arter, der afvige ret betydeligt fra hinanden. 

Som fundne i Danienet og hørende til disse Familier og Slægter vil følgende Arter 
blive beskrevne: 


1.Graphularia Grönwalli n. sp. 
2.Graphularia sulcata n. sp. 
3.Graphularia irregularis n. sp. 
4.Primnoa costata n. sp. 
5.Gorgonella tenuis n. sp. 
6.Gorgonella torta n. sp. 
7.Gorgonella radicifera n. sp. 
8.Isis Steenstrupi n. sp. 
9.Isis vertebralis, Hennig 
10.Moltkia Isis, Steenstrup 
11.Moltkia Lyelli, n. sp. 




II. Fordelingen af Arterne. 

Fordelingen af Arterne giver ret interessante geologiske Oplysninger og bør derfor 
omtales nøjere. 


Arterne er fundne, som det ses i hosstaaende Tabel: 


 ældreDanienYngre DanienCraniakalk 
 StevnsKlintKag-strupSalt-holmenThors-lundeHer-følgeFaxeRej-strupGrenaaAggers-borgs-gaardsHer-fölgeKøben-havnsHavnVodrof-gaardVestreGas-værk
 1. Graphularia Grönvalli––X––X–X––XXX
 2. Graphularia sulcata––––––––––XXX
 3. Graphularia irrelugaris––––––––––XXX
 4. Primnoa costata–––––XX––––––
 5. Gorgonella teniusXX–––––––––––
 6. Gorgonella torta–––X–XX–XX–––
 7. Gorgonella radicifera–––––X–––––––
 8. Isis SteenstrupiXX–––XX––––––
 9. Isis vertebralis––X–XX––XX–––
10. Moltki IsisXXX––XX–X––––
11. Moltki Lyelli–––––X–––––––


Som det fremgaar af Listen, findes ikke en eneste Rest af en Alcyonarie (Octocoral) 
fra de danske senone Aflejringer; hverken Skrivekridtet eller Cerithiumkalken har hidtil 
vist Spor af disse Dyr, som derimod optræde rigeligt i de umiddelbart over
Cerithiumkalken liggende Lag af ældre Danien. Ogsaa her viser der sig altsaa en tydelig
faunistisk Adskillelse mellem Senon og Danien i Danmark, saaledes som det er paavist af 
Docent Ravn. Fordelingen af Arterne indenfor Danienet falder udmærket godt i Traad 
med den paaviste Tredeling af Danienet i 1) ældre Danien (f. Ex. Stevns og Kagstrup, 
2) yngre Danien (f. Ex. Saltholmen, Frederiksholm, Thorslunde, Herfølge dybere Lag, 
Faxe, Rejstrup, Grenaa, Aggersborggaard) og 3) Craniakalken (f. Ex. Herfølge,
Københavns Havn, Vodrofgaard, Vestre Gasværk). 

Imellem disse Afdelinger er den faunistiske Adskillelse ikke aldeles skarp, idel f. Ex. 
Graphularia Grönwalli, der er meget hyppig i Craniakalken, allerede (men yderst
sjældent) optræder i Lag som Saltholmen, Bredstrup Klint (Grenaa) og Bryozokalk i Faxe, 
medens de øvrige Graphularier kun findes i Craniakalken. 

Isis Steenstrupi har sin Hovedudbredelse i ældre Danien paa Stevns og i Kagstrup, 
men genfindes ogsaa, omend kun sparsomt, i Bryozokalken i Faxe. 

Moltkia Isis er ligeledes tilstede baade i ældre Danien (Stevns og Kagstrup) og i 
yngre Danien (Saltholmen, Faxe, Rejstrup, Aggersborggaard). 

De øvrige er imidlertid skarpt begrænsede til en enkelt Afdeling i Danienet.
Primnoa costata, Gorgonella torta og radicifera, Isis vertebralis, samt Moltkia Lyelli høre 
alle hjemme i yngre Danien, medens Gorgonella tenuis er karakteristisk for ældre Danien.

Søger man efter tilsvarende Former i andre Kridttidslag, viser det sig, at kun en 
ganske enkelt Art, Moltkia Isis har tilsvarende, men rimeligvis ikke dermed identiske, 
Former i ældre senone Dannelser i Skaane (Kristiansstadsomraadet) og i Belgien (Ciply), 
medens man for at finde noget, der svarer til de øvrige Slægter, maa søge i tertiære Lag 
(f. Ex. Isis costata i London Clay eller Gorgoneller i italienske miocene Lag). 

Den danske Octocoralfauna viser saaledes, som det iøvrigt ofte er paavist, at
Danienets Fauna i høj Grad er en Blandingsfauna af rent cretaciske (f. Ex. Brachiopoderne) 
og rent tertiære Former (f. Ex. Korallerne). 



III. De enkelte Arter. 

1. Graphularia Grönwalli, n. sp. 
Tab. III. Fig. 1–3. 

Af denne Art som af de følgende forekommer kun isolerede Brudstykker fra Midten 
af den lange Kalkaxe. Det længste Stykke er c. 8 Centimeter langt. Axen er firsidet 
prismatisk. Gennemsnittet af Brudstykkerne er nærmest firsidet med omtrent rette 
Vinkler. De 2 Sider er lange, de 2 er korte. Den ene af de lange Sider er let udadbuet, 
den anden er enten ganske plan eller let indad buet. De 2 korte Sider er begge
indadbuede. Paa længere Stykker ser man den udadbuede Side i Gennemsnittet danne en 
lang, undertiden noget længdestribet, ellers ganske glat Flade. De 3 øvrige Flader er 
ganske glatte, men paa de korte Sideflader dannes 2 tydelige Længdefurer gennem hele 
Axens Længde. De 2 Ender af Axen kendes ikke. 

Forekomst. Yngre Danien: Saltholmen. Faxe. Bredstrup. Craniakalk:
Københavns Havn, Vodrofgaard, Vestre Gasværk. 


2. Graphularia sulcata, n. sp. 
Tab. III. Fig. 4-6. 

De isolerede Brudstykker fra Midten af den firsidet prismatiske Axe har et
karakteristisk Gennemsnit, idet alle 4 Sider er forsynede hver med en bred længdeløbende 
Fure. Gennemsnittet bliver derfor som en Firkant, hvor alle 4 Sider er indadbuede. 
Selve Brudfladen er radiært stribet. Overfladen er paa alle fire Sider glat uden yderligere 
Sculptur. Axens 2 Ender kendes ikke. 

Forekomst. Danien. Craniakalk: Vestre Gasværk, Vodrofgaard. 


3. Graphularia irregularis, n. sp. 
Tab. III. Fig. 7-12. 

Af denne Art kendes ligeledes kun Brudstykker fra Axens Midte. Formen er
prismatisk med afrundede Kanter. Gennemsnittet er uregelmæssigt, fra afrundet firsidet 
til afrundet tresidet eller ovalt. Undertiden, men ikke altid, findes en enkelt
længdegaaende Fure. Brudfladen er radiært straalet. Overfladen er glat uden yderligere 
Sculptur. 

Forekomst. Danien. Craniakalk: Københavns Havn, Vestre Gasværk. 


4. Primnoa costata, n. sp. 
Tab. III. Fig. 13-26. 

De herhenhørende Brudstykker, der alle stamme fra større Grene eller
Hovedstammer, er meget skøre og har derfor kun været lidet holdbare. De kendes let paa, at de 
er hule, idet de har indeholdt en centralt beliggende hornagtig Axe. 

De fleste Stykker er smaa, uden Antydning af Forgreninger og har Overfladen tæt 
besat med længdeløbende, kun sjældent forgrenede, brede Ribber, der er adskilte ved 
dybe Furer. Ribberne er undertiden tværstribede, ved smaa overfladiske tværløbende 
Furer, som give Overfladen et tærnet Udseende. Paa Gennemsnit ses i Midten den
centrale Hulhed, der i Reglen er stjærneformet, idet Hulheden fortsætter sig ud i de brede 
Ribber. Den centrale Hornstræng har saaledes haft omtrent den samme ydre Form 
som Ydersiden af Kalkrøret. I sjældne Tilfælde (Tb. III Fig. 24, 25) er den centrale 
Hulhed glat, saa Gennemsnittet bliver circulært. 

I nogle enkelte Tilfælde (Tb. III Fig. 21, 23, 26) findes forgrenede Stykker. Den 
centrale Hulhed fortsætter sig fra Hovedstammen uden Afbrydelse ud i Grenene.
Ydersidens Ribber fordele sig jævnt til de 2 Grene. Der kendes ingen Rodstykker eller større 
sammenhængende Stammer, hørende til denne Art. 

Forekomst. Danien. Yngre Danien. Bryozokalk i Faxe, Rejstrup. 


5. Gorgonelia tenuis, n. sp. 
Tab. III. Fig. 27. 

Af denne Art kendes en Del Brudstykker af Stammeaxeme, men kun ganske faa 
Grenstykker og ingen Rodudbredninger. 

Axen er ret tynd, uregelmæssig af Gennemsnit, nærmest afrundet firkantet, er
tilsyneladende sammensat af parallelt løbende, sammensmeltede Kalkstrænge. Hist og 
her bøjer en Del af Axen udad til Siden og viser ved en Brudflade, at den har dannet 
en Gren. Disse Grene afgaa med uregelmæssige Mellemrum og uden nogen bestemt 
Orden. Grenene synes at have vendt til alle Sider, saa denne Koralstok har næppe haft 
vifteformet Udbredning. 

Forekomst. Danien. Ældre Danien. Bryozokalk: Stevns, Kagstrup.

Arten er kun fundet i Aflejringer, der høre til ældre Danien, er her hyppigt
forekommende og hører saaledes til de Forsteninger, der kan bruges til Tidsadskillelse
mellem ældre og yngre Danien. 


6. Gorgonella torta, n. sp. 
Tab. III. Fig. 28-31.

Af denne Art findes karakteristiske Stammebrudstykker, men ingen
Rodudbredninger. 

Stammeaxen er meget solid, kan opnaa betydelige Dimensioner. Den er som ved 
foregaaende Art sammensat af Kalkfibre, der er intimt sammensmeltede. De enkelte 
Kalkstrænge er ikke parallele, men sno sig om hverandre paa karakteristisk Maade,
navnlig de ydre, yngre Fibre slynge sig om de ældre, som en Slyngplante slynger sig om en 
Stamme. Ofte grener en Kalkstræng sig saaledes, at der er en Gren til hver sin Side
omkring Stammen. Grene afgaa frit ud fra Stammen paa den Maade, at enkelte Fibre 
løsne sig og tage Retning opad og udad. Ligesom ved foregaaende Art er Grenafgangen 
uregelmæssig, uden bestemte Mellemrum og ikke begrænset til bestemte Retninger. Heller 
ikke denne Art har haft vifteformet Udbredning af sine Grene. Undertiden træffer 
man Stammerne hule, idet de paa Korallers Vis har omvoxet andre Genstande, efter 
hvis Opløsning de nævnte Hulrum er opstaaede. 

Forekomst. Yngre Danien. Bryozokalk i Faxe. Rejstrup. Aggersborggaard. 


7. Gorgonella radicifera, n. sp. 
Tab. III. Fig. 32–33. 

Af denne Art findes kun en enkelt Rodudbredning, men man vil næppe kunne vente 
at finde andet, da Resten af Axen rimeligvis har været fortrinsvis hornagtig. 

Korallen har været fastvoxet til en lille Koralkalkblok, som den med sin tynde, 
stribede Rodudbredning har omvoxet. Formen er derfor ganske uregelmæssig, rettende 
sig efter Underlagets Overflade. Paa den ene Side findes Begyndelsen til en kalkagtig 
Stamme, som har indeholdt en tyk Hornaxe, og derfor er hul, medens den ganske kort 
over Rodudbredningen er bleven tyndere og tyndere og jævnt gaaet over i Hornaxen. 

Saaledes er Forholdet hos adskillige recente Gorgoneller. Det for denne Art
karakteristiske er den tydelige Stribning af Udbredningens Overflade. 

Forekomst. Yngre Danien. Bryozokalk i Faxe. 


8. Isis Steenstrupi, n. sp. 
Tab. III. Fig. 34-43. 

Af denne Art findes kun Kalkled og saa godt som udelukkende i adsplittet Tilstand; 
kun i et enkelt Tilfælde er der fundet et Par Kalkled i naturlig Forbindelse. (Tb. III 
Fig. 43). 

Kalkleddene er tynde, c. 2—3 Mm i Diameter, dannede af concentriske Kalklag. 
Enderne af de enkelte Kalkled, der ofte have en Længde af 2—3 Centimeter, er noget 
opsvulmede. Endefladerne er concentrisk stribede (Tb. III. Fig. 39—40). Paa
Brudflader (Tb. III. Fig. 35, 37) ses intet til den concentriske Stribning, men det viser sig, 
at der i Reglen findes en ganske tynd Kanal igennem hele Kalkleddet. Denne Kanal 
betyder aabenbart en oprindelig central Hornstræng. 

Paa disse Kalkled findes ofte Forgreninger, idet der findes ret lange Kalkudvæxter paa 
Siderne eller smaa, let fremragende Kalkknopper med concentrisk stribet Overflade, 
svarende til en Hornskive (Grenafgang) (Tb. III. Fig. 36, 41, 42, 43). Arten har
saaledes haft en Forgreningsmaade, der svarer ganske til den recente Isis hippuris, Lin. 

Forekomst. Arten er meget almindelig, hvor den findes, men synes
hovedsagentlig at forekomme i ældre Danien, idet de ret betydelige Rester næsten alle stamme 
fra Bryozokalk i Stevns Klint og fra Kagstrup, og kun enkelte Rester forekomme fra 
yngre Danien i Faxe og Rejstrup. 


9. Isis vertebralis, Hennig. 
Tab. II. Fig. 17—21 og Tab. IV. Fig. 1–12. 
Isis vertebralis Hennig 1899. Faunan i Skaanes yngre krita. III. Korallerna. Side 5. Tab. I. 

Allerede Steenstrup kendte denne Art, idet Tab. II pag. 17 — 21 giver gode
Billeder af de enkelte Kalkled. Han kaldte den Mopsea cretacea, et Navn, som jo paa Grund 
af sin Alder burde have Forrangen for Hennigs, men, da den omtalte Tavle med
tilhørende Beskrivelse aldrig er udkommet, bør vel Hennigs Navn beholdes. 

Steenstrup henregnede Arten til Slægten Mopsea, efter denne Slægts oprindelige 
Definition, men senere er Slægten Mopsea delt i 2 Grupper; den ene Gruppe har beholdt 
Navnet og er henført til Mopseinæ, den anden Gruppe, hvortil denne Art hører, er 
henført til Slægten Isis, der saaledes kan indeholde Arter med Forgrening fra Kalkled 
og Arter med Forgrening fra Hornleddene. 

Isis vertebralis hører til de Arter, der kun har Forgrening udgaaende fra
Hornleddene, idet man aldrig finder virkelig forgrenede Kalkled. Det af Hennig omtalte
Tilfælde, hvor en af Sidegrenene afgaar fra et Kalkled, er ikke rigtig tydet, idet Afgangen 
oprindelig har været fra et Hornled, og kun den stærke Tykkelsetilvæxt af Leddet har 
bevirket, at Sidegrenen er forskudt mest ind over det ene af de 2 Stammekalkled. I 
et enkelt Tilfælde syntes jeg ogsaa at staa overfor en virkelig Forgrening af et Kalkled, 
(Tab. IV Fig. 9) idet der noget over Midten afgik en Kalkudvæxt lige til Siden uden 
dog paa Spidsen at have nogen concentrisk stribet Flade for et Hornled. For at faa 
Sagen klaret gjordes et Snit gennom Leddet omtrent i Midtlinien. Resultatet (Tab. IV 
Fig. 10) viste, at den oprindelige Kalkaxe laa ganske tydelig, næsten frit, uden at der paa 
den var mindste Spor at opdage af nogen Forgrening. 

De enklte Kalkled har et meget karakteristisk Udseende. De er valseformede 
med tydelig Længdestribning. De enkelte Striber løbe parallelt med Leddets
Længdeaxe, grene sig kun sjældent og er ikke kornede. Endefladerne af Kalkleddene er
kræmmerhusformet udtrukne, idet det inderste Kalklag er det længste og det yderste det 
korteste. Hornleddene maa derfor have haft Timeglasform. Axen kan være ganske 
lige (Tab. II Fig. 17—21. Tab. IV Fig. 5—7) eller mer eller mindre krummet (Tab. IV 
Fig. 1, 4, 11). 

Et enkelt Stykke (Tab. IV Fig. 11, 12) viser, hvorledes Kolonien har været fæstet 
til Havbunden, idet der er en flad Udbredning nedadtil, som paa Undersiden 
viser grubeformede, uregelmæssige Indtryk (Tab. IV Fig. 12) af den Genstand,
hvorpaa Dyret har siddet, medens den paa Oversiden viser de sædvanlige længdeløbende 
Striber, der jævnt gaa over i Leddets Yderflade. 

Dette første Leds øverste Ende er udstyret ganske ligesom de efterfølgende Led. 

Kolonien har øjensynlig haft en vifteformet Udbredning som de fleste andre
Koraller af denne Gruppe. En af dens nærmeste Slægtninge er Isis scillana Defr. (Tab. II 
Fig. 22, 23) fra tertiære Aflejringer ved Messina, og Isis costata M. Edw. et H. fra
London Clay. 

Forekomst. Yngre Danien: Saltholmen, Faxe, Bryozokalk i Herfølge,
Aggersborggaard. Craniakalk: Herfølge. 


10. Moltkia Isis, Steenstrup. 
Tab. I. Fig. 1—4, Tab. II. Fig. 1—16 og Tab. IV. Fig. 13-30. 

Moltkia Steenstrup 1846. Amtlicher Bericht ueber die 24 Versammlung Deutscher Naturforscher 
und Aerzte. Side 149.

Moltkia Isis Steenstrup 1849—50. Geinitz. Das Quadersandsteinsgebirge in Deutschland. 
Side 234—35. 

Moltkia Isis Steenstrup 1899. Hennig. Faunan i Skaanes yngre krita. III. Korallerna. Side 7. 
Pl. I, fig. 4, 5. 

Den første Omtale af denne Art skete paa Naturforskerforsamlingen i Kiel 1846. 
Referatet gengives i sin Helhed for at vise Omfanget af Steenstrups Iagttagelser: 

»Zuerst wurde ein Korallenthier in vielen Exemplaren und in ziemlich
vollständiger Entwickelungsreihe vorgelegt. Dasselbe war vom Mittheiler und Prof.
Forohhammer in der Arbeit, welche sie gemeinschaftlich über die Petrefacten der
Kreideformation Dänemarks publiciren, dem um die Wissenschaft überhaupt, die
Naturwissenschaften inbesonders so hoch verdienten Staatsminister Grafen v. Moltke zu Ehre mit 
dem Namen »Moltkia« benannt worden. Es bildele diese Koralle ein Mittelglied
zwischen dem ungegliederten Corallium, Edelkoralle, auf der einen Seite und den
gegliederten Gattungen, Isis, Melitoa und Mopsea auf der andern Seite; wie die letztgenannten 
aus wechselnden Kalk- und Horngliedern bestehend, theilte sie noch besonders den 
Karakter der Mopsea, indem die dichotomische Verzweigung immer aus den
hornigen, niemals aus den kalkigen Gliedern hervorging. Demungeachtet scheint sie doch 
der Edelkoralle, Corallium nobile Lin. (Isis) am nächsten zu stehen, und Bruchstücke
von grösseren Zweigen können sehr oft mit den Zweigen der Edelkoralle verwechselt 
werden. Die Glieder, aus sehr dichtem und hartem Kalk gebildet, sind auf der
Oberfläche der Länge nach mit gebogenen oder wellenförmigen Furchen und erhabenen
Streifen geziert; auf den jüngeren und kleineren Gliedern und Zweigen werden diese Streifen 
von mehr oder weniger regelmässig in Bogenlinien gestellten Pünktchen, Körnchen 
oder Papillen ersetzt, und eben dergleichen Glieder sind mit ziemlich grossen
Vertiefungen oder Augen um den hinteren Theil der einzelnen Thierchen aufzunehmen,
versehen. Die Augen der Koralle sind gewöhnlich mehr als eine Linie im Durchmesser 
und mehr als eine halbe Linie tief, haben acht meistens sehr deutliche Strahlen und stehen 
bald regelmässig nur auf der einen Seite der Aeste, bald auf zwei entgegengesetzten
Seiten derselben, bald ganz regellos und dann entweder vereinzelt oder dicht
zusammengedrängt, so dass das ganze Glied wie eine kleine Bienenwabe aussieht. In allen diesen 
Beziehungen stimmt also die Moltkia mit dem edlen Corallium sehr überein und würde 
kaum mit Recht von demselben unterschieden werden können, wenn nicht die
Gliederung wäre; diese verliert sich aber viel früher als bei den übrigen gegliederten Gattungen, 
weil die hornigen Zwischenglieder während des Wachsens immer schmäler und zuletzt 
mit zusammenhängenden Kalkschichten überdeckt werden. Der ganze Stamm und 
die Aeste scheinen dann sehr oft nur aus einem einzigen Stücke zu bestehen. Die Aeste 
stehen übrigens ziemlich dicht, breiten sich gem in einer fächerförmigen Fläche aus und 
verwachsen auch netzartig mit einander. Wie die lebenden Korallen: Isis, Corallium 
und Oculina und andere mehr oft fremde Körper überziehend gefunden werden und 
dann auch in ihrer ganzen Verzweigung deutliche Spuren von diesem fremden inneren 
Skelette tragen, so ist dieses auch manchmal mit der Gattung Moltkia der Fall gewesen, 
und man sieht sie theils andere Korallen, theils Annelidenrohren überziehen, theils findet 
man den Stamm und die grösseren Zweige ganz hohl, weil die überzogenen Gegenstände 
wieder durch Auflösung verschwunden sind. Dadurch hat Lyell, der berühmte
Geologe, sich irreleiten lassen, da er glaubte dass in den hohlen Zweigen der Hauptunterschied 
zwischen dieser Koralle und der Isis sich fände«. 

Denne fyldige Beskrivelse kommer ind paa saa mange af Artens Særegenheder, 
at det er muligt heraf, endog uden Afbilninger at danne sig et godt Begreb om Arten. 
Den sidste Bemærkning om Lyell's Fejltagelse henføres til en Anmærkning i Lyell’s 
Afhandling: On the cretaceous and tertiary Strata of the Danish Islands of Seeland and 
Möen, paa Side 248. 

Lyell taler om de to hyppigst forekommende Koraller »Caryophyllia faxensis 
Beck and another« (Fig. 5). I Anmærkningen staar: »This Coral approaches to the genus 
Isis in having stony articulations which are concentrically striated at each end, but it 
differs from Isis in the younger branches being hollow, and in other particulars«. 

Lyell taler om Hulheden af de yngre Led, og som det senere skal ses, har han haft
Ret i sin Iagttagelse, idet hans Materiale rimeligvis har været forskelligt fra
Steenstrups. 

Iøvrigt omtales Arten kun faa Steder. 

I Geinitz’ QuadersandsteinsgebirgeGeinitz: 1849—52. l. c. omtales den i Faunahsten som fundet i løse 
Blokke i Pommern, i Koralkalk fra Faxe, fra Stevns Klint, samt fra det øvre Kridt i 
Balsberg og Maastricht. Der gives Arten en ret vid baade horizontal og vertical
Udbredelse, maaske med Urette. 

I Bronn’ Lethæa geognosticaBronn: 1852. l. c. Side 142. Bd. 2. Side 142 omtales dens Udbredelse paa samme 
Maade, uden at Arten iøvrigt omtales nærmere. 

I Steinmann & Döderlein’ PalaeontologieSteinmann und Döderlein: Palaeontologie 1890. Side 86. Fig. 80. findes for første Gang en Afbildning 
af Moltkia Isis. Beskrivelsen af Arten slutter sig til Steenstrups, men der tales om 
flere Forgreningsflader paa Kalkleddene. 

SardessonSardesson: 1895—96. Neues Jahrbuch für Min. Geol. und Pal. X. Beilagebd. Stuttgart. 
Side 313. omtaler og afbilder enkelte Grenstykker af Arten i en Afhandling: 
»Ueber die Beziehungen der fossilen Tabulaten zu den Alcyonarien«, men kommer i sin 
Afhandling kun ind paa Spørgsmaalet om Tilstedeværelsen af Tabulatskeletformen; 
iøvrigt omtales ikke dens Ejendommeligheder. 

Endelig giver HennigHennig: 1899. l. c. Tab. I, fig. 4—6. Side 7. i en lille Afhandling: »Faunan i Skaanes yngre Krita« en 
ret indgaaende Omtale af Artens Forgreningsforhold, idet han udtaler, at der kan ske 
Forgrening saavel fra Hornled som fra Kalkled. Som tidligere Forfattere mener han, 
at Arten findes i rent senone Aflejringer f. Ex. Kristiansstadsomraadets Kridtaflejringer 
og Maastrichtdannelserne. 

Nyere Undersøgelser.

Det omtalte er alt, hvad jeg i Literaturen har kunnet finde om denne mærkelige 
Koral, men i Museerne er der i Tidernes Løb ophobet betydelige Masser af dette Dyr, 
navnlig Rester af større Stammer, men næsten altsammen stærkt incrusteret med Calcit 
og adhærent til Stenmasserne, saa man ikke i noget Tilfælde faar Lejlighed til at se Stam- 
merne fra alle Sider. Imidlertid hjælpes der noget herpaa ved det betydelige Materiale 
af yngre Grenstykker og enkelte Stammestykker, som det er lykkedes mig at fremdrage 
ved Slemming af løse Bryozokalklag fra forskellige Steder i Danienet. Ved disse Fund 
er det lykkedes at vise, at der maa ske en Sondring af det fundne Materiale i flere
forskellige Arter og Varieteter, som enkelte Steder findes adskilte hver for sig, men andre 
Steder findes intimt sammenblandede. Saaledes findes i Annetorp i næsten ublandet 
Tilstand en Form, hvis yngre Grene bære overordentlig tætstaaende bægerformede
Indtryk af de enkelte Individers Basaldele, og som vise sig at være hule, idet de rimeligvis 
har haft en central Stræng af Hornvæv. Hulheden i disse Kalkled lukkes ved begge 
Leddets Ender. Foruden denne Ejendommelighed viser der sig Særegenheder ved
Forgreningen, idet man som oftest finder en enkelt concentrisk stribet Flade nærmest ved 
Koloniens Stamme, medens der i den modsatte Ende paa to smaa Kalkudvæxter findes 
lignende concentrisk stribede Flader. Forgreningen sker altsaa paa selve Kalkleddene. 
Denne Form er det rimeligvis, som Lyell har kendt, naar han omtalte, at de yngre 
Grene var hule. Denne Form synes ikke at danne saa store Stammer, som den af
Steenstrup beskrevne, og dens Evne til at overtrække Hornleddene med Kalklag er ikke 
nær saa udpræget. 

I Faxe Kalkbrud findes denne Form i enkelte af de yngste Bryozokalklag, for
Exempel i Bryozokalken i Hvedeland, Bruddets vestligste Afdeling, men afviger noget 
fra det beskrevne derved, at Mellemrummene mellem de enkelte bægerformede Gruber 
kun i ringe Grad er kornede, medens den skaanske Form bærer udprægede Komrækker. 

Andre Steder i Danienet findes disse yngre Grene at være af en anden Type. De 
er massive, uden centrale Hulheder, men undertiden med uregelmæssige, blæreformede 
Hulrum. De er næsten altid af tosidet sammentrykt Form med de bægerformede
Indtryk anbragte paa de flade Sider, enten i Rækker eller noget spredte. Forgreningen har 
her aabenbart fundet Sted fra Hornleddene, idet der ikke er mere end een concentrisk 
stribet Flade i hver Ende; men den ene af disse Flader er undertiden delt i 2 Facetter. 
Denne Form har stor Tilbøjelighed til at danne Kalkovertræk over Hornleddene, saa 
der dannes store forgrenede, tilsyneladende uleddede Stykker, der i overordentlig høj 
Grad minder om den recente Corallium rubrum, og kun de hist og her forefundne
concentrisk stribede Flader røbe, at der har været Hornled. 

Alle disse Forhold har gjort det nødvendigt at dele det tilstedeværende Materiale 
i 2 Arter: 

Moltkia Isis, Steenstrup og 
Moltkia Lyelli n. sp., som igen deles i 2 Varieteter: 
 var. scanica og 
 var. faxensis. 


Definitionen af Slægten maa forandres, idet den bliver mere omfattende:
 
Grenet Koralstok, vifteformet udbredt. Sidegrenene udgaa enten fra Kalkleddene 
eller fra de hornagtige Mellemled. Kalkleddene er bølgeformet længdefurede med
fordybede Indtryk af de enkelte Individer. 

Beskrivelse af Arten Moltkia Isis, Steenstrup. 

Artsnavnet har ikke været knyttet til nogen Beskrivelse, men er af Steenstrup 
anvendt til dette Dyr. Allerede i Steenstrups Tid har Navnet været kendt i vide Kredse,
saaledes opføres det allerede 1857 i Geinitz’ Quadersandsteinsgebirge med Steenstrup 
som Forfatter. 

De mindste Grene (de yngste) har ofte en noget sammentrykt Form (Tb. II. Fig. 10, 
11, 13. Tb. IV. Fig. 20, 21, 27, 28) med Bægerindtrykkene paa de 2 brede Sider. De 
allermindste (Tab. IV. Fig. 25, 29, 30) synes dog ofte at være pæreformede med en lille 
tynd Stilk og 3—4 Bægerindtryk anbragte uregelmæssigt ved Siden af hverandre.
Undertiden smelte Bægerindtrykkene sammen, saa de danne en langstrakt Fure paa begge 
Sider af Grenen uden tydelig Adskillelse mellem de enkelte Bægerindtryk (Tb. IV. Fig. 
20, 21). Som Regel er imidlertid de enkelte Indtryk tydeligt adskilte ved ret brede 
Mellemrum (Tab. II. Fig. 6, 7, 8, 9, 12; Tab. IV. Fig. 19, 27, 29, 30). Disse Mellemrum 
er opfyldte af kornede, ophøjede Linier, der enten gaa parallele med Grenens
Længdeaxe eller danne uregelmæssige, fingeraftryklignende Figurer (Tab. IV. Fig. 15, 19, 23, 24). 
Omkring hvert Bægerindtryk findes i Reglen en Række lidt større Kalkkorn, der
undertiden fortsætte sig ned paa Indersiden af Fordybningerne, men intet have med Dyrets 
Mesenterialskillevægge at gøre. Antallet af disse Knuder er variabelt, men er altid langt 
større end 8 (Tab. IV. Fig. 23, 27, 29, 30). 

De enkelte Indtryk af Individernes Basaldel er hyppigst ganske glatte, de er ovale 
af Form og har den omtalte kornede Rand, der undertiden danner kornede Folder paa 
Siden af Fordybningerne. Rester af otte Kalksepta skal kunne findes, saaledes har 
Steenstrup i enkelte Tilfælde (Tab. II Fig. 8, 9, 15) kunnet se dem paa Siderne af og 
helt ned i Fordybningerne. Noget saadant har jeg aldrig kunnet finde, og noget
tilsvarende kendes ikke hos nogen recent Octocoral. 

Naar Grenene voxe, dannes der sjældent nye Bægerindtryk, saa de een Gang
dannede komme til at staa mere spredte (Tab. II. Fig. 14; Tab. I. Fig. 2, 3, 4). 

Tykkelsetilvæxten sker ved nye Kalklag, der afsættes concentrisk paa de ældre; 
undertiden sker denne Tilvæxt jævnt, saa man paa Tværsnit næppe kan skimte
Lagdelingen, men undertiden, navnlig naar Bægerindtrykkenes Randknuder har været 
stærkt fremtrædende, sker Tilvæxten stødvis, og der dannes da et nyt Kalklag, som ikke 
ligger tæt til det gamle, men staar i en Afstand derfra, som svarer til Tykkelsen af
Bægerindtrykkenes Randknuder. 

Forgreningen af Kolonien sker paa den Maade, at omtrent hvert Hornled paa sin 
distale Flade har 2 Facetter, en til hver sit Kalkled. Dette ses paa lidt ældre tykkere 
Kalkled derved, at den distale, concentrisk stribede Flade er delt i 2 Facetter, der støde 
tagformet sammen (Tab. IV. Fig. 16, 17). Denne dichotome Forgreningsmaade
fremgaar meget tydeligt af ældre Stykker, hvor Hornleddene er omgivne med Kalklag og 
derved blive fixerede i deres Stilling. Udvendig fra ses svarende til hvert Hornled en 
svag Fure, netop hvor Grenen deler sig (Tab. I. Fig. 4 (der øjensynligt er vendt paa
Hovedet i Gengivelsen). Tab. II. Fig. 1). 

Denne Tilbøjelighed til Kalkafsætninger er noget meget karakteristisk for Moltkia
Isis. Ikke blot Dyrets egne Hornled omsluttes i de ældre Stammer af Kalkmasse, men 
ogsaa Kalkled, der naa hinanden, omgives i Fællesskab af Kalklag, saa de smelte
sammen til een Gren. Mødes 2 Grene, smelte de 
sammen, saa der kan dannes haarde, faste, 
netformede Forbindelser mellem Grenene 
(Fig. 1). (Tab. I. Fig. 1). 

Fig. 1. Moltkia Isis Stp. Ældre Grenstykke, der
har beholdt talrige Bægerindtryk, men hvis
Hornled i stor Udstrækning viser Omvoxning af
Kalklag. Den distale Del viser Sammensmeltning af
Kalkled.
Ogsaa andre fremmede Legemer, som 
Kolonien under sin Væxt støder paa,
omgives mod Kalklag; saaledes er det
almindeligt at finde Moltkia voxende op ad og
indesluttende andre Koraller f. Ex.
Dendrophyllia. I Tidernes Løb er
Dendrophylliaskelettet opløst og man finder da en
Moltkia-Stamme, som er hul, uden Leddeling, men 
hvis indre Hulheder vise tydelige Aftryk af 
den Genstand, hvorom Moltkia har voxet. 
I et enktelt Tilfælde har jeg truffet en Ostrea 
(Fig. 2) der var fuldstændig overvoxet med 
Kalklag, dannet af en Moltkia Isis. 

St. Hontes del.
Fig. 2. Moltkia Isis, Stp. Ganske
overvoxende en Ostrea.
Disse overtrækkende Kalklag har som 
Regel ingen Indtryk af Enkeltindividerne, 
men er let kendelige paa de uregelmæssige, 
kornede, fingeraftryklignende Figurer paa 
deres Overflade. Derfor vil man meget
sjældent paa ældre Stykker finde Rester af disse  
Bægerindtryk, og det er saaledes ikke let  
at tænke sig Sammenhængen mellem disse 
Stammer og de Indtryk bærende Smaagrene, men
Sammenhørigheden bevises af enkelte heldige Fund. hvor
Bægerindtrykkene endnu er bevarede, selv paa tykkere Grene 
(Tab. I Fig. 2, 3, 4; Tab. IV Fig. 17, 18). 

Stammerne har været fæstede ved Rodudbredninger 
til faste Genstande paa Havet« Bund, f. Ex. ældre
Koralkalkblokke. Den ene, nedadvendende Side finder man 
dannet af en Mængde blæreformede Hulrum, medens den 
anden Side viser den sædvanlige smaaknudrede Overflade.

De fleste større Stammestykker, der er funde, har 
alle sine større Grene anbragte i eet Plan (Tab. I. Fig. 1), hvilket tyder paa, at hele 
Kolonien har haft en vifteformet Udbredning, som saa mange andre Octocoraller. De


mellemstore Grene har hyppigt dannet netformet sammenvoxede Forgreninger, og 
først i de yngste Dele af Kolonien har der været nogen Bevægelighed, idet
Hornleddene her har kunnet give noget efter. 

Selvfølgeligt har en saa uregelmæssig Form talrige Afvigelser fra Normen.
Saaledes kan Kolonien være krybende eller klatrende opad andre Koraller og mister saa 
naturligvis ganske sin Leddeling. Fra disse uleddede Stykker kan der godt ske
Forgrening, idet Kalklagene skyde sig frem fra Overfladen til virkelige Grene (Tab. IV. Fig. 
23, 24) uden Hornleds Mellemkomst, ligesom man ogsaa undertiden kan se et
almindeligt Kalkled afgive tynde Kalkgrene uden mellemliggende Hornled. 

Denne Mangel paa Hornled gør, at man i mange Tilfælde finder store Stykker med 
selv ret tynde Grene uden Spor af Leddeling, saa man troer at have en virkelig
Corallium for sig, men man vil altid ved nøjere Eftersyn kunne finde et eller andet Sted en 
concentrisk stribet Flade for et Hornled. 

Forekomst. Danien. Ældre Danien. Erslev paa Mors. Stevns. Kagstrup. 

Yngre Danien. Saltholm. Faxe. Rejstrup. Aggersborggaaard. 


11. Moltkia Lyelli, n. sp. 
Tab. IV. Fig. 31-45. 

Som allerede omtalt tidligere, findes en Del Rester af en Moltkia, som afviger fra 
M. Isis paa forskellige Punkter, og som har givet Lyell Anledning til at notere, at de 
yngre Grene er hule. 

De allermindste (yngste) Grenstykker afvige næppe synderligt fra de tilsvarende 
hos Moltkia Isis, udover at de ere hule, men allerede det næste Trin, de lidt større,
Enkeltindivider bærende Stykker, viser de for Arten ejendommelige Forhold. 

De enkelte Grenstykker er nærmest valseformede og paa alle Sider tæt besatte med 
Indtryk af de enkelte Individers basale Dele, saaledes at disse Indtryk staa overordentlig 
tæt og undertiden smelte sammen, idet der mangler kalkagtig Skillevæg mellem de enkelte 
Indtryk (Tb. IV. Fig. 40, 42). 

Mellemrummene mellem de enkelte Indtryk er enten som hos Moltkia Isis tæt besatte 
med stærkt kornede, fingeraftryklignende Linier (var. scanica), eller de kan være glatte 
uden synlige eller med kun svagt synlige Kornrækker. Randene af Indtrykkene, der 
hos Moltkia Isis var besatte med en Række større Korn, er her enten ordnede nogenlunde 
paa samme Maade (var. scanica) med store Korn eller næsten glatte uden Korn (var. 
faxensis). 

Den typiske Forgreningsmaade hos denne Art er vidt forskellig fra M. Isis’s, idet 
der sker Gaffeldeling allerede paa Kalkleddene, saaledes at omtrent hvert Kalkled har 
en concentrisk stribet Flade proximalt og 2 concentrisk stribede Flader distalt (Tab. IV. 
Fig. 34, 35, 45, 46). Foruden denne typiske Forgreningsmaade er der ogsaa en anden,
idet enkelte af Leddene foruden de 3 omtalte Flader kan have dannet en Kalkgren et 
eller andet Sted paa sin Overflade, saaledes som Tilfældet undertiden ogsaa var hos M. 
Isis. 

Ældre, ikke Indtryk bærende, Kalkled kendes ikke, og det ser ud, som om der kun 
i ringe Udstrækning har været Kalkafsætninger om Hornleddene; man finder nemlig 
ikke flere Kalkled sammensmeltede. 

Varietas scanica (Tab. IV. Fig. 31—43). Saaledes benævnes den i Annetorp saa 
hyppigt forekommende Form med hule Kalkled og rigelige Kornrækker mellem
Indtrykkene. Den er som sagt almindeligst i Annetorp, men findes ogsaa i Faxe. 

Varietas faxensis (Tab. IV. Fig. 44—47) er en anden Varietet med næsten glatte 
Mellemrum mellem de enkelte Indtryk og skarpe, næsten ikke kornede Rande omkring 
de enkelte Individindtryk. Den forekommer hyppigt i de yngste Bryozokalklag i den 
vestligste Del af Faxe Kalkbrud. 

Forekomst. Yngre Danien. 
Varietas faxensis i Bryozokalk i Faxe. 
Varietas scanica i Bryozokalk i Faxe og Annetorp. 

Som nævnt tidligere, skal M. Isis forekomme i rent senone Dannelser i
Kristiansstadsomraadet og ved Maastricht. Det er kun lykkedes mig at faa Materiale til
Sammenligning fra Maastricht, idet baade Zoologisk Museum og Mineralogisk Museum besidder 
Exemplarer herfra. Det viser sig, at de opbevarede Stykker afvige betydeligt fra M. 
Isis, men synes at slutte sig nær til M. Lyelli, idet de fundne Rester er valseformede, 
smaa korte Kalkled med en concentrisk stribet Flade i hver Ende. De enkelte
Individindtryk er svagt udtalte, ujævnt fordelte over Overfladen, og Mellemrummene er kun 
i sjældne Tilfælde kornede. Der er saaledes Grunde nok til at formode, at det drejer 
sig om en tredie, nærstaaende Art, som adskiller sig fra de danske Former og synes at 
danne en Overgang mellem dem. 

*



﻿
IV. Literaturfortegnelse. 

*

1835. Ch. Lyell: On the cretaceous and Tertiary Strata of the Danish Islands of Seeland and Møen. 
Geol. Transact. Ser. 2. vol. 5.

1847. Steenstrup: Moltkia og Cyathidium i Amtlicher Bericht ueber die 24. Versammlung
Deutscher Naturforscher und Aerzte in Kiel 1846.

1849—50. Geinitz: Das Quadersandsteinsgebirge oder Kreidegebirge in Deutschland. Freiberg.

1850—54. Milne Edwards and Haime: A Monograph of the British fossil Corals. Palæont. Society.
London.

1852. Bronn: Lethæa geognostica. Bd. 2.

1865. Kölliker: Icones histologicae. 2. Abtheil. Leipzig.

1866. Fischer-Benzon: Ueber das relative Alter des Faxekalkes. Kiel.

1867. Johnstrup: Om Faxekalken ved Annetorp i Skaane. Overs. over Videnskab. Selskabs
Forhandl. Nr. 6. (1866). Kbhvn.

1881. Moseley: Report on certain Hydroid, Alcyonarian and Madreporarian Corals. Voyage of the
Challenger. Zoology. Vol. II. London.

1881. Quenstedt: Petrefactenkunde Deutschlands. 1. Abth. 6. Band. Leipzig.

1890. Steinmann und Döderlein: Elemente der Palaeontologie. Leipzig.

1895—96. Sardesson: Ueber die Beziehungen der fossilen Tabulaten zu den Alcyonarien. Neues
Jahrbuch für Min., Geol. und Palaeont. X. Beilage-Band. Stuttgart.

1899. Hennig: Faunan i Skånes yngre krita. III. Korallerne. Bihang til Vet. Akad. Handl. Bd. 24.
Afd. IV. Nr. 8. Stockholm.

1910. Zittel: Grundzüge der Palaeontologie. 1. Abth. München und Berlin. 

*


﻿


﻿
Forklaring til Tab. I. 
Fig. 1—4. Moltkia Isis. 1/1. Faxe. 
1.Et Stammestykke. 
2.To sammensmeltede Grene, visende concentrisk stribede Endeflader og Indtryk af de enkelte Individers Basaldele. 
3.Et lignende. 
4.Et større Stammestykke, dannet af sammensmeltede Grene. 
I alle Figurerne er Bogstavernes Betydning den samme. 
a.Concentrisk stribet Flade for et Hornled. 
b.Brudflade. 
c.Indtryk af Individernes basale Dele. 
d.»Hule« Grene, hvor Koralstokken har omvoxet andre Genstande, der efterhaanden er opløste. 
d’.»Hul« Gren, hvor den omsluttede Korals Stenkærne skimtes. 
Originalerne tilhøre Zoologisk Museum. 
*
Tab. I er en Gengivelse af Steenstrups originale færdigtrykte Tab. I af Værket „Gæa danica“.Underskriften var saaledes:Fig. 1—4. Moltkia Isis. Fchh. Stp. 


*


Pl. I
Vid. Selsk. Skrifter V. Række. Natura og math. Afh. 1. B G Forshhammer og J. Steenstrup. Gæa Danica.

E. Fortling luh.Em. Barentzen & Co. luh Inst




﻿
﻿

﻿Forklaring til Tab. II. 
Fig. 1—16. Moltkia Isis. Faxe. 
1. Et Grenstykke, hvor Hornleddene er omvoxede med Kalklag og Kalkleddene derfor
sammensmeltede, 1/1.
* betyder Indtryk af de enkelte Individers Basaldele. 
2.  Et Grenstykke, dannet af 2 sammensmeltede Kalkled. 1/1. Over det nederste Kalkled har der 
været et todelt Hornled, hvoraf kun den ene Del er omvoxet med Kalklag.
* betyder concentrisk stribet Flade for et Hornled. 
3. I oprindelig Stilling liggende 4 Kalkled. 1/1.
* betyder Fladen for et Hornled. ** betyder Indtryk af Individerne. (Disse Tegn har samme 
Betydning i Fig. 4, 5, 6, 7, 8, 9.) 
4.Et kroget Kalkled. 1/1. 
5.Et yngre Kalkled. 1/1. 
6.— 13. Yngre Kalkled. 1/1. 
14.Et yngre Kalkled. 2/1. 
15.2 Indtryk af Individer. Visende 8 Septa. 4/1. 
16.Et fladt udbredt Stammestykke, som har overvoxet andre Koraller *. ** betyder et meget 
ungt Individ af en Hexacoral, rimeligvis en Parasmilia. 
Fig. 17—21. Isis vertebralis Hennig. Faxe? 
Isolerede Kalkled. 1/1. 
Fig. 22—23. Isis scillana Defr. Tertiær ved Messina. 1/1. 
A.Melitæa lutea Stp. 
B.Corallium rubrum Linné. 
C.C1, C11, C111. Isis hippuris Linné. 
Alle Originalerne tilhøre Zoologisk Museum. 


*


Tab. II er en Gengivelse af Steenstrups originale færdigtrykte Tab. II af Værket „Gæa danica“. 
Underskriften var saaledes: 
Fig. 1—16.Moltkea Isis n.A.Melitæa lutea Stp. 
17—21.Mopsea cretacea n.B.Corallium rubrum Linn. (Madrep.). 
22—23.Mopsea scillana Defr. (Isis).C.Isis hippuris Linn. 


*

Pl. II

Vid. Selsk. Skrifter V. Række. natura og math. Afh. I. B G Forchhammer og J. Steenstrup. Gæa Danica
E. Fortling luhEm. Barentzen & Co. luh Inst
﻿
﻿

﻿Forklaring til Tab. III. 
Fig. 1—3. Graphularia Grønwalli. 3/1. Brudstykke.Grenaa 
1.Den udadhvælvede Flade. 2. En af de smalle Sider. 3. Brudflade. 
Fig. 4—6. Graphularia sulcata. 3/1. Brudstykke.Craniakalk. Kbhvns Havn 
4.Den brede Side. 5. En af de smalle Sider. 6. Brudflade. 
Fig. 7—12. Graphularia irregularis. 3/1. Brudstykker.Craniakalk. Vestre Gasværk 
7.En hvælvet smal Side. 8. En furet bred Side. 9. Brudflade. 10. En bred udadhvælvet Side 
11. En smal udadhvælvet Side. 12. Brudflade. 
Fig. 13—26. Primnoa costata.Bryozokalk. Faxe 
14.Grenstykke set fra Siden. 13. og 15. Brudflader. 16, 17. Grenstykke set fra 2 Sider. 3/1.
18.og 19. Brudflader. 21. Grenstykke, visende Grenafgang. 20. og 22. Brudflader. 3/1. 
23.Ældre Stammestykke, set fra Siden. 24. Brudflade. 25. Ældre Stammestykke med Forgrening. Brudflade. 26. Set fra Siden. 2/1. 
Fig. 27. Gorgonella tenuis. Stammestykke set fra Siden. 27 a. Brudflade. 1/1.Kagstrup 
Fig. 28—31. Gorgonella torta.Bryozokalk. Faxe
28.— 29. Stammestykke, set fra 2 Sider. 30. 31. Stammestykke, set fra 2 Sider. 2/1. 
Fig. 32—33. Gorgonella radicifera. Rodstykke, set fra 2 Sider. 2/1.Bryozokalk. Faxe 
Fig. 34—43. Isis Steenstrupi. 
34.Kalkledbrudstykke, set fra Siden. 35. Brudflade. 36. Kalkledbrudstykke med Grenafgang, set fra Siden. 37. Brudflade. 5/1.Kagstrup 
38.Kalkledbrudstykke, set fra Siden. 39. Kalkledbrudstykke, set fra Siden. 40. Concentr. stribet Endeflade. 5/1.Kagstrup 
41.42. Kalkledbrudstykke med Grenafgang, set fra 2 Sider. 5/1.Kagstrup 
43.Flere sammenhørende Kalkled, hggende i Kalken. 1/1.Ældre Bryozokalk. Stevns 
Originalerne tilhøre Mineralogisk Museum. 


*

Pl. III

St. Hentze del.Pacht & Crone phototyp.



﻿
﻿
﻿
Forklaring til Tab. IV. 
Fig. 1—12. Isis vertebralis Hennig. 
1.Kalkled, set fra Siden. 2. En Endeflade, 2/1.Bryozokalk. Faxe
3.Kalkled, set fra Siden. 4. En Endeflade. 5. Kalkled, set fra Siden. 6. En Endeflade. 3/1.Bryozokalk. Faxe 
7.Kalkled, set fra Siden. 8. En Endeflade. 3/1.Bryozokalk. Faxe
9.Kalkled, tilsyneladende grenet. 10. Samme gennemskaaret. 11. Kalkled med Rodudbredning. 12. Udbredningens Underflade. 3/1.Aggersborggaard 
Fig. 13—30. Moltkia Isis Steenstrup. 
15.Ældre Kalkled, med een concentr. stribet Flade i hver Ende. 13. og 14. Endefladerne. 2/1.Bryozokalk. Faxe 
16.Et ældre Kalkled, Endefladen. 17. Set fra Siden. 18. Distal Endeflade. 1/1.Bryozokalk. Faxe
19.Et yngre Kalkled, tilsyneladende grenet. 2/1.Bryozokalk. Faxe
20.21. Et yngre Kalkled med sammensmeltede Individindtryk, set fra 2 Sider. 22. Brudflade. 3/1Bryozokalk. Faxe
23.24. Et ældre Kalkled med uregelmæssig Forgrening, set fra 2 Sider. 3/1.Bryozokalk. Faxe
25.Ganske ungt Kalkled, set fra Siden. 26. Endefladen. 5/1.Koralkalk. Faxe
27.28. Ungt tosidet Kalkled, set fra 2 Sider. 3/1.Bryozokalk. Faxe 
29.Ganske ungt Kalkled, set fra Siden. 30. Ganske ungt Kalkled, set fra Siden. 5/1.Koralkalk. Faxe 
Fig. 31—44. Moltkia Lyelli var. scanica. 
31.Yngre grenet Kalkled. Distal Endeflade. 32. Set fra Siden. 33. Brudflade. 3/1.Annetorp
34.Yngre grenet Kalkled. Distale Endeflader. 35. Set fra Siden. 36. Brudflade. 3/1.Annetorp 
37.Yngre Kalkled, set fra Siden. 38. Brudflade. 39. Yngre Kalkled. Brudflade. 40. Set fra Siden. 3/1.Annetorp
41.Yngre Kalkled. Gennemsnit. 42. Set fra Siden. 43. Yngre Kalkled, set fra Siden. 44. Brudflade. 3/1.Annetorp
Fig. 45—47. Moltkia Lyelli var. faxensis. 
45.46. 47. Yngre Kalkled, sete fra Siden. 3/1.Bryozokalk. Faxe 
Originalerne tilhøre Mineralogisk Museum. 


*

Pl. IV
 
St. Hentze del.Pacht & Crone Phototyp
﻿
