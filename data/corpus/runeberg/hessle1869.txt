
﻿
﻿
﻿
﻿<table c>
<td>KONGL. SVENSKA VETENSKAPS-AKADEMIENS HANDLINGAR. Bandet 8. N:o 9.
<td><br>
<br>
<h1>METEORSTENSFALLET VID HESSLE</h1>
<td><br>DEN 1:STA JANUARI 1869.
<td><br>AF
<td><br><big>A. E. NORDENSKIÖLD.</big>
<td><br>MED TVÅ TAFLOR.
<td><br><small>TILL KONGL. VET. AKAD. INLEMNAD DEN 13 OKTOBER 1869.</small>
<td><br><img></img>
<td><br><br><br>STOCKHOLM, 1870.
<br><small>P. A. NORSTEDT & SÖNER</small>
<br><small>KONGL. BOKTRYCKARE.</small>
</table>
﻿
﻿
<chapter name="Meteorstensfallet vid Hessle den 1 januari 1869">

<big><big><big>D</big></big></big>et första meteorstensfall i Sverige, från hvilket stenar blifvit tillvaratagna, inträffade
Nyårsdagen 1869 vid middagstiden i nejden af Hessle, nära 3 mil från Upsala. Fenomenet
åtföljdes såsom vanligt af ett starkt buller, som förnams ej allenast i trakterna närmast
fallorten utan äfven vidt och bredt omkring. Sålunda hördes i Stockholm, i synnerhet i
de öfre våningarne af husen, en dof, enstaka knall, till följd hvaraf ett rykte snart spred
sig, att nitroglycerinfabriken vid den närbelägna Vinterviken åter sprungit i luften, och
sedan man redan samma dag blifvit lugnad i detta hänseende, förmodade man, att en explosion
inträffat vid det 6 till 7 mil aflägsna Åkers krutbruk. Snart inlupo dock underrättelser
derom, att ej heller detta var fallet, och samtidigt erfor man, att samma företeelse
förnummits och gifvit upphof till likartade rykten på flere från hvarandra långt aflägsna
ställen, t. ex. i Strengnäs och Mariefred, hvarest en stark, åsklik knall hördes; i Enköping,
hvarest det hördes likt rasslet af en mängd på hård väg framrullande vagnar; i Sigtuna,
hvarest 12<sup><small><i>t</i></small></sup> 20<sup><small><i>m</i></small></sup> e. m. en knall likt ett kanonskott hördes, som åtföljdes af ett långsamt,
men jemnt mullrande, kommande från NNO och varande 3 till 4 minuter; i Upsala, hvarest
några personer, som Nyårsdagen vid middagstiden voro ute på en af broarne öfver Fyrisån,
tyckte sig höra ett närbeläget högt stenhus ramla; i Grisslehamn, hvarest ett temligen
starkt åsklikt dunder hördes, som dock varade endast några få sekunder.

Några dagar derefter erhöll Professor <sc>Edlund</sc> genom en tillfällighet underrättelser
derom, att svarta stenar från himmelen nedfallit i Fitja socken och på hans
uppmaning afreste genast Ingeniör <sc>Fahnehjelm</sc> till stället för att insamla upplysningar. Herr
<sc>Fahnehjelm</sc> lyckades verkligen erhålla några stenar, hvilka öfverlemnades till
Vetenskaps-Akademien jemte en berättelse om resan, som finnes införd i Öfversigten af
Vetenskaps-Akademiens Förhandlingar<footnote><sc>Otto Fahnhjelm</sc>. Meteorfallet i Fittja socken af Upsala län d. 1:sta Januari 1869. Öfversigt af Vetenskaps-Akademiens Förhandlingar 1869. N:o 1 s. 59.</footnote>. Sedermera besöktes trakten dels af Professor <sc>Walmstedt</sc>
och mig personligen, dels af Herrar <sc>G. Nauckhoff, K. A. Fredholm</sc> (utsända för Upsala
universitets räkning), <sc>O. Lamm</sc> och <sc>G. Lindström</sc> (utsända från Riksmusei mineralogiska
afdelning) och är jag dessa sednare Herrar synnerligen förbunden såväl för det betydliga
antal Hessle-meteorstenar, som från detta fall blifvit förvärfvade för Riksmusei samlingar,
som för en mängd vigtiga upplysningar och meddelanden rörande sjelfva fallet. En
intressant samling af dylika, på ort och ställe upptecknade berättelser finnes intagen i en
utförlig Akademisk afhandling om Hesslefallet, af Dr <sc>Fredholm</sc>. Beklagligen äro dock de
﻿analyser, som bifogas, så oriktiga, att de lämpligast nu och framdeles helt och hållet böra
förbigås<footnote>Om meteorstensfallet vid Hessle den 1:sta Januari 1869. Akademisk afhandling af <sc>K. A. Fredholm</sc>.
Upsala 1869.</footnote>.

Såsom ofvanföre nämndes, ägde fallet rum vid middagstiden sjelfva Nyårsdagen och
traktens innevånare voro, såsom vanligt vid denna dag och tid, stadda på återvägen från
kyrkorna, dels åkande dels till fots. Till följd af hjulens skrammel mot den hårdt frusna
och nästan snöfria landsvägen, hörde de, som färdades i åkdon, för det mesta ingenting. Fotgängarne
deremot berättade, att de först hörde 3 till 4 knallar liknande det starkaste
åskslag, derpå ett rassel, som om en mängd åkdon i fyrsprång sprängt förbi eller som om
man på en gång utstjelpt en mängd stenlass. Derpå följde enligt en mängd trovärdiga
personers utsago ett ljud, liksom en orgel hade spelat, så ett hväsande, stundom öfvergående
till småningom bortdöende flöjttoner.

Sjelfva den tidslängd, som ljudfenomenet varade, bedömdes mycket olika. Några
personer uppgifva hela 15 minuter, andra åter endast några få sekunder, de flesta 3 till
10 minuter. Att det på en del ställen hörts under flere minuter, bevisas deraf, att några
barn vid bullrets början återvände till det 3 till 400 alnar aflägsna hemmet, för att der
omtala det ovanliga ljudet, och då med anledning häraf en äldre person gick ut på gården,
hördes bullret ännu.

De olika uppgifterna om ljudriktningen m. m. låta knappast förena sig med antagandet,
att endast en enda hufvudexplosion skulle hafva inträffat, utan antyda snarare, att
under meteorens framfart en mängd olika explosioner ägt rum tätt på hvarandra, hvar
och en med en jemförelsevis inskränkt omkrets, inom hvilken den varit förnimbar.

Himmelen var, då fenomenet inträffade, på de flesta ställen i trakten af Hessle betäckt
med strömoln. Några personer påstodo sig dessutom hafva förmärkt smärre molntappar,
hvilka vid hvarje särskild knall försattes i en dallrande rörelse och hvilka möjligen
kunde utgöra de moln af förtätade gaser, som ofta bruka åtfölja meteoriterna. Deremot
sade sig endast ett par af de många personer, som i falltrakten haft sin uppmärksamhet
riktad på företeelsen, hafva samtidigt sett liksom blixtstrålar framskjuta, men deras berättelser
motsägas från så många andra håll och beledsagades af en mängd bidetaljer, hvilka
ådagalade en af den ovanliga företeelsen tydligen starkt uppjagad fantasi. Hundratals
andra åsyna vittnen förmärkte deremot intet eldfenomen i falltrakten. På ett längre afstånd
derifrån tycktes deremot en verklig eldkula varit synbar.

Nedanstående, i en af Stockholms dagliga tidningar intagna bref bär nemligen alla
kännetecken på sanningsenlighet och visar, att Hessle-meteoriten, <i>innan</i> explosionen ägde
rum, verkligen visat sig som en eldkula. I Nya Dagligt Allehanda för den 13:de Januari
1869 läses:

»Ett oss meddeladt bref från fullt trovärdigt håll omtalar, att en person, som Nyårsdagen
kl. omkring ½1 var på väg hem från Wagnhärads kyrka, hvilken är belägen 7 mil
från Stockholm i närheten af Stora Åby gästgifvaregård, observerade en meteor, som med ett
ganska starkt, blek-blått sken bågformigt gick från söder till norr. Dess fart, yttrar brefskrifvaren,
gjorde, att en ljusstrimma åtföljde densamma, men dess hastighet tycktes dock

﻿icke på långt när kunna liknas vid ett så kalladt stjernfall. Ungefär 5 minuter derefter
hörde flere personer en knall i nordlig riktning, hvarvid äfven en jorddallring kändes.»

Ögonvittnen till stenarnes nedfallande voro ganska många. En person, som var ute
att fiska på Lårsta-viken, såg, då ljudet upphört, en medelstor sten slå med en nästan
vertikal bana ned tätt invid honom, samt efter att hafva bildat ett 3 à 4 tum djupt hål
i isen, åter studsa upp och rulla vidare några famnar i sydlig riktning. Fiskaren drog ej
i betänkande att genast upptaga stenen. Den var då varm, som om den varit utsatt för
solbaddet under en varm sommardag. En dräng, som för tillfället vistades i Fitja socken,
berättade sig hafva hört först 5 smällar skarpare än åskan, derpå ett hväsande i skyn
som varade 15 minuter och gick från norr till söder. Derpå sågs en sten falla i snön.
Den sönderslogs mot den undre isen i tre bitar, men var dock icke riktigt kall, då den
upptogs. En äldre qvinsperson från Fitja prestgård trodde först, att elden var lös i sotet,
sedan att det var åskan, gick derpå ut ur stugan och hörde då ett fräsande som rödglödgadt
jern i vatten, hvilket tycktes komma norr ifrån. Detta varade 15 minuter. Sedan
såg hon en sten komma »liksom neddansandes». Den framgick snedt, lågt öfver marken,
kommande som det tycktes från sydlig riktning, samt nedföll 3 à 4 famnar ifrån henne,
studsade upp ungefär en aln från marken, men sönderslogs ej. En annan person hörde
tydligt huru något strök fram i luften öfver hans hufvud från SW till NO.

Vida större var dock det antal stenar, som uppsamlades af allmogen och för det
mesta inköptes af Universitetet i Upsala och Riksmusei mineralogiska afdelning i Stockholm.
De voro spridda i Häggeby, Öfver Gran, Kulla, Fitja, Holm, Giresta, Gryta och
Balingsta socknar på en ganska vidsträckt oval med en bredd af 5 kilometer och en
längdutsträckning af nära 16 kilometer i riktning från NW till SO. Fallets centralpunkt
utgjordes i det närmaste af Hessle gård, hvarföre vi äfven benämnt detsamma efter detta
ställe. Oaktadt stenarnes konsistens oftast var så ringa, att en sten utan svårighet kunde
sönderslås, om den med handen hårdt kastades mot golfvet eller den frusna marken, voro
dock nästan samtliga de uppsamlade stenarne alldeles hela, ofta nog utan det ringaste
märke af stöten, och såvidt jag kunde erfara hade ingen enda af de någongång nära 2 skålpund
stora stenar, som nedföllo på isen af Lårstaviken, slagit igenom densamma, oaktadt isen
Nyårsdagen knappast torde hafva haft en tjocklek större än några få tum. Allt bekräftar
således ögonvittnenas intyg rörande den märkvärdigt ringa fallhastigheten.

Af den vid denna afhandling fogade kartan öfver fallet ser man, att samtliga de
större stenarne (de största vägde 1791 och 1376 gr., de minsta ända till 0,1 gr. och
derunder) fallit mera nordligt, de mindre deremot sydligt i trakten af Arnö — ett förhållande
som ojäfaktigt visar, att kastriktningen gått från SO till NW eller noggrannare
S 30° O till N 30° W.

Såsom nedanstående beskrifning och analys af de uppsamlade stenarne utvisar, skilja
sig dessa i intet från det vanligaste slag af meteorstenar, de äro t. ex. så förvillande lika
meteorstenar från Aussun och Clarac (9:de Dec. 1858), att det är fullkomligt omöjligt att
på yttre utseendet skilja stenarne från dessa fall ifrån hvarandra. I ett hänseende står
dock Hessle-fallet alldeles ensamt bland hittills iakttagna meteorstensfall, och lemnar vigtiga
nya upplysningar rörande dessa, för en inblick i förhållandena i verldsaltet, så utomordentligt
intressanta fenomener.
﻿
Då Assistenten vid Riksmusei mineralogiska afdelning Herr <sc>Lindström</sc> för insamlande
af meteorstenar besökte Arnö, beklagade några af allmogen, som Herr <sc>Lindström</sc>
genom utlofvande af höga priser sökte sporra till ifrigare efterletande, att många af de
stenar, som träffades på isen i trakten af Arnö, inom kort sönderföllo till ett svart eller
svartbrunt pulver, hvilket med snövattnet bildade en kaffesumplik massa. Ett likartadt
pulver förekom äfven på isen, talrikast i Hasslaviken, bildande handstora flockar och flytande
på flodvattnet som ett så lätt skum, att det ej kunde fattas med fingrarne, utan måste
uppösas och silas för att kunna tillvaratagas. Jag bemödade mig naturligtvis genast att
anskaffa prof af detta pulver, hvilket dock till en början, till följd af det kort derefter inträffade
snöfallet, omöjliggjordes. Först närmare våren, efter det snön för det mesta bortsmält,
lyckades det Herr <sc>Lindström</sc> att af en bondpojke erhålla ett prof deraf, beklagligen
alltför ringa för en fullständig kemisk undersökning, men dock tillräckligt för att visa dess
meteoriska ursprung och fastställa hufvuddragen af dess sammansättning.

Detta pulver var svart till färgen, med en obetydlig dragning i brunt och visade
sig för mikroskopet vara bildadt af små, runda, hopgyttrade korn. Det innehöll några
med magnet utdragbara partiklar, förglimmade vid upphettning med qvarlemnande af en
rödbrun aska. Upphettadt i slutet rör gaf det en ringa mängd af en brun, flytande destillationsprodukt.
Under torkning vid 110° förlorade det 4,3 procent vatten, och innehöll
sedan, enligt en till följd af den ringa mängd material, som till analysen kunde användas,
endast approximativ analys.

<table o c>
<td 3><td c><small>Atomförhållanden</small> <footnote>Den i analysen angifna procenthalten, dividerad med atomvigten. Kiselsyran är här antagen sammansatt
enligt formeln Si 0<sub>3</sub>.</footnote>.
<td l>Kol <td r>51,6 <td><footnote>Jag verkställde analysen på vanligt sätt, genom ämnets förbränning i syrgas, samt vattnets och kolsyrans
upptagning medelst klorcalcium och kalihydrat. Af förlusten beräknades mängden af syrgas, af hvilken
dock större delen sannolikt varit förenad med väte till vatten.</footnote> <td c>8,600
<td l>Väte <td r>3,8 <td><td c>3,800
<td l>Syre <td r>15,7 <td><td c>1,962
<td l>Kiselsyra <td r>16,7 <td><td c>0,371
<td l>Jernoxidul <td r>8,4 <td><td c>0,233
<td l>Magnesia <td r>1,5 <td><td c>0,075
<td l>Kalk <td r>0,8 <td><td c>0,029
<td l>Natron och spår till lithion (förlust) <footnote>Enligt undersökning med spektralapparaten af Professor <sc>A. J. Ångström</sc>.</footnote> <td r>1,5 <td><td c>0,048
<td 2 r>100<td l>.
</table>

Till följd af det ringa material, som var att tillgå vid analysen, är den alltför osäker,
för att kunna läggas till grund för en tillförlitlig kemisk beräkning. Askan tyckes vara
sammansatt efter formeln:
<br><tab><tab><tab><tab><tab> (Mg, Ca, Fe, Na, Li) Si.

Ämnets förbrännbara del af:
<br><tab><tab><tab><tab><tab><tab> n.C<sub>9</sub> H<sub>4</sub> O<sub>2</sub>.

﻿
De små meteorstenar (de minsta vägde endast 0,07 gr. men voro dock helt och hållet
omgifna med en svart skorpa), som föllo i samma trakt, som kolpulvret, äro i allmänhet
alldeles afrundade och från alla sidor omgifna af en svart, matt, ofta liksom svamplik skorpa.
Stundom aro de dock mera skarpkantiga, omgifna af en tunnare, mindre fullständig och
tydligen sednare bildad skorpa, någongång sönderbrutna, så att en frisk brottyta blir synlig,
i vilken dock här och der är liksom rökig, och dessutom omgifves emot den svarta brottytan
af en något invikt, svart kant. Äfven denna brottyta är således tydligen bildad före
stenens nedfallande. De jernpartiklar, som visa sig på ytan af de små stenarne, äro i
allmänhet alldeles blanka och ooxiderade, hvilket tyckes antyda, att stenen varit upphettad
i en reducerande atmosfer. Jag vore till och med mycket benägen att antaga, att den
svarta färg, som utmärker meteorstenarnes skorpa, direkt förorsakas af ett svart kolpigment,
härrörande från det kolpulver, som sannolikt oftast åtföljer meteoriterna, och som genom
sin förbränning förorsakar det genom direkt glödgning af sjelfva meteoriten oförklarliga
eldfenomen, af hvilket hithörande märkvärdiga företeelser oftast beledsagas. Direkte har
jag dock ej lyckats ådagalägga detta, ehuru såväl <sc>Lindströms</sc> undersökningar af hufvudmassan,
som mina af den efter afdrifning med fluorvätesvafvelsyra qvarblifna resten, visat,
att sjelfva meteorstenarne verkligen innehålla spår till kol och förmodligen äfven till kolväten.
Möjligt är, att ett dylikt pulver ofta, kanske alltid, åtföljer meteoriterna, ehuru det
oftast förbrinner innan nedfallandet, och äfven eljest endast i den händelse, att meteoritfallet
äger rum på snöbetäckt mark, kan blifva märkbart.

Äfven de större meteorstenarne voro, såsom ofvanföre nämndes, oftast alldeles hela
och oskadade af fallet, samt i så fall från alla sidor betäckta med en mer eller mindre
fullständig, till beskaffenhet mycket vexlande skorpa. På många stenar kunde man tydligen
urskilja ända till fyra olika slag deraf, hvilka tydligen genom sitt utseende gåfvo
tillkänna, att de bildat sig efter flere olika successiva explosioner. Den äldsta, först bildade
skorpan är tjock, matt och betäcker de mest afrundade delarne af stenarne. Derpå komma
nyare brottytor med skarpare kanter och en svart men mindre tjock skorpa, så brottytor
endast betäckta med en tunn, brun, glänsande hinna, så slutligen brottytor, vid hvilka
den gråa grundmassan med sina olika beståndsdelar tydligen kan urskiljas, ehuru dess
gråhvita färg här är svagt nedsotad och de insprängda kulorna betäckta med en tunn,
genomskinlig glacyr. Liksom vid de smärre stenarne är den äldre brottytan ofta nedvikt
öfver den nyare — någongång så fullständigt, att, såsom fig. 5 utvisar, för densamma endast
en obetydlig, rundad, insänkt fläck återstår. Möjligen hade här tvenne stenar, under sin
bana i jordatmosferen, varit i direkt beröring med hvarandra, och derigenom på beröringsstället
skyddat hvarandra för värmens inverkan. Om någon sten med frisk brottyta träffades,
fann man ofta i dess omedelbara närhet det saknade fragmentet, hvilket visar, att
några alldeles friska, i luften bildade brottytor icke förekommit och att derföre någon söndersprängning
af den endast föga uppvärmda meteoriten icke ägt rum omedelbart före fallet.
Förmodligen ägde den upphettningen, genom hvilken den svarta skorpan bildades, rum under
de få ögonblick meteoriten med kosmisk hastighet passerade jordatmosferens öfra lager,
och till följd af denna hastighet liksom släpade med sig en i jemförelse med meteoriten
betydlig massa förtätad och härigenom äfven starkt upphettad luft. Denna upphettning
har tydligen varit ganska stark, då jernoxidul-talk-silikaterna smultit, men varat så kort,
﻿att värmen icke kunnat fortplanta sig till stenens inre, och upphört i och med detsamma
farten minskats så mycket, att den förtätade luften åter fått utvidga sig, hvarigenom värme
bundits och köld bildats. Såsom man lätt finner, äro orsakerna till värme- och köldbildningen
här alldeles analoga<footnote>Öfver hufvud taget torde den qvantitet förtätad luft, som medföljer eller rättare släpar med meteorstenen,
under första delen af dess bana i jordatmosferen, vara mycket betydlig, kanske i massa öfvervägande sjelfva
meteorstenens, och den motståndskraft en äfven mycket förtunnad atmosfer utöfvar emot en i densamma
med kosmisk hastighet framilande kropp vara betydligt större, än man i allmänhet föreställer sig — ett
förhållande, som är en omedelbar följd af luftens ringa förmåga att vika undan för en kropp med tillräcklig
rörelsehastighet. Några experimenter, som under de senare åren blifvit i Stockholm anställda med de nya
sprängämnena nitroglycerin och dynamit, visa detta på ett ganska slående sätt. Om man till ex. på vanligt
sätt antänder en på en stenhäll löst lagd dynamithög, så förbrinner den temligen långsamt utan explosion.
Men om man antänder densamma med en lämplig knallhatt, så att hela den explosiva delen af dynamitmassan
på en gång förvandlas till gas, så inträffar ej allenast en stark explosion, utan till och med den underliggande
stenhällen splittras sönder och krossas, oaktadt de bildade gaserna från den på stenen löst liggande
dynamiten endast af den atmosferiska luften hindras att bortgå.</footnote>.

Meteorstenarne från olika delar af Hesslefallet likna hvarandra hvad stenmassans
beskaffenhet beträffar fullkomligt. De äro på ytan svarta, inuti ljusgråa samt så porösa,
att de häfta på tungan och genast uppsupa det vatten, som gjutes på den friska brottytan.
Man kan häraf sluta, att stenarne icke voro smälta, såsom <sc>Laplaces</sc> teori fordrar, utan att
de bildat sig <i>genom aggregation</i> i verldsaltet.

Hufvudmassan utgöres dels af runda, ofta nästan mikroskopiska, men någongång
ända till 2<sup>m.m.</sup> stora silikatkulor, dels af oregelmässiga, taggiga, silfverglänsande metallkorn,
hvilka på ytan äro så betäckta med ett hvitgrått pulver, att de vid första ögonkastet på
ett friskt brott knappast märkas. Kulorna och metallkornen äro sammanbundna med en
hvitgrå, löst sammanhängande och porös massa, som lätt kan afskiljas vid stenens söndermalning
och är bildadt dels af ett silikat, till sammansättningen föga skiljande sig från kulorna,
dels af insprängde partiklar utaf svafveljern, nickeljern och fosfor-nickeljern. Stenar,
som en tid varit utsatta för åverkan af fuktig luft, äro dessutom på brottytan betäckta
med rostfläckar, förmodligen härrörande från oxideringen af svafvel- eller nickeljernet.

Följande analyser hafva på mitt laboratorium blifvit utförda på meteorstenar från Hessle.

1. <i>Analys af stenen i sin helhet.</i> a. <sc>G. Lindström</sc><footnote>De närmare detaljerna af <sc>Lindströms</sc>, med yttersta omsorg utförda analyser finnas angifna i en i K. 
Vet.-Akademiens Öfversigt för år 1869 intagen uppsats »<i>Kemisk undersökning af meteorstenarne från Hessle af
</i><sc>G. Lindström</sc>».</footnote>. Analys af ett stenfragment
ursprungligen vägande 4,09 gr. nedfallen nära Hessle. b. Analys af <sc>A. E.
Nordenskiöld</sc> af en hel meteorsten, nedfallen på isen mellan Arnö och Hessle,
vägande 1,603 gr. c. Analys af en hel meteorsten från Arnö, vägande 0,64 gr.

<table>
<td><td c>a.<td> <td c>b.<td> <tab><td><tab> <td c>c.
<td>Kiselsyra <td r>36,83<td> <td r>36,75<td 2> <td r>37,08
<td>Jernoxidul <td r>10,85<td> <td r>13,36<td 2> <td r>13,49
<td>Talkjord <td r>23,21<td> <td r>26,06<td 2> <td r>24,06
<td>Manganoxidul <td r>0,42<td> <td r>——<td 2> <td r>—— <td><footnote>Dessa små stenar innehöllo knappast nämnvärda spår af mangan.</footnote>
<td>Kalkjord <td r>1,80<td> <td r>1,50<td 2> <td r>2,66
<td>Lerjord <td r>2,38<td> <td r>2,00<td 2> <td r>1,11
<td>Kromoxid <td r>0,07<td> <td r>——<td 2> <td r>——
<td>Natron <footnote>Enligt spektralanalytisk undersökning af Hr <sc>Ångström</sc>, med spår till lithion och möjligen äfven kali.
</footnote> <td r>0,94<td> <td r>1,03<td 2><footnote>Förlust.</footnote> <td r>2,11 <td><footnote>Förlust.</footnote>
<td>Jern <td r>20,08<td> <td r>16,42<td 2> <td r>16,29
<td>Nickel <td r>2,15<td> <td r>1,98<td 2> <td r>2,33
<td>Kobolt <td r>0,02<td> <td 2 c>ringa spår<td> <td r>spår
<td>Fosfor <td r>0,15<td> <td 2 c>ringa spår<td> <td 2 c>ringa spår
<td>Svafvel <td r>1,88<td> <td r>0,37<td 2> <td 2 c>ringa spår
<td>Tennoxid och kopparoxid <td r>0,02<td> <td r>0,01<td 2> <td r>0,02
<td>Kol  <td r>spår <td v2 r><tab>Olöst krom-}<br>haltig rest<footnote>Efter kiselsyrans afdrifning med fluorväte. Håller äfven spår till kol.</footnote>} <td v2 r>0,52<td 2> <td v2 r>0,85
<td>Klor <td r>0,04 
<td 2 r>100,84.<td> <td r>100,00.<td 2> <td r>100,00.
</table>


2. <i>Silikatet i ofvan anförda sten.</i> <sc>G. Lindström</sc>. a. Analys på det vid föregående
analys erhållna silikatet, efter nickeljernets utlösning genom 36 timmars digestion
med qvicksilfverklorid. b. Analys på silikatet, efter sorgfälligt mekaniskt afskiljande
af de med magnet utdragbara delarne.

<table>
<td><td c>a. <td c><tab>b.
<td>Kiselsyra <td r>48,21 <td r>50,97
<td>Jernoxidul <td r>14,l6 <td r>12,59
<td>Talkjord <td r>30,38 <td r>28,74
<td>Manganoxidul <td r>0,55 <td r>——
<td>Kalkjord <td r>2,36 <td r>2,88
<td>Lerjord <td r>3,11 <td r>3,04
<td>Natron <td r>1,23 <td r>1,55
<td>Nickeloxidul <td r>—— <td r>0,10
<td 2 r>100. <td r><tab>99,87.
</table>

3. <i>Analys af nickeljernet.</i> a. Analys af <sc>Lindström</sc>. Det i qvicksilfverklorid
lösliga nickeljernet ur analys 1 (Hesslestenen) efter afdrag af det jern, som behöfves
att med det i ämnet ingående svaflet (1,88 proc.) bilda svafveljern (FeS).
b. och c. Analys af <sc>A. E. Nordenskiöld</sc> på nickeljern, utlöst med kall qvicksilfverklorid,
b. från meteorstenen vägande 1,603 gr. nedfallen på isen mellan
Arnö och Hessle, c. från meteorstenen vägande 0,64 gr. nedfallen på Arnö.

<table>
<td><td c>a. <td c><tab>b. <td c><tab>c.
<td>Jern <tab> <td r>88,23 <td r>88,85 <td r>87,29
<td>Nickel <td r>11,34 <td r>11,15 <td r>12,51
<td>Kobolt <td r>0,11 <td r>spår <td r>spår
<td>Fosfor <td r>0,32 <td r>—— <td r>—— <td><footnote>Spår till fosfor kunde här knappast upptäckas.</footnote>
<td 2 r>100. <td r><tab>100. <td r><tab>100.
</table>

﻿
Redan vid vanlig temperatur löses till och med större korn af nickeljern hastigt och
under uppvärmning i qvicksilfverklorid. Den sålunda erhållna lösningen innehöll icke spår
till fosforsyra. Dessa trenne stenar äro från vidt skilda delar af fallorten och beständigheten
af den i dem ingående nickellegeringen, motsvarande Fe<sub>8</sub> Ni är ganska märkvärdig.
Jernkornen utgöra dock sannolikt icke någon enkel legering utan, såsom etsning med syror
antyder, en blandning af olika legeringar. Några tydliga Widmannstettenska figurer visa
kornen efter slipning och etsning icke.

4. Analys af den efter långvarig digestion med koncentrerad varm saltsyra lösliga
delen af silikatet i meteorstenen från Hessle, efter afdrag af svafveljernet (Fe S).
af <sc>G. Lindström</sc>.

<table>
<td 2><td c><small>Atomförhållanden</small> <footnote>D. v. s. det i analysen erhållna procenttalet divideradt med atomvigten.</footnote>.
<td>Kiselsyra<tab> <td r>41,40 <td c>0,920
<td>Jernoxidul <td r>17,13 <td c>0,476
<td>Nickeloxidul <td r>0,21 <td c>0,006
<td>Talkjord <td r>38,72 <td c>1,936
<td>Kalkjord <td r>1,57 <td c>0,056
<td>Natron <td r>0,63 <td c>0,020
<td>Lerjord <td r>0,06 <td c>——
<td>Tennoxid <td r>spår <td c>——
<td>Fosfor <td r>spår <td c>——
<td 2 r>99,72.
</table>

<table>
<td 3>Den i syra lösliga delen af silikatet uppgick till:
<td><tab><tab>enligt försök af <sc>G. Lindström</sc> <td r>48,67 <td>proc. af silikatmassan.
<td><tab><tab>»<tab> »<tab> » <sc>F. A. Fredholm</sc> <td r>I. 50,59
<td><tab><tab>»<tab> »<tab> »<tab>»<tab>» <td r>II. 49,50
<td><tab><tab>»<tab> »<tab> »<tab>»<tab>» <td r>III. 51,88.
</table>

Oaktadt den oväntadt nära öfverensstämmelsen af dessa tal, ger analysen dock ej någon
enkel formel. Sannolikt utgör det lösta en blandning af olivin och shepardit med något
labrador.

5. Analys af den i saltsyra olösliga delen i meteorstenen från Hessle, med afdrag
af 1,90 proc., i fluorväte-svafvelsyra olöslig, kromhaltig rest, af <sc>G. Lindström</sc>.

<table>
<td 2><td><tab><td c><small>Atomförhållanden.</small>
<td>Kiselsyra<tab> <td r>60,06 <td><td c>1,335
<td>Jernoxidul <td r>8,29 <td><td c>0,230
<td>Talkjord <td r>19,28 <td><td c>0,964
<td>Lerjord <td r>5,86 <td><footnote>Med spår till kromoxid.</footnote> <td c>0,114
<td>Kalkjord <td r>4,10 <td><td c>0,146
<td>Natron <td r>2,41 <td><td c>0,078
<td 2 r>100,00
</table>
﻿
6. <sc>A. E. Nordenskiöld</sc>. <i>Analys af kulorna,</i> hvilka utgöra hufvudmassan af
meteorstenen från Balingsta, med afdrag af inblandadt, med qvicksilfverklorid utlöst
nickeljern och svafveljern. En på ytan slipad och polerad stuff visade dock, att
dessa skenbart likartade kulor till färgen voro betydligt varierande, från brungult
till nästan svart.

<table>
<td 2><td c><small>Atomförhållanden.</small>
<td>Kiselsyra <td r>47,55 <td c>1,057
<td>Jernoxidul <td r>17,09 <td c>0,474
<td>Talkjord <td r>29,22 <td c>1,461
<td>Kalkjord <td r>1,86 <td c>0,066
<td>Nickeloxid <td r>spår <td c>——
<td>Manganoxidul <td r>spår <td c>——
<td>Lerjord <td r>2,41 <td c>0,047
<td>Natron <td r>0,47 <td c>0,015
<td>Olöst kromhaltig återstod<tab> <td r>0,52 <td c>——
<td 2 r>99,12.
</table>

7. <sc>A. E. Nordenskiöld</sc>. Analys af det efter stenens söndergrusning mellan fingrarne
och siktning genom tät duk erhållna pulvret af meteorstenen från Balingsta.
Alla med magnet utdragbara partiklar äro först omsorgsfullt aflägsnade och det
qvarblifna svafveljernet (2,4 procent) afräknadt (som FeS) från analysens resultat.

<table>
<td 4><td 2 c><small>Atomförhållanden.</small>
<td><td c><small>a.</small> <td c><small>b.</small><td><tab> <td c><small>a.</small> <td c><small>b.</small>
<td>Kiselsyra <td r>44,24 <td r>44,23<td> <td c>0,983 <td c>0,983
<td>Jernoxidul <td r>15,42 <td r>17,11<td> <td c>0,428 <td c>0,475
<td>Talkjord <td r>31,19 <td r>29,84<td> <td c>1,559 <td c>1,492
<td>Kalkjord <td r>2,30 <td r>2,06<td> <td c>0,082 <td c>0,074
<td>Lerjord <td r>3,48 <td r>3,60<td> <td c>0,068 <td c>0,070
<td>Natron <td r>1,45 <td r>1,96<td><footnote>Förlust.</footnote> <td c>0,047 <td c>0,063
<td>Nickel <td r>spår <td r>spår<td> <td c>—— <td c>——
<td>Olöst rest (Cr m. m.)<tab> <td r>1,68 <td r>1,20<td> <td c>—— <td c>——
<td 2 r>99,76. <td r>100,00.
</table>

Vid analys b. bestämdes det lösliga och olösliga särskildt.

<table>
<td> <td v2 c><small>1. Det olösta.</small><br><small>43,8 proc.</small> <td v2 c><small>2. Det lösta</small><footnote>Efter afdrag af 2,4 procent svafveljern.</footnote>.<br><small>56,2 proc.</small> <td><tab> <td 2 c><small>Atomförhållanden.</small>
<td> <td><td c><small>1.</small> <td c><small>2.</small>
<td>Kiselsyra <td r>57,54 <td r>33,92<td> <td c>1,279 <td c>0,754
<td>Jernoxidul <td r>10,19 <td r>22,50<td> <td c>0,283 <td c>0,625
<td>Talkjord <td r>21,13 <td r>36,61<td> <td c>1,056 <td c>1,830
<td>Kalkjord <td r>2,92 <td r>1,40<td> <td c>0,104 <td c>0,050
<td>Lerjord <td r>2,92 <td r>4,12<td> <td c>0,047 <td c>0,080
<td>Nickel <td r>—— <td r>spår<td> <td c>—— <td c>——
<td>Olöst <td r>2,74 <td r>——<td> <td c>—— <td c>——
<td>Förlust (alkali) <td r>2,56 <td r>1,45<td> <td c>0,083 <td c>0,047.
<td 2 r>100,00. <td r>100,00.
</table>

Då Hessle-Arnömeteoriterna äro ytterst porösa, så möter fastställandet af deras egentliga
vigt åtskilliga svårigheter. Den måste dessutom variera betydligt med mängden af nickeljern.
Vid nedanstående bestämningar, är vid vägningen i vatten, luften i porerna med
yttersta omsorg aflägsnad, till följd hvaraf egentliga vigten äfven utfaller något större än
vid äldre bestämningar af likartade meteoriters tyngd.

Egentliga vigten af 9 små hela meteorstenar från Arnö, hvilka tillsammans vägde
endast 4,3 gr. erhölls af mig = 3.736.
<br><sc>Lindström</sc> erhöll den egentliga vigten af:
<br><tab>En hel sten vägande 16,74 gr. vägd i vatten = 3,697
<br><tab>»<tab>»<tab>» » 4,2115 gr. vägd i alkohol = 3,671
<br><tab>Fragmenter utan svart skorpa vägda i vatten = 4,048
<br><tab>»<tab>»<tab>»<tab> »<tab> vägda i alkohol = 4,004.

Vid försöket att på grund af ofvan anförda undersökningar utreda de olika kiselsyrade
salter, af hvilka silikatmassan är bildad, stöter man på samma svårigheter, som vid
föregående meteoritanalyser.

I Hessle-Arnöstenen är förhållandet mellan syre och bas equivalenter i stenen i sin
helhet i det närmaste = 2. Såsom bekant återfinnes samma förhållande vid en mängd
kondriter, hvilket är så mycket anmärkningsvärdare, som det i dem ingående nickeljernet
är såväl till sammansättning som mängd ytterst varierande: t. ex.
<table>
<td 3><td c><small>At . Si : At . (R + R)</small>
<td>Meteorstenen från <td>Honolulu <td>1825, Sept. 14:de, 10<sup><i>t</i></sup>,5 fm <td c>1 : 2,151
<td><tab>» <tab>» <td>Utrecht <td>1843, Juni 2:dra, 8<sup><i>t</i></sup> efm <td c>1 : 2,005
<td><tab>» <tab>» <td>Borkhut <td>1852, Okt. 13:de, 3<sup><i>t</i></sup> efm <td c>1 : 1,962
<td><tab>» <tab>» <td>Montrejau <td>1858, Dec. 9:de, 7<sup><i>t</i></sup>,5 fm <td c>1 : 2,145
<td><tab>» <tab>» <td>Nerft <td>1864, Aug. 12:te, 4<sup><i>t</i></sup>,7 fm <td c>1 : 2,192
<td><tab>» <tab>» <td>Pultusk <td>1868, Jan. 30:de, 7<sup><i>t</i></sup> efm <td c>1 : 1,990
<td><tab>» <tab>» <td>Hessle <td>1869, Jan. 1:sta, 0<sup><i>t</i></sup>,5 efm <td c>1 : 1,995
<td><tab>» <tab>» <td>Krähenberg <td>1869, Maj 5:te, 6<sup><i>t</i></sup> efm. <td c>1 : 2,072.
</table>

Hit höra äfven de endast ofullständigt analyserade meteoriterna från Eichstädt och Timochin
m. fl.

Då man icke känner något mineral af formeln R<sup>2</sup> Si, torde antagandet, att ett sådant
ämne ingår i dessa meteorstenar, vara vågadt och det motsäges dessutom i viss mån af
ämnets förhållande vid lösning i saltsyra, äfvensom af kulornas och det gråa bindemedlets
sammansättning, deras olika utseende m. m. Analyserna på dem gifva följande atomförhållanden:
<table>
<td><td c><small>At . Si : At . (R + R)</small>
<td>Kulorna <td c>1 : 1,952
<td>Gråa bindemedlet<tab> <td c>1 : 2,218,
</table>
﻿hvilka, ifall man ej får antaga, att öfverskottet af baser i det grå bindemedlet beror på
mekaniskt inblandadt jern, utvisa, att ett mera kiselsyrerikt silikat ingår i kulorna, men
deremot ett mindre kiselsyrerikt i det gråa pulvret.

Tills vidare är det väl derföre rådligast att stanna vid <sc>von Raths</sc> antagande, det
hufvudmassan i kondroditerna skulle utgöras af en <i>(efter jemna equivalenter försiggången)</i>
blandning af olivin R<sup><small>3</small></sup> Si och shepardit R Si eller, ifall man förnekar tillvaron af detta
sistnämnda species, af R<sup><small>3</small></sup> Si och R<sup><small>3</small></sup> Si<sup><small>2</small></sup>. Antager man dessutom, att det lerjordshaltiga
silikatet hufvudsakligast utgöres af labrador, så blefve den normala kondritblandningen:
<br><tab><tab><tab>
(R<sup><small>3</small></sup> Si) + (R Si) + x {R<sup><small>3</small></sup> Si + Al Si}
<br>
hvilken innehåller:
<br><tab><tab><tab>equivalenter bas <tab><tab>4 + 4x
<br><tab><tab><tab>equivalenter kiselsyra<tab>2 + 2x,
<br>
d. v. s. oberoende af den inblandade labradormängden, hälften så många equivalenter
kiselsyra som bas.

Vid behandling med saltsyra sönderdelas olivinen mer eller mindre fullständigt,
labradoren delvis och sheparditen eller augiten, åtminstone vid en ej alltför grundlig
behandling, föga.

Enligt ofvanstaende undersökning skulle således Hessle-Arnömeteorstenen bestå af:
<table>
<td 4>Ungefär 20 proc. <i>nickeljern (</i>Fe<sup><small>8</small></sup> Ni, <i>chamoisit),</i> något <i>fosfornickeljern (schreibersit),</i> mindre än ett procent af ett kromhaltigt mineral (kromjern?).
<td 4>En vexlande mängd svafveljern (Fe S, Troilit).
<td 4>Spår till kol, förmodligen vätehaltigt och mekaniskt inblandadt.
<td 4>Spår till i vatten lösliga salter.
<td>Ungefär<td 3>10 proc. <i>labrador</i> eller <i>anorthit</i>.
<td c>»<td>37 proc. <i>olivin</i><td>}<td v2>Ej urskiljbara med ögat<footnote>Med ögat kan man ej i dessa meteorstenar urskilja det eljest lätt märkbara mineralet olivin.</footnote> och möjligen förenade med hvarandra till R<sup><small>3</small></sup> S + R Si = R<sup><small>2</small></sup> Si.
<td c>»<td>23 proc. <i>shepardit</i><td>}
</table>

Dessutom har den i sin bana i verldsrymden åtföljts af en kolhaltig substans,
sannolikt innehållande betydligt kolväte samt spår till magnetiska partiklar och qvarlemnande
vid förbränning en aska, hvars sammansättning, såvidt man af den till följd af bristande
material ofullständiga analysen kan döma, motsvaras af formeln:
<br><tab><tab><tab>
(Na, Li, Fe, Mg, Ca) Si.

*
</chapter>
﻿<chapter name="Förklaring till taflorna">
<h2><small>Förklaring till taflorna.</small></h2>

<table o>
<td>Tafl.<td r>I.<td>Karta öfver meteorstensfallet vid Hessle—Arnö. Skalan 1 : 100,000.
<td>Tafl.<br> <br> <br> <br> <td r>II.<br> <br> <br> <br> <td>Afbildningar af meteorstenar nedfallna vid Hessle—Arnö. Fig. 1. Den största från nämnda fall tillvaratagna meteorstenen. Fig. 2. En större meteorsten, betäckt
af en öfverallt likartad skorpa. Fig. 3. Tydligt fragment, dock öfverallt betäckt af en skorpa, som är olika vid olika brottytor. Fig. 4. Sten, betäckt med skorpa af fyra olika slag, tydligen härrörande från fyra, vid olika tider inträffade explosioner. Fig. 5—10. Smärre stenar, ofta hafvande den äldre svarta skorpan med en skarpt begränsad kant invikt öfver den yngre. Fig. 11 —16. Små, från alla sidor med svart skorpa betäckta meteorstenar från isen vid Arnö.
</table>

<img></img>
﻿<img>KARTA ÖFVER METEORSTENSFALLET VID HESSLE.</img>
﻿
﻿<img>METEORSTENAR FRÅN HESSLE.</img>
</chapter>
﻿
﻿
﻿
﻿
﻿
