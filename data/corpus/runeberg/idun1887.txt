


 Andra profnumret utkommer omkring den 17 december och erhålles mot insändande af namn, adress och ett 4-öres porto. 

IDUN Praktisk Veckotidning För Qvinnan och Hemmet.

Profn:r 1Tidningen kostarendast 1 krona för qvartalet,postarvodet inberäknadt.Redaktör och ansvarig utgifvare:FRITHIOF HELLBERG.———Stockholm, Gernandts Boktr.-Aktieb.Tidningen utgifves i hufvudstadenhvarje helgfri fredag.Med månadens sista nummer följeren fullständig mode- och mönstertidning.1887


– Iduns äpplen, som man vet, Väl kunna hjertat ungdom skänka, Men ej vår kropp odödlighet!
Frans Hedberg.





Idun.

När från Valhalls kämpastrider
trötte gudar drogo hem
för att söka ro omsider,
Idun kärligt mötte dem
oeh de skönsta frukter räckte,
som föryngrad lifskraft väckte.

Så är myten om gudinnan,
Åsa-Balders trogna brud.
Som en förebild för qvinnan
stod hon i sin sagoskrud
vackert tecknad, der vid härden
nöjd hon fann sin lott i verlden.

Sedan, under andra skeden,
qvinnan tog en ny gestalt.
Medeltidens fagra qväden —
utaf god och sämre halt —
tälja hennes varma dyrkan,
lik madonnans uti kyrkan.

Riddarn äflades att bära
hennes färg på hjelmens kam,
hennes kärlek var hans ära,
hennes köld hans största skam.
Lifvet gaf han gladt för henne,
som han fäst med ring och spänne.

Men hon var dock blott slafvinna
utan röst i männers lag.
Och hon fick sig tåligt finna
i att ständigt nämnas svag;
var en leksak blott — en prydnad,
van vid undergifven lydnad.

Tid har ändrats. — Gudasagan
vinner icke genklang mer.
Men det spörjs en bitter klagan,
hur man qvinnan förbiser.
Jemlikhetsidén har vaknat,
och man kräfver, hvad man saknat.

Icke älskas blott, men aktas
önskar hon af männen nu.
Och hur saken än betraktas,
rättvist är det krafvet ju,
att få dela mannens börda
och gemensam vinning skörda.

Derför sträfvar hon att hinna
samma odlingsgrad som han.
Och hon skall nog seger vinna,
ty hon visat, att hon kan
varmt och ädelt tingen fatta,
icke blott åt flärden skatta.

Så skall i en vacker dager
framtidsqvinnan för oss stå,
en Iduna, ej blott fager,
men med odlad själ också.
Säkert skall hon hemmet smycka
då med mera ärlig lycka.
Octavio Beer.




Till våra läsarinnor!

Att här vidlyftigare utveckla, hvad vi
åsyfta med vår tidning, behöfva vi så mycket
mindre, som en af våra högt aktade
medarbeterskor å annat ställe i detta nummer
såsom inledningsepistel till en serie »bref
till tant Anna» visat sig hafva alldeles riktigt
uppfattat vårt syfte och der presenterat Idun.
Blott det vilja vi äfven här framhålla, att vi
skola söka göra vår tidning sådan, att den
kan varda af verklig praktisk nytta för
qvinnan och hemmet, ja blifva ett
sannskyldigt föreningsband familjerna emellan. Om
än utrymmet för texten i detta första
profnummer blifvit väl inskränkt på grund af en
stark tillströmning af annonser, så att vi ej
kunnat inrymma uppsatser från alla
områden, som komma att representeras i vår
tidning, så torde våra ärade läsarinnor dock
af hvad som finnes kunna göra sig en
föreställning om våra syften. Jemte de mera
allvarliga uppsatserna komma vi att hålla
en intressant följetongsafdelning samt en
läkarerådsafdelning, för hvars skötande vi
träffat öfverenskommelse med en af
hufvudstadens yngre och skickligare läkare.

För öfrigt hafva vi nöjet att såsom
medarbeterskor i företaget anteckna fruarna
Mathilda Langlet, Eva Wigström (Ave) och Elna
Tenow (Guido) samt fröknarna Mathilda Roos,
Clara Smitt m. fl.

Ehuru vi ej hafva för afsigt att göra vår
tidning till någon illustrationstidning,
hindrar detta likväl ej, att vi gång efter annan
komma att meddela porträtt af mera
bemärkta personligheter, som kunna
intressera fruntimmersverlden, äfvensom en och
annan stämningsfull bild ur familjelifvet.

Till sist vilja vi meddela en sak, som
torde väcka våra ärade läsarinnors
lifligaste intresse. Genom öfverenskommelse
med egarne till en af utlandets mest spridda
modetidningar hafva vi lyckats förvärfva
oss uteslutande rätt att för Idun använda
deras modebilder och mönster. I följd häraf
har det blifvit oss möjligt att en gång i
månaden gratis erbjuda abonnenterna å Idun

en fullständig modetidning
med mönsterbilaga.


Denna kommer att medfölja sista numret
af Idun i hvarje månad och innehåller då
det allra nyaste inom modeverlden i såväl
bild som text.

Gång efter annan ärna vi äfven
uppställa prisfrågor i ämnen, som beröra
qvinnans verksamhetsområde, och komma de
dervid inlemnade täflingsskrifterna att
bedömas af en kompetent pröfningsnämd.
Början härmed hafva vi gjort redan i detta
nummer.

Ehuru tidningen Idun sålunda blifver så
mångsidig som möjligt, är dock priset för
den samma, postarvodet inberäknadt, satt
så lågt som till

endast 1 krona
för qvartalet.


Prenumeration mottages å alla
postanstalter i riket (uppgif endast på
postanstalten namn och adress samt erlägg 1 krona!)
samt för hufvudstaden hos redaktionen.

Hvar och en, som samlar fem (5)
abonnenter, af dem uppbär och till redaktionen
insänder afgiften, erhåller ett exemplar gratis.

Alla meddelanden, som böra skrifvas å
blott en sida af papperet, sändas till
Redaktionen af Idun. Stockholm.

Stockholm i dec. 1887.

Med utmärkt högaktning

Redaktionen.





Ärade läsarinnor, arbeten för spridningen af eder tidning!
Byrå och Expedition: Sturegatan 8.

IDUN
Tidningen utkommer i hufvudstaden hvarje helgfri fredag och kostar för
ett qvartal endast 1 krona, postarvodet inberäknadt. — Med sista numret
i månaden följer en fullständig mode- och mönstertidning. — Uppgif å
närmaste postanstalt namn och adress samt erlägg en krona, så
erhålles ett nummer i veckan under hela qvartalet. För hvarje 5-tal
abonnenter, som samlas, och för hvilka afgiften insändes till Redaktionen af
Idun, erhålles ett gratisexemplar för hela den tid, under hvilken
abonnementet räcker. – Bidrag från alla områden för qvinlig verksamhet
mottagas med tacksamhet. Endast en sida af papperet bor användas och
mariginal torde lemnas. Namn och adress torde alltid noggrant angifvas,
och kan fullkomlig diskretion från redaktionens sida i detta afseende
påräknas. Annonyma skrifvelser lemnas utan afseende.



Qvinlig älskvärdhet.

Det ligger något underbart i älskvärdheten.
En hvar prisar henne, och dock är hon
lika sällsynt som en äkta perla på
hafsstranden. Det fordras inga prunkande talanger
för att vara älskvärd. Oekså består
älskvärdheten hvarken i djupt förstånd eller sprittande
qvickhet. Hennes hemlighetsfulla förtrollning
ligger i något helt annat; den kan ligga dold
under det oansenligaste yttre och derifrån sprida
ljus och värme. Hjertat allena, det varma af
menniskokärlek uppfylda hjertat är den rätta
grunden, från hvilken älskvärdhetens underbara
blomma spirar upp.

Ett sådant varmt hjerta är det, som i vår
mun lägger de rätta trösteorden för våra
medmenniskors lidanden, och om dessa ord än ej
finna nåd inför vältalighetens domstol, så
utgöra de dock den rätta, den bästa balsam för
det lidande sinnet.

Men äfven den lycklige uppfriskas och
fröjdas öfver det deltagande, som en älskvärd
menniska visar honom, mer än öfver något
annat. En vänlig blick, ett godt ord, ett leende
och ett uppmärksamt öra — huru ofta slå ej
dessa vapen de störste vedersakarne afund
och stolthet ur brädet och segra öfver de mest
snillrika och talangfulla egenskaper!

Man möter stundom i lifvet qvinnor, hvilka
genom den rikaste begåfning synas liksom
skapade att lyckliggöra sitt hem och sin omgifning.
Och dock lemna de en hvar kall. Och om man
också utan afund erkänner deras öfverlägsenhet,
så kan man vanligen ej undgå att rycka på
axlarna med ett: »Skada, att hon skall vara
så föga älskvärd!»

Andra deremot förefalla vid första anblicken
helt oansenliga, och likväl utgår från dem en
så frisk och upplifvande fläkt, att ung och
gammal gerna samlas kring dem. Frågar man
efter hemligheten af deras dragningskraft, så
heter det med ett gladt leende: »Åh, hon är
så älskvärd!»

Och väl ären I värda kärlek, I qvinnor
med det varma hjertat och det innerliga
deltagandet för alla. T förstån konsten att glömma
ert eget jag och finna intresse i främmande
väsen, i andra menniskors sorger och fröjder,
i deras allvar och skämt, ja till och med i
deras små hvardagsangelägenheter. Ert
deltagande förgyller som en solstråle allt, hvarmed
I kommen i beröring, så att hvar och en, som
nalkas eder, deraf hemtar ny värme, ny kraft.

Men I, som ej förstån att vara älskvärda,
hafven I någonsin tänkt efter, hvar felet
härtill ligger? »Jag har ej fått den förmågan!»
sägen I med en axelryckning. I misstagen er!
Älskvärd kan en hvar, som verkligen vill det,
vara. Dock måste man vänja sig att tänka
mindre på sig sjelf. Man måste lära sig att
äfven älska andra. Hjertat vidgas då och
blicken blir friare. Man lemnar sin egen horisont
bakom sig och lär sig att äfven med andras
ögon skåda omkring i lifvet. Hjertat finner
då mycket, som det tycker vara älskvärdt, och
dess egarinna blir derigenom sjelf god och
älskvärd.

Här om om året dog en gammal fru,
hvilken genomgått många pröfningar. Vid sitt
lifs afton var hon helt ensam, ty alla hennes
kära hade gått före henne. Och likväl stod
hon ej ensam! En krets af olika menniskor
trängdes i kärlek omkring henne och slöt sig
till henne i trohet och vördnad. Ung och
gammal, hög och låg meddelade henne sina
sorger och fröjder, och för alla hade »mormor»
— så kallades hon allmänt — det rätta
ordet, den rätta trösten, den rätta uppfattningen.
Derigenom hade hon, såsom hon ofta
försäkrade, känt sig lycklig hela sitt lif, och hon
förblef det ända till sin död. Då man någon
gång på skämt frågade henne, huru hon så
kunde förtrolla alla, svarade hon leende: »Åh,
det är väl derför, att jag älskar alla lika
mycket!»

Ja deri ligger konsten — detta är
älskvärdhet!




Vårt sällskapslif.

Att vårt sällskapslif ingalunda är sådant
det borde vara — derom torde ej mer
än en mening vara rådande. Det kan icke
fortfarande få bli vid det gamla, och vi kunna
ej längre nöja oss med dessa tomma
tidsfördrif, som alltjemt erbjudas. Man må fråga
hvem som helst af sina bekanta, så äro de
alla eniga om, att någonting måste göras för
att lifva upp den söfvande sällskapston vi
tvingas att underkasta oss. Den icke endast
hindrar oss att vara oss sjelfva under de stunder
vi helst önska det, utan den tråkar ut oss och
väcker afsmak för både lifvet och menniskorna.

I huru många århundraden hafva ej dessa
menniskor ansett det för sin pligt, att taga på
sig en konstlad min och »stelna till», så snart
de ämna göra visit eller gå bort på en liten
aftonbjudning. I hvardagslag äro de icke sällan
hemtrefliga, förståndiga personer, hvilka både
våga tänka och tala. Men när de olyckligtvis
äro i sällskap, då blir man förvånad öfver
deras främmande ton och deras frånstötande
sätt. Och än mer, de tyckas alla ha kommit
öfver ens om att vara så tråkiga och
andefattiga som möjligt, så vida de ej händelsevis
dragas in på något ämne, som intressar dem allt
för mycket. Då glömma de sin otillgänglighet,
men då — gäller det också nästans goda namn
och rykte.

De unga ha tröttnat på att sitta och lyssna
till de äldres spetsfundiga kritik. De känna
allt mer och mer, att de hafva rättigheter på
lifvet, och att man icke utvecklas till en god
och sann menniska endast genom att kritisera
andra. Dessutom, hvar skulle man mötas, lära
känna hvar andra och få en inblick i sina
medmenniskors karaktärer, om icke just på
sällskapslifvets område. En ung man är ju
alldeles afstängd från qvinligt umgänge, så vida
han ej har sådant i hemmet, inom familjen.
Då han emellertid sammanträffar med
jemnåriga, med den qvinliga ungdomen, måste vi
ursäkta honom, om han mången gång ser både
förlägen och tafatt ut och helst gömmer sig
inne i rökrummen med korten i hand. Han
är ju så främmande, så litet hemmastadd i
denna halfhviskande konversation, som innebär
så föga, men låter oss ana så mycket. Har
han ej tillfälligtvis förut gjort bekantskap med
någon af damerna i sällskapet, måste han
sannerligen ega en hjeltes mod för att våga
stanna. Det är icke comme il faut, att en ung
dam visar sig litet uppmärksam, än mindre
vänlig mot en sådan okänd ung man. Hon
är så märkvärdigt »pryd», eller rättare sagdt
försigtig — han kunde ju smickra sig med att
hennes intresse för honom vore af betydenhet,
hvem vet — de äro så inbilska, våra unga
herrar. Och medvetandet härom gör henne till
en obarmhertig salongsdam, hvilken medlidsamt
höjer på axlarna åt hans bortkomna sätt.

Om hon vågade lyda sitt bättre vetande,
skulle hon vilja hjelpa honom i stället. Men
då, hvad tror man väl då de andra skulle
tycka och tänka. Åh nej, hon föredrager att
lemna honom åt sitt öde.

Och sedan klaga damerna öfver
ungherrarnes oartighet att slå sig ned vid spelborden
eller i de angränsande rummen, i st. f. att vara
uppmärksamma kavaljerer. Först efter supén
har man någorlunda hunnit bryta isen, och det
är allmänt erkändt, att då först börjar också
det roliga.

Hvarför i all verlden har det icke kunnat
ske förr! Der har nu en hel afton förflutit,
under det man granskat hvar andras toaletter,
tittat igenom en mängd album, sagt tvungna
sarkasmer öfver de frånvarande vännerna och
räknat timmarnes gång.

Felet är naturligtvis bägge parternas, både
den qvinliga och den manliga ungdomens.
Ty hade de gått hvar andra litet mera till
mötes; hade damerna ej fäst sig vid den der
gamla slentrianmessiga konvenansen, som
förnekar en ung flicka att först tilltala en herre;
eller hade de åtminstone mod att svara mera
än ja och nej på de första försöken till
konversation — kunde allt gått mycket lättare.

Men der finnes ännu en annan orsak.

När en husmoder beslutar sig för att bjuda
hem några vänner till aftonen, räknar hon
alltid ut, hur hon skall ha det med mat,
dryck o. s. v. Hon ordnar på förhand, så att
ingenting skall fattas för gästernas
välbefinnande. Men hon tänker aldrig öfver hvad roligt
hon skall bjuda dem på. De få naturligtvis
roa sig sjelfva.

Allt det der kan ingen förtänka henne. Men
sä går det också som det går. Händer sig nu
så olyckligt, att i hela sällskapet ej finnes
en enda med nog mod och förtänksamhet
att bryta den stela tonen och föreslå något,
som kunde intressera litet hvar, så går ofta
en hel afton förlorad under funderingar och
förslag, hvilka aldrig komma till utförande
förr än i sista ögonblicket — när supén är
serverad.

Nå, man är ju ej heller några barn, som
behöfva roas, menar mången. Alltid kan man
väl sitta och samspråka litet med sina grannar,
och om glädjen ej blir så stormande, får det
väl vara bra ändå. Åh, den der invändningen
är endast delvis berättigad. Om man
intresserar sig för sina grannar, då må så vara,
men sällskapet har anspråk på oss, vi få icke
vara egoister och endast tänka på hvad som
behagar oss sjelfva. Der finnes må hända mången,
som gäspar sig trött och önskar sig hem och
har »odrägligt tråkigt», och derför är det allas
skyldighet att laga, att stämningen blir mera
allmänt munter, ty, observera, man har kommit
dit för att »ha roligt».

Detta är endast en af de oräkneliga
anmärkningar, man kan ha skäl att göra mot
sällskapslifvet. Att tiden lärt de unga att hafva för
stora anspråk på nöje, att räkna t. ex.
jullekar och dithörande danser såsom föråldrade
och tråkiga, det bidrager icke minst till
vantrefnaden. I landtliga kretsar vet man bättre
konsten att roa sig. Men i de större städerna
har dans blifvit den enda förströelse, som
erbjudes. Och när man, i brist på spelfröken,
ändtligen förmått någon af sällskapet att slå
sig ned vid pianot, så kan det hända, att man
dansar bort tråkigheten, åtminstone tills vidare.
Men nästa gång har man samma program igen.
Och så hela vintern igenom.

Att ingenting uppfriskande och förädlande
kan ligga i detta långsläpiga sällskapslif faller
af sig sjelft. En hvar föredrager snart att
stanna hemma och förströ sig med en bok eller
dylikt. Och till och med då får han ej hafva
för stora anspråk på — nöje.

Hvad som emellertid härmed velat sägas är,
att vi, en och hvar, borde besluta oss att gå
till doms med den der kringgripande
tråkigheten och koncentrera vår uppfinningsförmåga
på några nyare idéer för sällskapsverlden. Det
stundar en tid, en juletid, då vi hafva rättighet
att söka förströelser, och det blir då en
skyldighet att icke finna oss i blott och bart
tidsfördrif. Ty tiden, den går nog, men om
ungdomsglädjen följer med, då äro vi förlorade.

Alltså: till vapen mot ledsnaden!

Vi kunna för öfrigt erhålla en och annan
uppfriskande idé från utländska kretsar, der
man icke så lätt låter nöjet förlora sin
betydelse såsom ett själsbehof. Der glömmer man
ej, att de goda idéerna, de ljusa tankarne äro
inspirationens barn, och en lifstrött själ skapar
ingens storhet.

Det är således en icke ringa uppgift att
söka göra hvardags- och sällskapslifvet
angenämt för sina medmenniskor.

Clara Smitt.




Bref till tant Anna.

Stockholm i november.

Det är i Iduns spalter i stället för i Sveas
du denna gång och för framtiden får
höra utaf mig. Ty Idun är nu vår —
qvinnornas — tidning. Och det är icke för
tidigt, att vi få en sådan för vår räkning. Alla
klasser och fack hafva sina specialtidskrifter
— läkare, jurister, ingeniörer och handtverkare,
prester, goodtemplare, sekter, arbetare och barn
—  men den stora klass, som jag vill kalla
hemmens qvinnor, har hittills ej haft någon.
Och det är denna lucka Idun vill fylla.

Det är visserligen sant, att vi ha tvänne
s. k. qvinnotidskrifter här i landet: Framåt i
Göteborg och Dagny här i Stockholm, men
deras syften äro så begränsade och speciella,
att de icke i vidsträcktare bemärkelse kunna
sägas vara för »Sveriges qvinnor». Framåt
är dertill allt för literär och konstnärlig och
följer djerft och oförväget tidens brännande
sociala frågor till deras spets. Man kan säga,
att den skrifver om och för framtidsqvinnan.
Och af sådana har väl vårt land ännu
åtminstone endast ett jemförelsevis litet fåtal.

Dagny är något årtionde äldre i sin
åskådning och ställer sig försigtig och afvaktande
gent emot det nyaste nya i tidsriktningen, envist
hållande sig till de sträfvanden, som besjälade
qvinnorörelsens första förkämpar i vårt land:
större arbetsmarknad för qvinnan, utsträckt
eganderätt och flere dithörande frågor.

Men utöfver detta gifva de nämda
tidskrifterna intet.

Intet således åt alla våra husmödrar, som
ha sin lilla verkningskrets gifven och alls icke
vilja ha den utvidgad, men väl kunna behöfva
en liten uppmuntran eller en och annan vink
för sin i vårt lif så djupt ingripande och
aldrig tillräckligt påaktade gerning.

Ingenting heller för hustrurna, som, nöjda
med sin lott och sin ställning, mera tänka på
att behålla och göra det så godt de kunna för
den man, de med förtroende redan valt, än
på att göra sig oberoende och skapa sig en
ställning på helt och hållet egen grund.

Ingenting slutligen för de kära mödrarna,
som för ögonblicket mera grubbla öfver, huru
de skola kunna skydda lille Nils eller sin
Stina från messling och kikhosta, än huru de
i en framtid skola kunna rycka dem från
verldslifvets stora frestelser.

För alla dessa vill Idun vara en kärkommen
och omtänksam vän och rådgifvare.

Men icke ensidigt, om jag har förstått
utgifvarens mening rätt. Tvärt om, de moderna
rörelserna och sträfvandena skola få sin
belysning, de sociala spörsmålen sin behandling och
äfven de vigtigaste af dagens händelser »hemma
och ute» torde i sammanträngd form komma
att meddelas, på det de af vårt kön, som ej
hafva tid eller lust att läsa igenom de stora
tidningarna, dock måtte hållas à jour med
hvad som händer och sker. Och så läkareråd
och husliga råd samt skönliteratur till
förströelse i familjekretsen, när vi sitta kring
qvällslampan, och mycket annat smått och godt,
som du nog så småningom får del af.

Med ett ord — Idun vill riktigt bli vår egen
tidning. Den vill bli det äfven i den mening,
att den håller sina spalter öppna för oss och
rent af väntar på vår personliga uppmuntran.
Vi få der meddela våra erfarenheter, gifva och
begära råd, påpeka brister, som vi funnit i
samhälls- och sällskapslif, och möjliga förslag
till dylika bristers afhjelpande. Kort sagdt,
Idun vill främja våra — och med våra äfven
medelbart hemmens intressen. Ty »qvinnan
och hemmet» är ju ändå en koordination, som
ej lätt kan brytas.

Och nu, tant lilla, sedan jag presenterat för
dig vår nya poslillonne d'amitié — om jag får
vränga litet på uttrycket — så tycker jag just,
att du sjelf kan aflägga din tystlåtenhet och
låta Iduns läsarinnor få litet godt af din
mångåriga, rika erfarenhet och lära känna ditt varma
hjerta.

Det kan eljes hända, att jag endera dagen
faller på den idén att hålla dem skadeslösa
genom att berätta dem din historia, så att de
få klart för sig, att det verkligen fins en liten
»tant Anna» någonstädes — hvar skall jag
icke förråda. De kunde annars tro, att du
bara är ett fantasifoster.

Inga stockholmsnyheter i dag. Hinner ej
dermed. Det är för öfrigt endast ledsamma
saker, som hufvudsakligen sysselsätta sinnena:
dåliga tider, kriser, falliter och försnillningar,
höstdusk, reumatism och influensa. Från
utlandet höra vi om troner som vackla och
regeringar som störta, om skandaler och
omhvälfningsplaner. Vi få en förnimmelse af, att
det lider mot århundradets slut, att vi nalkas
revolutionernas år — du mins 1789, 1689 — ?

Men ännu äro vi någorlunda i lugnet och
få sköta våra småstrider och vårt smågurgel
för oss sjelfva här uppe på halfön.

Mera nästa gång. Din

Guido.




Luther om qvinnorna.

Mycket har nog både sjungits, talats och
skrifvits om qvinnorna, men sällan har
1 väl någon låtit sin stämma ljuda så
väldigt och drastigt för och emot dem som
den store reformatorn.

Hvad Martin Luther på sitt kraftiga sätt
säger om qvinnorna, betecknar i all sin
korthet mycket träffande deras sanna väsen och
rätta ställning — mera träffande kanske än
mycket, som efter honom med slösande af ord
och papper yttrats för och emot dem.

Huru kunde Luther komma till en så djup
kännedom om den qvinliga karaktären? Ej blott
genom teorien! Han stod ju som bekant i
förbindelse och brefvexling med mången ädel och
klok qvinna på sin tid, och då for tiden
utöfvade qvinnorna i allmänhet betydligt större
inflytande på reformationsverket, än de
någonsin tillförene gjort beträffande kristendomens
utbredande. Sålunda brefvexlade han flitigt
med ingen mindre än sin mäktige motståndares,
kejsar Karl den femtes egen syster, drottning
Maria af Ungarn, äfvensom med en annan
förnäm fru, friherrinnan Argula af Grumbach,
hvilken ej blott var den ifrigaste anhängare af
den nya läran, utan äfven blef af stort
inflytande på Luthers giftermål med Katarina von
Bora. För öfrigt bör man ej glömma, att Luther
i sin »älskade Käthe» hade en hustru vid sin
sida, hvilken ej blott var en dugtig och
huslig maka, utan derjemte en högt bildad qvinna,
väl skickad att vara följeslagerska åt en sådan
man som Luther.

Det är sålunda lätt förklarligt, att just han
så kärnfullt, som han gjort, förstått att skildra
den lycka, som åtföljer ett verkligt äktenskap,
och den välsignelse, som en rätt hustru för
med sig. —

»En from och gudfruktig hustru», säger han,
»är en sällsynt gåfva, mycket ädlare och
kostbarare än en perla. Mannen förlitar sig på
henne och förtror henne allt. Hon fröjdar
mannen och gör honom glad, bedröfvar honom
ej, skänker honom kärlek, men ej sorg under
hela hans lif. — Hon sysslar med lin och ull,
arbetar gerna med sina bänder och är som en
köpmans skepp, som från fjerran länder
hemför mycket varor och egodelar. — Bittida står
hon upp, bespisar sitt tjenstfolk och gifver
pigorna hvad dem tillkommer. Hon vaktar och
vårdar med glädje hvad hon har om händer.
Det, som ej angår henne, bryr hon sig ej om.
Hon omgjordar sina länder och utsträcker sina
armar; hon är verksam i huset, ty hon märker
hvad som gagnar eller skadar, hennes lampa
slocknar ej om natten. — Hon sträcker sin
hand efter spinnrocken, och hennes fingrar fatta
spindeln — hon arbetar gerna och flitigt. —
Hon utbreder sina händer öfver fattiga och
behöfvande, gifver och hjelper gerna. — Hon
håller sitt hushåll i godt stånd, går ej omkring
slampig och smutsig. Hennes prydnad är
renlighet och flit. Hon upplåter sin mun med
vishet, på hennes tunga ligga milda läror, hon
drager sina barn till Guds ord. — Hennes
man lofvar henne, hennes söner komma och
prisa henne lycklig.»  —

Detta är den lofsång, som doktor Martin
Luther uppstämmer för hustrun »sådan hon
bör vara». Men han döljer ej heller
medaljens frånsida, då han varnande utropar:

»Det gifves ingen större plåga eller kors
på jorden än en elak, oberäknelig, grälsjuk och
okysk hustru!» —

Huru högt den store reformatorn i
allmänhet håller äktenskapet visar åter följande
yttrande af honom:

»Det finnes ej någon älskligare, vänligare,
lyckligare frändskap, gemenskap och förening
än ett godt äktenskap, der de äkta makarne
lefva i frid och endrägt med hvar andra.» —

På detta kärnfulla sätt har Luther uttalat
sig om värdet af ett sant qvinnohjerta och
ett verkligt äktenskap, sådant det borde vara
i motsats till de lösa seder och den
demoralisation, som mot slutet af medeltiden rådde
inom äktenskapet och mycket ofta äfven bland
qvinnorna. Och det var ej minst känslan för
denna demoralisation inom familjen och
samhället, som bidrog att föra så många —
framför allt qvinnor — i armarne på den nya läran,
i hvilken de tydligen spårade en frisk och
rensande luftström.



Barnlösa fruar.

I fruar, som må hända aldrig känt lyckan
att få smeka ett älskadt barn, eller som
redan i deras lifs första dagar beröfvats
edra barn, I förekommen eder nog mången
gång med eder myckna lediga tid öfverflödiga
här i verlden. Om ock många sorger varda
eder besparade, så går ock en qvinnas högsta
glädje förlorad för eder, den glädje nämligen,
som består i att med uppmärksamhet följa
de små älsklingarnes tillväxt och förkofran
samt i medvetandet att för dem vara oersättlig.

Och dock — huru många barn finnas
ej, hvilka hvarken hafva far eller mor, och
som skulle ömkligt omkomma, om ej den
offentliga välgörenheten förbarmade sig öfver dem!
Barnhusen och uppfostringsanstalterna äro
vanligtvis öfverfylda. Betänken blott en gång,
huru mycken plats är öfrig i era hjertan och
i era hem för att kunna upptaga ett sådant litet
barn. Våren blott öfvertygade om, att I snart
skolen glömma, att det upptagna barnet ej är
af edert kött och blod, och att I skolen hafva
den innerligaste glädje af det samma. Då
skolen I veta, för hvad I hafven att lefva och
arbeta. Och tagen I de nya pligterna
allvarligt, så skolen I snart komma till insigt om,
att det ej är barnets börd, utan dess
uppfostran, som danar dess karaktär.

Tron ej, att en sådan varelse skall älska
eder mindre, då han en gång i framtiden får
veta, att han ej är ert eget barn. Tvärt om!
Han skall visa sig dubbelt tacksamt. Er
ålderdom skall då ej blifva enslig; ett
kärleksfullt barn skall vårda er och bemöda sig om
att vedergälla eder allt, hvad I hafven gjort
för det samma.

Sen derför till i tid, att ert hem får
återljuda af det glada jollret från en dylik liten
varelse, som utan eder mellankomst skulle vara
föräldralös!




Fru Caroline.

Jag hade under många år känt fru
Caroline Ö.

Hon hade länge varit enka och lefde nu
endast för sina barn, två söner och en dotter,
för hvilkas uppfostran hon gjort allt,
bekostat allt hvad hennes tillgångar medgåfvo,
och uppoffrat allt — ja hela sitt lif.

Också hade hennes bemödanden krönts med
den bästa framgång.

Och nu voro sönerna aktade, bergade
medborgare och dottern artist, och det af första
rang.

Aldrig har jag sett ett kärleksfullare
förhållande emellan mor och barn, än här var
fallet. Hon var deras förtrogna i allt.

Fru Caroline hade jag ofta träffat ute
under mina dagliga promenader och då alltid med
lifligt intresse deltagit i hennes bekymmer och
omtanke angående barnens framtid.

Alltifrån det de varit mycket små, hade
hon egnat dem den ömmaste moderliga vård.
Sjelf hade hon tvättat och klädt de små —
ej så mycket af rädsla för jungfrurnas
inblandning i hennes göromål eller af oro för att
barnen ej skulle bli väl skötta, som icke
mycket mer, derför att hon funnit ett nöje, en
sann njutning i att se dessa små i deras lilla
hvita nattlinnen sprattla med benen och att
slutligen föra deras små händer samman till
den vanliga aftonbönen.

I dag hade vi åter träffats.

Samtalet hade under en stund förts om
hvarjehanda bagateller, tills ändtligen det mest
afhandlade, men också det för oss båda mest
kära ämnet, barnen, åter blef föremål för vårt
räsonnemang.

»Jag är öfvertygad,» sade fru Caroline, »att
mina barn alltid skola hålla mig räkning för
alla mina uppoffringar, all min kärlek; ty jag
eger hela deras förtroende och är för dem som
en kär syster, en väninna i detta ords bästa
bemärkelse. Och bli de en gång gifta, skall
jag dock alltid qvarstå som deras första
kärlek. Det samband, som allt sedan deras
barnaår förenar våra själar, kan icke upphöra förr
än med döden.»

Den yngste sonen hade just fått en präktig
anställning vid statens jernvägstrafik, hvarför jag
af upprigtigaste hjerta deltog i moderns glädje
öfver att äfven denne nu var en rangerad karl.

Under det vi sålunda gingo språkande,
mötte oss den, om hvilken vi talade. Det
var en frisk och väl växt ung man med ett
behagligt, manligt ansigte och iklädd
uniformsmössa, hvilken klädde honom ovanligt väl.

Artig som vanligt bjuder han modern armen,
och sedan jag efter en stunds ytterligare
samtal tagit afsked, såg jag dem båda under gladt
samspråk vandra Drottninggatan framåt.

»Der ser man, att sann lycka verkligen
finnes på jorden, ehuru icke alla förstå att taga
vara på henne,» mumlade jag ofrivilligt, då
jag såg sista skymten af dem försvinna nedåt
gatan.

Galar.




Bristande utrymme

på grund af den i profnummer vanliga
tillströmningen af annonser hindrar oss att här
intaga flere redan uppsatta artiklar såsom t.
ex. Betraktelser öfver äktenskapet; Våra döttrar
och våra tjenare; I damkupén; Husgerådet;
Tvättning af spetsar m. m.

Nyhetsafdelningen, äfvensom
afdelningen för teater och musik och
läkarerådsafdelningen kunna ej lämpligen börja förr
än på nyåret, då tidningen begynner
regelbundet utkomma.

Flere intressanta följetonger, såväl
original som öfversättningar, komma att efter
hand införas på nyåret.





På ett hår när.
Novellett.

Hon spelade verkligen berusande.

Det var någon czardas af Liszt eller en
fantasi af Moszkowski. Den framströmmade under
dessa hvita fingrar som brusande zigenarfröjd,
som glödande tokayer. De bruna gestalterna
svängde sig jublande omkring, den smärte
ynglingen lade sin arm kring den svartögda flickans
midja och drog henne in i den hvirflande kretsen.
Cymbalen klingade och fiolen gnälde, och
ynglingen slöt sin arm fastare kring den
sammetsklädda midjan, och bådas blickar möttes eldigare.
Ett dånande hurra skakade luften, och de röda
tschapkas flögo gladt upp mot den flammande
etern. Då skingrades på en gång som
spökgestalter dessa bilder, den böljande solbrända
pusstaheden försvann, och en älsklig idyll trädde i
stället. Det var en grön skog, och månskenet
sipprade ned genom trädens toppar, dränkande allt i
sitt silfverbad, och en blek stråle flög ned till den
hvita rosen och kysste henne eldigt, och rosen
bäfvade i drömmen under denna kyss, och hon
drömde vidare om månstrålen och om kärleken,
om våren och om näktergalen, om hösten och om
försakelsen.

De sista ackorden hade förklingat i den
präktiga salongen.

Aftonsolen sände sin afskedshelsning genom
det öppna balkongfönstret, och en sakta vindpust
drog igenom rummet.

Doktorn satt fortfarande qvar i sitt soffhörn.
Han höll den breda pannan stödd mot handen
och rörde sig ej; må hända tänkte han ännu på
månstrålen och den hvita rosen.

Då lade sig sakta en fin hand på hans axel.
»Hvarför applåderar ni ej, doktor?»

Han blickade upp och såg in i ett skönt
qvinnoansigte, som leende vände sig emot honom.

»Ni har rätt, Maria,» sade han, »jag är
otacksam, jag glömde för ert spel ännu en gång
verlden och er och mig.»

»En oförbätterlig smickrare är ni och lik alla
andra, och till straff skall ni nu sjunga något för
mig.»

»Jag är ej vid röst i dag.»

»Ni är melankolisk, min käre vän! Och
hvarför?»

»Jag ärnar ännu i denna stund säga eder
farväl, Maria!»

Hon såg frågande på honom. »Jag förstår
er ej.»

»Jag kommer för att säga eder farväl, Maria,
emedan jag redan i afton lemnar denna stad —
kanske för alltid.»

Det var nästan bestörtning, som nu afmålade
sig i dessa vackra drag.

»Jag förstår er verkligen ej, doktor!»

»Jag har redan länge haft för afsigt att göra
en resa till Afrika, för att företaga forskningar
angående denna verldsdels flora, och som jag nu
afslutat mitt senaste arbete, står ingenting längre
i vägen för mig för uppfyllandet af denna plan.»

»Och ni lemnar mig ensam?»

»Jag lemnar er ej ensam, Maria.»

Hans ord hade en sällsamt bitter klang.

Den vackra frun teg och blickade nästan
sorgset ned på honom.

»Ni älskar mig, Lenning!» sade hon efter en
paus med mild stämma.

Doktorn svarade ej; han stirrade endast
orörlig framför sig.

»Det har jag ej anat — det var en olycka —
en olycka för oss båda, Lenning.»

Han andades djupt och kunde ej mera
beherska sig.

»Maria!» stönade han och tryckte en lång,
glödande kyss på den hvita handen.

»Arme vän!»

»Arm, Maria, arm som en tiggare!»

»Och jag kan ej hjelpa er.»

»Jag vet det, Maria, ni älskar en annan.»

»Ja, jag älskar honom.»

»Måtte han göra er lycklig, så lycklig, som ert
hjerta, er själ, er skönhet förtjenar!»

»Lenning, tänker ni verkligen resa?»

»Jag är egoist, och jag skulle ej kunna uthärda
att se en annan vid er sida.»

»Det smärtar mig att skiljas från er, Lenning.»

»Ni kommer att vänja er vid andra, liksom man
vänjer sig vid en ny hatt, vid nya tapeter. Inom
ett år skall ni hafva glömt mig, Maria!»

»Aldrig, min vän — om ock endast af
tacksamhet för den oegennyttiga uppoffring, ni visat
mig sedan min mans död. När reser ni?»

»I afton — med kurirtåget.»

Hans röst darrade, då han räckte henne
handen och sade: »Farväl, Maria!»

Äfven hon var djupt rörd.

»Farväl,» sade hon hjertligt, »Gud beskydde er!

»Måtte ni bli lycklig!»

Han tryckte ännu en hastig, glödande kyss på
hennes smala fingrar; derefter slet han sig lös
och störtade ut.

»Lenning!»

Hon gjorde hastigt ett steg mot dörren, men
besinnade sig åter, gick fram till fönstret samt
blickade stum och rådlös efter den bortskyndande.
Hvarför kände hon sig så beklämd om hjertat, då
hon såg hans gestalt försvinna vid gathörnet?

*

Hon stödde ännu den vackra pannan mot
fönsterrutan, då kammarjungfrun kom in och lemnade
henne ett visitkort. Hon kastade endast en blick
på kortet, och den lätta melankoli, som lägrat sig
öfver hennes drag, försvann. Det gick liksom en
solstråle öfver hennes ansigte, och hon svarade:
»Säg herrn, att han är välkommen!»

Ett par ögonblick derefter inträdde genom
portieren en elegant, manlig gestalt. Skymningen var
redan så långt framskriden, att man ej kunde
skönja mer än konturerna af den besökande.

Hon gick emot honom.

(Slut i nästa profnummer.)


IDUN
Manuskript, som ej antages till införande, återsändes, så vida porto
bifogas. Inga ofrankerade försändelser lösas.

Annonser mottagas endast mot kontant liqvid i förskott af 25 öre pr
4-spalt. petitrad (=  12 stafvelser). Ingen annons införes under 1 krona.


Till
våra husmödrar!

I dessa smalare spalter ärna
vi i hvarje nummer under en
mängd olika hufvudrubriker
meddela alla möjliga praktiska
och nyttiga råd och rön inom
de områden, som höra till
qvinnans verksamhet inom och för
hemmet. Utom de rubriker,
som kunnat inrymmas i detta
nummer, skola sålunda
samtidigt eller efter hand
förekomma rubrikerna: Barnens
vård; Handarbeten; Helsovård;
Husdjuren; Tvätt; Brygd;
Slagt m. fl.

På det våra ärade läsarinnor
emellertid måtte hafva största
nyttan häraf, uppmana vi
vänligen alla husmödrar att hvar
i sin stad uppteckna och till
Redaktionen af Idun,
Stockholm, insända sina egna
erfarenheter på dessa områden.
Idun skulle sålunda kunna
blifva ett föreningsband mellan
husmödrarna och deras
familjer, hvarigenom de förra, ehuru
okända för hvar andra, skulle
kunna både gifva och mottaga
många goda och nyttiga råd.
Ingen behöfver på minsta sätt
låta sig afhållas af fruktan för
brister i stiliseringen af de
gjorda meddelandena, ty dessa
omredigeras alltid af oss, innan
de införas i tidningen.

Gång efter annan komma vi
ock att utfästa pris för goda
uppsatser på dessa områden.
Och redan nu göra vi början
härmed, i det vi utfästa ett
pris af
femton (15) kronor
för den bästa uppsatsen öfver
något sjelfvaldt ämne, hörande
till hemmets verld. Uppsatsen
måste rymmas inom en af våra
smalare spalter och får ej vara
förut publicerad.
Täflingsskrifterna böra vara inkomna
senast den 15 instundande
januari, och förbehålla vi oss
rättighet att i tidningen publicera
hvad som befinnes vara
användbart.

Stockholm i december 1887.

Redaktionen.




Toaletten.

Att rengöra hårborstar. En lösning
af soda i kallt vatten är bättre än varmt
vatten och tvål. Sodan, som har
slägtskap med fett, rensar borsten, utan att
man behöfver gnida den allt för mycket,
då deremot det varma tvålvattnet gör
taglet mjukt och ofta helt och hållet
förderfvar borsten.

Konstgjorda blommor äro en dyr
artikel. Vi tro oss derför göra våra
läsarinnor en tjenst genom att meddela
dem, huru de — åtminstone om
sommaren — betydligt billigare kunna
använda naturliga blommor, utan att
behöfva befara, att deras blomsterprakt
t. ex. på en bal skall vissna efter ett
par dansers förlopp. Förfaringssättet
är mycket enkelt. Man håller blott
de afskurna blommornas stjelkar intill
ett ljus, tills ett litet stycke af stjelken
blifvit koladt. Härigenom hållas
safterna qvar i den återstående delen af
stjelken och hindra blommorna att
hastigt vissna.



Bostaden.

Att borttaga blodfläckar från golf.
Bästa sättet är att skrapa och skura
det samma med 4 delar vatten och 1
del svafvelsyra. Sedan fläcken
försvunnit, skurar man med rent vatten, men
får i intet fall använda såpa, enär eljes
en flottfläck skulle uppstå. Finnes
ännu något syra i träet, kan denna
göras oskadlig genom något lut eller
aska.

Att rengöra golfmattor om vintern.
Man breder ut mattorna med den räta
sidan mot en ren och temligen fast
snöyta samt piskar dem derefter
grundligt. Dam och smuts blifva då
qvarliggande på snön och mattorna erhålla
nästan utseende af nya.

Polityren på möbler vill gerna med
tiden försvinna, i synnerhet på billiga
möbler. På följande sätt kan man
dock med lätthet åter framkalla den
nya glansen. I en ren, glacerad
spillkum blandas 10 gram alkannarot med
med 5 matskedar linolja. Blandningen
kokas långsamt öfver svag eld,
hvarefter man öfverstryker möblerna med
den samma och åter afgnider dem väl
efter 36 timmars förlopp. De skola
då stråla i sin forna glans.



Köket.

Att färska upp smör. Man brukar
först det härskna smöret med
kalkvatten, genomknådar och urtvättar det
derefter väl med rent, mjukt vatten
och slutligen med mjölk. Kalkvattnet
tillredes af 1 del släckt kalk, som
bestänkes med litet kallt vatten, så att
den smular sig, hvarefter man tillsätter
50 delar kallt vatten (allt efter vigt)
under ständig omröring. Blandningen
får stå under en qvarts timmas tid, så
att de grumliga delarne sätta sig på
bottnen; den vätska, som flyter ofvanpå,
är det omtalade kalkvattnet. Efter
denna behandling förlorar smöret det
mesta af sin härskna smak.

När mjölkmat brännes vid. Inträffar
en dylik olycka, hälles maten genast i
en annan gryta. Härefter ilägges en
hel lök eller ett litet stycke hvit flanell,
hvarvid den brända smaken vanligen
alldeles försvinner eller åtminstone
betydligt förminskas. Har man ej ny
flanell att tillgå, kan man använda
litet hvitt ullgarn.

Rengöring af vin- och ölbuteljer.
Flaskor, i hvilka invändigt bildat sig
en hård skorpa, som ofta motstår alla
vanliga medel, omskakas något med en
lösning af öfvermangansyradt natron,
eller, om det är nödvändigt, låter man
lösningen en kort tid stå och verka
derpå. Återstoden af orenligheterna
låter derefter lätt aflägsna sig med en
flaskborste.

Hermetisk tilslutning. Buteljer
tillslutas lufttätt, om man doppar dem i
lack, tillredt af sju delar harts,
upplöst i 10 delar eter, hvartill ytterligare
tillsättes 15 delar kollodium. Lacket
kan färgas genom tillsats af anilin.

Emaljerade jerngrytor, i hvilka
emaljen blifvit brun, skall man bestryka
invändigt med utspädd saltsyra och
derpå låta dem stå öfvertäckta några
timmar, hvarefter de skuras med sand
och sköljas omsorgsfullt.

Polering af koppar och messing sker
lättast med en blandning af 1 del hvit
vinsten, 2 delar alun och 2 delar
koksalt. Silfver poleras bäst med den
moderna silfvertvålen, som kan
erhållas i hvarje specerihandel.



Fönsterträdgården.

Blomsterodling. Akasian är en
mycket vansklig planta att öfvervintra.
Hon är mycket känslig för drag och
förlorar lätt bladen. Vanligen bör man
derför skaffa sig nya exemplar hvarje
år. Om exemplaren omplanteras och
toppen afskäres, torde det må hända
hjelpa. Innan hon fått nya grenar
och alltså har blad, genom hvilka
fuktigheten får utdunsta, bör hon endast
vattnas sparsamt. Denna regel gäller
för öfrigt hvarje växt.

Heliotropen hör äfven till de växter,
som äro svåra att öfvervintra.
Trädgårdsmästaren uppdrager alltid på våren
nya exemplar och använder endast de
öfvervintrade att taga sticklingar utaf.
Detta förfaringssätt är likväl alltför
besvärligt för de flesta blomsterodlare.
Heliotropen bör äfven omplanteras på
våren, enär hufvudorsaken till, att dess
blad vissna (särskildt de nedersta),
vanligen är att jorden i krukan blifvit
för fattig på näringsämnen. Litet
torfströ eller pulveriseradt träkol, blandadt
i jorden, är af god verkan både för
akasian och heliotropen.

För blomsterälskare. Har man fått
en riktigt vacker bukett, vill man ju
gerna, att den skall hålla sig så länge
som möjligt. Detta kan ske på
följande sätt. Man köper något
salpetersyradt natron, upplöser det i litet vatten
samt tillsätter häraf ett par teskedar
till det vatten, hvari blommorna ställas.
Vidare öfvertäcker man blommorna
under natten med ett stycke
silkespapper af någorlunda tjocklek, doppadt
i vanligt vatten. Dessa båda åtgärder
i förening göra, att blommorna stå
sig dubbelt så lång tid som annars.



Klädedrägten.

Färgfläckar på kläder. Kläder
rengöras lätt från färgfläckar, om man
gnider dem med ett stycke ylletyg,
doppadt i nafta.



Huskurer.

Medel mot vårtor. De som icke hysa
förtroende för de otaliga s. k.
»sympatikurerna» mot dessa obehagliga
tingestar, kunna försöka följande recept:
jod (kristalliserad) 2 gram, karbolsyra
(kristalliserad) S gram, sprit 24 droppar.

Skrapa utaf vårtan så mycket som
möjligt, utan att den blöder, och
använd medlet genom att medels en
spetsig pinne försigtigt drypa det på
vårtan. Upprepa skrapningen och
fortsätt med påpenslingen så länge som
möjligt! I de flesta fall går nästan
hela vårtan bort på en gång.

Styng af insekter kunna vara mycket
besvärliga, ja till och med farliga. De
läkas bäst, om man badar dem med
salmiaksprit. Vid bistyng måste man
först noga se till, att gadden blir
uttagen.



Husgerådet.

Att rengöra glas och skålar. Glas
och porsslinskålar, på hvilka organiska
ämnen intorkat och äro svåra att få
bort, rengör man bäst på följande sätt.
Man fuktar de ställen, som skola
rengöras, med koncentrerad svafvelsyra,
strör härefter sönderstött dubbelt
kromsyradt kali på syran och låter
blandningen stå några timmar (t. ex. öfver
natten) på en lagom varm ugn.
Härvid upplösas alla organiska ämnen
fullkomligt och aflägsnas jemte den öfriga
syran medels vatten.



Hvarjehanda.

Huru skrufvar utdragas. Ofta är
det mycket svårt att få ut skrufvar ur
trävirke, om de hafva suttit der länge, och
stundom händer det, att man slutligen
måste skära bort något af träet för att
få ut dem. Allt detta besvär kan
undvikas, om man blott berör skrufven
några få minuter med ett glödgadt jern.

Målarlukt. När ett rum är
nymåladt, aflägsnas målarlukten hastigast på
följande sätt: Skär några lökar i
mycket fina skifvor, lägg dem i vatten och
sätt dem midt i rummet; stäng igen
dörren och låt endast fönstren i och
för luftvexlings skull stå på glänt.
Efter några timmars förlopp skall
lukten hafva försvunnit. Till ett stort
rum bör man dock helst använda ett
par ämbar vatten och en större
qvantitet lök.

Billiga släckningsapparater. För icke
länge sedan kommo engelska och sedan
danska eldsläckningsbomber i handeln.
De bestå af en glasbehållare fyld med
en vätska, som hastigt bortdunstar, då
hon kommer i beröring med elden och
bildar luftlager, som hämma
förbränningen. Vid försök har visat sig, att
bomberna förträffligt bidraga till att
släcka en nyligen utbruten eldsvåda;
de borde derför icke saknas i något
hus. De, som finnas i handeln, hafva
emellertid det felet, att de äro dyra,
men denna vansklighet kan man lätt
undgå, om man tillreder dem sjelf.
En vigtdel salmiak och 2 vigtdelar
koksalt lösas i 7 vigtdelar vatten och
fylles på vanliga buteljer. På detta
sätt får man kraftigt verkande
eldsläckningsbomber, som, då de skola
användas, med all kraft böra kastas mot
det antända stället, så att de
sönderspringa.



Varningar.

Förgiftning genom karbolsyra. På
sista tiden hafva tidningarna ofta
meddelat underrättelser om
sjelfmordsförsök medels intagande af karbolsyra.
Exemplet verkar smittande, och det
tyckes verkligen, som om
underrättelserna i tidningarna hafva bidragit till,
att bruket af karbolsyra i detta
afseende blir mer och mer allmänt. Det
kunde derför vara på tid att fästa
uppmärksamheten vid, att man knappast
kan tänka sig fruktansvärdare smärtor
än dem, som följa på intagningen af
karbolsyra. Den verkar hetsande på
mun, matstrupe och mage samt
framkallar fruktansvärdt brännande
smärtor, som kunna vara mycket
långvariga, enär karbolsyran är ett långsamt
verkande gift.



Bakverk.

Tebröd i S-form. 1/2 (skålpund) socker, 1/2
(skålpund) hvetemjöl, 8 lod smält smör samt 3
ägg arbetas väl tillsammans, trillas till
ett fingers tjocklek och formas till S.
Dessa senare smörjer man med ägghvita
och beströr med groft socker. Några
droppar vanilj kunna med fördel
tillsättas. Degen är så lös, att den ej bör
tagas ur fatet mer än litet i sender,
allt efter som man trillar ut den.

Hilda.

Mandelkransar. Två ägghvitor slås
med en knif på ett kopparlock till hårdt
skum, hvilket bör ske i kallt rum.
Häri hälles en matsked ättika samt
några droppar eau de cologne,
hvarefter iröres 1/2 (skålpund) rifvet socker samt
1 1/2 (skålpund) sötmandel och 6 stycken
bittermandlar. Mandeln skalas först och
skäres längs efter i tunna skifvor.
Degen formas med en tesked till kransar
på vaxade plåtar, som insättas i sval ugn.

Eva.


*


I Bokhandeln till salu:
Tillståndet efter döden
af professor H. Cremer. 50 öre.
Efter döden
eller det tillkommande lifvet,
af Louis Figuier. 2 kr., inb. 3 kr.
[15]

*

Ännu lefva
Kajsa Rulta och hennes katt 60 öre.

Mormor Spitsnos och hennes hund
60 öre,

Lilla sotarmurres öden  1:25.

Nisse och Nasse 1:25.

Gamla välkända barnböcker, till salu
i alla boklådor.[13]

*


Husmödrar, spriden eder egen tidning!


IDUN

Vi vilja särskildt fästa uppmärksamheten på Iduns lämplighet för
platssökande och platsutbjudande annonsörer, äfvensom för alla öfriga slags
annonser som beröra familjekretsen. — Annonser mottagas endast genom
S. Gumælius annonsbyrå och hos redaktionen. Abonnentsamlare antagas.


*

Stockholms Dagblad.
Sveriges största
Nyhets- och Annonstidning.
Stor spridning bland alla klasser
i landets olika delar.

Utkommer största delen af året sju gånger
i veckan och med talrika dubbelnummer.
Stockholmsupplagan:Landsortsupplagan:
Innehåller Stockholms
kommuns annonser.Den fördelaktigaste tidning
för annonsering i landsorten.
Pris:förhelt årkr.18:—Pris:förhelt årkr.10:—
 »fjerdedels år»5:— »halft år»6:—
 »en månad»1:75 »en månad»1:—
Postafgiften oberäknadPostafgiften inberäknad.


Obs! Landsortsupplagan innehåller allt detsamma som
stockholmsupplagan med undantag af stockholmsannonser
och en del rent lokala notiser.
Stockholms Dagblad.
[36]


*

Tidningen
VÅRT LAND

(politisk tidning på kristlig grund)inbjuder till prenumeration.
Beloppet af vår postupplaga visar, att Vårt Land
är på andra året af sin tillvaro landsortens
mest spridda aftontidning. Detta
förhållande talar!
Tullskyddsvänlig — fosterländsk.
Omvexlande, väl utarbetade artiklar på skilda
områden. Snabba notismeddelanden.


Prenumerationspris(Postafgiften inberäknad)
Dagliga upplagan:Veckoupplagan:
1årkr.10: —1årkr.2: —
3/4»»9: —3/4»»1: 65
1/2»»6: —1/2»»1: 20
1/4»»3: —1/4«»— 70
1månad»1: —1år med bilaga»2: 75
Lösnummerpris 8 öre.Lösnummerpris 7 öre.


Samlare af prenumeranter erhålla provision efter
öfverenskommelse med Vårt Lands kontor.Korrespondenter antagas.
[30]Red. af Vårt Land.


*


Hos R. Blaedel & C:o i Stockholm
och öfriga bokhandlare har utkommit:
Qvinnans lycka
af
Anny Wothe.
Innehåll: Inledning. Hvad är lycka?
Kärleken. Pligten. Arbetet. Tron.
Hvari består qvinnans lycka?
Lämpar sig särdeles väl till present
för vuxna döttrar och unga fruar. —
Pris: 80 öre.[21]


*


FRANS LUNDBERG
1    Stora Gråmunkegränd    11    Stallgatan    1.
Maltdrycksnederlag, Mineralvatten
och Läskedrycksfabrik.
Säljer billigast i Stockholm: l:ma
Maltdrycker, Läskdrycker och
Mineralvatten. Priskurant gratis på begäran
pr post eller telefon. Order från
landsorten expedieras mot efterkraf.
Södertelje Hushållspilsner á 7 öre.
[5]


*

Nya barnböcker

till salu i alla boklådor:

Utvalda Sagor af B. Rothacker med
14 illustrationer och färgtryckt omslag,
inb. 2 kr.

Robinson den yngre, af d:r A. Griesmann,
inb. 1 kr.


Ungdomens bibliotek:
IAimard, Trappers i Arkansas,  inb.
2 kr.
IIAimard, Skogsströfvarne. inb. 2: 50.
IIIAimard, Friskyttarne, inb. 2: 75.
[18]


*


CIGARRER
af utmärkt beskaffenhet. Vid köp af
minst 100 st. lemnas 30 proc. i
Cigarrfabriksboden,
St. Gråmunkegränd n:o 1.
[6]


*


Svenska Dagbladet
inbjuder härmed till prenumeration för år 1888.

Prenumerationspris:
i Stockholm: i landsorten:
Helt år........................  Kr. 12: — Helt år........................  Kr. 12: —

Halft år   .....................  » 6: 50 Halft år   .....................  » 6: 50

3 mån.........................  » 3: 25 3 mån.........................  »  3: 50

1 mån.........................  » 1: 10 1 mån.........................  » 1: 20

Tidningen hembäres fortfarande kostnadsfritt.Postarvodet inberäknadt.




———

Olycksfall-Försäkrings-Aktiebolaget

SKANDINAVIEN

försäkrar Svenska Dagbladets helårsprenumeranter för år 1888, som
uppnått 18 års ålder, till belopp för hvarje person af

Ett tusen kronor

att utbetalas i händelse af dödsfall, som omedelbart föranledes af en under år
1888 genom yttre, våldsam orsak vållad kroppsskada, så vida dödsfallet
inträffar inom sex månader efter skadans timande.

För ersättningens utbekommande erfordras att genom aflemnande af
prenumerationsqvitto styrkes, att den aflidne var ensam prenumerant i eget
namn för hela året 1888 på ett exemplar af tidningen.

———

Svenska Dagbladet skall fortfara att ärligt men humant förfäkta de
nationella och tullskyddsvänliga idéerna. Den inländska och unionella politiken
göres till föremål för talrika ledande uppsatser. Snabba och rikhaltiga
korrespondenser och notiser från in- och utlandet. Två följetonger: en anordnad
för urklipp och en innehållande kortare berättelser. Literatur och konst
behandlas med sakkunskap och oveld. Affärs- och sjöfartsunderrättelser få såsom
hittills sin särskilda, rymligt tillmätta plats. Den legala afdelningen är
fullständigare än någon annan tidnings. [38]


*


Lacave y C a 
rekommendera sina
Äkta
spanska viner
Fersenska Terrassen
och
7 Kungsgatan 7
[23]Stockholm.


*


För Handarbeten
och Tapisseri:

Undertecknades affär, etablerad år
1832, rekommenderar ett välsorteradt
lager af alla till
Tapisseri- och Sybehörs-affären
hörande artiklar, äfvensom
Bijouteri- och Korta Varor,

Mångfald af artiklar, passande till
Julpresenter. Välkända, billiga priser.

Jacobson Junior & Comp.

 Å broderade Arbeten,
Antimacassar, Dukar etc. lemnas 15 proc.
rabatt å förutvarande billiga priser.

Nyheter inkomma dagligen.

38 Jacobsons Affär 38
Vesterlånggatan.
[27]


*


Den bästa bok för att utan lärare på
kort tid lära rigtigt läsa, skrifva och
tala Engelska språket är Den
upprigtige Engelsmannen, af D:r C.
A. Flügel. Pris: häftad SÖ öre, inb.
1 kr. Till salu i alla boklådor. Om
80 öre eller 1 kr. insändes till
Bokförlagsbyrån, Stockholm,
sändes boken portofritt.[14]


*



Veen’s rena Cacao
Utsökt fin smak.
Viktigt för alla sparsamma husmödrar.
Pris½Kiloburk..........Kr.2.75öre
»¼ »»..........»1.50»
»1/8 »»..........»—80»
hos alla specerihandlare
J. Veen & Co
Sneek, – Holland
Generalagent för Sverige:
S.J Norman, Stockholm
[14](G. 24902x1)


*


Ärade Husmödrar!
Kom ihåg, när fråga blifver att
Skjortor
skola beställas, att besöka vår
Skjort-affär
der alltid finnes att tillgå solida tyger,
hvarjemte ett utmärkt godt arbete och
välsittande skjortor, samt billigaste i
Stockholm gällande pris garanteras.
Profskjortor sys och utlemnas till
påseende och profning.
Öfver 3000 beställningar redan
utförda.
Lundberg & C;o,
Nybrogatan N:o 1 A.
Etablerade  1879.
Obs. Nya veck insättas i gamla
skjortor.[20]


*

Välsittande
Korsetter
till lägsta pris.
18 Götgatan 18
18 Humlegårdsgatan 18
[39] C. E. Lagerström

Allmänna Lifförsäkringsbolaget
har börjat sin verksamhet i


Kungsträdgårdsgatan 2 C, Stockholm.

Bolagets förlags- och reserv-fonder äro från början minst 600,000 kr.,
som få ökas till 1,200,000 kr. Försäkringsfond afsättes enligt matematiska
grunder.

Bolagets försäkringstagare varda sjelfva delegare med rösträtt och
valbarhet inom bolaget samt tillgodonjuta för sig och sina fonder all återstående
vinst, sedan aktieegarne fått högst 5 procent på kontanta tillskott och 1 proc.
på garantiförbindelserna.

Försäkringstagarne ega rätt att, om de så vilja, återköpa alla aktierna.

Allmänna Lifförsäkringsbolaget är således i ovanligt hög grad

förmånligt  för  försäkringstagarne.
[1](G. 24762)

*


KNAPPAR
för Livréer och Barnkostymer m. fl.
Bronsarbeten
förgyllas, försilfras, bronseras
och renoveras hos
C. C. Sporrong & C:o,
28 Regeringsgatan 28
Stockholm.
[24]


*


Äkta
COLLODIN.
Tillförlitligaste
och af
Tusentals personer
bepröfvadt
medel mot liktornar,
vårtor, hudhårdnad
och nageltrång.

Obs. alltid denna
inregistrerade etikett som
garanti för varans äkthet.
I Stockholm hos
C. F. Dufva,
Drottninggatan 41.
I Göteborg hos
A. E. Vallerius & C:i
och fru Olivia
Pihlström.
I Landsorten å alla
större handelsplatser.

Mot insändande af 1 kr.
20 öre
franko inom hela
Sverige.

Axel Litström, Falun.
[4]


*


Aktiebolaget
Södermalms Tvätt- & Bad-
Inrättning
(Etablerad 1875.)
Badinrättningen
rekommenderar sina komfortabelt inredda badrum. Freqvensen utgör
80,000 à 100,000 bad pr år.
Tvättinrättningen,
som årligen undergått förbättrade anordningar i syfte att ernå bästa och
skyndsammaste sätt för tvättklädernas rengörning, är den enda tvättinrättning som vunnit
allmänhetens  förtroende   i  högre  grad,  hvarom  vittnar  omsättningen  förlidet år,
som utgjorde c:a 250,000 kg. kläder.
Det mångåriga förtroende inrättningen åtnjutit lemnar också allmänheten den
största garanti för aktsammaste behandling af anförtrodda kläder.

Strykinrättningen
(nyinrättad)
verkställer strykning åt såväl hushåll som ensamma personer
till möjligast lägsta priser.
Fullständig priskurant tillhandahålles.
Telefon: Allm. 36 30. Bell 579.
[81] 


*


Nyhet! Nyhet!
Henr. Wikman,
Gefle,
försäljer Sjöströms patenterade
Knutsignalapparater
för Stickmaskiner.
Pris 8 kronor pr st.

Återförsäljare erhålla rabatt.

Denna apparat, som mycket underlättar
arbetet för stickerskan, på samma gång den är
oumbärlig för alla som önska ett felfritt och
vackert arbete, bör ej saknas på någon
Stickmaskin.
Expedieras i den tur och ordning som ordres inkomma.
[8]


*


Tekniska Fabriken
Nordstjernan
Stockholm
hvars fabrikater försäljas hos de flesta välförsedda Speceri- och
Detaljhandlare rekommenderar nedanstående
såsom allmänt erkända:
Eau de Cologne,Toilette-Tvåler,
Parfymer, Medicinska Tvåler,
Vinaigre de Toilette, Hushålls-Tvåler,
Tandpulver, Familje-Tvåler,
Amykos Aseptin, Opoponax-Tvåler,
Skrif- och Kopiebläck,
Spegel-Blanksvärta, m. m.
[2](G. 24761x1)


*


Tvätt-Inrättningen
55 Nybrogatan. Billiga  priser. Nybrogatan 55.

Obs! Tvätt utföres äfven af härvarande
ordentliga tvätterskor, hemtas och hemsändes,
då adress uppgifves pr telefon 43 90 eller
pr lokalpost.
[6]


*


Snörmakerier.
Största lager af Fantasi- och Bollfransar,
Möbelfransar och Möbelkordonger samt Garnityr för
Damtoaletten. Beställningar å allt hvad till yrket hör emottagas och
utföras fortast möjligt och till billigaste pris.
G. A. L. SVENSSON,
5 Malmtorgsgatan 5.
[34]


*


 Ägghandels-Aktiebolaget FÖRENINGEN
10 Vasagatan 10
köper och säljer 
ÄGG
i parti och minut
10 Vasagatan 10
Allmänna telefon: 43 16
Filial: Nybrogatan 13Försäljning: Mjölkbutiken, Carlavägen 6
[28]


IDUN
Tidningen kostar endast en (1) krona för qvartalet, befordringsafgiften
inberäknad. — Fullständig mode- och mönstertidning gratis.
Annonser mottagas genom 8.Gumælius annonsbyrå och hos redaktionen
till 25 öre pr 4-spaltig petitrad (= 12 stafvelser).


*



M. Gahns
Kemiska Tvättetablissement
1 Rödbodtorget 1
rekommenderar sig fortfarande i publikens
hågkomst med rengöring af alla siden- och
yllepersedlar samt handskar.
Obs.! Färgning af möbeltyger utan att
 afsprättas från möblerna.
[41] (G. 5569x1)


*


K. M. LUNDBERGS
Bosättningsmagasin

N:r 7 Storkyrkobrinken N:r 7
——————————
Mattor Sängar Sängkläder Möbeltyger lärfter Lakan
——————————
Beställningar å utstyrselartiklar m. m.
Låga, bestämda priser! Priskurant och profver sändas fritt!
[22]


*


Terra-cotta
till målning
(från P. Ipsens fabrik, Köpenhamn).
Röda, gula och svarta Fat,
Vaser, Kannor, Menus m. m.,
äfvensom ett stort sortiment
Medaillons, Bröstbilder, Figurer,
Nips m. m.
Pariser-Basaren,
11 Regeringsgatan 11.
19 Humlegårdsgatan 19.
[11]


*


Nyttig och praktisk julklapp är
Hjalmar Petersson & C:os
Nya Fällstol
(tillverkad af fullmogen björk, gul eller
brun) som äfven kan begagnas såsom
Fåtölj, Chäslong och Säng, erhålles à
10 kr. genom de flesta Bokhandlare, eller
fraktfritt mot järnvägsefterkraf från
Hjalmar Petersson & C:o Bokhandel,
Karlstad. Stolen är stämplad med vår
firma, Hjalmar Petersson & C:o, Karlstad.
[19]


*


Tjulander & C:o
Vinhandel
55 Drottninggatan 55
rekommendera sitt
välsorterade lager af
äkta utländska
viner och
spirituosa.
[37]


*


Non plus Ultra!

Belönad med
Guldmedaljer
i London 1884 och 1885.

Skyddsmärke. Registrerings-n:r 3661.

Denna Arraks Punsch Medaille
D'or rekommenderas såsom
utmärkt. Serveras på begäran
å de flesta Restauranter och
Schweizerier samt större
ångbåtar i hela Sverige.
[3](G. 24697x1)
                                

*


Den, som sätter värde på
goda
HANDSKAR,
köper dem bäst och billigast hos
K. F. Ålund,
26 Regeringsgatan 26.
Filial:
80 A Drottninggatan 80 A.
[10]


*


JOHN LEMAN
Allt af bästa qvalitéer till billigaste priser.
Möbeltyger uti Siden, Ylle, Bomull och Hampa.
Mattor Orientaliska, Brüssels, Skotska, Tåg- och Kokos-
Lineoleum (Kork-) mattor, F. Waltons patent.
Kostnadsförslag och prover sändes på begäran.
Kronor
Borddukar, Knl. och hvita Gardintyger
Gardiner & Draperier förfärdigas och uppsättas
Möbler välgjorda af svensk tillverkning
Möbel-Fantasi-Artiklar
Lampor

Stockholm
Drottninggatan
14 & 19Kongl. Hofleverantör
rekommenderar
sitt rikhaltiga lager.Stockholm
Drottninggatan
14 & 19
[7]


*

P. G. BJURSTRÖMS
Bosättningsaffär, Lampmagasin och Konsthandel
51 Drottninggatan 51

Stor utställning
och försäljning af
alla slags
Bosättningsartiklar
Lyxartiklar
och
Konstföremål
i alla möjliga
branscher och
former I stort
sortiment
från enkla och
billiga till de mest
eleganta och
dyrbara.

Allt till de
billigaste
priser.
[39]


*


John Hultenbergs
Tricotvaruhandel
Regeringsgatan 28, Stockholm,
är försedd med ett välsorteradtlager af alla slags tricotvaror.

För Herrar:
Strumpor, Tröjor, Kalsonger, Normalunderkläder,
Maggördlar, Damasker, Knävärmare, Vantar,
Muddar, Stickade Mansvästar m. m.
För Fruntimmer:
Stort och välsorteradt lager af Ylle-, Bomulls- och
Silkesstrumpor, Undertröjor, Ylleunderkläder, Yllelif, Tricotsnörlif,
Damasker, Knävärmare, Maggördlar, Muddar, Vantar,
Stickade Västar och Koftor, Yllekjolar, Filtkjolar,
Ylledukar, Ylleschalar, Silkesschalar.
Tricotlif m. m.
För barn:
Stort och välsorteradt lager af Strumpor i fina och starka
qvalitéer, Barntröjor, Gosströjor, Gosskalsonger, Damasker,
Muddar, Vantar, Stickade Västar och Koftor, Stickade
Gossvästar, Tricotkostymer, Tricotklädningar
Krokade Klädningar, Barnkjolar,
Ylleunderbyxor, Sockor m. m.
Allt i goda qvalitéer och till billiga priser.
[25]


*


General-Depôt
afBengers
Normal-Ylle-Underkläder
för Herrar, Damer och Barn.
Normal-Lakan, Örngott, Kamelhårsfiltar
och Åder-förbands-bindlar.
Platina-Lampa (luftrenande) och
Ozogen.
En gros och detalj. — Kataloger och Priskuranter gratis.
GÖSTA VIDINGHOFF,
19 Drottninggatan 19.
[12]


*

Annonser till andra profnumret mottagas före den 14 december och till begränsadt utrymme.



Första numret å det nya året utkommer fredagen den 6 januari.

IDUN Praktisk Veckotidning För Qvinnan och Hemmet

DecemberAndra profnumret1887

Byrå:
8 Sturegatan 8
——
Annonspris:
25 ö. pr petitrad (=12 stafvelser)Tidningen kostar
endast 1 krona för qvartalet.
postarvodet inberäknadt.
——
Ingen lösnummerförsäljning!Redaktör och utgifvare:
FRITHIOF  HELLBERG.
Träffas å byrån kl. 9–10 och 4–5.
Stockholm, Gernandts Boktr.-Aktieb.Utgifningstid:
hvarje  helgfri fredag.
——
Sista numret i hvarje månad
innehåller en
fullständig  mode- och mönstertidning.Prenumeration sker:
I landsorten: endast å
postanstalterna.
I Stockholm: hos redaktionen, å
Stadspostens hufvudkontor, i de
större boklådorna samt å
tidningskontoren.



I denna ljufva tid det fins dock månget hus,
Som ingen glädje har och intet juleljus.Så gifve den, som kan! O, öppna, öppna blott
Din mun till vänlig tröst, din hand att göra godt!
C. D. af Wirsén.





Till Iduns läsarinnor!

Då vi härmed utsända det andra
profnumret af »Idun, praktisk veckotidning för
qvinnan och hemmet», vilja vi i så korta ordalag
som möjligt och särskildt för dem, som må
hända ej varit i tillfälle att se det första
profnumret, omnämna tidningens syfte och plan.

Idun vill blifva qvinnornas egen tidning, vill
blifva en tidning för den stora klass af
qvinnor, som med ett gemensamt namn kan
kallas hemmens qvinnor.

Idun kommer derför att meddela korta och
lättfattliga uppsatser i alla frågor, som beröra
qvinnan och hennes verksamhet och i synnerhet
hennes verksamhet i hemmet och för de sina.

Idun vill emellertid också egna
uppmärksamhet åt de talrika qvinnor, hvilka äro i saknad
af något egentligt hem, och som, under det
de för att skaffa sig sitt uppehälle arbeta för
andra, måste vara allt för sig sjelfva.

Idun är varmt intresserad för qvinnans
framåtskridande i upplysning och sjelfständig
verksamhet, för så vidt det ej sker på
bekostnad af hennes qvinlighet.

Idun skall på ett lättfattligt sätt söka belysa
de frågor för dagen, som kunna intressera
fruntimmersverlden, äfvensom i sammanträngd
form meddela de vigtigaste af dagens
händelser (Början härmed göres först på nyåret).

Idun håller sina spalter öppna för alla, som
kunna hafva något, om ock aldrig så litet, att
meddela tidningens läsarinnor, och hoppas
redaktionen att på detta sätt småningom
förvärfva sig en hel stab af flitiga medarbeterskor.

Idun är ej afsedd att vara någon egentlig
illustrerad tidning, men kommer dock att då
och då intaga en och annan liten fin
illustration. Särskildt vilja vi nämna, att

Idun ärnar under det nya årets lopp (början
göres må hända redan i årets första nummer)
meddela ett helt porträttgalleri af qvinliga
personligheter, som på ett eller annat sätt gjort
sig bemärkta, t. ex. för framstående qvinliga
egenskaper, på literaturens eller vetenskapens
område, såsom uppfostrarinnor o. s. v. Iduns
läsarinnor torde då ock få se dragen af tidningens
mera bemärkta och flitigare medarbeterskor.

Idun kommer att hvar eller hvar annan
månad anordna pristäflingar i ämnen, som
beröra hemmet och qvinnans öfriga
verksamhetsområde. Början härmed har gjorts redan i
profnumren (Se uppropet till husmödrarna å
annat ställe i tidningen!)

Idun har en synnerligt rikhaltig afdelning för
husmödrarna, i hvilken dessa erhålla en mängd
rent praktiska råd och anvisningar af alla slag.

Idun kommer att hålla en mycket intressant
följetongsafdelning, omvexlande med
originalarbeten och öfversättningar. Bland de förra
må, såsom redan bestämda att på nyåret
intagas, nämnas »Fosterdottern» af Elna Tenow
samt »En koketts bekännelser» af Mia, under
hvilket märke döljer sig en mycket känd förf.

Idun har särskild läkare anstäld — en af
hufvudstadens yngre och skickligare —
hvilken i en omsorgsfullt skött
läkarerådsafdelning kommer att stå tidningens ärade
läsarinnor till tjenst, då så behöfves. De hafva
endast att till Redaktionen af Idun, Stockholm,
insända sina förfrågningar med tydligt
angifvande af de åkommor, af hvilka de lida,
samt underteckna dem med någon signatur.
(Å hvarje dylikt bref bör stå ordet: Läkareråd).

Idun meddelar för öfrigt så vidt möjligt alla
slags upplysningar och svar å ingångna
förfrågningar, intager alla slags annonser, som
beröra familjekretsen, såsom förlofnings-,
vigsel-, födelse- och dödsannonser, annonser om
lediga platser inom familjen m. m. dylikt.

Idun vill sålunda blifva ett verkligt och
nyttigt föreningsband familjerna emellan samt
en praktisk och tillförlitlig rådgifvare i allt,
som kan intressera fruntimmersverlden.

Idun har redan förvärfvat sig flere
framstående medarbeterskor, bland hvilka må
nämnas fruarna Mathilda Langlet, Eva Wigström
(Ave), Elna Tenow (Guido) och Cecilia
Holmberg, f. Bååth, samt fröknarna Mathilda Roos,
Clara Smitt m. fl.

Idun synes redan hafva väckt det lifligaste
intresse bland qvinnorna i alla delar af landet, ty
tusentals reqvisitioner å båda profnumren ingå.

Idun har ock inom hela den svenska
tidningspressen  rönt det välvilligaste mottagande.

Idun gifver slutligen alla sina
prenumeranter utan vidare kostnad med sista numret i
hvarje månad en med goda bilder och god
text försedd fullständig

Modetidning

med mönsterbilaga.  Och dock kostar tidningen

endast 1 krona

för hvarje  qvartal,  postarvodet inberäknadt.

Idun tillhandahålles i landsorten endast
genom postverket, i hufvudstaden genom
redaktionen, Stadspostens hufvudkontor (Klara v.
kyrkogata 3 A), de större boklådorna och
tidningskontoren.

Idun säljes ej lösnummervis annat än i och
för kompletteringar. En hvar, som vill hålla
tidningen, har att å något af nyssnämda
ställen i förskott erlägga 1 krona för hvarje
qvartal. I landsorten boende böra å närmaste
postanstalt uppgifva namn och adress samt
erlägga afgiften.

Idun önskar damerna till sist en i alla
afseenden god jul samt hoppas att under det
kommande året återfinna dem samtliga såsom
tidningens läsarinnor!


Dröjen derför ej att prenumerera!

Med utmärkt högaktning

Redaktionen.





Ärade läsarinnor, arbeten för spridningen af eder tidning!

Tidningen utkommer i hufvudstaden hvarje helgfri fredag och kostar för
ett qvartal endast 1 krona, postarvodet inberäknadt. — Sista numret i
månaden meddelar en fullständig mode- och mönstertidning. — Uppgif
å närmaste postanstalt namn och adress samt erlägg en krona, så
erhålles ett nummer i veckan under hela qvartalet. För hvarje 5-tal
abonnenter, som samlas, och för hvilka afgiften insändes till Redaktionen af
Idun, erhålles ett gratisexemplar för hela den tid, under hvilken
abonnementet räcker. Äro de samlade abonnenterna färre än 5, torde 
prenumeration ske å närmaste postanstalt. — Bidrag från alla områden för qvinlig
verksamhet mottagas med tacksamhet. Endast en sida af papperet bör
användas och marginal lemnas. Namn och adress torde alltid noga
angifvas, och kan fullkomlig diskretion från redaktionens sida påräknas. 
Manuskript, som ej antages till införande, återsändes, så vida porto
bifogas. Inga ofrankerade försändelser lösas.
Annonser mottagas endast mot kontant liqvid i förskott af 25 öre pr
4-spalt. petitrad (= 12 stafvelser). Ingen annons införes under 1 krona.
—————


Julgåfvor.

Så ömt han svepte kappan
Kring hennes vackra byst.
Och man gick nedför trappan,
Se’n man hvar andra kysst.
Nu juluppköp skall göras
Utaf de unga tu;
Han var en man. förälskad,
Och hon hans lilla fru.

En smula biter vinden,
Men det har ingen nöd.
Han ser den kära kinden
Få helsans vackra glöd.
Tänk, att så tungt hon armen
Mot honom stöda näns! ...
Hvar höjning utaf barmen
Emot hans hjerta käns.

På hufvudgatan viker
Nu in det unga par.
Hvad strålande butiker
Längs asfaltstrottoar!
Och ack! när blickar sätta
I brand hvar hjert-atom,
Är grufligt svårt att vara
En duglig ekonom.

De stanna framför fönster,
Som blända med sin lyx. —
»Nej, ser du, hvilket mönster!
Och mattan der, — hvad tycks?
Och der — åh, käre, käre!
Nej, maken aldrig fans!
Jag menar detta armband
Med diamanters glans.»

Så, hycklande, hörs stamma
Den lilla som på skämt.
Hon visste: i det samma
Var också köp bestämdt.
Men plötsligt ifrån glittret
Hon blickar längre fram
Och får kring fina munnen
En  min helt allvarsam.

I nästa tvärgrändshörnet
Framför en ringa bod,
Som just på lyx ej stötte,
En pilt i trasor stod.
Hans lilla pigga näsa
Mot rutan trycktes platt.
Man kunde tydligt läsa:
»Der inne fins en skatt.»

En skatt, han ej mot dussin
Af diamanter bytt:
En kaka, som med russin
Och annat godt man prydt.
»Tänk, om blott rik jag vore,
Då vore ingen nöd;
Då finge jemt jag äta
Mig mätt af sådant bröd!» — —

De sågo på hvar andra ...
En hvar utaf dem såg,
Hur i den andres ögon
Ett fuktigt glitter låg.
En föresats, en tanke,
Ett löfte deri fans,
Som kom dem glömma armband
Och diamanters glans.

Oscar Guldbrand.





Julpligter och julfröjd.

Julen stundar — denna, den käraste af
våra fester, årets sorglösa hjerteglada
barnafest, hvilans och njutningens fridagar,
familjehärdens glada återseendeshögtid! —
För att få fira den i ro, omgifna af dem,
som äro oss kärast, och för att på dessas
ansigten få läsa tillfredsställelse och lycka,
spara vi inga uppoffringar, ingen möda.
Derför denna julbrådska, detta julstök, dessa
hemlighetsfulla jularbeten långt in på de
mörka nätterna, derför familjefadrens
fördubblade arbetsifver för att sedan få hvila
och njuta af den glädje, hans arbete sprider
i kretsen af hans kära.

***

Men icke alla kunna emotse julen med
dessa känslor af glad förhoppning. För
många är den en sorgetid, som de med
bitterhet i hjertat se nalkas.

Ty aldrig käns sorgen så otröstlig —
aldrig fattigdomen så afskräckande — aldrig
aldrig saknaden så omöjlig att fylla som
just under dessa dagar, då alla jägta för att
njuta lycka, skapa lycka, då man nästan
fordrar lycka.

Mot dessa arma, vid lyckans julbord
vanlottade är lifvet mångdubbelt bittert under
dessa dagar; det nästan hånar deras armod.

Så gör naturen i sin karga nakenhet;
icke en blomma, knappast en lifvande
solstråle, endast mörker och köld; — så göra
de lyckliga menniskorna, som i munter
julstämning skynda genom gatorna och ur de
festligt upplysta butikerna samla med sig
så mycket vackert och nyttigt till de varma,
julsmyckade hemmen; — så göra minnena,
som hviska om en lyckligare, kanske för
alltid svunnen tid; — så gör hoppet, som
må hända föregycklat dem ett ljusare öde.

Mot dessa hafva vi pligter, vi alla, som
hafva något att dela med utaf, det må nu
vara af detta lifvets goda eller af dess
glädje och trefnad.

Tänk derför på de fattiga, som hungra
eller frysa, kanske endast ett stenkast bort
från vår varma boning, hvars förrådshus
nu är välförsedt till julen! Med hvilken
rätt är vår lott så mycket lyckligare än
deras?

Tänk på mången gammal qvinna, som
sitter så ensam på en ödslig kammare! —
Hvad har hon brutit för att vara förnekad
lyckan  att omhuldas af smekande händer?

Tänk på dem, hos hvilka julhelgen med
sina minnen rifver upp bittra, halfläkta sår!
— En nyck af ödet och det kunde ha varit
vi, som nu suttit stumma af sorg på
ruinerna af en för lifvet krossad lycka.

Tänk på alla små, som ännu icke veta,
hvad en lyeklig jul vill säga, som aldrig
klappat händerna vid åsynen af en lysande
julgran, prydd enkom för deras glädje, och
som aldrig, mätta, varma och sorglösa
somnat med en afgudad docka eller bilderbok
i famn! — Här är mycket att göra för att
skipa rättvisa.

***

Mot alla dessa hafva vi pligter.

Dela ut af förrådshusets öfverflöd! —
Bjud den ensamma till ert julbord, sätt henne
vid högsätet och låt henne känna, att hon
icke är ensam. Låt de bedröfvade icke
försjunka i grubbel, utan tvinga dem att
lefva med i nuet och glömma sorgen!

Och alla I, hvilkas julfröjd grumlas af
saknaden efter friska barnaskratt och det
muntra trampet af små fötter, tänden
julgranen ändå; nog finnas små fötter, villiga
att dansa omkring den och små strupar,
hvilkas glada jubelskri skola belöna er möda
och göra saknaden ljuf!

Ju flere lyckliga, dess rikare julfröjd!

Guido.





En liten julhistoria.

Berättad af Mathilda Langlet.


»Jag har varit der uppe hos herrskapet med
en julgran till barnen,» sade en
medelålders man, då han steg in i stugan och gick
fram till spiseln, för att snön skulle smälta
från stöfvelsulorna. »Det var så mycket ljus
och leksaker och grannlåt der inne, så det var
rakt obegripligt,» tillade han.

»Våra barn få intet, de,» sade hustrun och
såg på ett par flickor och en gosse, som sutto
hopkrupna invid spiseln. »Jag har inte så
mycket som en hvetbulle en gång åt dem, fast
det är jul. Patron är allt bra svår med det,
att en  aldrig kan få ut något i förskott.»

»Vi få ju ut i förskott,» menade mannen.

»Ja, det förstås, men alltid på bestämda
tider, och om det då inte räcker från den ena
gången till den andra, så är det bra svårt.»

»Ja,» sade mannen, drog af sig de våta
stöflarne och gick bort till sängen, der han
kastade sig ned. Arbetet var slut för dagen,
något tidigare än eljes, ty det var ju julafton,
men det började dock redan skymma.
Hustrun satte sig vid fönstret och såg ut.

»Nu går väl frun der uppe och delar ut
julbullar åt pigorna och drängpojken,» sade hon.
»Ja, när jag tjente piga, fick jag nog också
bullar och kakor — men en fattig statdräng
bryr ingen sig om. Nog kunde vi vara mera
i behof af litet godt bröd till julen än
tjenstfolket der uppe, som har sin goda mat och
går till dukadt bord för hvar dag.»

»Stina har lofvat att jag skall få smaka
hennes hvetbulle, för att jag gick till
skomakaren med hennes kängor,» sade pojken vid
spiseln.

»Herre Gud, så’nt elände!» utbrast hustrun
och lade handen öfver ögonen. »På det gamla
stället fingo vi åtminstone en tår mjölk till
grötdopp på julafton.»

»Ja, men nog ha’ vi väl mycket bättre här,»
sade mannen. »Större stat är det och bättre
rum och aldrig något väsen om vedpinnarne.»

»Men nog är patron hård ändå,» återtog
hustrun. »Andersons, som va’ här före oss,
fick ju flytta bara för han var full en enda
gång, och då var det marknad till.»

»Än se’n då? Det visste han förut. Det
är ju det första patron säger, när han städslar
folk, att di får inte vara fulla en enda gång,
för då får di flytta. Och när han håller ord
i det ena, så håller han ord i det andra med.
Nej, här tycker jag att vi kan ha’ riktigt bra,
och om inte de der auktionsskulderna hängde
efter så —»

»Och kusken fick flytta bara för att
Lindgrenskan var näsvis mot frun, för han tål ju
inte, att en svarar henne ett enda ord, om hon
är aldrig så —»

»Ja, så det undrar jag då rakt inte på,»
afbröt mannen litet häftigt. »Hade jag en
sådan hustru, så skulle jag vrida om näsan på
den, som våga’ vara oppkäftig mot henne.»

»Om du hade en sådan hustru? Du
stackare der —» började mor Brita i en ton, som
icke bådade godt, men i det samma gick dörren
upp och en af »herrskapets» jungfrur blef
synlig på tröskeln. Hon bar en temligen stor
korg på armen.

»Jag skulle helsa så mycket från frun och
önska god jul och be er hålla till godo litet
färskt bröd,» sade hon och började plocka
upp ur korgen åtskilliga bullar af alla slag.

»Se här är julkusar åt barnen,» sade hon;
»frun har sjelf bakat sådana åt alla
statbarnen, och här är ljus och gryn och kaffe och
socker.»

Mor Brita bara stod och stirrade på de två
stearinljusen och en »vådligt» stor strut med
kaffe — det var väl minst ett skålpund.
Barnen hade kommit fram och stält sig omkring
bordet och betraktade andäktigt den härlighet,
som dukades upp för dem.

»Och här är karameller till barnen, som
våra barn ha’ köpt åt dem, och om Lars Petter
följer med mig och har en flaska med sig så
får han litet mjölk der uppe.»

Pojken, som »lystrade» till namnet Lars
Petter ryckte till sig ett bleckspann från hyllan
och var genast färdig.

»Ska’ jag ta’ kannflaska’?» frågade han
tvekande.

»Ja vars,» uppmuntrade jungfrun Stina,
»och i morgon», tillade hon, »ska’ Pettersson
och mor Brita och barnen komma upp i stora
köket klockan ett och spisa middag, men kom
i hog, mor Brita, att ungarna ska’ vara rena
och tvättade, så att di skiner i syna, för frun
är vådligt noga med sådant.»

Petterson reste sig upp och följde Stina till
dörren. Han hade nästan gråten i halsen, då
han sade: »Helsa frun, att jag kan aldrig
fulltacka henne, för att hon är så god mot oss.»

»Ja, helsa och tacka tusendefallt,» instämde
hustrun, som nu ändtligen sansat sig.

»Gudskelof att jag har en ren salvet att
lägga på bordet och ett par ljusstakar,» tillade
hon, då jungfrun gått.

»Ja sir du nu, att det inte var så dumt,
att jag ropade in dem på auktion,» svarade
mannen godmodigt, sträckte sig åter i sängen
och såg belåten på, huru hustrun, rask och
glad ordnade allt till deras lilla fest.

***

»Kaffe och socker med mera åt statfolket
till jul — 5,25,» läste »frun» ur sin
hushållsbok några dagar senare; »det var allt godt
pris för så mycken glädje,» tillade hon, vändande
sig till sin man.

»Du räknar icke allt bröd, du bakade, och
middag och kaffe juldagen,» svarade han, men
han smålog dervid.

»Åhjo», sade hon, »men det har jag fått
betaldt för. Sjelfva den der sträfva mor Brita
tackade mig och sade, att när hon tände sina
båda ljus och satte fram hvit gröt och
hvetebröd på bordet, så tyckte hon, att det var
den roligaste julafton hon upplefvat. Jag blef
riktigt glad, jag.»

»Ja, i allmänhet gör husbonden för litet
för sitt folk,» anmärkte »patron» och sög med
djupsinnig min på cigarren.

»Mycket mindre än han kunde och borde,»
tog frun i med kraft, »i synnerhet hvad
statfolket beträffar. Och det kostar ju så litet,
jemfördt med mycket annat,» tillade hon med
en hastig blick i sin hushållsbok.

Sedan slog hon ihop den och sköt den långt
in i skrifbordslådan. Det såg ut, som om hon
ej tyckte om jemförelsen.





»Hvad vi göra för andra, det göra vi för oss sjelfva.»

Den meningen, att »tjenstfolk är ett
nödvändigt ondt», hör man så ofta uttalas,
att det vore lönlöst att försöka påstå
motsatsen, men att detta i någon mon beror
på oss sjelfva, derom är jag lifligt öfvertygad
liksom om sanningen i ordspråket »sådan herre,
sådan dräng».

Var tjenstfolket så mycket bättre förr än
nu, som många äldre påstå, så voro nog de
gamla, i all sin enkelhet, bättre husmödrar
än vi.

Att det är djerft af mig att »klyfva näbb»
i denna sak, vet jag mer än väl, och om
»somliga» kände min ålder, skulle de säga
något om »ägget, som ville lära hönan värpa»;
derför vänder jag mig också endast till någon
af de allra yngsta. Tro nu för all del inte,
att jag ämnar predika, och inte heller, att jag
tänker förorda något sjelfsvåld, jag ville bara
så innerligt och vänligt bedja dig försöka litet
att sätta dig i dina tjenares ställe, att någon
gång, mer än du hittills gjort, tänka på deras
trefnad, visa dem litet mera förtroende, och
ibland öfverse med ett och annat litet fel —
för min skull! Försök en liten tid, så får du
se, om de inte bli bättre eller göra dig litet
mindre förtret.

Är det icke så, att vi litet hvar äro bra
benägna att jemra oss öfver »de odrägliga
pigornas» fel och — glömma deras förtjenster,
att visa ganska stort missnöje öfver hvarje
liten glömska eller förseelse och inskränka
deras personliga frihet till det minsta möjliga?
Och — är det ej äfven så, att vi hafva ganska
svårt att komma i hog, att också just dessa
räknas till »vår nästa», som vi skola »älska
som oss sjelfva»?

Har du någonsin tänkt efter, hur det skulle
vara att nu, i köld och snö, ligga der nere
vid sjön och skölja julbyken, eller bara att
släpa in det vanliga ved- och vattenförrådet
hvar enda mörk och slaskig höstskymning, och
så kanske af en eller annan anledning få
förebråelser, just när du komme in stelfrusen
och våt?

Du försöker ju, — inte sant? — att alltid
möta din man med ett gladt leende när han
kommer hem, äfven om du inte är så glad —
kunde du inte försöka det samma med din
tjenstflicka, när du går till ditt kök? Visst är,
att det skulle blifva en betydlig lättnad i hennes
mödosamma lif; men lika visst är det också,
att du sjelf skulle slippa se så många sura
miner och att i nio fall af tio hon skulle löna
dig med att visa dig mera tillgifvenhet under
utöfvandet af sina pligter.

Vi gå nu åter ett nytt år till mötes, säkert
du som jag med många goda föresatser och
förnyadt hopp om kraft och förmåga att hålla
dem — låt dem då också i någon mon gälla
dina tjenare!

— —nn—.




Frun tar inte emot!

Nådig frun tar inte emot. Icke derför att
hon har så synnerligen brådt om, ty hon
sitter i sitt rum och läser den nyaste romanen
af Ohnet, Belot eller någon annan af hennes
älsklingsförfattare. Men likväl har hon talande
skäl för sin otillgänglighet. Hennes man är
borta på en embetsresa, hvilket stör hennes
planer för den följande dagen och gör henne
misslynt; dessutom har hon icke gjort toalett
och kan derför omöjligen visa sig, om äfven
morgondrägten i sig sjelf icke innebär något
vårdslöst och försumligt, — och för det tredje
har hon tråkigt, trots Ohnet och trots spegeln,
med hvilken hon står på synnerligt intim fot.
Hon har emellertid beslutit att icke taga emot,
så vida det icke är något alldeles särskildt.

»Nådig frun tar inte emot,» är således det
svar, som Lisette meddelar en liten åldrig dam,
faster till den omnämda nåden.

»Verkligen inte? Se då efter ännu en gång,
kära barn!»

Lisette går in och återkommer med de orden:
»Nådig frun är inte hemma.»

Den gamla damen betraktar henne med en
förebrående blick, som egentligen är mera
ämnad åt brorsdottern än åt kammarjungfrun;
derpå lemnar hon huset. Treflig är fastern
visserligen icke med sina ändlösa historier från
tiden för fyrtio år sedan, med sina loftal öfver
den tid, då hon ännu var ung, och med sina
eviga frågor, huru mycket denna klädning har
kostat och hvad den och den haft att äta
o. s. v. Men den gamla damen har gått den
långa vägen i middagshettan, för att få se sin
brorsdotter, som hon på sitt sätt tycker om,
och för att fråssa af den glans, som omgifver
den unga frun — sjelf lefver hon i fattiga
förhållanden — samt för att undgå
ensamheten i sitt eget hem, hvilken då och då blir
henne för tung.

Men det hjelper icke, nådig frun tar inte
emot, och den gamla måste med oförrättadt
ärende återvända i solhettan och dammet.

Åter ringer det. Denna gång är det en
ung fru i sorgdrägt, en väninna till värdinnan.
Lisette går in och anmäler: »Fru kaptenskan
von B.»

»Tar inte emot, eller säg hellre, är inte
hemma,» svarar hennes nåd, utan att se upp.
Strax derpå hör hon det gå i salsdörren, något
senare i porten — den besökande är borta. —
Det är då verkligen för mycket begärdt, att
hon skall taga emot den goda Elfrida. Min
Gud, de äro nog vänner, och hon önskar henne
allt godt. Men att oupphörligt behöfva se
detta sorgsna ansigte, att höra hennes
klagovisor öfver att hon så hastigt förlorat sina tre
små barn efter hvar andra, det angriper hennes
nåd allt för mycket. Hennes egen lilla Erik
är ju Gud ske lof frisk, stark och välbehållen
under sin bonne’s uppsigt, hvarför skall hon då
oroa sig öfver andras barn! Det återgifver
dem icke lifvet.

»Är nådig frun hemma?» frågar en gammal
man.

»Det tror jag inte,» lyder det hastiga
svaret.

»Se då efter en gång, jag kommer för den
unga herrns gungas skull. Nådig frun ville
helt och hållet bestämma, huru och hvar den
skall sättas upp, och jag har redan för den
skull varit här tre gånger.»

Lisette går och kommer till baka.

»Nådig frun tar inte emot.»

»Men jag kan då icke ständigt återkomma,»
säger mannen, »jag förspiller så mycken tid
med detta onödiga gående.»

»Om det är besvärligt för er,» menar Lisette
spetsigt, »så kunna vi ju vända oss till någon
annan.»

Mannen rycker på axlarna och går lugnt
derifrån.

Der inne suckar hennes nåd: »Det är
otroligt, hvad man plågas! Det beror derpå, att
man tar sina moderspligter så allvarsamt!»

Det ringer lätt och dröjande, och en ung,
blek flicka synes med ett litet paket i handen.
»Näsdukar för nådig frun!»

»Godt,» säger Lisette och lägger paketet på
ett bord. —

»Skulle ni vilja vara så god,» stammar den
unga flickan, »och anmäla mig för nådig frun?»

»Nådig frun tar inte emot!»

»Om ni ändå skulle försöka!» beder flickan
med darrande stämma. »Jag har ännu litet
att få för det sista arbetet — och penningarne
äro så knappa för oss!»

Lisette går in ännu en gång. »Nådig frun,
sömmerskan.»

»Men, min Gud! Jag säger ju, att jag inte
tar emot!»

»Hon säger, att hon nödvändigt behöfver
penningar.»

»Jag tar inte emot,» säger hennes nåd med
eftertryck och ser harmset upp från sin bok,
som nu börjar intressera henne. »Kan då folk
aldrig vänta ett ögonblick! Säg henne, att hon
kan komma till baka i öfvermorgon — nej, om
åtta dagar.»

Lisette framför budskapet; den unga flickan
blir dödsblek och kämpar med tårarne. »Min
Gud!» säger hon sakta, »om nådig frun visste,
i hvilken belägenhet vi äro!» Men Lisette
öppnar dörren, och hon går nedför trappan
samt gatan utefter till sin torftiga bostad,
hvarest den sjuka modern och de små syskonen
vänta på henne under bekymmer och oro.
Hvarje öre, som de hade, är utgifvet; de hafva
nu satt sitt sista hopp på inkomsten af hennes
arbete. Hon träder in tigande. »Nåå?» frågar
den sjuka från sin bädd, och de små se på
henne förhoppningsfullt. »Jag har ingenting
med mig,» säger hon tonlöst, sjunker ned på
en stol och utbryter i en tyst, smärtsam gråt,
i hvilken de små kraftigt instämma.

Emellertid följer nådig frun romanhjeltinnans
hjertslitande öde med tårade ögon: hon har
ett så vekt hjerta! — —

Min nådiga! Ännu är allt omkring eder
idel solsken; er make, som himmelen bevarat
åt er likasom er lille son, ligger för edra
fötter, ni har vänner och väninnor, smickrare
och tillbedjare i oändlighet, ni har rikedom,
ungdom, skönhet, allt hvad ni kan önska er
— om ni öfver hufvud taget någon gång kan
komma att hysa en önskan. Men ingenting
är beständigt här i verlden, hvarken er
ungdom eller er skönhet, ja, kanske icke en gång
er makes tillbedjande kärlek. Småningom skall
äfven ert färglösa hvardagslif, fröjderna af
hvilka ni i fullt mått njutit, för er förlora
sitt behag, triumferna, som er ungdom firat,
icke mera tillhöra er. Och kanske sparas ej
en gång för er lifvets allvar, sorger och
bekymmer; kanske går äfven ni en gång omkring
i sorgdrägt och söker ett trofast bröst, vid
hvilket ni kan utgjuta er klagan, ett varmt
hjerta, som kan skänka er tröst. Hvar skall
ni söka det. Hos tillbedjarne och smickrarne
från edra tidigare år? Hos vännerna, som
lättsinnigt tillbringa sin tid? Fåfängt! De taga
icke emot! De taga icke emot!

Och ålderdomen kommer, oåtspord och
obeveklig, och ensamheten; det blir tyst och tomt
omkring er och i ert inre. Ni ser er om,
huru ni skall kunna fylla ödsligheten och
tomheten i ert inre, liksom tusende gjort före er
och med samma resultat. Ni knackar på hos
den oegennyttiga, offervilliga vänskapen, som
ni nu ej mera kan bjuda något, och af
hvilken ni nu endast kan begära en allmosa —
hos snillena från forna och nyare tider, som
förr skänkte er så mycken styrka och
vederqvickelse, — hos religionens tröstegrunder.
Och öfverallt heter det för er: de taga icke emot!

Men ännu är det tid för er, min nådiga.
Ni är icke dålig, nej bevars, och skulle ni få
en aning om de kränkningar, som ni i dag
till fogat andra,så skulle ni icke känna dem
mindre än de sjelfva. Ni är blott tanklös.
Tänk en smula för er, min nådiga, tänk på
andras väl och på edra egna pligter, lär er
lefva, icke blott till ert eget behag, utan äfven
för andras bästa, innan ännu de tråkiga gästerna
ledsnad, ensamhet och olycka komma; ty dessa
inträda oanmälda och fråga ej först, om ni
tar emot.

Anna Fromm.





Hemmets medicin.

Fullt upp att göra hela dagen; utan rast
eller ro, många planer och ännu flere
förtretligheter; då och då en smula förtjenst
och i nästa ögonblick dubbelt så stor förlust;
usla tider, penningbrist, dåligt humör, ingen
utsigt till bättring i affärerna — det är
affärsmannens dagliga lif nu för tiden. Trött, nervös,
retlig, nedstämd och förarglig till lynnet
vänder han omsider hemåt efter slutadt dagsverke.

Han är nästan sjuk öfver förspild möda och
dåligt resultat af dagens ansträngningar. Så
kommer han hem; han ärnar gifva sträng
befallning om större sparsamhet och enkelhet,
inskränka alla onödiga utgifter; i annat fall
kanske äfven hans lilla förmögenhet går förlorad.
Han känner sig verkligen både trött, utledsen
och sjuk.

I tamburen börjar han tänka öfver en kort,
men bestämd föreläsning — en urladdning för
hans dåliga humör. Men allt är så stilla och
fredligt. Han kommer in i salen, en behaglig
värme slår emot honom, och den vänliga
husligheten öfver det hela stämmer honom till
större hänsynsfullhet. Från närmsta rum höras
barnens skratt, lek och sång; dessa toner passa
icke till den melodi, han velat uppstämma.
Han ser in i matsalen, qvällsbordet är
dukadt, det väntar endast på honom, på honom
ensam; hans hemkomst är signalen till, att
man skall begynna. På honom hafva alla der
hemma tänkt hela dagen, efter honom hafva
de längtat timme efter timme. Nej, detta är
icke rätta stunden för den tillärnade
moralpredikan. Så kommer hans hustru in; hon
har hört honom komma och skyndar nu att
med en kyss helsa honom välkommen. Hennes
ord klinga som musik i hans öron, om hans
hals lägger sig en mjuk och vänlig arm, och
två ögon, strålande af glädje och återspeglande
hjertats älskvärdhet, se på honom så trofast
och varmt. Barnen storma in. »Pappa, pappa
är kommen!» En omfamnar hans knä, en
annan hoppar upp för att gifva honom en kyss,
en tredje får fatt i hans hand, alla taga ordet
ur munnen på hvar andra för att berätta och
fråga på samma gång. I nästa ögonblick sitter
han vid bordet, utan att veta, hur det hela
gått till.

Det dåliga humöret är borta, förargelserna
äro försvunna, inbillningarna glömda; trötthet,
knarrighet, otålighet, dåligt lynne — allt är
som bortsopadt. Hemmet, det trefliga hemmet
med den älskvärda familjen har varit
medicinen, som lugnat, upplifvat och styrkt den trötte.
Han känner sig åter rustad till ny kamp för
den följande dagen och hoppas ännu en gång
på bättre tider.





Hans majestät utestängd.

Som bekant har nyligen en af vår celebre
bildhuggare Alfred Nyström modellerad
ryttarstaty af Karl den femtonde varit utstäld
till beskådande i hufvudstaden. Från denna
»kungliga» utställning har den spirituelle
kåsören Jörgen meddelat oss följande episod. Vi
låta kåsören berätta:

Man var inne i ateliern och såg på kung
Karl. Han satt på en arab så lifslefvande,
som han gick och stod i lifvet. Med det
undantag att här var han af gips och förminskad
till en fjerdedel. Sedan skall han bli af brons
och af sin egen naturliga storlek, ökad med
50 procent.

»Det knackar på dörren,» — sa’ vi till
vännen Nyström.

»Stängdt för i dag,» — sa’ denne.— »Nu
gå vi opp och sätta oss till middagsbordet,»
tillade han.

Men en ung herre, som bodde i huset,
visade sig i dörren och frågade i högtidlig ton,
om vi ville »låta hans maj:t konungen stå och
knacka förgäfves!»

Nej, det ville vi visst inte! Inte ens
undertecknad var en så arg rabulist. Ännu mindre
professor Alfred, som är en mycket hygglig karl.

Hr Nyström sprang om ena hörnet efter
sin kung. Jag sprang om det andra. I samma
afsigt. Hr Nyström sprang naturligtvis om
rasande hörn. Jag sprang lika naturligt om
rätt hörn. Men hans maj:t hade så stort
försprång, att jag räknade ut, att man skulle
hinna honom först om en hel halftimme och
långt ute på Kungsholmen.

Pustande återvände både konstnär och
konstkritiker till ateliern. Utan sin nådige kung.

Då man kom upp i hr Nyströms
konstnärligt ordnade våning, f. d. hr Karadja paschas, så
mötte oss hr Nyströms unga danska fru och
sa’, att vi inte voro några vakna snillen, och
att hans maj:t allernådigst behagat ringa på
både hos portvaktens och herrskapet Nyströms
i huset midt emot ateliern. Men hvarken
portvakterskan, som var från landet, eller den
dörröppnande lilla tjenstflickan, som var från
Danmark, hade underdånigst varit bekanta med
kungl. maj:t. De hade derför helt lugnt
svarat kungl. maj:t, att »professorn visst var i
ateliern med en annan herre». Och de hade
lika lugnt rapporterat fru Nyström, att »en
lång, gentil herre velat göra visit, men att de
sändt honom till ateliern. Der går han nu
öfver gatan».

Då fru Nyström tittade ut, så igenkände hon
underdånigst kungl. maj:t sjelf. Men för sent.
Portvakterskan var mest förtviflad. Kungl.
maj:t hade med sina högst egna seende ögon
tittat in i hennes rum och allernådigst sagt,
att »der var bra mörkt». Och hon hade
begått det högmålsbrottet att underdånigst svara:
— »Går väl an!»

En lycka i olyckan, — sa’ hon, — var, att
den artistiska och ståtliga vestibulen var väl sopad
och städad. Och för säkerhets skull städade
hon den ännu en gång. Just då vi kommo
till baka från vår misslyckade kungliga jagt.

Men inte kom något kungl. maj:t.

Jo, dagen derpå las man i aftontidningarna,
att kungl. maj:t varit i ateliern och sett sin
brors och företrädares i allo lyckade och
anslående bild. Men tidningarne berättade inte,
om han den gången tittat in till
Portvakterskan. Men säkert är, att dylika små kungl.
besök och tittar ovilkorligen komma att öka
portvaktsfruarnas intresse för sina förstugors
hållande i mönstergildt skick.





På ett hår när.
Novellett.

(Slut fr. första profnumret.)

»Egentligen, baron, borde jag taga emot er med
förebråelser.»

Han böjde sig ned öfver den hand, som hon
hade räckt honom och sade: »Tillåt mig framför
allt att kyssa dessa fina fingrar — se så der,
och nu kan ni banna mig — jag har ett
förträffligt samvete.»

»Jag beundrar ert samvete. Har det ej gjort
er några förebråelser, derför att ni under hela
åtta dagar på det mest klandervärda sätt
försummat edra vänner?»

»Tvärt om — det har i stället sagt till mig:
Min son, ditt porträtt förtjenar att förevigas i
verldshistorien jemte de store martyrernas; det
är mycket berömvärdt, att du öfvar dig i
sjelfbeherskning, ty du skulle kompromettera en
qvinnas rykte, som är dig dyrbar, och din vän Teodor,
som en gång vände ryggen åt en tryffelpastej —
hör ni, min nådiga — åt en tryffelpastej, emedan
han varit i Karlsbad fyra veckor, skulle taga utaf
sig hatten för detta hjeltemod.»

Hon skrattade.

»Sluta då! Jag tror för öfrigt ej ett ord af hvad
ni säger. Vill ni emellertid lofva mig att vara
riktigt allvarsam, så tillåter jag er att sitta ned
bredvid mig på denna stol.»

»Jag lofvar er att för detta pris göra ett
ansigte, bredvid hvilket en
söndagseftermiddagspredikant skulle se ut som en musikalisk clown.»

»Antingen måste ni vara förnuftig, eller jag
förbjuder er att slå er ned.»

»Jag säger ej ett ord mera.»

»Hvar har ni hållit till under dessa åtta dagar.»

»För beqvämlighets skull kunde jag säga er,
att jag blifvit afkastad på ridbanan och vrickat
en fot.»

»Det vore ett mycket oskickligt svar, ty jag
skulle ej tro er.»

»Hvarför då?»

»Jag såg er i förgår på ’Zigenarbaronen’.»

»Jag tar till baka vrickningen — men jag såg
er inte.»

»Det är mycket möjligt. Min vagn for
tillfälligtvis förbi teatern. Klockan var ej fullt åtta,
och det föll mig in att ännu en gång höra första
aktens final. Jag stannade endast till första
mellanakten.»

»Ah!»

»Ni borde vara något försigtigare baron!»

»Hvad menar ni?»

»Ni borde aldrig, då ni för en dam på teatern,
taga en öppen loge. Ni profanerar edra
ömtåligaste interiörer.»

»Ni tar den der damen för min älskarinna?»

»Ja!»

»Ni misstar er. Det var min gifta kusin;
hennes man är bortrest, och hon bad mig följa
henne på teatern.»

»Jag gör er min komplimang för denna
slägtskap. Er kusin är en mycket vacker qvinna.
Detta praktfulla, röda hår har jag hittills endast
sett på Makarts taflor. — Men ni måste svärja
mig, att ni ej älskar denna qvinna.»

»Man bedyrar sin oskuld. Man svär, att man
älskar en qvinna, såsom jag er till exempel, Maria,
men man svär icke, att man ej älskar en qvinna.
Ni misstror mig, Maria. Men jag tackar er för
denna misstro, ty jag vet nu, att ni älskar mig.»

»Er slutledning är djerf.»

»Är den också säker? Svara mig, Maria, älskar
ni mig?»

Det knackade på dörren.

Han släppte hennes hand, hvilken han fattat.

Hon reste sig och ropade »stig in».

Kammarjungfrun inträdde med en stor
bronslampa och stälde henne på bordet.

De voro åter ensamma och stodo nu midt
emot hvar andra. Lampan göt sitt fulla sken
öfver dem båda och belyste den vackra qvinnans
rodnande anlete.

»Svara mig, Maria!»

Hon teg och höll de svarta ögonhåren sänkta
mot golfvet; men hon lät honom behålla handen.

»Maria!»

Långsamt höjde hon blicken.

»Maria!»

Han ville sluta den smärta gestalten i sina
armar, då plötsligen ett skri ljöd från hennes
läppar.

»Hvad fattas er?»

»Rör mig ej!»

Hon hade tagit ett par steg till baka och var
likblek i ansigtet.

»Jag förstår er ej, Maria!»

Hennes ögon blixtrade.

»Jag vill råda er till den försigtigheten, herr
baron, om ni ännu en gång besöker er fru kusin,
att först sorgfälligt borsta er rock, innan ni
bedyrar en annan er kärlek. Slumpen kan ställa
så till, att vid en öm omfamning ett rödt
Makart-hår kommer att fastna på ert svarta rockuppslag,
och dylika indiskretioner äro ej alltid önskvärda.
Får jag ringa och säga åt min kammarjungfru
att komma hit med en borste?»

»Jag tackar er, min fru, men sådant låter jag
min betjent der hemma göra.»

Han tog sin hatt från taburetten, bugade sig
djupt för henne och lemnade rummet.

Hon var åter ensam.

Det ironiska leendet försvann från hennes
ansigte; hon pressade handen mot den hvita pannan
och slöt ögonen.

Och denne hade hon älskat, eller åtminstone
trott sig älska. Han hade svurit henne sin
kärlek — det var en mened! Hvarför detta
bedrägeri? Var det hennes förmögenhet, som hade
lockat honom? Och endast en simpel slump hade
bevarat henne från ett lif i lögn. O, den usle!
Och för honom hade hon uppoffrat en annan —
en annan, hvilken för en timme sedan med
lågande ord tillstått sin kärlek för henne, och som
nu drefves bort af förtviflan — bort öfver hafvet
till en okänd verld, för att söka glömska och
kanske finna henne! Hon hade vant sig vid
denna skymningsstund, då hon erhöll besök af
vännen — denne vän med ett hjerta, som slog
så trofast och uppoffrande för henne, och som i
pröfningens dagar hållit sig lika, så väl då
främmande vinningslystnad utsträckt armen efter
hennes arf, som då onda tungor vågat angripa
hennes qvinliga rykte. Han hade förvärfvat sig
hennes förtroende med insatsen af sitt lif.

Ja, denna skymningsstund hade för henne
blifvit ett verkligt behof. Då vännen kom, frigjorde
hon sig från alla sorger, stora och små; hon
kunde säga honom allt, han visste råd för allt
— o, han var så klok och förståndig! Hon
lyssnade gerna till hans djupa, klangfulla stämma,
då han berättade om sina resor, om konst och
om tilldragelser der utifrån verlden, då han på
sitt klara sätt invigde henne i lagarne för det
evigt sköna och lärde henne att rätt njuta af
mästarnes odödliga verk.

Nu får hon ej mer höra denna röst, de
trofasta ögonen med sin allvarliga blick skola ej
mera möta hennes, den starka handen, som
ledsagat henne, som skyddat henne för
vinningslystnadens anlopp, och som hållit upp skölden mot
förtalets stenkastningar — denna hand har hon
förblindad stött ifrån sig, hon har för sista
gången tryckt henne, för sista gången, och detta för
en uslings skull.

Hon stirrade med orörlig blick in i den
slocknande kaminen. Det klingade så underbart, så
högtidligt, detta »för sista gången» — liksom det
dofva ljudet af mullen, som nedkastas i grafven
öfver ett älskadt väsen ...

En tår glänste i hennes öga. »Nej,» ropade
hon, »nej — inte för sista gången!»

Hon störtade till skrifbordet ryckte ett
pappersblad ur portföljen och nedkastade i flygande hast
ett par rader på det samma. Derefter ringde hon,
kuverterade biljetten och sade till den inträdande
kammarjungfrun:

»Tag en vagn och laga, att detta bref kommer
till sin adress. Om du ej träffar doktorn hemma,
så far till jernvägsstationen — han tänkte afresa
med kurirtåget. Du ansvarar mig för, att det blir
uträttadt. Skynda dig!»

Flickan lydde.

*

Då doktorn dagen derpå i stilla salighet höll
den älskade qvinnans hand i sin, och detta för
lifvet, frågade han också till slut:

»Och hvarpå hängde då denna upptäckt, Maria?»

Hon log och svarade med en hemlighetsfull
min:

»På ett hår!»





Att beakta
vid prenumeration!

Personer boende i hufvudstaden, kunna
prenumerera å Idun antingen hos
redaktionen, Sturegatan 8, å Stadspostens
hufvudkontor, Klara v. kyrkogata 3 A, i de
större boklådorna eller å
tidningskontoren. Tidningen hemsändes kostnadsfritt.

Personer, boende å annan ort i riket,
böra prenumerera å närmaste postanstalt,
då tidningen genom postverkets försorg
kommer dem till handa.

Priset är endast 1 krona för hvarje
qvartal, befordringsafgiften inberäknad.

Någon lösnummerförsäljning kommer
ej att ega rum.

Redaktionen.





Till
våra husmödrar!

I dessa smalare spalter ärna
vi i hvarje nummer under en
mängd olika hufvudrubriker
meddela alla möjliga praktiska
och nyttiga råd och rön på de
områden, som höra till
qvinnans verksamhet inom och för
hemmet. Utom de rubriker,
som kunnat inrymmas i detta
nummer, skola sålunda
samtidigt eller efter hand
förekomma rubrikerna: Barnens
vård; Handarbeten; Helsovård;
Toaletten; Bostaden;
Klädedrägten; Husgerådet; Slagt
m. fl.

På det våra ärade läsarinnor
emellertid måtte hafva största
nyttan häraf, uppmana vi
vänligen alla husmödrar att hvar
i sin stad uppteckna och till
Redaktionen af Idun,
Stockholm, insända sina egna
erfarenheter på dessa områden.
Idun skulle sålunda kunna
blifva ett föreningsband mellan
husmödrarna och deras
familjer, hvarigenom de förra, ehuru
okända för hvar andra, skulle
kunna både gifva och mottaga
många goda och nyttiga råd.
Ingen behöfver på minsta sätt
låta sig afhållas af fruktan för
brister i stiliseringen af de
gjorda meddelandena, ty dessa
omredigeras alltid af oss, om så
behöfves, innan de införas i
tidningen.

Gång efter annan komma vi
ock att utfästa pris för goda
uppsatser på dessa områden.
Och redan nu göra vi början
härmed, i det vi utfästa ett
pris af

femton (15) kronor

för den bästa uppsatsen öfver
något sjelfvaldt ämne, hörande
till hemmets verld. Uppsatsen
måste rymmas inom en af våra
smalare spalter och får ej vara
förut publicerad.
Täflingsskrifterna böra vara inkomna
senast den 15 instundande
januari, och förbehålla vi oss
rättighet att i tidningen publicera
hvad som befinnes vara
användbart.

Å baksidan af det konvolut, som
innehåller täflingsskrift, bör sättas ordet:
Täflingsskrift.

Stockholm i december 1887.

Redaktionen.





Tvätten.

Om klorkalk till tvätt. Hur ofta
hör man icke en omtänksam
husmoder klaga öfver tvättinrättningarna med
deras »afskyvärda» klorkalk, som
endast är till för att förstöra tvättsakerna
och aldrig skall få komma in i
hennes hus. Det är emellertid en
skriande orättvisa att bannlysa klorkalken,
hvilken är lika förträfflig till
desinfektionsmedel som till tvätt, om den
blott användes på rätta sättet.
Meningen med klorkalken är, att den
skall bleka linnet och bortskaffa de i
kläderna varande orenligheterna, men
har den uppfylt detta värf, så bör
man bortskaffa den fortast möjligt, så
att den icke blir för närgången och
angriper sjelfva tyget. Dess
aflägsnande kan ske antingen helt enkelt
genom en grundlig ursköljning med
vanligt, helst kallt vatten, eller ännu
bättre genom att använda det s. k.
»Antiklor», som består i en lösning,
hvilken man sjelf kan tillaga af
svafvelsyradt natron — ett mycket billigt
ämne, som fås på apoteket.

Derigenom upplöses fullständigt
klorkalkens skadliga inverkan. Härvid
går man bäst till väga på följande
sätt.

Det med klorkalk behandlade
tyget ursköljes med kallt vatten, lägges
sedan i den omtalade lösningen,
hvartill ytterligare sättes lika mycket soda
som svafvelsyrad natron (till lösningen
användes varmt vatten) och sköljes
slutligen omsorgsfullt för sista gången.

Om ärade husmödrar ville göra ett
försök härmed, skulle de snart i
klorkalken finna en välkommen
bundsförvandt i stället för en fiende.

Malla.



Brygd.

Utmärkt hembrygdt öl erhålles på
följande sätt:

Till 30 kannor godt öl fordras 6
lispund godt kornmalt och ett lispund
godt rågmalt. Sedan detta malts,
blandas det tillsammans och syftas med
kallt vatten, hvarefter det väl
öfvertäckes och får stå 8—10 timmar.
Derpå uppkokas en pannmur
vatten, och af det varma vattnet slås så
mycket på maltet, att man med
lätthet kan bruka det senare med ett s. k.
roder. Denna brukning måste utan
uppehåll fortgå minst tre fjerdedels
timme, hvadan vid detta ingalunda
lätta arbete tvänne starka personer
turvis böra aflösa hvar andra.

Sedan detta är gjordt, öfvergjutes
maltet med ungefär 30 kannor kokande
vatten, hvarefter det omröres, väl
öfvertäckes och får stå en halftimme.

Så snart maltet lagt sig till bottnen,
öses den flytande vätskan, som nu
kallas blankvört, i pannmuren och
kokas upp samt slås åter igen på
maltet, hvarefter man förfar på samma sätt
som nyss: rör om maltet, låter det sjunka
och kokar ännu en gång upp vörten.

Sålunda fortfar man, till dess
blankvörten kokats och omrörts med maltet
omkring 15 gånger. Hvarje gång,
medan man väntar på att
bryggpannan skall koka upp, bör maltet hållas
väl täckt.

När denna kokning slutat, bör
rosten vara lagd i ordning i ett kar.
Vid rostens läggande är både vana
och försigtighet af nöden, så att den
hvarken blir för tunn, då maltet lätt
följer med igenom och drickat blir
grumligt, eller för tät, då vätskan har
svårt att rinna igenom. På bottnen
af karet läggas först några tumstjocka
trästickor och några enrisqvistar.
Deröfver lägger man ett kors af hopvriden
halm, hvars armar äro så långa, att de
nå upp öfver kanten på karet.
Derefter hopvridas åtskilliga mindre
halmringar, som läggas kors och tvärs om
hvar andra i karet, tills rosten blir
lagom tjock. Öfver alltsammans bredes
sedan ett tunt lager halm, som afsköljes
med vatten, hvarefter maltet försigtigt
slås på rosten.

Blankvörten får nu rinna genom
rosten två gånger. Som man
emellertid lätt kan förstå, har under den
långa kokningen mycket kokat bort.
Man bör derför nu späda ut vörten
med kokande vatten, tills alltsammans
uppgår till 30 kannor.

Sedan nu denna s. k. ölvört är
tagen, uppkokar man ungefär 25
kannor vatten och låter detta gå en eller
ett par gånger genom rosten. Man
får härigenom ett godt svagdricka.

Under tiden har man kokat upp
ett skålpund god humle i ungefär fyra
kannor vatten. Ölvörten hälles nu i
bryggpannan, och ungefär två
tredjedelar af humlen (är denna ej
tillräckligt bäsk, måste man naturligtvis taga
mera) tillsättes, hvarefter det hela får
koka i fulla tre timmar. Derpå öses
brygden upp i kittlar och får svalna.
Som genom denna sista kokning
qvantiteten åter minskats, späder man åter
ut den till fulla måttet och låter
alltsammans lätt koka upp, innan man
öser af det.

Vid 25 graders värme ilägges jästen
— ungefär ett qvarter hemjäst eller
ett fjerdedels skålpund pressjäst — 
hvarefter ölet väl öfvertäckes och
ställes i ett ej allt för kallt rum. Sedan
det blifvit utjäst, slås det på tunnor
och får ligga två à tre veckor,
hvarefter det tappas på buteljer.

På samma sätt förfares med
svagdrickat, som dock vid sista kokningen
endast behöfver koka två timmar.

Får ölet sedan ligga någon tid på
väl korkade buteljer, blir det af
utmärktaste slag. Det försäkrar af
mångårig erfarenhe Ingeborg.


Lämpliga julklappar för
damerna!

Såsom synnerligen lämpliga
julklappar inom fruntimmersverlden till
instundande julafton vill Iduns
redaktion rekommendera:

tvänne nyutkomna, förträffliga
arbeten af vår frejdade medarbeterska
fru Mathilda Langlet, nämligen
Tidsströmningar samt Vi och våra söner;

Qvinnans ställning i samhället (2:dra
uppl.) af en annan bland våra
medarbeterskor, fröken Clara Smitt; samt
slutligen

en prenumerationssedel å Idun för
det kommande året (pris: endast 1
krona för hvarje qvartal).



Bakning.

Bagarbakelse. Ett qvarter skiradt
smör röres, tills det blir kallt, samt
blandas sedan med 1 qvarter socker,
1 qvarter mjöl och 5 hela ägg, hvaraf
ett i sender iröres. Gräddas å ett
plättjern. Halfgräddade beströs de med
hackad mandel. Läggas öfver en
kafvel, så att de kröka sig. M. K.

Tyska bakelser. Fem hela ägg, 1
skålp. pudersocker och 1 skålp.
hvetmjöl sammanröres och sedan ilägges
½ skålp. skållad sötmandel samt
kryddnejlikor, kanel och kardemummor
efter smak, äfvensom en knifsudd
potaska. Slås sedan upp som ett aflångt
bröd och bakas strax. Skäres varmt
i tunna skifvor och torkas i ugnen.
M. K.

Godrån. Tio äggulor och en hvita
vispas väl. Derpå slår man en tekopp
söt grädde, 8 rågade matskedar samt
hvetmjöl, så att det blir tjockt som en
gröt. Gräddas öfver klar eld.M. K.



Köket.

Saft-gelé. Utaf hvad slags saft man
har, dock helst hallon- eller
körsbärssaft, kan detta tillagas. Till en
geléskål tages 3 lod gelantine som
upplöses i ljumt vatten och sedan röres
uti saften, hvilken först blifvit
tillräckligt utspädd. M. K.

Särdeles god köttkorf. Sju skålp.
oxkött, 7 skålp. svinkött, 7 skålp.
finskuret fläsk samt 7 skålp. dagen förut
kokad potatis, hackas fint och blandas
väl tillsammans ungefär en timmes tid.
Salt och kryddor tillsättas efter smak.
Sedan slår man härtill en kanna
uppkokt och väl kallnad mjölk. Köttkorf,
tillredd på detta sätt, håller sig god
under lång tid. M. K.

Att luta fisk. Till 12 kannor vatten
sättes 1 skålp. soda och 1 qvarter lim,
som omröres och slås kallt på fisken.
Denna ligger först 4 dagar i vatten,
4 dagar i luten och 4 dagar i
lutvattnet, hvarefter dagligen friskt vatten
ombytes. M. K.



Fönsterträdgården.

Murgröna. Denna vackra, ständigt
gröna slingerväxt får en synnerligt
kraftig växt och väl utvecklade blad,
om den gödes med tjock kaffesump.

Om flyttning af krukväxter. I
allmänhet skadas ej växterna af att
flyttas från det ena fönstret till det andra,
ehuru de naturligtvis må bäst af att
ständigt förblifva under samma
växtförhållande. Deremot bör man aldrig
flytta blommande krukväxter, ej en
gång, då man gör rent. Ty icke
allenast sjelfva skakningen vid transporten
kan komma knopparna att falla af,
utan vid flyttning förändras ofta
blommans ställning mot solen, och detta
kan föranleda, att knoppar och
blommor helt och hållet falla af. Detta
gäller i synnerhet om fuksior,
hvarför man aldrig bör köpa dessa, då de
stå i blom, utan helst innan de ännu
börjat sätta knopp.



Husdjuren.

Salt i ladugårdar och stall. I
allmänhet försiggår hönsens ruggning —
ombyte af fjäder — utan synnerligt
störande inverkan på hönsens helsa.
Inträder ruggningen på eftersommaren
vid kall och ruskig väderlek, kan den
samma bli farlig för djuren. Vid
ogynsam väderlek bör man hålla
hönsen inne och under ruggningen fodra
dem bättre än vanligt. Derjemte bör
man kasta till dem torra äggskal och
lägga (det torde man för öfrigt alltid
göra) något salt i drycken. Samtliga
våra fjäderfän, i synnerhet dufvorna,
äro mycket tacksamma för litet salt.
Äfven våra öfriga husdjur äro
begärliga efter salt, och många sjukdomar,
i synnerhet hos svinen, bero derpå,
att djuren ej fått tillräckligt med salt.
Man betänke blott, att vår mark och
följaktligen äfven våra växter, således
också kreatursfodret, blifva fattigare på
salt, under det att hafvet blir rikare
på sådant. Äfven beträffande
villebrådet bör man egna denna fråga
mera uppmärksamhet, om bland dem
sjukdomar icke skola utbryta. Araben
kallar saltet för kamelens konfekt;
schweizaren säger: »Ett skålpund salt
gifver tio skålpund fett.»

Hästarne antyda likaledes genom
slickandet på krubbor och väggar, att
de hafva behof af salt och syra för
magen. Man bör då beströ fodret med
lika delar koksalt och krita, hvilket
visat sig vara af god nytta.



Breflåda.

Till de många tidningsredaktioner inom skilda
delar af landet, som visat välvilja mot Idun och
vänligt omnämnt den samma, hembär Red.
härmed sitt vördsamma tack.
———
Majorskan M. K. I det vi härmed till Eder
uttala vårt tack för edert varma intresse för
Idun samt för de sända bidragen, hoppas vi
att i Eder finna en flitig medarbeterska. Som
Ni ser, hafva vi redan gjort bruk af edra
bidrag.

Ingeborg. Er förträffliga uppsats kom tyvärr
för sent till det första profnumret. Vi
meddela den i stället i detta nummer.
Välkommen åter!

Malla m. fl.. Edra bidrag mottagna; de
skola efter hand införas. Mycken tack och
välkommen med mera!

Flere meddelare. Manuskriptet bör skrifvas
endast på en sida af papperet och om möjligt
med någon marginal.Redaktionen.

*


Handsk-Presentkort

hos K. F. Ålund,
26 Regeringsgatan 26.
Filial:
80 A Drottninggatan 80 A.
Obs.! Handsskrin från 1:50.
[45]


*


141414
Vesterlånggatan
Julpresenter
Eleganta Jabots,
Rysch,
Moderna Kragar,
Rosetter
m.m.
Billigaste priser.
S. W. Holmberg
Vesterlånggatan
141414
[49]


*


Engelska Strumpor
stort lager.
Tricot-Underkläder
för Damer, Herrar och Barn.
Serge, Cheviot. Flaneller, Silkes- och
Yllevantar, Silkesdukar, Näsdukar. 
Barnskor, Corsetter, Broderade 
remsor, Peax’s tvål.
OBS.! Utmärkta Téer m. m.
Engelska  Magasinet
38 Regeringsgatan 38
[50]1 tr. upp.(G. 5816x1)


*


Andra upplagan
af
Qvinnans ställning
i samhället.
Några inlägg i nutidens sociala
spörsmål
af Clara Smitt.
Första upplagan slutsåldes under
loppet af en månad.[26]


*


I bokhandeln har utkommit:
Skizzer och Berättelser af Tor Hedberg
1: 75.
Ett äktenskap i våra dagar. Roman af
Helen Mathers 2: 75.
Det menskliga lifvets pligter och mål
häft. 1: 75, inb. 2: 50.
En moders ord till fosterlandets döttrar
häft. 2: 25, inb. 3 kr.
Om konsten att lefva 50 öre.
Friswell, Den stilla timman häft. 1: 75,
inb. 2: 50.
Friswell, Genom andras fönster, häft.
2: 25, inb. 3: 25.
Friswell, Här och der i verlden, häft.
2 kr., inb. 3 kr.
Friswell, Menniskans sanna värde, häft.
3: 75, inb. 4: 75.
Otto, Husets genius, häft. 2 kr., inb. 3 kr.
Smiles, Menniskans egen kraft, häft.
3: 25, inb. 4: 25.
Smiles, Karakterens värde, h. 3kr., b. 4kr,
Hall, Hvardagsregler för helsan, häft.
75 öre, inb. 1: 25.
Pressenzé, En ung flickas dagbok, k. 1:40.
Pressenzé, Barnens verld, 75 öre.
Thiersch, Kristligt familjelif, häft. 50 öre,
inb. 1: 25.[17]

IDUN

Vi vilja särskildt fästa uppmärksamheten på Iduns lämplighet för
platssökande och platsutbjudande annonsörer, äfvensom för alla öfriga slags
annonser som beröra familjekretsen. — Annonser mottagas endast genom
8. Gumælius annonsbyrå och hos redaktionen. Abonnentsamlare antagas.


*


Stockholms Dagblad.
Sveriges största
Nyhets- och Annonstidning.
Stor spridning bland alla klasser
i landets olika delar.
Utkommer största delen af året sju gånger
i veckan och med talrika dubbelnummer.
Stockholmsupplagan:Landsortsupplagan:
Innehåller Stockholms
kommuns annonser.Den fördelaktigaste tidning
för annonsering i landsorten.
Pris:förhelt årkr.18:—Pris:förhelt årkr.10:—
 »fjerdedels år»5:— »halft år»6:—
 »en månad»1:75 »en månad»1:—
Postafgiften oberäknadPostafgiften inberäknad.


Obs! Landsortsupplagan innehåller allt detsamma som
stockholmsupplagan med undantag af stockholmsannonser
och en del rent lokala notiser.
Stockholms Dagblad.
[36]



*


Tidningen
VÅRT LAND

(politisk tidning på kristlig grund)inbjuder till prenumeration.
Beloppet af vår postupplaga visar, att Vårt Land
är på andra året af sin tillvaro landsortens
mest spridda aftontidning. Detta
förhållande talar!
Tullskyddsvänlig — fosterländsk.
Omvexlande, väl utarbetade artiklar på skilda
områden. Snabba notismeddelanden.


Prenumerationspris(Postafgiften inberäknad)
Dagliga upplagan:Veckoupplagan:
1årkr.10: —1årkr.2: —
¾»»9: —¾»»1: 65
½»»6: —½»»1: 20
¼»»3: —¼«»— 70
1månad»1: —1år med bilaga»2: 75
Lösnummerpris 8 öre.Lösnummerpris 7 öre.


Samlare af prenumeranter erhålla provision efter
öfverenskommelse med Vårt Lands kontor.Korrespondenter antagas.
[30]Red. af Vårt Land.


*


Sveriges billigaste dagliga tidning
Nya Dagligt Allehandas lilla upplaga.
Prenumeration, som endast mottages i landsorten,
utgör, inberäknadt postarvode, för helt  år kr. 7,50,
halft år kr. 4,00, 3 månader kr. 2,00, 1 månad kr. 0,75.
Historisk roman af Zacharias Topelius.
Snabba notiser och telegram.
[42] Särskild landtbrukstidning.


*


Svenska Dagbladet
inbjuder härmed till prenumeration för år 1888.

Prenumerationspris:
i Stockholm: i landsorten:
Helt år........................  Kr. 12: — Helt år........................  Kr. 12: —

Halft år   .....................  » 6: 50 Halft år   .....................  » 6: 50

3 mån.........................  » 3: 25 3 mån.........................  »  3: 50

1 mån.........................  » 1: 10 1 mån.........................  » 1: 20

Tidningen hembäres fortfarande kostnadsfritt.Postarvodet inberäknadt.




———

Olycksfall-Försäkrings-Aktiebolaget

SKANDINAVIEN

försäkrar Svenska Dagbladets helårsprenumeranter för år 1888, som
uppnått 18 års ålder, till belopp för hvarje person af

Ett tusen kronor

att utbetalas i händelse af dödsfall, som omedelbart föranledes af en under år
1888 genom yttre, våldsam orsak vållad kroppsskada, så vida dödsfallet
inträffar inom sex månader efter skadans timande.

För ersättningens utbekommande erfordras att genom aflemnande af
prenumerationsqvitto styrkes, att den aflidne var ensam prenumerant i eget
namn för hela året 1888 på ett exemplar af tidningen.

———

Svenska Dagbladet skall fortfara att ärligt men humant förfäkta de
nationella och tullskyddsvänliga idéerna. Den inländska och unionella politiken
göres till föremål för talrika ledande uppsatser. Snabba och rikhaltiga
korrespondenser och notiser från in- och utlandet. Två följetonger: en anordnad
för urklipp och en innehållande kortare berättelser. Literatur och konst
behandlas med sakkunskap och oveld. Affärs- och sjöfartsunderrättelser få såsom
hittills sin särskilda, rymligt tillmätta plats. Den legala afdelningen är
fullständigare än någon annan tidnings. [38]


*


Lacave y C a 
rekommendera sina
Äkta
spanska viner
Fersenska Terrassen
och
7 Kungsgatan 7
[23]Stockholm.


*


Annonsörer!
Uppmärksamma att
Oscarshamns-Posten
är Oscarshamns stads samt mellersta
och norra Kalmar läns mest spridda
och lästa tidning samt stadens och
ortens  allmännast anlitade annonsblad.
Upplaga: 2,500 ex.
[43] Annonspris:
l0 öre pr rad.


*


Vestgöta
Korrespondenten
utkommer under år 1888 2 gånger
i veckan och meddelar lättlästa
nyheter från hela Vestergötland samt
redogör för öfrigt i korta ordalag för
hvad vigtigt som händer i in- och
utlandet. I Stockholm har Vestgöta
Korrespondenten egen, mycket
påpasslig telegrafkorrespondent. I hvarje
nummer har Vestgöta Korrespondenten
ledande artiklar, i hvilka dagens
frågor belysas.

Vestgöta Korrespondenten kommer
att fortfarande befinna sig på den
sidan, som kämpat för det s. k. »nya
systemet», under förhoppning om, att
en ny regering inom kort kommer
att praktiskt visa, att detta från visst
håll mycket förkättrade system dock
skall vara i stånd att kraftigt
motarbeta den ekonomiska och äfven
andliga upplösning, som nu kännetecknar
vårt land.

Vestgöta Korrespondenten kostar,
postarvodet inräknadt: för
helt år 3 kr. 96 öre, tre qvarts år 3
kr. 36 öre, halft år 2 kr. 40 öre, ett
qvarts år 1 kr. 32 öre och en månad
60 öre.

Dessutom har Vestgöta Korrespondenten
till tjenst för dem, som endast
ha råd att betala en ringa penning för
en tidning, en veckoupplaga.

Vestgöta Korrespondentens
veckoupplaga kostar, postarvodet
inräknadt, för helt år 1 kr. 20 öre, tre
qvarts år 95 öre, halft år 70 öre och
ett qvarts år 50 öre.

Vestgöta Korrespondentens
fullständiga namn är VestgötaKorrespondenten,
Sköfde Tidning. Med anledning
deraf varnas allmänheten att förblanda
Vestgöta Korrespondenten med en
nyligen uppsatt tidning, som kallar sig
endast Sköfde Tidning och som är
frihandelsvänlig.Högaktningsfullt

[52]Redaktionen.


*


Gerolda. Gerolda. Gerolda.
——————
I hvars och ens (äfven damers) åtanka
rekommenderas den nya, nätta och
spännande historisk-romantiska berättelsen
»Gerolda», hvilken ej kan erhållas annorledes än
genom insändande af 60 öre i frimärken till
literatör H. F. Löhr, Varberg. Bokens
egentliga pris är kr. 1: 25.[41]


IDUN
Tidningen kostar endast en (1) krona för qvartalet, befordringsafgiften
inberäknad. — Fullständig mode- och mönstertidning gratis.
Annonser mottagas genom 8. Gumælius annonsbyrå och hos redaktionen
till 25 öre pr 4-spaltig petitrad (= 12 stafvelser).


*



LEVERIN & C:o
61 Drottninggatan 61
3 tr. upp
få härmed rekommendera 
sin nya, tidsenliga
FOTOGRAFI-ATELIER
All slags
Fotografering
utföres omsorgsfullt
enligt nutidens fordringar.
Med största högaktning
LEVERIN & C:o
[46]


*



K. M. LUNDBERGS
Bosättningsmagasin

N:r 7 Storkyrkobrinken N:r 7
——————————
Mattor Sängar Sängkläder Möbeltyger lärfter Lakan
——————————
Beställningar å utstyrselartiklar m. m.
Låga, bestämda priser! Priskurant och profver sändas fritt!
[22]


*


JUL-ÖL
af prima qvalité
hos
Frans Lundberg,
1 Stora Gråmunkegränd 1 — 1 Stallgatan 1
Allm. Telefon 80 97.


*


KNAPPAR
för Livréer och Barnkostymer m. fl.
Bronsarbeten
förgyllas, försilfras, bronseras
och renoveras hos
C. C. Sporrong & C:o,
28 Regeringsgatan 28
Stockholm.
[24]


*


Snörmakerier.
Största lager af Fantasi- och Bollfransar,
Möbelfransar och Möbelkordonger samt Garnityr för
Damtoaletten. Beställningar å allt hvad till yrket hör emottagas och
utföras fortast möjligt och till billigaste pris.
G. A. L. SVENSSON,
5 Malmtorgsgatan 5.
[34]


*


Tjulander & C:o
Vinhandel
55 Drottninggatan 55
rekommendera sitt
välsorterade lager af
äkta utländska
viner och
spirituosa.
[37]


*


Collodin
m. fl. Liktornsmedel,
Optimum,
Äkta Sesamtvål,
Många sorter
Eau de Cologne
m. m. hos
C F. Dufva,
41 Drottninggatan 41
[48]


*


Lifförsäkring af qvinnor
äfvensom lifräntor och enkepensioner
beviljas på särdeles fördelaktiga vilkor af
Allmänna Lifförsäkringsbolaget
antingen vid dess hufvudkontor i Stockholm,
Kungsträdgårdsgatan 2 C,
eller af dess öfver hela landet spridda agenter, bland hvilka torde få nämnas
följande damer:
Fru Sigrid Lagervall, Agnegatan 3 A, Stockholm.
Fröken Hulda Lundin, Brunkebergstorg 2, Stockholm.
Fru Ulla Sandell, Kungsholmen, Pilgatan 4 A, Stockholm.
Fru Maria Hellberg, Sturegatan 8, Stockholm.
Fru Karin Brodén, Upsala.
Fru Helena Geijer, Göteborg.
Fru Agda Hedborg, Kristinehamn.
Fru S. L. Tägtström, Orebro.
Fröken Alfhild Cnattingius, Nora 
Fru Anna Grafström, Vesterås.
Fru Hildur Frölén, Sundsvall.
Fru Louise Söderbaum, Sundsvall[51] (G. 25834)


*


JOHN LEMAN
Allt af bästa qvalitéer till billigaste priser.
Möbeltyger uti Siden, Ylle, Bomull och Hampa.
Mattor Orientaliska, Brüssels, Skotska, Tåg- och Kokos-
Lineoleum (Kork-) mattor, F. Waltons patent.
Kostnadsförslag och prover sändes på begäran.
Kronor
Borddukar, Knl. och hvita Gardintyger
Gardiner & Draperier förfärdigas och uppsättas
Möbler välgjorda af svensk tillverkning
Möbel-Fantasi-Artiklar
Lampor

Stockholm
Drottninggatan
14 & 19Kongl. Hofleverantör
rekommenderar
sitt rikhaltiga lager.Stockholm
Drottninggatan
14 & 19
[7]


*


P. G. BJURSTRÖMS
Bosättningsaffär, Lampmagasin och Konsthandel
51 Drottninggatan 51

Stor utställning
och försäljning af
alla slags
Bosättningsartiklar
Lyxartiklar
och
Konstföremål
i alla möjliga
branscher och
former I stort
sortiment
från enkla och
billiga till de mest
eleganta och
dyrbara.

Allt till de
billigaste
priser.
[39]


*


Tvätt-Inrättningen
55 Nybrogatan. Billiga  priser. Nybrogatan 55.

Obs! Tvätt utföres äfven af härvarande
ordentliga tvätterskor, hemtas och hemsändes,
då adress uppgifves pr telefon 43 90 eller
pr lokalpost.


*


General-Depôt
afBengers
Normal-Ylle-Underkläder
för Herrar, Damer och Barn.
Normal-Lakan, Örngott, Kamelhårsfiltar
och Åder-förbands-bindlar.
Platina-Lampa (luftrenande) och
Ozogen.
En gros och detalj. — Kataloger och Priskuranter gratis.
GÖSTA VIDINGHOFF,
[12]19 Drottninggatan 19.


*


Möbeltyger
Obs! Profver sänds på begäran


*


Boström & Boström
Stockholm, 18 Drottninggatan 18


*


Mattor, m.m.
Obs! Billigare priser.


*

Idun kostar endast en krona för hvarje qvartal.

