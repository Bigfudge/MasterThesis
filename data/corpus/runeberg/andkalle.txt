NORLANDER

ANDERSSONSKANS
KALLE



ANDERSSONSKANS KALLE.

ANDERSSONSKANS KALLE

POJKSTRECK och
KÄRINGSKVALLER

UPPSNAPPADE AF
EMIL NORLANDER

MED 22 TECKNINGAR
AF
O. A.

Fjärde upplagan

STOCKHOLM
C. L. GULLBERGS FÖRLAG
STOCKHOLM 1912
C. P. PÅHLSONS BOKTRYCKERI



Anderssonskans Kalle presenteras.



Koss i jisse namn, sa Petterssonskan, när hon
kom dängandes genom köksdörren in till
Anderssonskan, som just spottade på
förklädssnibben för att tvätta sin Kalle ren om
näsan, här ska frun få höra, hur den eländiga
nyckelharpan, som har magasinet där nere, sa...
Hon sa att hon lånar inte ut »Fäderneslandet»
åt sånt där folk, som ska ha de öfver en timme
för två öre...

— Hva... folk! röt Anderssonskan och gaf
i ilskan sin söta Kalle en puff i ryggraden, så
Kalle, som stod och sög på tummen, fick tummen
längt ner i halsen och satte sig på huggkubben och
galltjöt. Folk!... Sa hon det, sa hon. En sån där
eländig giftblanderska, som öser sågspån bland
pudersockret å slickar åf skeden mellan hvar
gång hon skummar grädden af sin mjölk, som
smakar som kyss mej på örat... Jo, jag skulle
just tillåta en tocken där menageriprydnad att
kalla mig för folk. Nej, den gången skulle fru
Pettersson ha försvarat sig. Frun har min själ
inte tungan fastrostad inte, när jag eller någon
annan af de aktningsvärda fruarna och
madamerna råka spilla lite vatten i fruns allt utom
polerade trappa.

— Hva, sa Petterssonskan och blef grå som
en gammal ylletröja i ansiktet... Jag får
upplysa frun om att jag inte kommit hit för att höra
några »schottiser», för har frun lust att slå cirkel
mellan tänderna med sin giftiga tunga, så var
så god å vänd den mot sin missformade unge där,
som sitter på huggkubben å gallhojar som han
skulle sväljt en höräfsa.

— Jag gör fru Pettersson uppmärksam på,
sa Anderssonskan med dämpadt raseri, att jag
låter mina barn gasta så mycke jag vill. Skrik
du Kalle lilla... Så där ja... Värre!... Här
ska du få en bit socker.

— Jaså, återtog Petterssonskan, då ska jag
— Ät du socker, du Kalle lilla. Den som köpt de har inte haft
syndetikon på fingrarna.

bara be att få den ettöring, som högädla frun
lofvade att ge till för hyrandet af tidningen här,
för jag ämnar visst inte lägga någon grund
till fruns förmögenhet eller låta bedra mig. Det
finns »visst» folk, som inte gör sej samvete öfver
någenting.

— Usch, vore jag mor till den där skrikiga
ungen där, så skulle jag stoppa ett
dammborstskaft i ansiktet på'n, så att han inte skulle kunna
skrika mer i hela sitt lif.

— Hör du Kalle lilla, sa fru Andersson
och ställde sockerskåln alldeles bredvid
huggkubben. Hör du såna obarmhärtiga människor
den gode guden har skapat, men bry dej inte
om henne du... Du ä i alla fall sju millioner
gånger bättre än hennes orappade drulle till son,
den där som står i kryddbo och alltid har kaffe
å socker me sig hem i byxfickorna om
kvällarne. Siru tocke hittar man i lådorna när
principaln ä borta... Ät du socker, du, Kalle lilla.
Den som köpt de har inte haft syndetikon på
fingrarna.

— Koss i je! vrålade Petterssonskan och
slog handen i köksbordet så två kaffekoppar
tappa öronen och lilla Kalle af pur förskräckelse
ramla af huggkubben och rände näfven in bland
veden under spiseln och fick en lång sticka
under nageln. — Mycke har jag hört i min dar,
men si kommer dom å säjer någet om min Janne,
då ska jag ta bladet från munnen å fråga, hvar
Janssonskans förklä tog vägen, när somligt höll
på i tvättstugan, å hvarför somligt alltid
förväxlar såpburk å snyter ur andras, eller t. ex. hvem
de va som stoppa fingrarna i mitt saftfat, som
stog i trappfönstret härom middan.

— Du lilla milda himmel! skrek
Anderssonskan, som hållit på att med köksknifven pillra
stickan ur tummen på lilla Kalle. — Har man
hört värre!? Den gemena människan understår
sej att genera en hederlig hustru. Hörde du,
Kalle!? Vi ska stämma henne, å du ska vittna,
att din mor aldrig stuckit fingrarna i den där
människans sliskiga blåbärssaft eller ens sett
Janssonskans skurtrasa till förklä eller hennes
såpburk med den där sura såpan i...

— Ja, stormskrek Petterssonskan tillbaka, å
ni ska stå till svars för att ni sagt, att min Janne
har syndetikon på fingrarne å att han inte hade
fått byxfickorna fulla med kaffe åf principalen...
Jag kom hit opp för att vi skulle läsa
»Fäderneslandet» tillsammans, men nu ä de ni som ska
in i »Fäderneslandet» å den där missfasonerade
kålroten till pojke me...

***

En flickröst: Jag ska hälsa från
magasinsfrun å be att få »Fäderneslandet»... Min mamma
ska ha det nu, å herrskapet har haft de öfver en
timme.





När Anderssonskans Kalle spikade fast
Petterssonskan vid planket.



Anderssonskans Kalle har alltid varit en
vargunge. Kunde de lefvandes lifvet någen
gång företa sig de minsta nyttiga, så skulle
han kunna bli minister, för han har då ett hufve
som de gröfsta vedträn inte biter på, sa
Pilgrenskan, när hon mötte ett offer, en grannfru,
alldeles under mitt fönster. — Men de otäcka
stycket ä sin mor opp i dagen. Ställa till missämja
mellan grannarne, de kan han. Madam har
naturligtvis hört hur den missformade bortbytingen
bar sej åt mot mej? Inte de?... Annars finns
de väl inte en skvallerkärring mellan
Sabbasberg och Dihlström som inte hört de.

— Jo, kan man tänka sej, den där usla
länken går sta å tar Petterssonskans sista såpsmula
där nere i tvättstugan å går opp i min trappa å
smetar såpan på trappstenarne. O, du milde
lille himmel, de ä då för innerligt väl att vi har
polis, för annars ginge den lymmeln bestämdt
å såpade trapporna i hela stan... Nå, där
kommer nu i mörkret min stackars man, de ofriserade
kräket, å skulle gå opp, å jag hörde så väl, för
si köksdörrn stog på glänt, hur han krafsade med
framfötterna... Se så där, sa jag, nu ä han
kulis igen... Ja, krafsa du, tänkte jag, tocke ska
vänja dej från sprit, så jag fortsatte med att kanta
opp kjoln åt min lilla husliga flicka, under det
hon låg på soffan å läste. Men så när hade jag
stuckit nålen tvärs igenom tummen, för jag hörde
ett brak, som om Tyska kyrkan skulle ha satt
sig på Munkbron och alla gummorna skulle stå
å ropa: hoj!... De va min man som kullrat
utför trappan... Naturligtvis trodde jag att han
var på nocken, men jag kunde väl inte inte låta
honom ligga där å stänga trafiken, utan jag gaf mej
i väg... Kors i je, afbröt sig Pilgrenskan, jag
tror jag få lof att gå in till smen, så supig han
än ä, å låta slå ett järnband om mej, för jag
spricker bestämdt en vacker dag åf att tänka på den
pojkrackarn...

— Jo, där kom jag i min oskuld å hade
hela munnen full åf fula ord åt min rackare till
man, då jag halkar å vänder benen uppåt å åker
som en högaffel utför trappan... Å me en sån
fart sen!... Hade inte min stackars gubbe legat
å tajit imot därnere, så hade jag väl åkt snedt
öfver gården, ut genom porten å rakt ner i
sjön...

— De hade väl gått ann, om inte min Klara
också, de välsignade barnet, hade fallit offer för
den vanartiga pojkens bofstreck... När hon hörde
sin mors hjärtskärande ångstskri, så vek hon ett
»hundöra» i romanen, å tog lampan å gaf sej
ut för att rädda sin mor. Men de skulle hon
aldrig ha brytt sej om, för hon hade bara
kommit till första trappsteget, då hon gjorde en
kullerbytta med lampan, så glasskärfvorna röko
om öronen på oss alla å sedan studsade hon som
en karutschaboll trappsteg för trappsteg ända
öfver oss å ut på gården. De fattiga barne!...
Där låg hon nu å såg ut som om hon skulle ha
ramlat igenom ett tröskverk, med sin näst bästa
kjol i en tofva omkring hufvet... Men se hon
ä då annars så fin som en liten bakelse...
Madam ska se, de va ett elände innan vi burit
opp hvarandra, men si den som gick opp till
Petterssonskan, de va ja de... Si hon förstår
sej så bra på barn, när hon får dem öfver knät på
sej, och de skulle hon ha Kalle nu, för si jag
framkastade naturligtvis att de va i hennes såpa
som vi varit ute å åkt...

— Madam skulle ha sett Petterssonskan!...
Hon tog ett klappträ och så gaf hon sig opp till
Anderssonskan, å där satt Kalle, de stycket, på
huggkubben och såg beskedlig ut å åt
mjölgröt, men när han fick si Petterssonskan komma
rusande, anade den illmariga pojken, att de va
hans slutstycke de gällde, så han satte fram benet
obemärkt, så Petterssonskan, de stora fastaget,
ramlade rak lång öfver de å stack hufvudet
genom dörrspegeln in i rummet där de bägge
snickargesällerna bo. Si de kan hvarken
Anderssonskan eller Petterssonskan förlåtan, och gu vet
om de hade fått tag i'n då, då hade han fått
stryk för hela sitt gångna lif och fjorton dar i
framtiden me, men si han smet, han, och satte
sig i vindstrappan å funderade på hämd...

— Tänk på — hämd... Han skulle hämnas
på Petterssonskan för att hon gått å skvallrat!...
Å de varnartiga barnet hämnades också... När
Petterssonskan stog på en hög trappstege å knöt
fast ett klästreck vid stora planket åt gatan, så
smög sej Anderssonskans Kalle bakom henne å
tog en stor spik å bultade den igenom alla
kjolarne, så när den fattiga människan skulle
ner, satt hon fast, å under arbetet att komma
loss slog hon omkull stegen, å där hängde hon
nu som ett spetakel på planke å alla pigor å
fruar skrattade, å gud förlåte mej mina arfsynder,
men jag skrattade jag me, å de så tungan hängde
långt ner på bröstet på mej...

— Men den som inte skrattade, de va
Petterssonskan de... Hon knäppte sina händer
nedåt, förstås, hon kunde inte få dem uppåt, kan
man veta, å så sa hon: »Store gud, sa hon, var så
innerligt snäll å drif en af dina största blixtar in
i den tomma skallen på Anderssonskans Kalle!...
Gör de, snälle gud!... När jag kommer loss ska
jag göra resten!»

— Så nu vet madam, afslöt Pilgrenskan sitt
långa skvaller, att låter de någen dag som en
arg tjur kommit in i ett barnhus, då ä de
Petterssonskan som fått tag i Anderssonskans Kalle.

— — Så smög sej Anderssonskans Kalle bakom henne,
tog en stor spik å bultade den genom alla kjolarna...





Anderssonskans Kalle leker cirkus.



Håll i mej! skrek Pilgrenskan, när hon mötte
Bergströmskan, som kom kånkandes på
femton öre ved i den branta backen. — Jag
skrattar mej fördärfvad. Ho, ho, ho, hi, hi, hi!…

Bergströmskan skulle ha haft barrved, men
vedkarn hade af misstag gifvit henne björkved,
och det hade gjort henne så glad, så hon gaf
sig till att flina, hon med.

— Hä, hä, hä! skrattade hon. Berätta,
berätta… Har frun sett någon pussa den där fina
mamselln i farstun hva, efter frun ä så glad?…

— Ho, ho, ho! gick Pilgrenskan på.

— Har värden ramlat utför sin uschla å
hala trappa, hva? De vore trifligt… Berätta,
snälla frun.

Men Pilgrenskan bara skrattade och det så
tårarna runno som en strid vattenstråle utefter
kindknotorna och magen gick i vågor ända upp
i ansiktet.

Bergströmskan gaf på nytt till ett flabb.

— Ha, ha, ha, lät det. Nu vet jag,
Anderssonskans Ivalle har fått skarlakansfeber, hva?…
De va också mycket trifligt. Då dör de söta
guss lånet. Frid vare me honom, men nog va
det skada att han inte kom in på våran gård, så
jag kunnat få klån, jag me.

— Nej gunås, sa Pilgrenskan, så väl är
det inte. Men nog har han fått en näsbränna,
de lefvande lilla liket, så han väl inte så snart
igen gör något Kanans land af våran portgång
inte, som de elemenskade fät gjorde
häromsistens.

Pilgrenskan satte sig på en källarucka och
Bergströmskan slog sig ned pä sitt vedknyte,
men innan dess tackade hon i sitt hjärta gud,
som hjälpt henne att »klå» den snåle
vedhandlaren. För se utan guds hjälp, det visste hon,
skulle det aldrig kunnat gå.

— Jo si, sa Pilgrenskan, den förtjusande
lilla markattsungen, Anderssonskans Kalle, vet
ja, hade varit på cirkus, gubevars. Hur han
fått pängar, de vete vår herre, men skomakarn
på nedre botten både svär på å slår va om, att
lilla Kalle hittat två tolfskillingar i hans
verkstadsfönster, som alltid står på glänt. Men hvem
kan för resten förtänka de fattiga barnet de?
Hade inte Kalle tagit dom, så hade mäster själf
gjort de, å borta hade dom varit.

— Men nu kan man tänka sig, att när ett
sånt frö som Kalle får se folk åka på hufvet i
hängande trappe i taket, å gå på stylter, å hångla
me lampor å påstelinstallrikar, så ska de bli
någe åf'et också.

— När han kom hem, bar han sig åt som
den värsta schajas på en cirkus. Han skulle
visa mor sin, hur dom hånglade med lamper eller
hva di kallart, å så tog han tag i mor sins lampa
å innan människan hann tan ifrån honom, så
hade han kastat lampan opp i luften.

— En som ä van te hångla hade
naturligtvis tajit emot lampan igen. Men si
Andersonsskans Kalle va inte van han. Duns! sa de, å
så slog lampan i golfve, så glasskärfverna rök
om bena på den fattiga Anderssonskan. De va
väl de va så mörkt, att Kalle kunde smita ut,
annars hade väl Anderssonskan tajit ett tag i
Kalles rara små åsneöron å skakat om tarmarne
i de misslyckade barnet.

— Dagen därpå skulle han hångla med två
tallrikar å de gick bra förstås. Ena tallriken
suttade han tvärs igenom glaset på familjens
»pigtittare» eller trimå som Anderssonskan i sin
högfärd kallarn, å den andra tallriken kom ut
genom fönstret å höll rakt på att slå ihjäl
Bobergskans vindögda piga. Men de var då en
himmelens tröst att så ej skedde, fast nog hade
Bobergskan fått en vackrare piga i stället.

— Den dagen höll sej lilla Kalle under
sängen, å de fast vi me både dammborstar å
eldgafflar bad honom krypa fram. Han låg där
ända tills modren, det beskedliga skrället, satte
en tallrik plättar till honom å ban på sina knän
att han skulle komma fram.

— Sen de nu inte fanns något att slå
sönder, va de inte roligt att hångla längre förstås,
å så skaffade han sej ett kvastskaft å ett par
repstumpar, å dom skulle han göra en sån där trappe
utå som cirkusschajasar hänger å slänger i som
i en gunga, å så satte den lymmeln opp spetaklet
midt i portgången. Nu kan väl snälla fru
Bergström tänka sej hur de gick. Hvarenda
människa, som kom i misshugg förn, fick sej
naturligtvis en knuff så den kunde tappa andedräkten,
men värst gick det för den fattiga mjölk Fia, som
går hit med Grumlamjölken. Bäst hon gick,
kom Kalle med sin gunga å ga'na en puff i
ryggen så människan for ut genom porten å
snurra två slag kring kvarteret.

— Jo, lilla fru Bergström skulle vari här,
skulle frun fått sej en som räckt ända hem. En
kväll gick i alla fall värden å skar åf ena linan
i gungan till hälften å — hi, hi, hi! — bäst
Kalle stog på hufvet i gungan, så rasch! brast
tåten å den lilla söta Kalle dök som en pil ner
i portgångens stenläggning.

— Gu ska då veta, att di stenarne inte ä
mjuka, de vet jag som varit ute och åkt kana
på dem så många gånger, men tror ni att de
gjorde Anderssonskans Kalle någe? Inte ett
smack! De rara barnet reste på sej lika fort igen
å sen han setat under vattenledningen en stund,
tog han tåten å band den utanför värdens dörr,
så värden senare på kvällen slog en volt öfver den,
å så gick Kalle in på snickarverkstan å gaf åt
snickarna mor sins sista tolfskilling för att di
skulle göra honom ett par stylter.

— Si tockna, ska frun se, ä någe te rara
saker. Dom binder man fast vid bena,
åtminstone gjorde Anderssonskans Kalle de, å sen
kan man gå omkring med händerna i byxfickorna
och glo i takrännorna.

— Å de gjorde Anderssonskans Kalle
också. Han öfvade sig så han gick bättre på di
meterhöga stylterna än på sina egna
klumpfötter.

— Men si, hi, hi, hi! flabbade
Pilgrenskan, nu kommer kvinteltjansen. En dag gick
Kalle uppför alla tre trapperna på sina stylter
å skulle just gå ned igen, då Bobergskan, gu
välsigne människan, ja ska för alltid glömma när
hon tog min kläkorg på mangeln, då
Bobergskan, säjer jag, öppnade sin köksdörr, så att den
slog Kalle i ryggen.

— Hoj! skrek Kalle. Så vände han benen
i vädret å försökte gå på hufvet utför trappan,
så ändrade han sig å kröp på knäna, så på hufvet
igen… Han visste sannerligen inte, hur han
skulle göra till slut, men ner kom han, å där tog
— Så vände han benen i vädret å försökte gå på hufvet
utför trappan.

di opp'en å la'en i en vebärare å bar hem'en.
Ack, hva han var söt! Han var precis som dö.
Men nu må frun tro, att han kryat till sej igen.
å snart, säjer han, ska han skaffa sej två meter
höga stylter å — gu gifve han gjorde de,
suckade Pilgrenskan.





Anderssonskans Kalle hjälper Bobergskan
att flytta.



Jisses människa! skrek Pilgrenskan, när hon
skulle rundt om hörnet och fick stången
till en täckbåge rätt i maggropen på sig. —
Kan dom inte se ocken dom petar på!… Nä
se, va de lilla fru Bergström, sa hon sedan i en
helt annan ton, när hon fick se Bergströmskan
segla fram i andra ändan på stången… De va
riktigt roligt att få se frun.

— Puh, sa Bergströmskan och ställde upp
stången alldeles mot min fönsterruta, så att, om
någon kom att sparka till'en, skulle ]ag få'en i
ögat. Jag kunde så väl räkna ut det. Den
som därför gick in och tog en fäktmask på sig,
det va jag de, och så lade jag mig att lyssna på
de snälla grannfruarna.

— Jo si, började Bergströmskan, jag har
varit å lånt en täckbåge åf de där skamlösa
mangelmänniskorna, som inte ä nöjda me att man
betalar för att mangla sina fattiga lunor hos
dom, utan de ska ta hyra för sin uschla
täckbåge också. Se dotter min, de rara barnet, har
ett täcke som ser ut som en skifva schweizerost
å därför har jag varit å lånt bågen här si för
å göra henne ett nytt.

— Ja, frun kan vara lycklig, som fått en
flicka… Tänk den stackars Anderssonskan me
sin Kalle… Oj, oj, oj!… Frun har väl hört
när han hjälpte Bobergskan att flytta?… Inte
de!… Kors jag trodde att de spordes kring hela
stan…

— Frun vet, fortsatte Pilgrenskan, att den
där ungen har mer rackartyg i kroppen än en
balettmamsell har knappnålar på sej, men allti
ser han så hygglig ut, å de gjorde han då också,
där han stod å täljde stora stycken ur
inkörsporten… De såg nu Bobergskan, å bums va
hon på honom. »Vänta du, din lilla lackarunge»,
sa hon, »jag ska minsann gå opp till värden
å tala om hur du står å skär sönder
portgången».

— Nej, gör inte de, snälla frun, sa
Anderssonskans Kalle, så ska jag hjälpa frun, när frun
ska sta å flytta.

— Gud förlåte den dumma Bobergskan, hon
ä så dum så man borde stoppa opp'na å visa'na
för pängar! Hon gick in på Kalles förslag å den
första april va Kalle oppe hos henne för att
hjälpa till å bära ner.

— Nu har då inte Bobergskan mycke, men
si de hon har ä hon då så rädd om. De första
Kalle bar ner va hennes spegel. De va nu inte
annat än en sån där pigtittare, di kallar, å den
la Kalle på kärrbotten, å för att den inte skulle
skafvas, la han en mattstump öfvern. Man
behöfver inte ha tatt studenten för att grunna
ut hur de gick. Åkardrängen ställde en byrå
ofvanpå spegeln, å så va den expijerad. Sen
kom Kalle kånkandes me en korg poslin.
Naturligtvis ställde han den likadant, å på den la
drängen strykugnen. Så va de färdigt. En
lampkupa stoppa han sedan mellan byrån och
lavoarn i kärran, å ett antikt tefat ställde han
under byråfoten för att byrån inte skulle ranka,
å med desamma gick kupan å rakade sej å tefatet
sprack.

— De ä alldeles märkvärdigt hva en pojke
kan hinna me mycke. Hva Bobergskan behöft
tretti år för att få, de dammade Kalle sönder på
tjuge minuter, å lilla fru Bergström ska tro att
han hant me mycke annat också.

— Köksdörren slog han i baklås just när
Bobergskan hade klänningsarmen emellan, så den
fattiga människan måste krypa ur lifvet, när både
åkarn och hans karl stog och såg på. Å just när
åkarn hade lyft en smula på öfre halfvan åf den
stora dragkistan, narrade Kalle karln i andra
ändan att släppa taget, så åkarn fick fingrarna
emellan å ställde sej att svära, så de kunnat
vattna sej i mun på den lede å en
frälsningskadett kunnat dö i själskramp.

— Men si åkarn hade inte väl kommit loss,
förrän han gaf Kalle en hurril, så Kalle stog en
lång stund å funderade om han skulle gå opp i
limningen eller om han skulle flänga ett slag ut
för trappan. Han valde det sista, men där stog
olyckligtvis Bobergskans nya gungstol i vägen å
den tog Kalle till ressällskap utför de fyra
trapporna. Man tycker väl, att en sån hurril skulle
göra en liten guss ängel åf en sån där vanartig
lymmel, men de lax inte den gängen. När de
andra kom ner för att plocka opp bitarne åf
Kalle, för att gå till lasarettet me dom, så stog
Kalle ute på gatan och kittlade hästen under
magen med ena gungstolsmeden.

— När han inte längre fick hjälpa till att
lassa, skulle han hämnas, gubevars, genom att
stoppa kvartersputeljer mellan möblerna, för att
inte tala om att han stoppa asken med
Bobergskans bästa hatt imellan två stolar, så ena
stolbenet gick tvärs igenom både ask å hatt, å så
stälde han sej, just som Bobergskan klifvit opp
på lasset för att åka me, å peta hästen i näsan
med ett höstrå.

— Nog ä våra åkarkampar beskedliga å
hyggliga, ja, så de till å me låta göra korf åf sej, men
därför kan dom väl inte tåla att nån petar dom
ända opp i hjärnan med ett strå… Hästen
knyckte till å la i sken, så Bobergskan for rakt
i famn på åkardrängen å slog sin mun mot hans,
så de såg riktigt oanständigt ut, å så lämnade
Bobergskan sitt gamla hus som ett riktigt
spetakel, tack vare den elemänskade Anderssonskans
Kalle.

— Så lämnade Bobergskan sitt gamla hus och såg ut som ett
riktigt spetakel.





Anderssonskans Kalle har »strykdag».



Nej, si lilla fru Bergström! sa Pilgrenskan
och högg tag bak i Bergströmskans kjol,
så att »sprundet» kom att räcka ned till
»skoningen». — Jag måste tala om för frun att
nu ändtligen har Anderssonskans Kalle, de
osvarfvade eländet till pojk, fått ordentligt me
stryk.

— Ho, ho, ho! skrattade hon. Han fick så
de räckte till för hans barnbarn också, om en
annars så snäll gud verkligen tänker låta ett sånt
varnande exempel, som Anderssonskans Kalle, få
några barnbarn.

— Jo, si pojken hade förstås olofvandes vart
ute å lekt, å när han så kom hem, skulle han
ha »smisk», gubevars, men den listiga pojken
han visste råd han!… Han talade glädjestrålande
om att han å ett par andra »frön» hade funnit
på en silfvergrufva i Tyskbagarbergen å visade
mor sin några svartaktiga stycken i ett papper.

— Kan lilla fru Bergström tänka sej hva
de va då?… Åh, jag rent åf ryser, när jag bara
tänker påt!… Tänk sej — de va bergkrut! Just
bergkrut, som han hittat i en sprängkur medan
»basen» låg å sof.

— Å de värsta af allt, hans trätgiriga mor
trodde honom… Den människan är då, gu öke
brödkakan, så dum så hon knappt kan skilja
mellan en smörgås å ett lokemetiv.

— Hon blef så gla, så hon sprang ner på
magasinet å köpte färskt kaffebrö åt den illmariga
pojken å slog vatten på sumpen å satte på för
att pojken skulle få lite varmt i sej.

— Men under hela tiden hade hon den där
»silfvergrufvan» i tankarne, å till slut kunde hon
inte låta bli att fråga Kalle, hur man skulle kunna
få silfret ur bitarna, å pojken säjer att man ska
smälta ur'et. Tänk, tänk, tänk!

— Nå, hva tror ni hans spektakel till mor
gör? — Jo, hon tar å stoppar krutbitarne,
— Jo, den lymmeln redde sej nog! Han hängde halfvägs
ut genom lilla fönstret på köksdörren.

obemärkt, in i kakelugnen, där just kaffepannan stog
å puttrade som bäst.

— O, du milde lille gud, å alla små söta
änglar må vara mitt vittne!… Tänk, midt i
brasan! De hunno häller inte snyta sej, förrän
de lät som om sol å måne slagit ihop i
kakelugnspipan. Den fattiga Anderssonskan snurrade
rundt som ett spinnrockshjul å visste inte om
hon skulle fara ut genom taket eller golfvet, men
efter att ha snurrat en lång stund slog hon i
sällskap me en schyffonjé emot väggen, så den gick
sönder och hon kom ut på en vind. Fattiga
människan, hon kunde ha blifvit alldeles mosad!

— Å hennes missdådare till pojk, tänker
frun. Jo, den lymmeln redde sej nog! Han
hängde halfvägs ut genom lilla fönstret på
köksdörren. Hade han också haft en schyffonjé som
skjutit på, hade han väl varit halfvägs på en
världsomsegling i de här taget. Men han hade
tur han, så när polisen kom, kunde han peka ut
hvart hans mamma tagit vägen. Hon hittades
också alldeles hel liggande intrasslad i
schyffonjén på grannvinden.

— Men si kakelugnen, den hade sagt gunatt
för alltid, den. De fanns minlif å knif inte så
mycke kvar åf'en, så man kunde snusa oppet, å
Anderssonskans »kaffehurra», ja, den ä på väg
till himlen — om den inte redan ä där.

— Men nu kommer de roliga! Di hade inte
väl fått Anderssonskan fri från schyffonjén, som
hon rännt hufvet in i, förrän hon rusade opp å
häktade ner sin söta Kalle från köksdörren, å
nu ska frun tro, att lilla Kalle fick för att han
funnit opp silfret eller rättare krutet. Hon tog
fatt i ett löst stolsben, si de fanns så godt om
tockna, å så vände hon den rundaste delen af
Kalle till, å så bankade hon åsta å skulle nog
ha hållit på än i da, om inte den valpen till
pojke knyckt till, så att modern for ut genom
hålet i väggen för andra gången, medan han
själf sprang ner för att gömma sig i tvättstugan.
Men hi, hi, hi, de skulle han aldrig ha gjort,
för där stod just Petterssonskan på väg att höra
efter hva som smälde.

— Nu va hon förstås vipps på de klara me att
Kalle hade ett finger me i röran, för si han såg
så snopen ut, och mer behöfde hon inte ana, för
att på samma gång få lust att betala Kalle för
den där gången, han spikade fast hennes kjol ve
planket.


— Hon högg Kalle med ena armen å
klappträt me den anra, å så tog hon i där Kalles
mamma slutade å höll på me de ända tills jag
kom.

— Nej, se hva ä de för trifligt, madam har
för sej? sa ja naturligtvis.

— Jo, sa Petterssonskan, jag håller på att
klappa kläder åt Anderssonskans Kalle…

— Men vipps va pojken på benen igen å
skulle ge sig af, men den gången tog jag emoten
i dörren, å jag ä inte hämndfull, gu bevare mej,
men jag kom ihåg, när han såpade min trappa
å så låg Petterssonskans klappträ så bra i hand…
Ja, — jag kunde inte låta bli; jag satte Kalles
lilla vanskapade hufve mellan knäna på mig å
så kvitterade jag resten af räkningen på
trappsåpningen, kjolspikningen å explosionen i
kakelugnen, å en hel massa till, som han antagligen
kommer att göra i en framtid.

— Den dagen var en riktig Battolemejenatt
för Anderssonskans Kalle. Ja, han skulle nog villa
vända ut och in på sej, för på yttersidan kan
han då inte sitta på minst tre vecker.





Anderssonskans Kalle gör i kaninafvel.



Pilgrenskan kom ut genom inkörsporten med
en fart, som hade hon haft en kanonkula,
som gick fortare än hon själf, efter sig.
Kjolarna hade hon öfver knät och blottade ett
par hemstickade yllestrumpor, de där vid tiden
för Amerikas upptäckt måtte haft en utmärkt fin
och hvit färg.

Väl kommen ut på gatan släppte hon
maktlös taget i kjolen och lutade sig som en planka
mot husväggen.

— Åhååå! stönade hon och stirrade envist
rakt fram, som såge hon en giraff dansa pas de
quatre på ett spårvagnstak.

— Hi-hi-hi, flen Bergströmskan, där hon
kom skvalpande med en half liter kärnmjölk i en
sexlitersflaska, jag tror lilla fru Pilgren
reproduserar sej i balettkonsten. Ja, ja, tillade hon, ä
man snygg inunder, gör de ingenting, men
annars så…

— Åhååå! stönade Pilgrenskan.

— Jo, jo, flinade Bergströmskan, lilla fru
Pilgren ä inte ung längre. Frun ä väl snart
öfver 52?…

— Åhååå! stönade Pilgrenskan.

— Koss i je! skrek Bergströmskan. Det
måtte väl inte vara någe på tok me fruns
vindögda dotter? Hon har väl inte blifvit
anglevererad häller, det lilla söta barnet?

Det var precis hvad Pilgrenskan behöfde för
att kvickna till.

— Hva! pep hon och ögonen höllo på att
ramla ur skallen på henne. — Jag ä en fattig,
syndig människa, men om jag så ä dö, så går jag
opp å säjer någe fult, om di vågar förtala min
rara Ofelia, för de ä då, gu välsigne henne, de
älskligaste barn, som gått i ett par knäppkänger
sedan Napoleon dog på sköna Helena.

— Å gu bevare mej väl, sa Bergströmskan
och skakade öfvertygande på kärnmjölken, skulle
jag säja någe om fruns flicka, jag, som själf har
en sån mönsterflicka, som ingen i världen kan
mäta sej me.

— Jo, jag vill mena de, sa Pilgrenskan, med
ett tonfall, så att Bergströmskan måste sätta ifrån
sig kärnmjölksflaskan för att inte darra ut
mjölkskvätten. Så skakade hon utaf ilska.

— Jag skulle verkligen, sa hon, blek i
ansiktet som mjölken, villat se fruns paternoster
till dotter den där gången hon ramla ur för
trappan, som Anderssonskans Kalle hade såpat. Hela
kvarteret talar om hur hon stack benen i vädret
så att en anständig maniska kunde vända ut å
in på sej åf bara skam.

— Åhååå! stönade Pilgrenskan. Tala inte
om den elemänskade Anderssonskans Kalle… Jag
ä nog gudfruktig när de behöfs, men att vår
herre skapat de okrympta missfostret, förlåter
jag honom aldrig… Kan frun tänka sej, att han
köpt sej en kanin för några månar sedan… Ett
litet sött kräk…

— Anderssonskans Kalle?

— Han! Gud bevare mej. Han, ett sött
kräk, som ser ut som en förväxt röfva i ansiktet.
Åhnej, den lilla kaninen. De lilla kräket låg i
en kläkorg med ett par planker öfver sej å alla
käringarna i gårn gingo dit å gaf'en mat, så
Anderssonskans Kalle hade inte ett dugg besvär.
Han gjorde sej till också för de, ska ni tro…
Han bar vatten när Petterssonskan tvättade, men
utan att, som han förr gjorde, lägga kimrök it, så
kläderna sågo ut som de blifvit dragna tre slag
genom skorstenspipan, å så ledde han hem mitt
supiga kräk till man, utan att, som han förr
gjorde, sätta honom på stenen vid vattenledningen å
låta vattnet från kranen droppa ner mellan
skjortan å ryggen pån. Ja, han va en riktig guss
ängel men du rara himmel, hva den lilla
rackarungen kan förställa sej!

— Ingen människa kunde tro honom om
annat än godt, när han gick å pysslade med
sin kanin, för en kanin ä väl inte hela världen.

— Men du min söte, ett par dagar efteråt
låg de väl tie kaninungar i korgen. Håkansson
vete hvar de kommit ifrån, men de pepo och
skreko, så det var rent ynkligt för ett stackars
modershjärta att höra. Naturligtvis buro vi
allihopa mat till ungarne me…

— Nu vill jag fråga om det finns någen
anständighet i världen? Dom säger att Kain for ut
i främmande land å tog sig en hustru, men si
de här kräkena kom ju aldrig ur kläkorgen, å
ändå växte familjen dag från dag. Snart låg
di som kräfter i korgen å de va omöjligt för
en anständig människa att mera se åt den
uschla kolonnen.

— Så kommer Petterssonskan, den beskedliga
människan, å föreslår, att dom skulle få vara
i hennes vebo. Du milde lille skapare, om hon
hade tajit dem upp i sängkammarn bland de
andra fratet i stället, så hade en annan fattig
människa fått vara i fre.

— De otäcka djuren hade inte väl kommit
in i vebon, förrän hela huset blef öfversålladt åf
råtter. De kom mest från alla håll å kanter, å nu
kan man knappt gå ett steg, utan att trampa
ett sånt där kräk på svansen.

— Jag ä en modig människa, jag har gift
mej å jag har gått Hamgatan hem ensam en
kväll, men tvi för den lede, får jag se en råtta,
så hoppar jag hur högt och hur oanständigt som
hälst.

Bergströmskan såg helt blek ut.

— Dom ä otäcka! sa hon.

— Jo, ja menar de, sa Pilgrenskan, när
— Hoj! gallskrek Pilgrenskan.

jag nyss kom ut, kom där en springandes
öfver gårn, som hade en svans som va två meter
lång… Förrexten, tillade hon, kom me, så ska
frun få se den eländiga kaningropen, som
Anderssonskans Kalle, den klotformade latmasken,
drajit ihop.

De bägge grannfruarna gingo försiktigt
öfver gården och stannade vid en vedbo.

— Här ä hålet, sa Pilgrenskan och gläntade
på dörren, medan Bergströmskan satte ifrån sig
kärnmjölksflaskan för att kunna se bättre.

— Hoj! gallskrek Pilgrenskan och trampade
midt i flaskan.

— Aj! kved Bergströmskan och föll rakt
på Pilgrenskan, som, intrasslad i kärnmjölksflaskan,
stupade omkull, och drog Bergströmskan
med sig.

— Jag känner henne! stönade Pilgrenskan.

— Jag me! pep Bergströmskan och så
svimmade bägge två.

Sedan ett par handfasta drängar i gården
lyftat upp fruarna och öfvertygat dem om att den
förmenta råttan inte satt kvar i kjolarne på dem,
dröp Bergströmskan likblek i väg med den
tomma kärnmjölksflaskan.


— Milde herre, bad hon i portgängen, ta den
patentidioten Anderssonskans Kalle till dej snart,
annars kan inte en katt bo i de här elemänskade
råtthålet.





Anderssonskans Kalle kokar kaffe.



Oj, oj oj! vojade sig Pilgrenskan, när hon
mötte Bergströmskan på magasinet. — Titta
noga på mej, tillade hon och stack sin hvassa
näsa halfvägs in i ansiktet på sitt offer, ser jag
inte ut som en skjorta i ansiktet, hva? Oj, oj,
oj! Jag ä så sjuk, så sjuk, å alltihop ä
Anderssonskans Kalles fel. O, den pojken! Hvaför ä
han inte så stor, att han fått lust för sjön, å
hvaför har han inte gått med någen ångbåt till
sjöss och omkommit någenstans i
Kimpavimpa-bukten, eller hva de heter. Madam vet, där
Janssonskans okantade drul plumsade i. Han
vet ja, som slog ut två tänder på Qvisten,
polisen, å fick plikta åtti kronor. Nå, de va nu
alldeles för mycke för bara två tänder, för de
kan man ju få en hel löskäft.

— Men de va inte de, jag skulle tala om…
De va om Anderssonskans Kalle. Den milde
lille guden, som sitter oppe i nattrocken på
molntappen, hade då alldeles bestämdt glömt bort sin
konst, när han snidade te den där pojken.
Världen hade gått lika rundt och solen lyst lika bra,
om den där pojken varit ofödd. Och särskildt
skulle min stackars mage haft en hel massa
kramp insparad. Lilla fru Bergström tycker det
låter märkvärdigt, men si saken ä den, att han
hållit på att förgifta hela tutten af käringar i
gården.

— Si, hans fattiga mor, som man så gärna
vill förlåta synden att ha födt den där valpen,
hade gubevars gjort sig till att fira sin födelsedag
med kaffekalas i tvättstugan. — Oj, oj, oj! De
kaffet, de sitter i mej ännu.

— Där kommer vi alla, hederliga och
anständigt klädda, och spetsade naturligtvis på att
få någe riktigt skojit. Si Anderssonskan, som
hållit på å tvättat, hade inrättat det så bra. Hon
hade lånat sig en tvåkannshurra på kaféet, för
att vi tre skulle få en ordentlig skvätt kaffe en
gång i lifvet, å så hade hon lagt bräder på karen
å bunkarna, så man satt som på teatern. Å
tocke brö sen!

— Ja, vi tog en liten smutt, å så började
Petterssonskan så trifligt om Berglunds där oppe
i vind. De där frun vet, som har en dotter, som
å på pantbanken. Joho, nu vet man hvarifrån
den där näbbgäddan får sina schangtilemanga
kläder. Hon lånar dem förstås från »stampen»,
där hon ä. Si, Lundbladskan gick efter i
trappan i söndags å kände igen Söderströmskans
heldagsblåsa. Hi, hi, hi! »Fröken» Berglund blef
så förlägen, sä hon höll på att slå en töcken
där salteportal midt i trappan och kom sig rakt
inte för att säga annat än: vet hut!

— Hon skulle göra sig oskyldig gubevars.
Ånej, den som vet att den inte pyntar ut sig i
andras kjoltraser, den har nog mustigare å längre
svar än bara »vet hut». Ja, å så talte
Anderssonskan om att Blomens matapa till piga gått
ifrån sin plats, å att Blomskan, den skenheliga
människan, inte kan gå förbi en vinhandel, utan
att det vattnas i mun på henne, å en hel massa
annat trifligt. Ja, vi mådde, så vi höll på att
spricka af vällefnad, å just då kommer
Anderssonskans Kalle in.  Han hade lekt »rymmare å
fasttagare» å rifvit sönder sig, så han höll på att
alldeles halka ur sina fattiga pantalonger.

— Jag vet inte hur det kommer sej, men
allti så kliar de i högra nypan, när jag ser de
där kålhufvudet.  Jag föreställer mig alltid att
han vill hämnas för de där koket stryk, han
fick af Petterssonskan å mej, å de ä ingen stund
som jag ä säker på, att han inte försöker sätta
benkrok för mig.

— Nå, nu skulle han ha kaffe förstås, men
som vi just hade kramat sista tåren ur hurran,
så föreslog Anderssonskan, att vi skulle ta en,
jag tror de va femskvätt till, å Kalle skuttade opp
efter mera kaffe.

— O, om man kunde få reda på hvad som
kommer att hända, då vore visst de mesta ogjordt.  
Hade jag vetat att den där Anderssonskans Kalle
va ett sånt frö, skulle jag förr gått på händerna
framför vaktparaden än låta Anderssonskans Kalle
koka kaffe åt mej.

— Se, han gjorde först i ordning ett bål, som
man kunde steka en oxe vid, å så satte han på
pannan å kokte ur sumpen, för si tocke har hans
snåla mor lärt honom, å så hade han soppan
klar.

— Du min skapare, ett sånt kaffe! De va
så svart, som de varit kokt på en neger, å så
starkt, så den värsta boxare inte skulle vågat sej
på de, men vi fattiga kvinnor, vi vågade vi.



— Oj! sa Petterssonskan, som först fick sitt
i sej, de va ett svårt kaffe.

— Jag menar de, sa Anderssonskans Kalle
å drog på sin vanskapade mun, så mungiporna
nära på gingo ihop i nacken pån, jag har lagt
nåt i också…

— Du lilla, rara himmel! skrek jag till, å
alla ben började dansa kankan i skrofvet på mej.
De va gift i kaffet! Jag kom tvärt ihåg, att jag
sett honom lägga någe hvitt i pannan.

— Anderssonskan höll på att få koppen i
trångstrupen å Petterssonskan ramlade ned i stora
bykekaret.

— Gift! Det kändes som jag hade fått ett
ångvesågeri i magen. Om dom andra vill jag
inte tala. De dansade krigsdanser, så
Anderssonskans Kalle stog på ett ben å gallskrek af
bara förtjusning en lång stund — men sen gick
han.

Men den som tog kaffehurran å sprang till
polisen, de va jag, de… Å dom sände ut femton
ridande konstaplar att söka Kalle, å de fingo tag
in just som han höll på att sälja sitt
frimärksalbum. Han tänkte förstås skaffa sig pängar å
rymma till Amedrikat, den bofven.

— Men nu fick han svara konstaplarna i
stället, å åt dom sa han, att han endast ville
skrämma oss, å att han bara lagt ett stycke
klarskinn i pannan. Han »klarade» sig också, för
si doktorn, som undersökte soppan, höll me
honom. Men si nu ska de bli krig igen, de lofvar
jag, å gu nåde Anderssonskans Kalle, om han inte
me de snaraste skaffar sej ett par byxor af
pansarplåt eller tocke där!





Anderssonskans Kalle spelar »Ljungby
horn» i vebon.



Hallå, lilla fru Pilgren! skrek Bergströmskan,
när Pilgrenskan en förmiddag kom
schasandes ut ur porten med en gammal
gräddsnipa, hvilken, gud förlåte mej, såg ut som den
skulle vara på väg till Löfsta sopbacke. — Hva i
all världen står på, eftersom madam gnor så där?
Man skulle kunna tro att Anderssonskans
vanartiga Ivalle fyrat af en kanon i ändan på frun.

— Kors i je, flåsade Pilgrenskan, börja inte
me den vargungen, han förtjänar inte ens att
man kallar honom missfoster, för man gör
minsann alla indeoter en förnärmelse därmed.

— Nå, men säj mej, sa Bergströmskan, hur
gick de me de där uppträdet, då ni trodde han
hade förgiftat ert kaffe?

— Hur det gick. Du lille milde, de gick
åt fanders förståss. Kommissarien var en mycke
triflig karl å han sa, dra åt helskota, käringar!
sa han, och så gick vi förståss.

— Å Anderssonskans Kalle han går på
ännu?

— Jo, de kan lilla fru Bergström sätta sej
en rofva på. Å han blir värre för hvar dag,
en mild försyn låter den patentindeoten lefva.
Har lilla frun hört, att han varit på teaten?
Jag frågar om det är att låta en sån där unge,
som rent af har gått förbi all ära och redlighet,
få gå på teaten? De va nu så, att han skulle
bära den näbbiga Blomdalskans fräkniga Linas
ben till teaten, för hon biträder där, bevars väl,
å står å gapar me i körn, å då har hon särskilda
ben, som lär sitta inuti trikåerna. Ja, herre gud,
hva vet jag, men dom säjer så… Nog af, pojken
gick på teaten å fick stå mellan kulischerna. Du
store Sahantillpaulus, om han hade gått gale ändå
å kommit någenstans till Nordpolen i ställe.

— Lilla fru Bergström kan tänka sej, att
pojken ble alldeles galen. Han fick se någe som
hette Trollkullen, som skuttar i vädret, å de gaf
han sig nitton kantsvarfvade på, såna där frun
vet, att han skulle kunna göra efter å de mycke
bättre än dom på teaten.

—	Vi kunde inte grunna ut hva den
rackarungen funderade på, han smög sej omkring som
en kyrkvaktare å bara såg full me håken ut. Så
en dag kom han ner i tvättstugan å hade hela
näfven full me papperslappar. De va biljetter,
sa ban, å dom kostade bara tie öre, å för de
skulle man få se hela »Ljungby horn». Jag
frågar, om de låg någe märkvärdigt i att vi köpte
åf en? När en inte oftare än vi, fattiga kärringar
få gå på teaten, så vill man inte förakta ett nöje,
som bara kostar tie öre.

—	Ja, så köpte vi allihop i gårn, å i
lördags eftermiddag klockan 6 skulle pjäsen gå åf
stapeln i vebon. Vi va allesamman öfvertygade
att de skulle gå bra, för en sån rackare, som
Anderssonskan Kalle, han borde väl kunna spela
troll bättre än ett riktigt troll.

—	På klockslaget va vi i vebon, å där va
inte så pjåkigt förrexten. Hälften var teater, å
framför den hängde ett par köksgardiner, som
— Nu skulle han deklamera sej å talte om sina blodiga
bedrifter å visade sin mors gamla lösfläta . . .

egentligen va grosshandlarns, som Anderssonskan
tvättar åt, men som gubevars kommit bort i
tvätten. På främsta bänken, som va en planka öfver
två bockar, satt Anderssonskan å Petterssonskan å
jag. Riktigt schangtilt såg de min själ ut, å
bakom oss satt de annra kärringarna i gårn, å längst
bort på vetrafven grannskapets alla pojkar. Den
Anderssonskans Kalle, han hade sålt för flera
kronor, tror jag!

—	Nå, så gick Anderssonskans tvättkjol opp,
den va ridå si, å då såg man en gammal
järndörr midt för, å den skulle vara Trollkullen. Bäst
som vi satt å tittade på järndörrn, kom
Anderssonskans Kalle in. Han skulle vara riddare
å hade sin mammas gamla urväxta snörlif som
pansar på sej, å ett kastrullock i näfven; de va
inte utan, att de såg rätt trifligt ut. Nu skulle
han deklamera sej å talte om sina blodiga
bedrifter å visade sin mors gamla lösfläta… De va
en skalp, han tajit af någon indian någenstans i
Kina, å nu skulle han strida mot trollen där i
Trollkullen, bakom järndörrn, förståss.

—	Jag vet inte hur det kom sej, att jag
bligade så misstänksamt på den där järndörrn,
de ante mej att de va någe fanstyg bakom, å
därför, när han sa att nu kommer trollen, så
vände jag allt ryggtaflan till. Du lilla söta, hva
en kan ha instinkt ändå! Bäst som de va, så
smällde de te å jag fick järndörrn i ryggen, å
den fattiga Anderssonskan fick en brinnande
fotogenlampa under kjolana. Till råga på olyckan
reste Petterssonskan på sej å bänken ramla
sönder, å där låg vi i en röra. — Själfva upphofvet,
den sakramänskade Kalle, han var alldeles
ren-rakad. Inte ett hårstrå fanns kvar på hans
förhärdade hufve, när han sprang ut till
vattenledningen. Å så midt i spetaklet, tog de ell uti
grosshandlans gardiner å där skuttade folk öfver
oss, där vi låg i en hög, för att släcka, som
guskelof också lyckades.

— Tänk sej bara, lilla fru Bergström, han
hade lagt krut under järndörrn, precis som när
han den där gången narra mor sin att lägga
krut under kaffepannan. En lycka va de då att
ingen blef skadad, men de va de värsta spetakel,
jag varit med om. Jag skulle ändå inte klaga
öfver mina fattiga tie öre, bara jag kunde få sitta
å se på, när pojkana, som satt på vetrafven, få
tag i Anderssonskans Kalle. Hi, hi, hi, då blir
de ett ännu värre spetakel.





Anderssonskans Kalle gör i »elektrissite».



Hallå! pep Bergströmskan, just som hon kom
ut från magasinet och stod i porten och
slickade på tummen, som hon råkat sticka
ner i magasinsfruns nykokta grädde, hvilken stod
på disken för att svalna. — Hon fick nämligen
se Pilgrenskan komma blek som en sopptallrik
utvacklande genom 23:ans port. — Hva i jisse nam
går åt lilla fru Pilgren? sa hon.

— Å, den rysliga Anderssonskans Kalle,
suckade Pilgrenskan. Snart ska de inte finnas
en kärring på den här gatan, som inte skulle
villa ligga på rygg å åka baklänges ut till
körgårn för att bli kvitt de orakade busfröt.

—	Men kära frun, tröstade Bergströmskan,
de ä ju så elemänskadt vått där ute så man kan
drunkna.

—	Än sen, sa Pilgrenskan, där får man ro.

—	Nå, men herre jestanes, hva har han nu
gjort igen? frågade Bergströmskan å tog
ryggstöd mot stuprännan.

—	Hva han gjort!… Jo, nu har han jobbat
me töcken där elektrissite... Jag vill fråga fru
Bergström, som är gammal…

—	Gammal, fnurrade Bergströmskan till,
håken å gammal!

—	Se så, missförstå mej rätt, sa
Pilgrenskan, jag mente att frun, som ä gammal å
förståndig, kunde säga mej, hva i helskutta de ska
tjäna till att dom får lära sej tocke där
rackartyg i skolorna, som elektrissite?... Härom dan
kom den lilla olyckan hem från skolan me en
lackstång, å när han gne på den så fick han
elektrissite, sa han… Men inte nog me de,
någon hade lärt’en att om man gne en svart katt
på ryggen, så kunde en få så mycke sånt där otyg
så de brakade å sprakade om'et…
—	Nå?

—	Jo, kan frun tänka sej, han tog
Bobergskans svarta Murre, å du milde, hva ban gne
den!… Kattkräket har så sannt jag heter
Josefina Dorotea Pilgren inte mer hår på sej än en
kvartersputell har…

—	Nå, fick han elektrissite?

—	Nej, jag vet inte, men nog fick han
Bobergskans dammborste i ryggen på sej. Men hva
hjälper de kattkräket! De går nu ikring å skäms
så svansen har blitt dubbelt längre å ändå har
Bobergskan köpt töcken där skäggsmörja å stryki
in katten me… En vacker dag få vi väl se Murre
me ett par mustaser på ryggen.

—	Hvem gne han sen på då?

—	Jo, sen hvila han sej ett par dar, men
kan någon tänka sej hva han funderade ut under
tiden?… Jo, den indioten gick sta å bildade ett
bolag…

—	Hi, hi, hi, flinade Bergströmskan… De
va väl ett riktigt skojarbolag?

—	Jojomensann, si han fick alla pojkarne i
trakten att lägga ihop för att köpa en
elektrissitetsmaskin, som fanns i en lumpbod… Si han
skulle ge elektrissite åt alla som hade röjmatis, sa
han, å de skulle kosta tie öre…

—	Nå, de var godt pris.

—	Ja, man blef sannerligen uppruskad för
flera tusen riksdaler… Den första han i alla fall
försökte me, de va hans egen mamma. I stället
för att köpa sej ett mått kaffe, gick bon å gaf
den där patenterade humbugsmanicken di tie
örena å då skulle hon bli bra i hela kroppen, sa
han… Jo, nog ble hon bra. Så snart hon fick
tag i de båda mässingshandtagen å Kalle dragit
ut en lång mässingsbit ur lådan, så vände
människan in å ut på hela ansikte å börja gå an
som den värsta tjangsånett. Hon sparkade i
taket å börja sjunga visor som va så fula att en
gardist kunde rodna långt ner på ryggen… När
så ändtligen Kalle fick handtagen ur näfvarna
påna, så tog hon sin stora pannkakslagg, å de va
för väl att den förtjusande lilla vargungen tog
lådan me sej å la i väg, ty laggen kostade öfver
en krona, å de va lilla Kalle sannerligen inte värd.

—	En annan sån där ofriserad kålrot hade
naturligtvis efter de gått tebaks me den
förskräckliga lådan, men Kalle han håller på förtjänsten
han, å så gick han ner i tvättstugan, där
Petterssonskan å Stenbomskan stog å tvätta… Tror
inte lilla fru Bergströmskan att han narrade dem
me?… Jo vars… De ville bli af me röjmatisen
båda två, men som di inte trodde de hade mer än
för fem öre hvar, skulle dom bara hålla i hvars ett
handtag å sen i hvaranras händer…

—	Må vår herre evigt förlåta dem, för så
fjolliga ha ett par kärringar allri vari förut…
Stenbomskan svor å Petterssonskan läste »fader
vår», å så tog di sej till att skutta som ett par
markatter kring gårn medan Kalle sprang efter
å höll i lådan.

—	Värst va Stenbomskan. Hon skulle
försöka gå på knäskålarna, gamla skrället, men som
Petterssonskan oupphörligen hoppade som en
guttaperkaboll, måste hon hoppa me…

—	De va en ringdans som allri hade slutat,
om inte Petterssonskan kommit att sätta sig i
stora vattsån å Kalle fått loss handtagen å hunnit
gno. Men kan någon människa tänka sej, att
Stenbomskan ä som förhexad efter de… Hvar
tjugonde minut börjar hon strutta ikring å hoppa,
allt under de hon svär så de behöfs tjuge
frälsningsflicker för att vända om'na till ett sedligt
lif igen.


— Hon tror hon fått elektrissite i sej å
funderar ibland på att skrufva fast en töcken där
glögglampa i skallen på sej å ta plats som
gatlykta.



— Nå men frun själf då? sa Bergströmskan,
som inte kunde hålla mun längre.

— Nej, mej fick den lilla apskallen aldri
tag i, för si han gick först in till åkarns midt
emot å narrade där långa drängen att ta
elektrissite för en inväxt nagel, han hade, å då, då må
lilla fru Bergström tro de blef skojit… När
drängen först fick tag i mässingshandtagen, sa
han en hel ramsa som vår herre allri ska
förlåtan, å så försökte ban krypa upp genom halsen
på blåskjortan. De gick naturligtvis inte, för de
satt en nål i skjortan, å då ble han så arg, att
han röck lådan från Kalle å dängde den midt i
Kalles lilla fula hufve så de sa skvatt om’et.

—	Herre gu hva den lilla vargungen va
vacker! Långa trästicker stack opp ur hufvet pån
å syran rann i stora droppar utefter hans lilla
trubbnäsa…

—	Nå han gick väl i småbitar?

—	Nej dom vände opp å ner pån i en
snödrifva så en del gick åfen. Men det bästa va
kvar för när han kom ut å inte hade
elektrissitemanicken me sej, höll pojkarna i bolaget en extra
bolagsstämma på bakgårn… Herre gud, suckade
Pilgrenskan, om di ofta ville ha tockna, ty Kalle
fick sej den gången en utdelning, så vill han
sitta den närmaste tiden, får han allt sätta sej
på någon annan ända än den bolaget upplöstes på.





Anderssonskans Kalle är barnjungfru åt
Löfbergskans unge.



Pilgrenskan var vid ett briljant humör, då
hon schasade ut genom 23:ans port och
stötte ihop med Bobergskan, som varit inne
på magasinet och tagit en svinfot på afbetalning.

— Nu vet jag, sa hon, Alida älskar Karl,
men si Karls bror älskar hon också å lilla fru
Boberg ska si att furstinnan inte ger sitt
samtycke å att Alida dränker sej å Karls bror skjuter
sej så att Alida till slut måste ta Karl, som hon
inte alls kan me. Du min store Absalång, att
de finns furstinnor, som inte har mer hjärta än
fruns svinfot, å att de inte finns någon rättvisa te,
så en kan få gifta sej med två karlar, när en
råkar älska dom bägge två på en gång…

 — Nej, hva säjer fru Pilgren. De va en
riktigt trifli paschasa… Hvar bor den
olyckliga människan?

 — Jisses, hojtade Pilgrenskan, har frun inte
läst »Fäderneslandets» följetong?… Frun har
då inte nån bildning. Si Bergströmskan lånar
de för två öre i timmen på magasinet å så lånar
hon ut de åt Löfbergskan för ett öre å sen läser
hon de högt för Blomqvistskan å mej. Gud ska
veta, att kunde en inte spara, så fick en väl till
slut bo i den där Körsnärsbaracken där lopporna
ä så stora som velusipeder.

 — Ja koss i je ni, sa Bobergskan, aproppen
på de ja, hur ä de me Anderssonskans boffrö
till Kalle?… De elemänskade spetaklet kom sej
ju igen efter explositionen me Trollkullen å
järndörrn å allt di där.

 — Jo, nog kom han sej alltid. Fråga
Löfbergskan, ska lilla fru Boberg få höra… Så snart
han ble kry, gnodde han upp på åkarns höskulle
å byggde sej en gräshydda, gubevars. Han va
den »raggiga hyenan», sa han, å gu ska veta att
han ble raggig, då åkarn fick veta att han gick å
trampade i hästanas mat… Si åkarn tog »den
raggiga hyenan» han å ledde opp'en till hans
mamma, men när har inte den sabla Kalle tur!…
Där låg Anderssonskan och kunde inte klån…
Hon orkade inte, den arma stackars människan…
Å, du min store, att inte ångvälten här utanför
kan halka öfver honom, så man kunde komma
på en triflig begrafning en gång å få ro i detta
lifvet.

 — Nå hva gjorde han Löfbergskan, säj?…
Ja kan inte me den där uppnosiga Löfbergskan
alltsen hon tog mitt klästreck å sa de va hennes,
fast jag vet att jag ärligt tajit de på artons gård.

 — Ja, de där packet i arton unnar jag då
allting, men si den här gången va de då synd
om Löfbergskan, men när man kan vara ett sånt
åbäke å ta Anderssonskans Kalle till att se efter
barn…

 — Berätta, lilla fru Pilgren, sa Bobergskan
å stoppa svinfoten i bakfickan, för att inte stå
och hålla i’n och bli trött i hand.

 — Jo si, de va som så si, att Löfbergskan
skulle vara hjälphustru ett par dar åt
fanjunkarns på Storgatan å då skulle Kalle få tjugufem
öre om han ville titta in till de andra lilla
busfröt, som låg i en kläkorg… Å gu ska veta att
Kalle titta tillen.

 — Kan nån människa tänka sej hva han
hitta på för att förströ den lilla med? Jo di
skulle leka apa å positivspelare… Du min söte,
om Anderssonskans Kalle skulle varit apa ändå,
för han ä då så lik en apa som han ä lik sin
mamma. Men si nu skulle Löfbergskans stackars
lilla oskyldiga kräk bli det å det käns som jag
skulle fått en rostig järnplåt i halsen på mej,
bara jag tänker på’t.

 — Kan någon kristen gissa hur de oppstinata
fröt gjorde? Jo, han tog å strök in hela de lilla
pyret med bläck å sot, å så hängde han
Löfbergskans söndagsfläta hak på barnet, så den
ackurat såg ut som en lång svans å så gick han
ned på gården med ungen.

 — Ful har nu Löfbergskans unge varit i hela
sitt lif å fjorton dar före med, men sotad och
med en fläta i ändan kunde ingen lefvandes själ
tro annat än de va en riktig apa. Å kärringarna
i tvättstugan sa de va en sån där orangrestarang
å så gnodde di åt alla håll.

—	Å när Anderssonskans Kalle lät pyret
krypa omkring på bara gården me ett tåg om
lifvet, som Kalle drog i så att ungen fick stora
gatstenar under naglarna, ja, då kunde ingen
tänka på att de va en lefvande barnunge längre…
Å kan man tänka sej att så gick den aflånga
lymmeln från gård till gård å sa han skulle gå
till Skansen me en apa som han köpt af
Löfbergskan. Å trodd ble han, för si Löfbergskan
har då alla möjliga djur.



— Å en kan tänka hur alla gatpojkarna
petade Löfbergskans ommålade unge med
trästickor i ryggen, å då skrek den naturligtvis, å ju
mer den skrek, ju mer lik en apa va den… Ja,
hade Anderssonskans Kalle fått hållit på så hade
han väl varit i Puttagalien nu, men si i fjorton
på andra gatan härborta, kom de till all lycka
en smed å ba få si riktigt på apan å då osade
lilla Kalle att han skulle få smörj, så han gnodde
för lefvandes lifve å där stog smen me ungen,
utan te vara människa att veta hvems ungen
var… Å hva den skrek sen, å hva den såg vacker
ut sen!… En rikti apa, som buri kol i Stassgårn,
ser ut som en guss ängel mot Löfbergskans
missformade unge.

 — Alla kärringar i kvarteret kommo till å
började räkna sina ungar, men ingen fattades å
bestämdt hade inte ungen kommit till Skansen å
satts i en bur å fått morötter på festdagarna, om
inte Blomgrenskan i tolfvan sagt:

 — Den ungen ä så ful, så de måtte vara
Löfbergskans!

 — Å så kan man tänka sej gingo de upp
i vind, där Löfbergskan bor, å hängde ungen på
dörrvredet… Du min skapare, så Löfbergskan
hajade till när hon kom hem!… Hon trodde att
själfva den lede satt i låset å skrek… Å
naturligtvis ville hon sen inte kännas ve ungen…
Hennes lilla söta barn… Tvi vale! sa hon.

 — Nu har hon den ändå, men gu vet om
hon inte får skaffa sig en ny snart, för inte tror
jag den här håller länge å inte får hon bort bläcke
från’en häller.





Anderssonskans Kalle blir sin egen och
anlägger en isbana på bakgården.



Gi mej för två öre oskummad grädde, sa
Pilgrenskan med en röst som om bon varit
begrafven i fjorton dar men åtrat sig och stigit
upp igen.

— Ahja vars, sa magasinsfrun med en hvass
blick, man kan väl vara höflig fast man ä en
rackarkärring å bor i 23:an.

Pilgrenskan stödde sig tungt mot disken å
suckade djupt. En annan gång skulle
magasinsfrun nog ha fått för flera tusen riksdaler
sanning i sig om både den mjölkblandade grädden
och den vattblandade mjölken, om
hästköttskorfven och om sockerbröna, som ungarna hennes
gick och slickade sockret af innan bröna såldes
och om… men Pilgrenskan orkade inte.

 — Oj! sa hon bara.

 — Jag kan förstå att hon ä dålig, sa
magasinsfrun, efter hon pikerar mej för att ha
oskummad grädde… Men sätt sej människa å stå inte
å ramla ikull å slå gropar i golfve för mej.

 — Nej tack, sa Pilgrenskan å suckade igen.
— Jag kan inte sitta längre å inte ligga å inte
stå häller. Jag får låta hänga opp mej i
maggördeln, om jag ska få nån hvila hädanefter.

 — Hvarför låter hon då inte skilja sej från
sin slagmaskin till man, sa magasinsfrun med en
ironisk blick.

 — Min man, suckade Pilgrenskan, å jag
ville se den dan, den elemänskade spritveken
skulle våga slå en värnlös kvinna… Den gången
skulle jag väl klån tills han slank ur
svångremmen å försvann i stöflarna på sej själf… Åhnej,
min man pysslar jag nog om, men den uschla
Kalle, som Anderssonskan i ett svagt ögonblick
skaffat oss på halsen, den ä värre än tre kräk
till män, för han ska ge igen gubevars, å de vågar
då inte ens män.


— Men hvarför kan ni inte låta ungen vara
i fre då?

— I fre! skrek Pilgrenskan, gör vi’n ett dugg
lava?… Härom dan skulle han in å knycka min
tomma såpburk, för att binda fast i svansen på
Bobergskans gråa katt, å inte gjorde vi nåt åt’en
inte… Vi mötten just i dörrn, å vi slog opp
den å klämde bara den lilla älsklingen mellan
dörrn å stenväggen, så han ble så platt å söt, de
lilla pyret, så hans mamma kunde ha’n till
bokmärke.

— Åh nu skulle han hämnas?

— Ja, kan en tänka sig en sån osvarfvad
liten bockfot… De vore väl en större ära förn
att ligga som bokmärke i en vacker bok än gå
omkring å ta lifvet af kvarterets alla kärringar.

— Nå berätta hva han gjorde, de stycke, sa
magasinsfrun och drog upp en butelj sur porter
som blifvit öfver och ingen ville köpa af henne.

— Berätta, suckade Pilgrenskan på nytt,
under det hon dödstrött sträckte ut handen efter
det glas som var mest i. — De ä snart gjordt,
fast den lymmeln den här gången varit värre än
själfva den sura portern.

— Åhja vars, sa magasinsfrun stucken. —
Har jag kunnat kuckla tie puteller på
grosshandlarns midt öfver gatan, så går de nog i 23:ans
kärringar också.

 — Jag har väl inte sagt att frun gjort
portern, hväste Pilgrenskan, jag har inte sagt att frun
köper sur porter häller, fast jag vet att frun fårn
för tie öre putelln… Vill frun inte höra
paschasan om den orappade familjeolyckan Kalle, så
kan jag gärna låta bli att vara härifrån.

 — Jovisst, jovisst vill jag de, svarade
magasinsfrun, under det hon strök af skummet på
en gräddbakelse med tummen.

 — Jo, började Pilgrenskan styrkt af den
sura portern, frun vet väl att våran bakgård inte
ligger till nåt på vintern. Nå hvem kunde då ha
hjärta att neka den lilla tillplattade älsklingen
Kalle att få anlägga en Indiotspark där?… Herre
gud, de lilla roffröt ska väl ha nåt roligt de me,
å så kan hvarken han eller pojkarna drunkna,
som dom gör på andra isbanor… Tänk,
drunkna!… Liksom de inte ä lika godt om pojkar som
om loppor i hvita filtar.

 — Ja, där gjorde han sej en skridskobana å
i midten en flängkälke… En flängkälke, om frun
vetade hva de ä, så fick frun spanska flugan…
De ä en drög ve en lång stång, å när di går
rundt me stången i öfre ändan bli dom alldeles
galna i nedre ändan.

 — Å en töcken låter frun narra sej på, sa
magasinsfrun å skratta så magen hoppa som en
boll på henne.

 — Inte mej, sa Pilgrenskan själfbelåtet, jag
va ibland dom han lärde åka skriskor.

— Skriskor, vrålade magasinsfrun, å
försökte springa rundt omkring sig själf af bara
skratt.

 — Ja, återtog Pilgrenskan, tänk, att han
kunde narra både Bobergskan, Petterssonskan å
mej till de… Han såg så elemänskadt trovärdi
ut, å så låna han skriskor åf di anra lymlarna
å snörde dom på oss å sa att de va de lättaste
i världen att åka skriskor… Jo vackert!…
Bobergskan hade inte hunnit resa på sej, förrn hon
tog ett skutt som en tokig katt å slog ikull sej
på magen å låg å vråla att magen gått åf på tre
ställen. Petterssonskan tog gårn i tre skutt å
så satte hon sig på andra sidan magen å sa att
vi skulle gå å betala in i sjukkassan, för annas
skulle hon inte få nån begrafninghjälp.

 — Nå än lilla fru Pilgren själf?


 — Usch tvi vale, jag vill inte tala om hur
jag kom. Men så mycke kan jag säga, att inte
kom jag me bena neråt inte… Än gick jag på
tummana å än på armbågana, å så snart jag fick
föttena på marken så åkte jag långa sträckor med
näsan som skrisko… De va ett rysligt spetakel
å bestämdt hade jag inte gått ann å snurrat tills
isen smultit i vår, om inte Appelgrenskans
köksdörr stått öppen och jag slajit hufvet i den.

 — Tänk en sån tur!

 — Åhja, men de hade varit mera tur om
dörren varit madrasserad i kanten än som den
nu va järnbeslagen… Men de gick väl an me
oss, men tänk Lindgrenskan, Erikssonskan å
Österlundskan, som satt på kälken…

 — Att börja med så ga den ut- å invända
bomslupstrappan Kalle dom en fart som va så
rar som kaffe me dopp, men så ökade han farten
å du milde, till slut såg de ut som ett stort hjul
me tre skrikande kärringar på hvar eker… Å
midt i värsta farten så lossna kälken… Tänk,
den lossna å kärringarna visste inte hvart dom
skulle ta vägen. Lindgrenskan ville te sej på
nedra botten å Erikssonskan fem trappor opp,
men Österlundskan hon ville visst ut genom
— Slutligen bestämde kälken vägen själf å gick tvärt
genom dörren till målarverkstan. — —

porten å till Paris… Slutligen bestämde kälken
vägen själf och gick tvärs genom dörren till
målarverkstaden å där hittade man alla tre liggande
bland färgpytsana å alldeles öfvermålade.
Lindgrenskan va gul å blå, Erikssonskan röd å svart å
Österlundskan både gridilin, grön å brun. Dom
skulle passa utmärkt att hängas opp i stället för
regnbåge, men till prof på de täcka könet passa
de inte.

 — Nå, hvad tänker ni göra me Kalle?

 — Vi?… Ni tänker be hela artilleriet
komma hit å köra öfver honom me kanoner för sex
kärringar biter då inte alls pån.





Anderssonskans Kalle uppträder som
fyrverkare å hans mamma tuttar på.



Hoj! skrek Pilgrenskan, fast Janssonskan kom
så tyst som en ängel i filttofflor bakom
henne. — Hon låter ju, som en halt ångvält
skulle komma på krycker.

— Hör nu, var så intrigant å välj sina ord,
snäste Janssonskan till. — Fattig har jag vari,
men hederlig har jag vari å ännu har ingen vågat
kalla mig för halt ångvält… Ä frun nerviös, så
kan frun laga att frun kommer på Djelkelsön där
ä tomt nu.

— Åhja, sa Pilgrenskan ursinnig, ska alla
kärringar på Djekelsön, så slapp nog inte lilla fru
Jansson undan inte…

— Jag tycker att en kunde bli höfligt
bemött när en kommer å vill tala om muntra saker,
sa Janssonskan. Här va ju roligt åf bara
skammen i går… Somligt hade kafferep i tvättstugan
å Anderssonskans Kalle hade ju fyrverkeri på
bakgården.

Pilgrenskan tog ett skutt, så hon höll på att
raspa kalken från taket i porthvalfvet.

— Roligt! pep hon. — Roligt!… Drejfusken
mådde som en neger på en sotarbal emot oss…
Roligt! Hvem i helsingkringla har roligt, då de
sabla busfröt Kalie me… Gu vare oss
kärringar nådig för den inbitna rackarpojken!… Han
kommer att ta lifvet åf oss å kjolen me, tro mej.

— Äh, berätta ändå, smilade Janssonskan.
— Men berätta från början, hvem vet om en
inte kan möta den söta lilla Gålökandidaten på
tvärn nån gång, så man kan dråsa ten med hela
labben.

— Ja si, sa Pilgrenskan, ville vi kärringar
hålla ihop, så skulle det till slut inte bli mer kvar
åf hela fillekommissen än man kunde ge en
pantlånare i afbetalning på ett malhål… Å gu ska
veta att de fyrsparkeriet gjorde mej så nervös,
så jag inte tål höra en fluga peta sig under
naglarna ens en gång, men de kan gärna komma ut,
hur den där förpicklade Anderssonskan trakterar
sina gäster.

— Jo jag tackar, jag, inföll Janssonskan och
smackade med löständerna. — Har hon råd till
att ha kalas hon, då tycker ja hva mycke
kommit bort i tvätten för kamrerns, som hon blöter
traserna åt…

— Ja si, människan fyllde futtitvå eller
kanske de va femtitre i går, å då skulle hon bjuda på
en slick kaffe förstås… Åh, du min skapare!…

Pilgrenskan vände ut och in på ansiktet å
grinade som om hon skulle ha sväljt en literbutelj
med ättika i.

— En större olycka än att hon och hennes
förväxta pumpa till pojke blifvit födda har inte
händt sen Bissmark amputerade Paris… Tänk
sej bara, lilla fru Jansson, där sitter vi i
tvättstugan å hade just kommit till tretåren, då
Anderssonskans Kalle kommer inrusandes å frågar,
hvar hans mamma gjort af krutet som va i
morteln… Tänk sej fru Jansson… krutet som va i
morteln!

— Den lefvande olyckan skulle göra
fyrsparkeri för att gubevars fira sin mammas
födelsedag å då hade han stött krut i morteln å de hade
kärringen trott vara kaffe som hon glömt kvar
där… Tänk åf krut hade hon bryggt kaffet!…
Ja den högfärden, hon kan bevars inte ha
kaffekvarn, som vi, utan vid sina kaffekalas stöter hon
kaffe i mortel… De ska bli bättre, säjer hon.
Jo, nog blef det bra allti.

— Men att ni inte dog ihjäl allihop, sa
Janssonskan, som med andlös spänning följt med
berättelsen.

— Ja tänk, fortsatte Pilgrenskan. — Tänk
att vi inte for i luften, vi som hade hela magen
full åf krutbuljong... Ja sannerligen jag har vågat
kommit när en spis sedan.

— Å fyrsparkerit, hi, hi, hi, hi, de gick väl i
sumpen sen?

— Nej, du min store å gode de de gjorde…
Åhnej, hva den olyckan Kalle åtajit sej, de för
han ut också, om de sitter femton kärringar
inkilade i gångjärnen påt… Si han hade fått låna
en sån där otäck bok, som de står i hur man
ska göra fyrsparkeri, å hela dan hade han å ett
par pojkar hållit på ute på bakgården… Du min
milde, att man får ge ut tockna böcker, då
de finns en sån schampinjon bland jubelindioter
som Anderssonskans Kalle!

— Nå?

— Jo si, de gick väl an så länge han höll
på me kareterna, för si de gick dels ner i
fickorna på Kalle själf, utom en som dök ner i ena
stöfvelskaftet på Jönsson hos åkarn å en annan
som gick ner genom rockarmen på en lärpojke å
kom ut genom ryggen pån, men si så skulle
Kalles mamma gå upp efter några solar å bomber
å granater å komiska ljus å allt hva di heter, å de
va då som karetkastningen började riktit.

— Jo kan en tänka sej, att människan för
att hjälpa sin odåga till pojke går opp å tar ned
bela fyrsparkeriklabbet, som låg där uppe på
vinden, i stället för att låta den babianen Kalle gå
själf. Ja, när hon så kom ner me en sol
hängandes på ryggen å en på magen å en hel massa
bomber i bakfickan på kjolen, så höll Kalle på me en
eldsprutande moj å så ett tu tre tar de ell i
Anderssonskäns magsol… Putt, futt, plutt! sa
de å i ett fläng tog hela människan ell… Å så
de lät sen… Skutt, putt, hutt! lät de som
riktiga kanonskott å när bomberna, hon hade i
— Bergqvistskan fick ett komiskt ljus under kjolarna å såg
ut som en transperang. — —

fickan tog ell, visste inte människan om hon
skulle explodera eller ej.

— Å de hade väl gått an om hon snurrat
själf, å om hon ensam burit sej åt som en
half-fnåskig markatta, men då hon började valsa kan
man tänka sig hur förskräckta vi skulle bli som
hade hela magen full åf krut… Allt fyrsparkeri
tog ell, å Bergqvistskan fick ett komiskt ljus
under kjolarna å såg ut som en transperang, å jag
fick en gräshoppa eller hvad de heter i ena
strumpan, så hade inte Jönsson hjälpt mej å sopat
bort’en me en kvast hade jag hållit på å hoppat
ännu. Bobergskan fick en bomb i maggropen så
hakarna raknade i medjebandet, Johanssonskan
fick en töcken där tjurbuljon i ena mungipan å
Petterssonskan fick en fåntän in genom sprundet
bak så hon såg ut som en komet me en lång
ellsvans efter sej.

— Den enda som slapp helskinnad unnan
va Anderssonskans Kalle, men får hans mamma
elln ur ändan en gång, kommer nog hennes söta
Kalle att få se på andra solar å månar.





Anderssonskans Kalle utbildar sig
till koboj.



Jösses! skrek Pilgrenskan, å hoppade som ett
urspåradt tåg genom porten och nedför
backen, där hon just i hörnan till nästa gata
slog emot Bergströmskan, så hon sa hoj! och höll
på att tappa en flaska med surkål som hon höll
i famnen. För se hennes man hade tagit loss
grepen på flaskan och spikat den som »håll igen»
på sin ena verkstadstoffel.

— De va då ett välsignadt flams, sa
Bergströmskan. En sån gammal människa, som fru
Pilgren, tycker jag kunne dansa pottchäs hemma
hos sej å inte bära sig åt som en töcken där
varjetéfansånätt midt på gatan inte… Tänk nu om
hon skvalpat ut den lilla gnutta surkål som min
man, de skrälle, ska ha till midda...

— Jag sockrar på fruns surkål, pep
Pilgrenskan.

— Ahja, sa Bergströmskan, man kan väl
vara höflig i mun, fast man bär sej åt som en
markatta.

— Sa frun markatta, sa frun, skrek
Pilgrenskan, de ska frun ha igen, å de innan jag
står lik i vebon, de kan frun sätta sej i sin gamla
surkål på.

— Ja se så, medlade Bergströmskan, de va
inte så illa sagdt, som de va tänkt. Jag förstår
att frun ä arg…

— Om jag ä arg, hväste Pilgrenskan. En
krokodil å beskedlig som en tom hattask emot
mej. Jag skulle kunna ställa till kattabasilik
bland bönder, så håret skulle resa sej på en
anjovissmörgås…

— Se så lugna sej, sa Bergströniskan å
ställde surkålsflaskan bredvid takrännan i hörnet.
Lätta sitt hjärta nu, frun… Jag vet att de ä
Anderssonskans Kalle som varit framme igen,
men de vore väl märkvärdigt, om vi inte skulle
vara nog många kärringar i kvateret, så vi kunde
rå på honom.

— Åh, de elemänskade gatstrykarämnet!
Kan frun tänka sej, att han ska bli en sån där
komoj nu… En sån som rider på vilda hästar…

— Hi, hi, hi, grinade Bergströmskan. De
va riktigt bra, då stoppar nog någen häst in
frambenet i snuskammartaket pån, så de inte blir mer
än lite kavaj å byxor kvar åf hela skrälle… Herre
gud, den som snart fick vara me om att svepa de
lilla liket.

— Sätt sej inte ner å vänta på de, madam,
sa Pilgrenskan med öfvertygelsens värme. Den
där indioten ä så sant jag lefver gjord åf
guttaperka. Man må dunka i hans lilla missfasonerade
hufve så mycket man vill, de ä som att köra
näfven i sågspån, eller han må ramla från själfva
himlen rakt i en makladammhög så mår han lika
bra, som om han satt å doppade såna där
klaviarsmörgåsar i påtvin… Nej, den biter inte själfva
katten på… Tänk bara, när de lilla satfröt drulla
ner för Bobergskans tre hårda å kiliga
stentrappor å man redan gladt sej åt att få vara me på
hans begrafning, så va han ju bra på fjoton
dar. Nej pass för den… Härom dan skulle
— De bar sej guskelof inte bättre, än hästen gnodde tillbaks in
genom den låga stalldörren å strök åf lilla Kalle i dörra.

han ju vara sån där komoj, å så smög han sej
in i Janssons stall midt emot å skulle rida
barbacka på Janssons arga häst… De bar sej
guskelof inte bättre, än hästen gnodde tillbaks in
genom den låga stalldörren å strök åf lilla Kalle
i dörrn me en fart, så Kalle körde hufvet tvärs
igenom dörren å hängde i luften på en hvass
spjäla, som han fått i hakan, å skrek »mamma»
så de hördes kring hela kvarteret.

— Men Janssonskan, som var ensam
hemma, hon tyckte han va så söt där han satt, så
hon inte på en lång stund kom sej för att ta ner
honom.

— Ja men tänk, sa Bergströmskan, att han
inte hänger där ännu, så en ann kunde få lite
roligt också.

— Men han har minsann hämnats, må fru
Bergström tro, å de på oss allesamman, så till
slut ska man få si, att di bjuder honom på kaffe
för att få vara i fre… Men den som ska bestå
doppet, de ska bli jag, å de ska bli utåf min
bästa klästrecksstake, de ska lilla Kalle ha för sitt
komojs. Kan fru Bergström tänka sej, att till
sånt där hör att man ska kasta lasse också…

— Nå, hva säjer frun, de ä väl inte de
beskedliga kattkräket, Lasse hos bagarns, som ska
kastas?

— Inte… de ä ett tåg me en uggla i
ändan på, en töcken där snara, di kasta om bena
på en, å då står man me hufvet neråt mesamma.

— Nä?…

— Jo, den ohyflade apskallen gick ut me
mor sins klästreck på »gärdet» å öfvade sej, å
så kom han hem en mörk kväll, å den första
han försökte på va Janssonskan, förstås… Huit!
sa de i luften, å så hade människan tåge om
lifvet å Kalle drog till, så att de gamla spetaklet
vände benen som ett par tvättstakar i vädret å
försökte komma ner me hufvet mellan
gatstenarne… Å de unrar väl ingen skapad på, att
man vill sjunka genom jorden, när man inte ä
renare inunder än Janssonskan å fyra åkardrängar
stå å flina.

— När människan ändtligen fått händerna
fria, då va naturligtvis lilla Kalle borta, men nu
ska fru Bergström få höra, hur skammen går på
torra lande… Dan efter kommer Aderssonskan
in å vill ha igen strecket, som hennes komoj till
pojke begagnade, men då sa Janssonskan, att
förr skulle hon hacka de till lungmos åt
drängarne, än hon gaf igen’et, å Janssonskan ä den
som kan hålla ord minsann.

— Sen dess ska fru Bergström tro, att lille
Kalle knycker alla klästreck som finns å kastar
lasse me… Härom dan vände han upp å ner
på Bobergskan, å de va en riktig skam, så såg
hon ut… I går var det Lindbergskans otäcka
Fina, som stack sina uschla ben åt gud fader å i
da va han efter mej, men si jag tog ett skutt å de
som räckte hela backen utför å ända hit… Nog
för att jag kan ses både ofvanpå å inunder också,
men de elaka ynglet hann mej inte, si…

— Hi, hi, hi, flinade Bergströmskan, håller
han på ännu, så har jag go lust att se på… Se
där uppe kommer Lundbomskan, hon ska till
värden förståss… Jag tror jag går opp å ser på
när han vänder på henne, för de högfärdiga
stycket har jag aldrig kunnat me.

— Ja, gör frun de, sa Pilgrenskan, som inte
glömt ordet markatta. Jag ska vakta fruns
surkål under tiden.

Bergströmskan kom lagom med Lundbomskan
in genom porten, men i detsamma sa de
huitt! i luften, och Bergströmskan slog en volt
och kom på händerna utför backen, precis som
en sån där »cirkuschajas» me ett långt klästreck
släpandes efter sig.

— Jag tycker, sa Pilgrenskan, sedan
Bergströmskan tröttnat att gå på händerna och samlat
ihop sig en smula, att man ska vara snyggare
klädd, när man går på tummarne inför så många
människor.

— Orm! hväste Bergströmskan. 

Därpå tog hon sin surkålsflaska å gnodde
utan vidare i väg, men inom sig själf svor hon på,
att hon skulle ge tjugofem öre åt Anderssonskans
Kalle, om han ville kasta »lasse» på Pilgrenskan
och få henne att en söndagsförmiddag gå på
tummarna hela Drottninggatan.

Under tiden gick Pilgrenskan in till
garnhandlarn å köpte en bundt svart garn och en ny,
röd underkjol.

— Man vet aldrig hva som kan hända, sa
hon till expediten, så länge Anderssonskans Kalle
ä komoj å kastar lasse på folk.





Anderssonskans Kalle gör i knäck.



Bobergskan kom flåsandes som en lungsiktig
ångvält uppför backen, och just som hon
kom utanför 23:ans port, kom Pilgrenskan
ut genom porten och försökte smita om hörnet
och in till »Kikhostan», som hade magasin snedt
öfver.

— Jisses, människa! skrek Bobergskan och
högg Pilgrenskan i kjolsprundet. — De ä väl
sina modiga månar sen jag såg henne sist å ändå
ger hon sej till att springa som om hon hade
Petterssonskan efter sej, som hon ä skyldig en
å tie.

Under andra förhållanden hade nog
Bobergskan inte behöft vänta så värst länge på svar,
men den här gången var Pilgrenskan inte sig
lik. Hon stod stilla och vände bort ansiktet, för
att inte Bobergskan skulle se hur käkarna
arbetade och malde som en gammal slöback till
kaffekvarn på henne.

— Ska hon inte hälsa, människa, å ska hon
inte berätta något nytt, när vi inte sett hvarandra
på så länge.

Men Pilgrenskan bara stod och malde.

— Har hon då rakt fått lim i mulen, efter
hon inte iss att svara!

Pilgrenskan bara malde.

— Eller ä de Anderssonskans Kalle, som
satt ihop mun på alla kärringar i kvateret, efter
man numera inte kan få tala me nån.

Pilgrenskan gjorde en kraftansträngning med
käken och fick äntligen upp munnen, som hon
därpå höll uppspänd, liksom väntade hon på att
man skulle slunga någonting ner i halsen på’na.

— A—a—a—a… stönade Pilgrenskan.

—n—n—derssonskans Kalle, fortsatte
Bobergskan.

— Ta—ta—ala inte o—om den elemänskade
varelsen, fortsatte Pilgrenskan, som sedan hon
bara fått upp munnen sin en gång, inte tycktes
ha någon lust att slå igen den på nytt.

— Men hva har då händt me'n, jag har inte
fått veta ett knyst om'en på så länge… Jag trodde
rakt att den lede tajit honom.

— O, om något så välsignadt ville hända,
pep Pilgrenskan, som höll en nyckel mellan
käkarna, så de inte skulle gå ihop igen.

Nu kunde Bobergskan inte hålla sin
nyfikenhet längre.

— Men så tala! gallskrek hon. Hva har hon
fått i mun, efter hon inte törs ha igen klaffen?

— Knäck! snäste Pilgrenskan till.

— Knäck?

— Ja, den ostrypta lymmeln, Anderssonskans
Kalle har fördärfvat alla kärringar i hela
kvateret… Ingen kan öppna munnen.

— Hi, hi, hi! flinade Bobergskan. Har han
klistrat ihop munnarna på er… Snälla, rara fru
Pilgren, berätta de, så ska jag gärna bjuda på
kaffe å »gök» till.

— Ja, de ska också vara för den goa »gökens»
skull, ty gu ska veta, att en behöfver sej en
styrkare, när en har lidit som jag.

— Ja visst, ja, fnissade Bobergskan,
kantänka de… Att behöfva hålla mun så länge…

Pilgrenskan skulle gärna ha velat hämnas
genom aft slå ihop käkarna och inte säga ett
knyst, men dels lockade kaffet och »göken», och
dels behöfde hon så väl ösa ilskan ur sig, sedan
hon nu en gång fått gångjärnen smorda igen.

— Jo si, började hon, den sakra pojken
skulle göra sej till efter allt rackartyg han gjort,
å kan någon tänka sej, hva han hittade på?…
Jo, han kom me en hel pappask full me de raraste
små fyrkantiga knäckbitar, som han sa han köft
åf kryddbonesarn om hörnet… A, du min lilla
skapare, ett sånt boffrö!… Si, han ville göra allt
godt å väl, sa han. Jo, nog har han gjort godt
alltid... Hvarenda kärring i grannskapet har fått
gallopperande tunghäfta å har inte kunnat öppna
munnen, å deras rackare till männer håller me
Anderssonskans Kalle förståss, å skratta så
underkäken ligger å glappar ända ner på magen
pårom…

— Hi, hi, hi! gren Bobergskan igen. Jag
tyckte väl att de va som i kyrkan hela veckan i
de här kvarteret… Alla fruarna hade låst in sej,
å inte den bittersta gnutta skvaller hördes… Man
må väl tacka sin gud, att man bor på en annan
gata, annars hade man väl dött ihjäl åf bara
tungförstoppning.

— Afbryt mej inte, sa Pilgrenskan, för
släpper jag nyckeln, går mun ihop för hela dan igen…
Si, de hade väl gått för sej om de åtminstone
varit knäck, men kan lilla fru Boberg tänka sej,
de va sån där sorts hartsch... de va braständare,
di kallat… otäcka kådbitar, å si dä ä dom som
smort ihop mun på oss.

— Kåda?… Ho, ho, ho!… Bobergskan
måste hålla sig i takrännan för att inte rulla utför
backen af bara skratt.

— Ja hvem i alla halta å hoppande kunne
tro de lilla barne om en så svart gemenhet…
De kan en väl tänka sej, att vi fattiga kärringar
inte ä bortskämda me hvarken braständare eller
knäck, å dom såg ackurat ut som knäck... Men
värst va att han sa, vi skulle värma dom, för si
kall knäck ska inte vara bra för magen, sa han…
Å de sabla fröt!

— En kan natulitvis tänka sej att
hvareviga kärring tog hvar sin och somliga två å tre,
å så snodde di hvar te sej att kalasa… Jo, de
vart ett kalas!… Först värmde dom eländet, å
så snart de ficket mellan betarna, så va de stört
omöjligt att öppna munnen mer… Den
elemänskade kådan satt fast som lack på en gammal
päls…

De slet å de grät, men de va lögn i
helsicke, de fick inte opp pratapparaten hvarken den
dan eller dan därpå… En del hade gett ungarna
också åf den uschla smörjan, å fast ungarna skulle
stå å tjuta så va de stopp…  De va så tyst i huset
hela eftermiddan, och på kvälln, när deras kräk
till män kom hem, trodde dom förstås att
fruarna fått spasmer; di satt me yxer å knifblad å
försökte bända, men mun satt igen ändå.

— De hade väl ändå gått för sej, om inte de
gemena kararna narrat oss att hålla varmt vatten
i munnen för att tina opp knäcken, som di sa…
En kan förstå att sen va de alldeles täfft… Å så
di otäckingarna skratta sen!… Di gick på
källarn, hela klabbet, å när de kom pin smorda hem,
va de omöjligt att gräla på dem… Ä de inte, så
man kan spricka i hvareviga fog, hva?

Bobergskan kunde inte svara, för hon skratta,
så takrännan vred sig som en spiral trappa.

— Den som lyckligast kom undan, fortsatte
Pilgrenskan, utan att låtsas om den andras
skadeglädje, var Erikssonskans piga, de lea stycket;
på henne bet knäcken inte ett dugg, för si
människan har hela ansiktsklaffen full me löständer,
så hon kunde ta ut hela alltet å hålla öfver
ljuslågan… Men den arma Bergströmskan! Hon va
snål som vanligt förståss, så hon slök en hel först,
utan att hon märkte att de inte va nån knäck,
men me den anra har hon nu klistrat fast sin
enda ögontand vid sin enda oxeltand å ä inte
människa att få dom loss… Å inte törs hon
komma nära någet ljus häller, för då ä hon rädd
att kådan i mun tar ell, å att de faller några
gnister ner i magen påna, så hon tar ell invärtes å
kommer att se ut som en kulört lykta.

— Men vänta du, rackar-Kalle, nog för att
alla våra kräk till män håller me dej, slöt
Pilgrenskan och snodde i väg med Bobergskan för
att få kaffe och »gök», men den här gången ska
vi väl, om alla kärringar i kvateret håller ihop,
få dej på knäcken ändå.





Anderssonskans Kalle ramlar i och
Pilgrenskan håller graföl.



Pilgrenskan smet som en sakta vårvind ut
genom 23:ans port och skulle snedt öfver
till magasinsfrun och köpa ett mått kaffe.
I detsamma vek just Bobergskan om hörnet med
en slick potkäs i en tekopp.

— Uh! sa Pilgrenskan och gapade som om
hon sväljt ett uppspändt paraply, de luktar lik!…

— Åh ja, snäste Bobergskan af henne med,
ä de nån de luktar lik utåf, så ä de väl åf
somligt… För si somligt ser då ut som om hon varit
dö två gånger, men hin hade gettna permisånger
på några dar.

— Undra på de, sa Pilgrenskan, som de nu
går till i 23:an, skulle de väl villa vara döa å
ligga i ren skjorta me stjälken i nypan allihop…

— Den elemänskade Anderssonskans kobenta
Kalle har väl varit framme igen, kan jag förstå,
inföll Bobergskan, för då ä då alla kärringar i
23:an som om de fått flugan i tungan.

Bobergskan tog med fingret och drog längs
kanten af potkäskoppen och stoppade sedan
fingret i mun.

— Oj! pep Pilgrenskan och tog tag i
stuprännan, nu kommer liklukten igen.

— Isses, hva ä de? sa Bobergskan. Känner
hon inte att de ä om pottschäsen, jag köft, som
de luktar.

— Jaså… Kors jag tyckte de luktade lik…
Allting luktar lik förresten nu för tiden, alltsen
Anderssonskans rysliga Kalle gick igen…

Pilgrenskan måste gå två steg från
potkäskoppen, och Bobergskan måste sätta koppen ned
på trappsteget för att inte Pilgrenskan skulle
svimma.

— Nå, men nu har jag satt ifrån mej den
välsignade pottschäsen, så nu måtte väl lilla
fru Pilgren kunna tala om hva som händt… Han
har väl inte dött, de lilla rara Kallepyret, för då
fick man väl se alla kärringar i 23:an gå me en
rö rosett i ändan i bara glädjen.

— Nej gunås så visst, suckade Pilgrenskan,
under det hon petade sig med en hårnål i en
ihålig tand. — Men så nära har han visst allri
varit, hvarken när han la krutet i mor sins
kaffepanna eller när vi klämden platt som en
pannkaka mellan väggen å tvätthusdörrn.

— O, berätta, ropade Bobergskan, som höll
på att dö af nyfikenhet och glömde både
potkäskoppen på trappsteget och att manstackarn satt
hemma och väntade på’n. — Va de rara lilla
boffröt verkligen så nära döden, så ska de väl kola
åf också.

— Åhnej, sa Pilgrenskan och tog två steg
till ifrån potkäskoppen, han dör allri, å ändå va
de så nära…

— Äh säj hur va de? fortsatte Bobergskan
och följde efter Pilgrenskan.

— Jo si, började den senare. — Lilla fru
Boberg vet väl ett sånt förtjusande påhitt våra
små hambuskandidater fått? Jo si, di ha hittat
på å bli sina egna båtbyggare…


— Nej, men tänk, då bygga di väl så di
plumsa i?

— Jo de kan lilla fru Boberg lägga sej på
magen å skratta åt… Den sötsura Kalle byggde
sej en så vådlit kili kanåt eller hva di kallas.
De va en tom packlår, som han naturligtvis
nappat från kryddkrafsan, å så tog han en lång
plankstump å gaf sej ut på rodd.

— Ja, de ä då för väl, att ungarna tänka
på att dränka sej själfva, för fy för den lede,
så många ungar de kommer till nu för tiden;
man har inte rå att klå dem me flatan åf
klappträt längre, utan får lof att slå me kanten, så trät
inte nöts för mycke…

— De va så, si, sa Pilgrenskan och gick
ännu längre ifrån potkäskoppen, följd af den
tanklösa Bobergskan, att Anderssonskans raring,
den elemänskade rackarbytingen, skulle ro till
Amedrikat förståss, för att komma ifrån alla
kärringarna i kvateret. Han har då, som fru Boberg
väl vet, så mycke stryk att fordra, att man skulle
nöta ut näfvarna ända upp till armbågarna, innan
han fått ut hälften.

— Nå?

— Han kom inte till Amedrikat, frun lilla.
Han hade inte hunni halfvägs eller ens ett par
famnar, förrän de kom vatten in i lådan å så
ett tu tre sa de me ens: plutt! å de lilla älskade
fröt va adjöken…

— Men att dom inte försökte rädda’n, inföll
Bobergskan. — Dom ha ju såna sköna
båsshakar…

— Ja, sa Pilgrenskan, inte hade de lilla
like sett sämre ut för de, inte… Men nu så
vågade sej ingen ut si, å så va lilla Kalle puss
veck…

— Nå, men då ble väl alla kärringar i 23:an
glaa?

— Jo, lilla fru Boberg kan vara så säker…
Den enda som åbäkade sej va natulitvis
Anderssonskan, men när vi sa henne de schangtilare
i att drunkna mot att bli hängd på en lyktpåle
i blomman åf sin ålder, som naturligtvis
Anderssonskans träskoformade lilla Kalle allri undgått,
så trösta hon sej, å så må lilla fru Boberg tro,
att vi stälde till ett hejdundrandes graföl me varmt
kaffe i tvättstugan. De va en glädje som sto te
taklisten å Bergströmskan besto bröd, å jag kaffe
å Forsbergskan kom me lilla kaffeknäppen, som
hon smusslat unnan åf mannens nattbrännvin…
De va ett riktigt fint kalas, må fru Boberg tro…
Vi doppa å vi prata alla på en gång. Tänk just
då, just som de va som trifligast, så öppnades
dörren å Anderssonskans Kalle kom in…

— Liket?

— Ja just liket… det söta lilla rara liket,
som vi som bäst gladde oss åt å som vi trodde
låg å skvalpa på sjöbotten… Å så han såg ut!…
Han va klädd i mor sins gamla hvita
brudunderkjol å hade kritat ap-poträtte på sej…

— Nej!

— Jo, när vi fick syn på’n, trodde vi
natulitvis att de va liket som gick igen, å
Forsbergskan blef så rädd så hon flög opp i spisen för
å komma ut genom skorsten å satt i hålet å sparka
med yllestrumperna. Bergströmskan ramla ner
i bykpannan, å jag, jag svimmade å slog hufvet
i kaffepannan, så pipen rände långt in i skallen å
dom fick dra ut'en me hoftång…

— Men hans mamma, Anderssonskan då?

— Jo hon va den enda som inte trodde på
liket, hon… Hon kände igen sin kjol, å så tog
hon söta Kalle mellan tummen å pekfingret å
ledde ut’en under vattenledningen.

— Han va klädd i mor sins gamla hvita brudunderkjol å hade kritat ap-poträtte på sej.


Bäst som det var blef Pilgrenskan blek.

— Jösses, sa hon, nu luktar de lik igen!

Bobergskan vände sig aningsfullt om.

Karlssons bandhund hade gått och trampat
i potkäskoppen och sprang på tre ben utför
backen.

— Asch, bry sej inte om pottschäsen, sa
Bobergskan, dä ä bara min man, som äter åf’en...





Anderssonskans Kalle blir direktör, gör
konkurs ock får underhåll af
fordringsägarne.



När Bobergskan kom som en trött flodhäst
uppför backen, stod Pilgrenskan just i dörrn
till mjölkmagasinet och sysslade med en
porterbutelj, den hon nyss fått ståltrån af. Hon
tänkte förstås gå bak porthalfvan och »stoppa
portern i ansiktet på sig», men nu, när
Bobergskan kom, så va de naturligtvis förkyldt.

— Hi, hi, hi! gren Bobergskan till. — Lilla
fru Pilgren smörjer sej med påter, tror jag…

— Påter, jo jag tackar för påter, sa
Pilgrenskan och la labben öfver etiketten. — De ä
ättika, som gubben min ska ha…  Si han kan
inte äta ärter utan att slå ättika i dom.

— Ja, dom blir så tjocka å bussiga, så man
kan hoppa hage på dom då, föll Bobergskan in,
fast hon mycke väl hade sett etiketten på porter
halfvan.

— Jo vackert får man påter, sa Pilgrenskan.
— Jag har inte smakat påter sedan Jonssonskan,
gu signe den gamla ugglan, sluta klyfva näbb och
la snuskvarn i vädret.

Därmed smusslade Pilgrenskan ned porterbuteljen 
i kjolfickan bak, utan att lägga ståltrån
öfver korken igen.

— Ja si, fortsatte Bobergskan, påter de ä inte
för fattigt folk, de si…  De kan vara för tockna
som Berggrenskans fräknia Johanna, hon som
kommi på svettseri, gubevars.

— Ja, sa Pilgrenskan, hon ha då allri gjort
annat än gått å vickat på ändan å gjort sej till…  
Hon passar just att svara alla karar: kommer
strax!

Just som Pilgrenskan skulle visa hur
Berggrenskans Johanna »vickade», small emellertid
korken ur porterbuteljen bak och som en fontän
stod portern upp ur sprundet på Pilgrenskan.



— Jisses! sa Pilgrenskan och blef blek som
en nattkappa.

— Ha, ha, ha, hi, hi, hi, ho, ho, ho!
skrattade Bobergskan och höll sig för magen. — Nu
gick ättikan, å gu vet om inte ärterna följde me…

— Skratta inte, människa, hväste
Pilgrenskan och fiskade upp tomma porterbuleljen. — De
va verkligen en skön å rar påterputell, som gick
å rakade sej bak.

— Åhja, sa Bobergskan, när fattigt folk har
rå att köpa påter, kunde fattigt folk gå ned i
Humlegån, så andra fattiga kunde få lite roligt
när den sprutar.

— Ja, men jag tänker inte bli nån fontän,
röt Pilgrenskan. — Å hva råheten anbelangar så,
köfte jag påten i bara glädjen öfver att
Anderssonskans Kalle nu fått så pass igen, så han inte
kan ligga annat än på magen.

— Nej, hva säjer lilla fru Pilgren, sa
Bobergskan. — Har han de, ja då ska jag väl bjua
på påter, om så också man min ska få äta
kabiljo åtta dar till… Men då ska lilla fru
Pilgren också berätta, hur de lilla gullhjärtat
ändtligen fått hva de så länge har saknat.

— Ja si, inte för att jag vill någen människas
ofärd, men si Anderssonskans Kalle har då allri
vari nån människa, å att han narrade oss att gå
å tugga braständare, de kunde inte undgå den
rara gudens rysliga straff, förståss…

— Nå, hur va de, sa Bobergskan, som skalf
af nyfikenhet… Fick han mycke stryk?… Å
de va väl på de söta lilla hafvet, han ficket…?
Si de lär ska vara så nyttigt, säjer dom.

— Jo, de kan lilla fru Boberg min själ åka
utför Besvärsgatsbacken på, att han fått
ordentligt… Jag har allri sett’en så söt… Näsan va
visst alldeles borta pån å underläppen hängde så
att han nästan trampa pän.

— Gu så rart! sa Bobergskan, hur kom allt
de där rolia till?

— Jo, de ska snart vara berättadt, började
Pilgrenskan, på hvilken den utlofvade portern
hade öppnat munnen på vid gafvel. — Jo si, lilla
fru Boberg, dom har nånting ute på Djurgån, som
di kalla kasta ring… Di ta en ring å kastarn på
ett bräde me en hel massa knifvar på, å den
knif, ringen kommer på, den får di…

— Kan man tänka sej, sa Bobergskan. —
De ä väl rysligt svårt att träffa bra?

— Tror jag de, för vanligt folk, men inte
för Anderssonskans Kalle… Si de lilla rara
busfröt, han gick inte dit å kasta bort sina pengar
i onödan, han inte... Å förresten hade han inga
pengar, förståss.

— Nå?

— Jo, han bildade ett sånt där
kombanditbolag di kallat… Si han kallade samman alla
pojkar i hela kvateret, å di höll töcken där
stämma på bakgården, å Kalle utsåg sej själf till
direktör, gubevars… Hvarje pojke skulle släppa till
en knif för att få vara me… De va första
inbetalningen, si.

— Å dom va me?

— Tror jag de… Di trodde förståss
direktören, som di förrexten gör i alla
kombanditbolag, å så fick han en hel massa knifvar… Dom
ställde han opp hvarje dag på sin mammas
matbord å så började han öfva sej hemma.

— Kan man tänka sej en sån förtjusande
skojare ?

— Ja si på så sätt var han öfvad, när han
kom ut på Djurgån å börja kasta, å då gick
de natulitvis alldeles utmärkt fräckt å präktigt,
förståss… Han slungade den där ringmojen
omkring hvarenda knif i tur å ordning, förståss, å
vann hvarenda knif, förståss… Bolage ble mäkta
rikt å Kalle började behärska knifmarknaden helt
å hållet, som di kallat, å gick omkring å va en
ryslig pamp bland di andra pojkarna. Dom
väntade sej en utdelning af minst tie knifvar hvar,
kan en tänka.

— En sån knif till pojk!

— Ja, hade bolaget fått hållas, hade Kalle
varit hängd som miljonär i Amedrikat om
några år… Men si dom som hade
ringkastningarna på Djurgån, di började känna igen direktör
Kalle så småningom, å så en da sa en tillen att
han skulle få en hel riksdaler, om han gick till
dom andra ringmänskorna å kastade ring… Å
Kalle tog krischan, förståss.

— Tänk så finurligt!

— Ja, men nu va de så, att han fått en
krischa på hvart å ett annat ställe också för
samma sak… Dom hade lagt locket på hela
kombanditbolaget.

— Men han hade ju knifvarne kvar, som
han redan vunnit?

— Jo, si gu da då!… Dom hade han sålt
under hand till dom, som hade de där
ringkastningsmanicklarna…

— Tänk en sån liten söt bof!

— Ja si, han beräknade ju att när som hälst,
kunna knycka igen dom, men just då stängdes
marknaden på grund af de svåra konljugationerna,
som di också kallat.

— Nå, hur gick de sen me kombanditbolaget?


— Jo de, gick bra de… Pojkarna
sammanträdde på bolagets kontor bevars, bak soptunnan
på bakgården, där direktör Kalle fick redogöra för
bolagets ställning, å så gjorde han konkuss.

— Nä, hur gjorde han då?

— Jo, han slog vantarna i soptunnan å
försökte smita från alltihop, men till all guss lycka
så tog en åf de största pojkarna hand om
bolagets affärer å så beslöt man att ge direktören
ett anständigt underhåll medan affärerna
reddes ut…

— O, ja men tänk så snällt!

— Ja, di tog kvastskaftet å dångla
direktörn i skalln me, så skalln satt å vicka en lång
stund, precis som om styrstången pån gått åf, å så
la di ihop så många knytnäfvar som di hade å
gaf honom i ansiktet, å när dä va gjordt la di
opp’en på toptunnan å damma till hans söta lilla
slutstycke, så att de riktigt spraka om
kvastskaftet. När de nu va färdigt, afsade sej Kalle
direktörsskapet å återgick till hvadaslifvet… Men lilla
fru Boberg kan tänka sej, så tyst å rar han var,
när han kröp opp för trapperna… Man kan inte
nog beklaga att di inte ge kombanditdirektörer
mer i underhåll än di gör…





Anderssonskans Kalle på krigsstråten.



Pilgrenskan gluttade ut genom porten och
nedåt gatan en kväll. Det märktes för väl, att
det riktigt kliade i pratverket på henne och
att hon sökte efter någon att ösa sitt skvaller öfver.

Snedt om hörnet därnere kom just
Bobergskan med en svagdrickskruka i ena handen och
en skurbalja i den andra.

— Koss i jisse nam, så hon, när hon trasslat
sig uppför backen; jag tror lilla fru Pilgren ä
uppe midt i natten.

— Ja skulle jag inte de, sa Pilgrenskan.
När solen dalar bakom bagarns skorsten å de
känns som de vore harper i luften!

— Ah ja, sa Bobersgkan, harpa kan hon
vara själf.

— Se så, bli inte arg, människa! snoppade
Pilgrenskan till. — De där om harperna har min
dotter läst i en bok.

— Läst i en bok ja, puttrade Bobergskan.
De vore bättre om hon fållade upp kjolen på
sej så att den ena trasan inte slängde å sa tjänix!
åt den anra…

Pilgrenskan for upp, som om hon satt sig på
en igelkott.

— Ska vi börja nu igen? sa hon.

— Ä de jag som har börjat? högg
Bobergskan till.

— Kanske de ä jag! yttrade den andra.
Men då hon tydligen hade större lust att skvallra
än gräla, lyste ansiktet upp igen och hon tillade:
Se så, jag vet nog att fruns drummel till pojke
ä den största indiot som går lös å ledig, så låt
oss inte gräla om våra barn… Har frun hört
att Anderssonskans Kalle lekt krig, hva? Hi,
hi, hi, nu hänger han i taket hos sin ohängda
mamma me en rem under hvar arm, för si sitta
eller ligga, de kan då de älskade lilla pyret
bestämdt inte på tre veckor.


— Nä, hva säjer frun, sa Bobergskan. Har
han fått smörj… Ja, gu välsigna dom som varit
så snälla å menat honom så väl!

Därpå satte hon svagdrickskrukan på en sten
och sig själf på krukan — för att inte få damm
i den.

— De va då så länge sedan jag hörde
någet åf de där lilla skrället till pojke, så skynda
sej lilla söta fru Pilgren. Jag går opp i alla fogar
af bara nyfikenhet.

— Jovisst, började Pilgrenskan, lilla fru
Boberg vet väl, att di krigat i Amedrikat, men
allri hade jag tänkt mej, att de rysliga kriget
skulle ha såna gudomliga följder i de här
råtthålet till hus, inte. Se, de söta lilla opiskade
kräket Anderssonskans Kalle hade natulitvis
ingen ro, när ban fick veta att di krigade å inte
han fick vara me å skrämma lifvet ur alla
kärringar. Därför skulle han förstås göra krig här
hemma.

— Ho, ho, ho, du min lilla raraste, fnittrade
Pilgrenskan. Kalle förlorade. Han fick stryk,
å nu ä de gudskelof fred. Si de började så, att
Kalle hade bytt sej till en dynamitpatron åf en
annan pojke och gett honom mor sins psalmbok
med benpärmarna…

— Tänk, ett sånt rart barn, den gossen va!

— Ja, de går bättre att tigga, när man har
en snygg pslambok i handen, sa han. Men lilla
fru Boberg kan tänka sej, hvilken förskräckelse
de blef, när di i huset fick veta att
Anderssonskans Kalle hade en dynamitpatron. De där
läsarherrskapet Filborgs inpå gården
testamenterade tie kronor till frälsningsarmén,
Malmbergskan tre trappor opp sa opp sitt kontrakt, å
Bergströmskan, hon var då alldeles ifrån sej.
Hon vågade inte sätta sej och knappast gå öfver
gården. Den som burit sej åt som hon behöfver
sannerligen inte frukta att komma till gud… Jag
mins väl den där näsduken, som försvann för
mej för tre år sen.

— Nåja, jag ä inte långsint… En dag hade
Anderssonskans Kalle fått ihop alla busungar i
kvateret, gud vet om inte lilla fru Bobergs
systerson till å me va me, nog åf, de skulle leka
amerikanare å skulle ta in tvättstugan.

— Ack du milde fader, du vet hva du gör,
du, fortsatte Pilgrenskan med ögonen mot himlen,
under det hon petade sig med en hårnål i örat.
— Den dagen hade Bergströmskan tvättstugan, å
när hon fick se alla pojkarna storma an, dängde
hon inte så mycket som ett ämbar hett vatten
öfver dem, utan hon gaf sej, å kan någon tänka
sej, hva de busfröt Anderssonskans Kalle gjorde?
Jo, han band människan me ett klästreck ve
en stol i ena hörnet å så la han
dynamitpatronen midt under stolen. Herre du min skapare!
Bergströmskan, som i alla tider varit ett sånt
elemänskadt rifjärn, hon satt alldeles stilla å läste
långa bitar ur lillkatjesen å lät pojkarne husera
me hennes tvättpalter bäst de ville.

— De klädde också ut sej i hennes
gardiner å soffvar, å skulle vara såna dära
instrumenter, som ska förlossa Kuba från di spanska.
Bergströmskan skulle vara deras krigsfåne, å gud ska
veta att fånig va hon också. Hon sa inte ett
skvatt, ända till dess pojkarna sa di skulle
skalpera henne. Men herre min skapare, hva hon
då gasta. Hon trodde förstås di skulle ta håret
åfna å ve hennes skrik kom natulitvis alla
kärringar i gårn till å skulle hjälpa henne.

— Men si Anderssonskans Kalle han ä inte
den som ger sej i första nypet, inte. Han hotade
tända på dynamitpatron under Bergströmskan, så
hon skulle flyga i luften, å då flydde natulitvis
alla kärringarna.

— Efter den betan tog pojkarne nyckeln ur
tvättstugan å sa, att man först skulle ta in
tvätthuset, innan Bergströmskan blef lössläppt. Kan
man tänka sej, att ta in ett helt tvätthus. Man
ska inte vara lite sjuk då! På den saken höll
kärringarna råd, å beslöto förståss att gå efter
sina männer. Si då ä supbultarna, som di
annars kalas, bra att ha.

— Oj, ett sånt stim! Så snart en af dem
satte en krokig spik i nyckelhålet, skrek
Bergströmskan inifrån: Jösses, nu flyger jag! å då
tog man ur spiken igen. Då va de någon
slugskalle, som hittade på att man skulle ta
gårdsslangen och leda in genom fönstret å ge de söta
fröna en kall afrifning, så de inte skulle torka
på fjoton dar… Ja, man hade väl inte fått
vatten i slangen, förrän alla pojkarna sprang å
gömde sej inunder de omvända karen, under de
Anderssonskans Kalle kröp bakom Bergströmskan,
å tjo! så fick hon sej en stråle midt i syna, så
hon väl sväljde ett halft ämbar vatten i ett tag.

— Hvem i helskutta kan svälja slikt, å hon
hade häller inte fått strupen klar, förr än
hon lofvade karn en krona om han lät bli å
spruta.

— Just då kom jag, å jag ska säja lilla
fru Boberg, att jag har vari gift i tretti år, så
nog har jag varit me om värre saker än kärringar
me dynamit under ändan. Jag klef in genom
fönstret å vips va de orakade lilla utskottet
framme å hotade att tutta på under den stackars
Bergströmskan, men se jag känner den skojarn
Kalle, jag.

— Kan nån människa tänka sej, hva
dynamitpatron va åf?… De va en trårulle me en
svart tåt i. De lilla fröt hade ljugit ihop hela
dynamitpatronen. Men de hade han inte gjort
för inte. Jag öppnade dörren så di andra kom in,
å du min store Pettersson, så trifligt de blef!

— De blef en konsert åf tie pojkar, som
sutto med hufvut mellan knäna på en hel del
hyggligt folk, å me de söta små runda risbackarna
i vädret. Oj, oj! De lät precis som i ett
svinslakteri, så vackert lät de.

— Krig är förfärligt när de pågår, lilla fru
Boberg, men, herre min skapare, hva freden ä
skön!





Anderssonskans Kalle suger ur alla husets
kärringar med Levinskans blodiglar.



Stackars Pilgrenskan! Blek som en
hvetmjölssäck och tunn som en knäckebrödskaka
hasade hon sig upp för backen, för att så
obemärkt som möjligt slinka in i 23:ans port.
Just då kom Bobergskan ut genom magasinsdörrn
midt emot med en stor paltbrödskaka dinglande
öfver halsen på en svagdricksbutelj.

Pilgrenskan hann knappast mer än kasta en
flyktig blick på paltbrödet, förrän hon dånade, och
hon hade säkert drullat omkull, om hon inte fått
in tummen mellan väggen och stuprännan och
kommit att hänga uppe, tack vare tummen.

Bobergskan sprang naturligtvis bums efter
ett ämbar gammalt vatten, som stod på åkarns
gård, och skulle just stjälpa det öfver Pilgrenskan,
då denna kvicknade vid och gaf henne en
»tolfskillingsblängare».

— Snålmara, stönade hon, hvarför skulle hon
sno iväg efter gödselvattnet, när hon hade
svagdricka!…

— Jo, dä ska ja säja, snäste Bobergskan,
jag har inte rå att kosta svagdricka på alla
dånande kärringar, å förrexten gör de billigare
gödselvattnet samma nytta… Så svimma hon,
frun lilla, jag ska nog få lif i'na jag.

— Isch! gnälde Pilgrenskan, under det hon
med en trästicka pillade bort rappningen under
nageln på tummen. Ta bort de usla paltbröt,
jag tål inte se blo…

— Jysses, frun har väl inte slagit ihjäl
Anderssonskans Kalle heller!

— Nej, gunås, kom det så stönande från
Pilgrenskans blodfattiga läppar, men nog skulle
jag afstå från kaffet i fjoton dar, om nån ville lägga
ett skålpund dynamit i byxena pån eller
åtminstone fara öfvern ett par slag me ångvälten.

— Hi, hi, hi, fnissade Bobergskan. Blot
kokar i'na förståss.

— Blo, vi ha inget blo, fru Boberg. De
finns inte ett kärringskrälle i 23:an, som har så
mycke blo, att de ens räcker till en sån där
möglig gammal paltkaka, som fruns där.

— Åhja, sa Bobergskan, guskelof ni ha gallan
kvar, men jag ska sätta undan paltkakan, om bara
lilla fru Pilgren berättar lite om hva de
kartnaglade hampfröt Anderssonskans Kalle gjort, för
någe roligare ha vi inte, som bo i andra hus,
än när kärringarna här i gårn får lite
kaffemuntert me den söta indioten.

— Ja han tar kol på oss allihop, om vi inte
snart få tag i'n nån gång när vi har stortvätt å
vi fått nya klappträn.

— Ho, ho, ho, flen Bobergskan och hennes
runda mage hoppade upp mot hakspetsen, säj
för all del till mej, så jag kan få en plats på
första sparketten.

— Jo, de va så, började Pilgrenskan, att
Levinskan fyra trappor opp, hon som har så
många krämper, så hon har ett helt
Serafimerlasarett i skallen, ett Sabbatsberg i bröstet å
hela »Grubbens» i magen, hon skulle, bevars väl,
ha blodiglar att suga ur sej me, liksom inte
hyresvärden skulle duga te blodsugare åt henne som
åt oss. Nå, de må vara hennes sak, men att
hon skickar en sån jubelkaraff som
Anderssonskans Kalle efter dom, de ska allri bli henne
förlåtet när håkansson en gång tar'na på ellgaffeln.

— En kan förstås tänka sej, att när
Anderssonskans Kalle kom från apoteket med en hel
tekopp full me såna där rysliga djur, att han
skulle fundera ut att plåga oss kärringar mer'om
å först natulitvis mej. Jag, som tycker om
honom som man tycker om en isbit innanför
natt-tröjan eller tycker om kakerlacker i hvitkål…
Där kom den fullslipade lilla bondhyfveln emot
mej me koppen å sa: »titta, tant lilla!» Han sa
»tant», tänk, »tant», sa han… O, att jag inte
»tanta» till'en så ansiktet gick i baklås pån å hans
fula lilla tunga ramla ner i maggropen pån.

— Han dref i mej si, att iglana va en slags
loppfångare — precis som kattor tar råtter — å att
man skulle lägga dom i sängen hos sej… Den
lille söte guden må veta, att jag inte vet mer åf
lopper än en elefant vet åf liktornsplåster, men,
får man en loppfångare, tänkte jag, så allti får
man lopper. Jag stack bums ner fingret i koppen
— å du min röa, blåa å gridelina så de högg till!
— En åf di svarta små rackarna sög sej fast ve
pekfingret å satt där som kade han en skruf i
ändan. Å så han sög! Jag kände hur allt blo i
hela kroppen gick ur mej å jag ville skrika på
polis, men de fanns ingen styrsel i tungan — —



— Tänk! sa Bobergskan.

— Ja, å så sög han all blon ur hjärtat, så
de börja gå baklänges å de kändes som jag fått
en stor gråsten i bröstet… Jag blef tom som en
brännvinsputell på måndan, men de otäcka djuret
på pekfingret på mej de blef stort som
gen — den där som gick opp å ner i somras — å
när jag inte hade nån blo mera, så damp jag
omkull som en tom potatissäck.

— Men Kalle, de kräkpulvret, han smet
väl?

— Jo, jag menar de… Hade han stannat
kvar, så hade jag väl innan jag ba min sista bön
dånglat till'en så benpiperna grinat ut genom
skjortlinningen på… Nej, han smög sig allt
unnan i go ti han, å kan lilla fru Boberg tänka
sej hva han gjorde?

— Nä!

— Jo, naturligtvis inbillade han alla de anra
kärringarna i gårn desamma som han inbillat
mej, att de otäcka odjuren dugde att ta lopper
me, å ingen må unra öfver att di passa på å
tog så de skulle räcka… Men åt dom la han
djuren i strutar å di betalade för dom hva Kalle
än ville ha. — Sen gick dom opp å la iglarna i
sängarna hos sej. — — —

— Du min skapare så de lät, när alla
kärringarna kom under täckena! Di vråla å di skrek
å ropa på gud å poliskonstaplar, så de hördes i hela
huset. Ja, di dansa krigsdanser i bara
kom-si-kom-sa, så en indian skule fått kväljningar åf att si
dom, å under tiden så satt deras »loppfångare»,
gubevars, å sög, — sög värre än tusen lopper.

— Å inte visste deras män häller, hva de va
åt dom, inte fick främmande kärar se efter
häller… Till slut va dom så blodfattiga som en
tegelsten och trilla omkull, å dä fick man
natulitvis syn på odjuren, di hade, men
sannerligen satt inte di så fast, att di fick slita dän dom
me tång.

— Men Levinskan fick väl inga iglar, hon?

— Nej gunås… Jag skulle annas ha önskat
henne så många som de går på en kappe, för
si de lea trollet skrattade så hon blef alldeles frisk,
när hon fick höra hur den felskapade
Anderssonskans Kalle narrat gårns alla kärringar…
Å kärringarna va förrexten farliga att si! Di va
så tunna efter den betan, så di höll inte att
blåsa på, förrn di ramla kullerbytta, å
Lundinskan två trapper opp, hon som förr va fet som
tisdagssoppa, hon ä nu så mager som en
strumpsticka me magkatarr.

— Nå, men Anderssonskans Kalle, han fick
väl sina långa öron ordentligt manglade?

— Nej, bevars, han slapp undan så länge,
han… Levinskan har honom till att slicka åf
tallrikarna medan hennes Karo ä sjuk. Si diska
iss hon inte… Men nu vill jag bara fråga lilla
fru Boberg, som ä en människa som har fått
suptraschon, hva i allt lefvande lifs nam den
mänskliga naturen ska me såna skadedjur som
Levinskan, Anderssonskans Kalle å bloiglar?





Anderssonskans Kalle spelar »långtjänis»
och Pilgrenskan tar och målar
om sig inuti.



Bobergskan kom inflåsandes på magasinet med
en halfbutelj skosvärta i näfven, som hennes
man skulle ha att svärta Söderbergskans
gamla gula sommarskor med.

Magasinsfrun var just i tagen med att smeta
några gamla pilseneretiketter pä
iskällardricksbuteljerna och var tydligen inte road af att bli
afbruten i sitt allvarsamma arbete.

— Puh! sa Bobergskan och ställde sin butelj
på disken, medan hon själf satte sig på en säck
med gula ärter.
— Nå, hva nytt, lilla fru Jonsson, sa hon
sedan.

— Jag ä väl ingen skvaller-åttamat heller,
snäste Jonssonskan.

— Bevars väl, sa Bobergskan, tycker någen
de… Lilla fru Jonsson behöfver man, ta mej
rundt om ingenting, inte stoppa slantar i för å
få någe ur. Jag tycker de rinner ur frun som
ur en gammal trasig stupränna.

— Jaså, ä de så, att fru Boberg inte trifs me
mina enkla vanor, sa magasinsfrun, så kan jag
nog få en annan kärring, som sitter sönder mina
ärter.

— Bevare mej väl, smickrade Bobergskan.
Jag unrar, hvem som inte skulle villa sätta sej
öfver dem, jag. Förrexten har jag inte lim i
ändan, så frun behöfver tro att jag tar nåra me mej.

Magasinsfrun sade ingenting, hon fortsatte
ilsken med etikettskrapandet och ett tu tre tog
hon Bobergskans blanksvärtsbutelj och smetade
en etikett på i tanke, det var hennes egen
dricksbutelj. Men Bobergskan märkte ingenting, hon
satt bara och tänkte ut hur hon skulle kunna få
lappen ur magasinsfruns skvallertunna.

— Nå, den där Anderssonskans ohängda
Kalle, började hon plötsligt, har lilla fru Jonsson
hört, om di kört öfver'n med ångvälten än?… De
lilla rara pyret behöfde så väl dö nu för å få de
lite varmt… För tänk så kallt dä ä ute.

— Ocken säj, kan hålla reda på alla ungar
som borde plattas ut åf ångvälten. Aprepå
busfrön, hur har fru Bobergs egen unge de nu?

Det hade nog blifvit en våldsam explosion
om inte Pilgrenskan just slunkit in och ådragit
sig uppmärksamhet genom ett illa öfversminkadt
blått öga.

— Nej, si lilla fru Pilgren, sa Bobergskan
genast. Se ett sånt lite sött handarbete frun fått
åf sin man… O, så vackert!… De ser ut som
de vore gjordt me ett stolsben… Si stolsben
smyger sej så bra efter…

— Jo, jag skulle villa se mitt kräk till man
den dan han la hand på en värnlös kvinna… Jag
skulle slå honom i så många små bitar, att inte
ens en kärring som väfver matter skulle kunna
få nåt åf bitarne.

— Åhnej, sa magasinsfrun, de ä
natulitvis Anderssonskans Kalle, som gjort en
afbetalning på gammal skuld.

— Tänk, den lilla raringen, bjäbbade
Bobergskan, att ingen kan köra ett kvastskaft
ige-nom'en, så man kunde ställa'n i en hörna och
veta hvar man had'en.

— Hursom hälst, föll magasinsfrun in, borde
allt lilla fru Pilgren ta å låta Grabow måla nya
dekorationer i ansiktet på sej… Di där frun har
ä rysligt skrabbiga.

— Jo, de skulle se ut för en fattig människa
de, sa Pilgrenskan. Nej, jag gick till den där
målarkludden in på gården, å han borsta öfver
mej me en hornsugga.

— Gud, så rart namn!… Sa han de till
frun?

— Till mej… Nä, men pänseln heter så.

— Ja, sa Bobergskan, man kan tat så me.

— Nå, människa! skrek magasinsfrun.
Skynda sej å tala om, hur de gått till… Äre någe
skojit bjuder jag gärna på en pilsner.

Det tog skruf, och Pilgrenskan såg förresten
ingenting hällre än få lätta hjärtat och omtala
den rysliga händelsen.

— Jo, si, började hon, den tvåbenta olyckan
Kalle har hittat på ett alldeles nytt spel som heter
»långtjänis» å som ä ganska rart… Man lär sej
springa så bra efter spårvagnar, när man spelat
de, å så ä de så enkla grejor si… Bara nåra
bollar eller potatisar eller afslagna sängknoppar
å så en hängmatta å nåra klappträn. Kalle,
den gemena rackarungen, hade sett de i
Indiotparken, å genast förståss så skulle han införa't
bland gårns alla kärringar.

— Va kärringarna me?

— Tjavisst, när själfva kungen spelar de,
behöfver väl inte en kärring i 23:an genera sej.

— Nå?

— Jo, i söndags, satte han upp en
hängmatta midt öfver gårn å delade pojkarne i två
skockar, å så snart han slog till sängknoppen di
hade, med sitt klappträ, skulle en ann slå tebaks
knoppen.

— O, så enkelt!

— Ja, de låter så, ja… Men si första
knoppen, di började me, suttade Janssonskans
koppärriga Bulle in genom ett fönster två trapper
opp hos värden, så värden, som stog å gapade
ner på gårn, fick knoppen i gale strupe, å di
måste vänna opp å ner pån å slån i aktersalongen
me en literputell för å få knoppen ur karlen.

— Ja, visst ja, suckade Bobergskan, den
fattiga Janssonskan kunde väl inte vara utan
knoppen på sängen… Å förrexten ä värden så
rik, så han kan kosta på sej en egen sängknopp.

— Alldeles ja, sa Pilgrenskan, men
Janssonskans Rulle fick sej i alla fall en sinkadus för'et åf
gårdskarln, så hufvet gick i baklås å ögonbryna
ramla långt ner på ryggen pån.

— Men Anderssonskans Kalle, de lilla söta
gryne, då?

— Jo, den opiskade kolingskandidaten, han
visste nog att inte måtta åt värdens till, han…
Han puttade in sin sängknopp genom
tvättstugedörrn å midt i hårfäste på Berggrenskan, så hen
fick en kula som va så stor, att hon väl får dra
sjaletten ända ner till mungipan, för att kulan
inte ska synas… Sin egen mamma gaf han i
misshugg en tjimboflängare me klappträt i
maggropen, så mänskan börja himla me ögonen å
sa hon skulle dö, å att hon inte ville se granris
utanför porten, när hon skulle bäras till
körgårn.

— Å — lilla fru Pilgren själf då?…

— Jo, de va just då si, som jag fick mitt…
Jag kunde förstås inte låta bli å flina, när jag såg
gamla människan börja kokettera me ögonen å
prata om begrafning, å då passade Kalle på…
Han smockade till en knopp, så jag fick'en ända
in i ansikte å midt i ena ögat… Att börja me
va de så vackert, så vackert!… Jag såg solar å
stjärnor å änkedronningar å gräddbakelser, så
de va riktigt roligt för en fattig mänska att få
se så mycke vackert på en gång, å alldeles
gratis till.

— Nå?

— Ja, sen blef de alldeles omvändt, å jag
tyckte soptunnan dansade fransäs me fra Bobergs
dotter… Usch, usch så fult ! Därefter minns jag
ingenting, förrän jag kom in till mej, å de slajit
ett ämbar vatten öfver mej… Men vänta mej,
du lilla tjusiga Kalle, jag har allt gömt knoppen å
jag vet att du har en tom håla i skallen på dej,
där min själ knoppen ska ligga… å för att den
inte ska ligga ensam å skramla, ska ja ta å lägga
dit klappträt me. — — —

På den saken tog Pilgrenskan pilsenerbuteljen,
som magasinsfrun dragit upp, och satte den
för munnen.

Men tvi! skrek hon tvärt och började spruta
skosvärta rundt omkring… Hon hade fått orätt
butelj och minst hälften af Bobergskans smörja,
— Han smockade till en knopp, så jag fick'en ända in i ansiktet.

som Söderbergskans gula skor skulle svärtas med,
hade hamnat i magen på Pilgrenskan.

— Om hon nu vore förståndig, sa
Bobergskan, lät frun en skräddare vända sej å tog sen
plats som negerkärring på Mosebacke…





Anderssonskans Kalle »jumpar» och
Pilgrenskan »jumpar» med.



Ho, ho, ho! flen Karlssonskan, när hon mötte
Pilgrenskan på väg från magasinet till 23:ans
port. — Ä fru Pil gren ute å skumpar?…

Pilgrenskan tvärstannade och gaf
Karlssonskan en blick, som kunde kommit en annan
kärring att halka ur lifstycket af pur förskräckelse.

— Sa frun jumpa, sa frun, frågade hon, å
skulle de vara en »flottist» åt mej, de?

— För de första sa jag händelsevis »skumpa»,
lilla fru Pilgren, å för de andra heter de inte, att
man ger en person en »flottist», utan en
»schottis» heter de.

— Asch, flotta mej hit å schotta mej dit, sa
Pilgrenskan, frun vill pika mej för jag va ute å
jumpa härom dan, hva?

— Å du min lilla söta å blöta, högg
Karlssonskan till. — Skulle jag villa pika lilla rara fru
Pilgren, som ä så intelligent, så en bokhylla hos
en professor ligger bakom långa vägar… Tycker
någon de… Å skulle jag veta åf, att lilla frun
varit ute å jumpat… Bevare mej väl!

— Å ja, stå inte å åbäka sej å gör sej lärd
inte, kära fru Karlsson. … Ja vet för väl att de
inte finns en tjuf-, bond-, sat-, skvaller- eller
rackarkärring mellan Konradsberg och slutstycket
på Fogelströmskan, den harpan, som inte hört
hennes lögntrattshistoriett.

Pilgrenskans ljufva ansikte flammade upp,
de idylliska små skäggstråna på hennes hvassa
haka ställde sig rakt ut och ögonen fingo ett
trånande uttryck, ungefär som då en bulldogg
bitit sig fast i ett träben och inte kan få loss
tänderna från träbiten.

Hennes hand kramade om en stackars stekt
strömming, som hon nyss köpt på magasinet, så
att strömmingen full af onda aningar såg ut som
den ville ropa på polis.

— Fogelströmskan, upprepade Karlssonskan,
färdig att gå upp i sidorna af pur nyfikenhet. —
Skulle jag, jag som ä gift me kötthandlarn, villa
ha något att göra me en hästskohopsmockarefru.

— Åhja, sa Pilgrenskan bittert, fruns mans
kött och hennes mans hästskor ä ungefär lika
möra, tycker jag.

Karlssonskan skulle ha lagt en gatsten bland
dragen i Pilgrenskans ansikte, om hon bara hade
haft någon på sig för tillfället. Nu behärskade
hon sig och teg. Det hade hon förresten inte
gjort sedan hon drack sist.

— Men de ä desamma, tillade Pilgrenskan,
jag vet att Fogelströmskan springer kring me't,
för hon va me å flabbade på strand, när jag va
ute å jumpa, men nu ska lilla fru Karlsson, som
ä en likadan rännkarutscha, få veta historietten
utåf mej, så vet jag, att den kan komma kring stan
me den allra färskaste skvallerkärringsposten.

Att inte Karlssonskan gick isär af
gallopperande gallfeber!… Hon lade tydligen band på
sig för den kommande »historiettens» skull, och
ställde sig skälfvande af nyfikenhet nära nog ända
upp i ansiktet på Pilgrenskan.

— De va så si, började Pilgrenskan, att den
omakadamiserade lilla raringen Anderssonskans
Kalle brukar gå vid den här tiden å jumpa på
isen… Frun vet kanske inte hva jumpa ä?…
Å, de ä en förtjusande liten söt lek för alla
små vargfrön, som man inte orkar bulta ut ur
byxerna me gärsgårsstörar… Si, när isen nån
gång lossar, så hoppa di från iskaka till iskaka,
å de slår nästan allri fel, att di inte plumsa i å
gå ajöken… Tänk, tänk sej, lilla fru Karlsson,
att få se Anderssonskans Kalle plumsa i å gå
ajöken…

— Ja — o!

— Sen jag först sett efter, att jag kunde ha
min gamla svarta yllekjol på den lilla olyckans
begrafning, gick jag me verklig frid ner till strand,
för å si på hur lilla Kalle jumpa för första
gången, för då brukar di allti drunkna, de ä bara
anra å tredje gången, di brukar slippa ifrån'et.

— Nå?

— Jo, där såg jag genast de lilla osnutna
krypet ute på isflaken… Gu så sött de va att
stå å glo på't! … Han skutta hit å dit, å för
hvar gång ställde isstyckena sej på kant, så
de va bara att åka i plurre som från en
kälkbacke… Allri har jag sitt någe så sött… De
skulle Anderssonskans Kalle allri kunna klara
sej ur, tyckte jag, å var alldeles säker på att
få komma på begrafning… Ja, mitt hjärta
mjuknade, så hade hans mamma stått breve, så hade
jag bestämdt lofvat de skrälle, att pojken skulle
få stå lik i våran vebo…

— Ja, lilla fru Karlsson kan tänka sei en sån
spännande sittation… Jag kunde till slut inte
häjda mej, tyckte jag, jag måste se hur han vippa
kolen på nära håll. Så sällan, som en fatti
kärring som jag får nöje i lifvet… Å nöje va de,
fru Karlsson, ty tänk hva de lilla busämbaret eller
embrylån, hva de heter, har retat garfsyran på
oss, stackars kärringar i 23:an.

— Ja, jag kunde rakt inte häjda mej å så
ga jag mej ner på issjokerna… Först va ja lite
haj förstås, men så börja jag jumpa precis som
pojkarna därute… Du min milde, de va som att
gå på en trasi resårmadrass… Än va jag uppe
i luften, å än va jag nere me ena skånken i
vattnet så de sa kluck! när jag drog opp'en igen…
Men hvem tänkte på de?… Snart va jag alldeles
inpå pojkarna å jag kunde riktigt på nära håll
få si Anderssonskans Kalle sticka sina fula små
klöfvar i vädret å allri komma upp mera… Då,
just då, fru Karlsson…
— Men tänk på mej, som stod som en annan maststump på ett isflak å segla me
full vind i stubben långt, långt ut.

— Nå… Hva då?

— Jo då fick di lymlarna syn på mej, å de
fast jag skutta så tyst som en liten vattentolfva
öfver isen. Å bums skrek Anderssonskans Kalle:
»Hurra för tokiga Pilgrenskan!» Jag tog
natulitvis kjolen öfver hufve för att inte synas, men
tänk, då tog di me käppar, di hade, å peta loss
isflaket… Tänk sej, di peta ut mej till hafs…

— Koss i je!

— Ja, »koss i je», de kan frun säja, de…
Men tänk på mej, som stog som en annan
maststump på ett isflak å segla me full vind i stubben
långt, långt ut… Oj, så jag skrek, men pojkarna
di hurra värre, å så trodde folk att jag va ute å
profseglade, så ingen brydde sej om mej… Du
min milde, jag trodde de skulle bära åf jorden
rundt… Tänk, jorden rundt i bara stubben!…

— Ja tänk!

— Di sa jag gjorde 23 knop, men själf visste
jag inte hva jag gjorde… Jag bara knopade i väg,
å du min skapare så de barka åf!… Jag tyckte
jag va halfvägs till Amedrikat, då jag dånade åf
ifrån allihop å vakna inte opp förrän jag kände
en båshake innanför snörlifve i ryggen på mej
å märkte hur di hala å drog… Herre je, så de
drog!  Di drog mej upp på Jönssons veskuta, men
lyckligtvis hade jag kjoln öfver hufvet så di såg
inte hvem jag va… Men de värsta af allt, kan
fru Karlsson tänka sej hva de va?

— Nä…

— Jo, medan jag låg mellan filtar å inte
kunde klån, hade den patentindioten
Anderssonskans Kalle satt upp ett plakat på min dörr,
på hvilke stog:

En profseglad isjakt af gammalt
kärringtimmer finnes att
bese på stället.

— Nå, slöt Pilgrenskan, kan man inte me
glädje upplåta sin vebo åt en sån himlakrabba
att stå lik i, hva?





Anderssonskans Kalle bjuder på åka.



Pilgrenskan kom farandes ut genom
inkörsporten som ett riktigt åbäke, sittande på
»epilogen» med benen högt mot molnen.
När hon väl hunnit utför den sluttande
portbacken, tog hon af åt vänster och åkte utför
backen med en fart, som skulle komma hvilken
kanonkula som hälst att skämmas. Lyckligtvis
häjdades hon midt i backen af Bergströmskan,
som hade varit i matvarubon och köpt sin flaska
half med spa.

— Hi, hi, hi! flabbade Bergströmskan på
afstånd. Jag tror madam ä ute å åker…
Mera hann hon inte säga, ty i detsamma
kom Pilgrenskan rutschandes och stack sin ena
smutsiga känga i Bergströmskans spaflaska och
sin andra känga i hennes maggrop.

På den saken satte sig Bergströmskan.

— Jisses människa! skrek hon, sedan bägge
kraflat sig upp och hon fått Pilgrenskan på lut
mot ett plank. — De ä inte nog att hon slår ihjäl
mej lifs lefvande, utan hon fördärfvar mitt goa,
rara spa också… Hon va väl ren om skånken,
så jag inte behöfver slå bort det lilla som ä
kvar?

— Oj! stönade Pilgrenskan, där hon stod
som en dörr på lut mot planket.

— Si, min man, de lata skrälletj han firar
frimåndag på tisdan me, å då ska han ha sluring
gubevars. Men då en inte har fläsk själf, får
en koka på andras fläskspa, förståss. Fattiga ä
vi, men godt lefver vi.

— Oj, oj! pep Pilgrenskan.

— Men lugna sej, människa! skrek
Bergströmskan och ruska på Pilgrenskan, så att benen
i skelettet hennes dansade mazurka. Hm, jag
förstår, tillade hon, de ä naturligtvis
Anderssonskans Kalle.


Pilgrenskan hoppade upp som en trollgubbe.

— Hvar, hvar ä han? skrek hon.

—Å, kära frun, sa Bergströmskan, han ä
väl på någen uppfostringsanstalt…

— Åhnej, suckade Pilgrenskan… Slikt biter
inte på de osilfrade busfröt. Om man så la
honom under en packadammsmaskin å manglade
öfver honom fyra gånger, skulle de inte få
människa åf’en ändå.

— Men hva har han nu gjort? frågade
Bergströmskan och ställde flaskan med spat ifrån sig,
stack händerna i armlinningarne och beredde sig
på att prata bort ett par tre timmar.

— Kära hjärtanes, sa Pilgrenskan, hva han
gjort! Han har bjudi hela huset på åka.

— Nej, men de va ju riktigt schangtilt.
Tänk, när han tog in tvättstugan, de va värre, de.

— Jo, jag tackar för schangtiljessen, sa
Pilgrenskan. När man själf får släppa till dyna.
Jag fattiga människa har väl inte en skinntrasa
kvar på min…

— Hi, hi, hi, flinade Bergströmskan, Berätta
lite, snälla frun. Och så ställde hon sig också
på lut mot planket för att inte bli trött så snart.

— Jo si, började Pilgrenskan, de va så, att
den där beskedliga Anderssonskan, som gu vet
för hvilken gräslig synd ä mor till de där orakade
jubelskrället till pojke, hade inte fått kaptenskans
tvätt till jul, för si de felades två par lakan sist.
Hvem i helsicke rår för de?… Ett par lakan,
isynnerhet så uschligt tunna som den där
mopsiga kaptenskans, kan ju så lätt komma bort.
Dom kastar man ut med tvållöddret, de vet väl
hvarenda tvättkärring, eller hur lilla fru
Bergström?… Nå, då tyckte vi förståss synd om den
där apskallens beskedliga mamma å beslöt lite
hvar i huset att hjälpa till, så han skulle förtjäna
en julslant…

Pilgrenskan knäppte ihop händerna.

— Snälle gud fader, sa hon, ta en stjärna
men inte nån stor, så att den gör Bergströmskan
här breve mej illa, och däng den midt emellan
mina gråa hår i mitt syndiga hufve… Jag
förtjänar inte annat för min förfärliga synd att tro
någe godt om Anderssonskans Kalle.

— Red af sina böner kort, sa Bergströmskan,
som frös af otålighet att få veta något nytt.

— Jo si, fortsatte Pilgrenskan, han skulle gå
bort me julklappar åt folke i huset. Du lille
milde, började hon igen och knäppte ihop
händerna.

— Himla sej inte, afbröt Bergströmskan.
Fortsätt i stället med Anderssonskans Kalle.

— Jösses! röt Pilgrenskan, man ska väl få
sköta om sin reljon, isynnerhet när man inte
oftare kommer till'et än jag… Nå, hur va de nu?
tillade hon. Jo, när julafton kom, skulle Kalle
bära bort tre paket. Ett par gamla byxer, som
värden skulle ge sin vedkar, å en blombukett, som
mamselln två trapper opp skulle ge en väninna
— gu vet hva de där ä för en mamsell förrexten,
för schangtila underkjolar har hon då allti — å
så ett par handskar, som min älskade lilla flicka,
den vackra ungen, skulle ge en gosse i en familj…

— Hm! sa Bergströmskan…

— Ja, å så gick den där Anderssonskans
Kalle, den drummeln. Men kan någen
människa tänka sej, hur han bar sej åt?… Jo,
blombuketten ga han åt vedsågarn å de lappade gamla
byxerna åt den fina fröken, å min älskade flickas
tvååtjugufemshandskar suttade han in genom
dörrn, så di kom midt i julfisken, så de sa
skvatt!… Du milde lille himmel, tänk sej bara
en sån skandal! Men den som inte fick gali
julklapp, de va Kalle, de. Si vi gick till värden, å
värden tog å ga den förtjusande lilla Kalle en
påtion käppsoppa åf sitt spanska rör, så Kalle får
frossan bara man talar om spanska rör… Men de
roligaste va, att vi kärringar stog på gårn å
tittade på… De va egentligen de, som »tog» lilla
Kalle mest…

Oj, oj, skrattade Pilgrenskan, jag har inte
haft så roligt, sen pantlånarn i nittifyran dog.

— Men natulitvis beslöt de lilla pyret att
betala både oss å värden för gammal ost, å de
va de värsta åf allihop. I går kväll slog han
vatten i backen utanför, å nu är alla människer
i huset ute å åker, den ena efter den anra.

— Si där! skrek Pilgrenskan och pekade upp
till porten. Si där kommer värden själf… Jo,
de va en riktigt mjuk kälke han har.

— Se upp kärringar! skrek värden i
detsamma och så styrde han med ena handen, där han
satt med ändalykten som kälke, och åkte af glatta
lifvet utför den spegelblanka backen.

— Go morron, snälla herr värd, neg
Pilgrenskan efter honom. Gu gifve, att herr värden
träffa Anderssonskans Kalle på vägen!





Anderssonskans Kalle lär sin mamma
åka velociped.



Högmod går för fall, sa Pilgrenskan, när hon
mötte Bobergskan och såg att hon hade
två böcklingar i ett papper.

— Ahja, sa Bobergskan, va de mina
böcklingar, som schottisen gällde, så ska jag säja till
ifrån början, att när somligt snobbar å köper sej
påter, kan en ann köpa böckling…

— Skulle jag vara »somligt», jag, fräste
Pilgrenskan.

—Ah bevare mej, sa Bobergskan, de fins väl
anra skvallerkärringar i kvateret än lilla fru
Pilgren.

— Ja, jag ville just veta, hur de skulle gå
om de inte fanns »skvallerkärringar», jag… Då
skulle somligt få hela lifvet gå ikring å köpa
kaffesump på kafféerna för tolf öre ämbaret å koka
ur den å gå på torget å sälja spat för allra bästa
sortens mocka…

— Gubevars, sa Bobergskan och krama ihop
böcklingarne i ilskan så ryggraden gick af dem
på två ställen. — Allri i mitt lif att jag ens
hört talas om att di köper begagnad kaffesump,
si de va den svartaste lögnen, å allri att jag
kommer att göra de häller, så länge di vill ha arton
öre ämbaret…

— Jag har väl häller inte sagt någe om
kaffesumpen, klippte Pilgrenskan till. Jag ä väl
inte den som lägger mej i andras affärder, å
förresten tycker jag de kan vara lugnt nu, sedan
den beskedliga Anderssonskan ä sjuk å hennes
markattsunge inte ä i huset…

— Nej, hva säjer frun! ropade Bobergskan,
liar vår herre tajit den sabla pojken… Ja, gud
välsigne gud!

— Inte för ja tror att vår herre tajit honom
just, men borta ä han, å hans mamma hon ligger
instoppad i en stor isblåsa å ber himlen att
hennes lilla Karl ska komma hem snart, för
hon har en stor knölpåk i sängen breve sej att
drifva till'en me.

— Ack, om de vore så väl att han kom!

— Ja ack! Men förrexten hva hade
mänskan på sadelmakarns »villpåsne» att göra… När
man ä öfver furti år å inte ä snyggare inunder
än Anderssonskan ä, så kan man sannerligen
larfva å gå på sina kälkstakar te ben, å inte
ränna iväg på en töcken där maskin som en annan
hästskojare…

— Nä, hva säjer lilla fru Pilgren! Skulle
människan bli en sån där trilltjohanna?…

— Ja visst, men de va natulitvis hennes
förtjusande lilla indiot till pojk, som narrade
henne. Si de va så, att sadelmakarn in på gården
ställer sin »villpåsne» i lilla trappförstugan hvar
natt… När så Kalle en morgon skulle gå efter
en liter sur mjölk i stora stenfatet till pannkakor
å fick se »villpåsnen», snurrade de natulitvis rundt
i hans lilla ankarstock till hufve, å så ställde han
fatet med mjölken på trappsteget å gaf sej ut
på gårn att åka. Sen kom värdens piga å trampa
i mjölken, så nog ble de pannkaka allti…

— Nå men hur gick det för Kalle på
»villpåsnen?»

— Jo, de gick någe till bra, de… Fru
Boberg kan inte tänka sej en sån härlig manick
en »villpåsne» ä… Si, när man stiger opp på
ena sidan så drullar man åf på anra sidan å slår
hufvet i stenläggningen tvärt. Men man kan
också trilla åf bakåt ja på alla sidor, så den ä
mycket bättre än ett riktigt godt kok stryk.

— Nåå?

— Jo, Anderssonskans lilla busfrö till Kalle
han hoppade tokig mellan himlen å
stenläggningen, å, guskelof, allti fick han hufvet neråt.
Till slut kunde han sitta någorlunda oppe, men
si då hade han alla möjliga vebodörrar å
soplårn å åkarns vinkelaxelkärra. å du min söte så
bra de gick!… Än körde han sitt lilla trähufve
i någen dörrkant, än rände han ned i soptunnan
å såg precis ut som ett sånt där missfoster till
pojke ska se ut. Än trassla han in bena i
kärrhjulen, så de braka i hela skelettet pån, å än
rände han in i åkarns vehög där borta i hörnan,
så han fick så långa stickor under naglarna, att
di stack ut genom armbågen… Ja, jag har väl
allri sett nåt så trifligt.

— Och Anderssonskan?…

— Jisses, afbryt mej inte!… Si, en sån där
»villpäsned» måtte i alla fall inte vara så svår,
för i ett huj kunde den sabla pojken styra unnan
både för soptunnan å vestickerna. Ett tu tri åkte
han alldeles utmärkt bra å då kom Anderssonskan
just lagom… Ja. hon kom lagom, när de osilfrade
lilla kräket föddes också…

— Att börja me skulle hon natulitvis klå
sin lilla Kalle, men den listiga ungen visste
såväl att sno sej unnan. Han sa henne hur lätt de
va att lära sej åka å hur bra de blefve för henne
att åka… tänk, en tvättkärring på »villpåsne»,
ä de inte så en kan få kolik?

— Å hon åkte?

— Natulitvis… Hva har inte de åbäket
låtit narra sej till åf sin Kalle?… Sen hon sett
hur bra Kalle satt på manicken, klef de lefvande
liket också opp pån — å så va de färdigt
mesamma.

— Föll hon åf?

— Nej, om hon de gjort bara, men si hon
kom att sparka på trampmojen, å i ett hej bar
de åf utför den branta backen. Hennes söta Kalle
skrek natulitvis att hon skulle bromsa, men då
hon fick höra ordet »bromsa», trodde hon att
hon hade tockna efter sej å gnodde än värre…
— Å i ett hej bar det åf utför den branta backen.
Arma spetakel, där satt hon me bena som ett
par lotiga påkar framför sej, under de schaletten
flaggade som ett segel efter henne.

— Att hon inte föll åf…

— Nej, hon kunde visst inte för hon satt
som förlamad, å därnere höll hon balangsen, när
de bar i väg. Bergströmskan, som stog midt i
backen, åkte hon tvärs igenom, så fältskärn fick
zinka ihop'na å slå tunnband kring'na å Karlsson,
gatsoparn, som stog å rökte pipa, den puttade
hon till rakt i ansiktet, så han fick pipan i
vrångstrupen å ligger hemma å hostar eld…

— Koss i jisse nam!

— Ja, bestämdt hade inte människan åkt
jorden rundt, om inte Lundkvistens lumpbod funnits
därnere midtför backen… Där dök hon in genom
ena väggen å hamnade midt i en stor lumphög.
— Man kan tänka sej att de va inte lätt få tag
i'na där!… För säkerhets skull tog man därför
å bar hela högen till hennes rum å däribland
fann man sen både henne å »villpåsnen».

— Den va väl fin?

— Fin som snus… Den ena biten kände inte
igen den andra.

— Å hennes söta Kalle då?


— Han va alldeles puss veck. De stog inte
till å finna'n, å vi ha inte sett'en sen, men de blir
nog som min man sa en gång: »Vi träffas på
Dihlströms inrättning», sa han.






