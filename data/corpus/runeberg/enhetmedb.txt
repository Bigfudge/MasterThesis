


Förslag
till
Enhet och Medborgerlighet
i
de allmänna
Undervisnings-Verken.
————
Non scholæ sed vitæ discimus.


————————————————STOCKHOLM,tryckt hos Fr. B. Nestius, 1823.






Då man betraktar våra af Staten stiftade
Undervisnings-Verk, så finner man uti dem en
söndring och ensidighet, som är betänklig.  
Man ser nemligen för militärers bildande en
särskild Skola, Krigs-Akademien, inrättad,
uti hvilken barnen från 13 års ålder afstängas 
från gemensamhet med andra gossar, och
uppfostras endast för detta stånd.  En annan
inrättning, de lärda Skolorna, intager barnen
redan vid 8 år uti sin krets och uppammar
och uppfostrar dem lika ensidigt endast till
civila och ecclesiastika embetsmanna examina.  
En tredje anstalt, Närings- eller så
kallade Apologist-Skolorna, har till föremål
bildandet af lägre embetsmän samt sådana
medborgare, som ej ega publik befattning,
såsom handlande, näringsidkare, handtverkare 
m. m.  Då man härtill besinnar, att
böndernas barn på landet äfven hafva sin
särskilda uppfostran, så kunde man blifva frestad
att tro, det Sverges fyra Stånd genom fyra
olika Uppfostrings-anstalter vore på vägen
att vilja fullkomligt utbilda sig till fyra
särskilda Kaster i likhet med de Indiska.

    Att detta förhållande af långt ifrån det
rätta, inser enhvar lätteligen.  Det finnes
kanske intet säkrare medel att hos det 
uppväxande slägtet grundlägga en allmän och ren
kärlek till medborgare och fosterland, än en
för alla gemensam uppfostran, der de
blifvande medborgarne, utan åtskilnad på stånd och
vilkor, såsom bröder tillsammans uppväxa
och undervisas, ända till den tid, då deras
olika anlag, förmögenhet och framtida
yrken oundgängligt kräfva en sådan söndring.  
Deremot på den fot Undervisnings-Verken nu
stå, skiljas barnen alltför snart ifrån hvarandra.  
De vänjas redan tidigt att anse sig
uteslutande tillhöra en egen klass af medborgare
inom Staten, och komma således straxt till
känslan af söndring från, och derpå
vanligtvis följande opposition mot de öfriga
samhälls-klasserna.  Hvart detta leder, ses
tydligen.  Den granna, broderade Kadetten föraktar 
Skolgossarna, och desse hata eller afundas
honom tillbaka.  På samma sätt kan äfven
samma oenighet uppkomma mellan barnen i en lärd
och en Närings-Skola, och så beredes redan
tidigt stånds-hat och jalousie i det unga
hjertat; och i stället för välvilja mot alla
medborgare, uppammas denna ensidighet och
egenkärlek, som i framtiden uppenbarar sig
under de olika yttrade, men alltid lika
förhatliga skepnaderna af esprit du corps,
ståndsintresse och skrå-anda.

    Det torde ej behöfva mera ordas härom,
för att visa huru skadlig Uppfostrings-Verkens
söndring i detta afseende är.  Men äfven en
annan ganska menlig verkan af denna 
splittrade uppfostran bör anmärkas.  Huru kunna
nemligen barnen vid 8 à 12 års ålder, huru
kunna väl föräldrarna sjelfva inse, till hvad
yrke och befattning dessa i en framtid blifva
mest passande?  Detta är väl oftast omöjligt;
och deraf händer, att hvars och ens blifvande 
verkningskrets i hans barndom af en slump
bestämmes.  Om han sedan vid mognare år
finner misstag häri vara begånget, så är det
vanligtvis för sent; ty få äro de, som ega
mod och tillfälle att öfvergifva de redan vunna 
fördelarna på en bana, för att ånyo börja
på en annan.  På detta sätt hafva mången
medborgares anlag och förmögenheter försvunnit 
för Staten med oändligt mindre nytta, än
om de fått användas på en plats, som han
vid mognare år och sansad pröfning funnit
vara den för sig mest passande.  Ännu en
olägenhet.  Våra lärda Skolor hafva hitintills
och skola troligen äfven hädanefter öfverflöda
af exempel på gossar, som dels för egna
mindre lyckliga naturanlag, dels för föräldrarnas 
knappare tillgångar borttagas från
klasserna för att sedan i närande yrken användas.  
Huru liten nytta hafva nu icke dessa af sin
drygt och dyrt förvärfvade förmåga att
deklinera och konjungera på Latin och Grekiska,
och att nödtorfteligen explicera Cornelius och
Curtius?  Det hade väl varit mer ändamålsenligt, 
om de i dess ställe vinnlagt sig om
sitt modersmål, Geografi, Historia,
Naturkunskap, Aritmetik, Geometri och de lefvande 
språken.


    Författaren vill nu försöka visa, huru denna
splittring i Uppfostrings-Verk och
Undervisnings-ämnen så småningom uppkommit och
utbildat sig; ty först sedan man upptäckt det
ondas upphof, kan det naturligaste och
bästa botemedlet däremot uppfinnas,

    Det var neml. en tid, då Latinet var det
element, hvari all bildning lefde, rördes
och hade sin varelse.  Det talades af Furstar,
statsmän och lärde, och alla betydligare
skrifter voro författade på detta språk.  De
nyare språken voro deremot ännu råa och
ouppodlade; derföre var också Grekiska och
Romerska Litteraturen det enda föremålet för
dåtidens estetiska uppmärksamhet.  Igenom
de då varande häftiga Religions-tvisterna samt
deras inflytande på Europas politik, hade den
Teologiska Dogmatiken jemte den Skolastiska 
Filosofien ådragit sig den allmännaste
uppmärksamhet, så att dessa ämnen tillika
med de klassiska språkens kännedom voro
hufvudfordringarna af hvarje bildad man.

    I denna tid och i denna anda stiftades
våra publika lärda Skolor i Sverge.  Men
nya tider hafva medfört nya fordringar.  
Latinet, som förut varit på vägen att konstituera 
sig till ett stående universal-språk för all
odling, hade redan förut fått ett svårt slag af
Luther, då han förvisade det från allmänna
Gudstjensten, så att de populära religiösa
skrifterna författades på de lefvande språken, 
hvilka härigenom fingo sin första, småningom
tilltagande, odling.  Ett ännu svårare slag fick
Latinet genom protestantismens anda och
syftning i allmänhet, att neml. sprida ljus och
kunskaper till alla medborgare-klasser; hvadan 
det blef nödvändigt att ej nyttja ett blott
för de lärda förståndligt språk.  Hof och
Diplomatik öfvergåfvo också snart Latinet; och
äfven Vetenskaps-männerne funno, att då de
behandlade lefvande ämnen i ett dödt språk, så
våldfördes och förderfvades språket och
vetenskapernas ande qväfdes.  Derföre författas
också nu för tiden nästan alla betydliga
vetenskapliga afhandlingar på de lefvande
språken.  Dessa språk hafva dessutom utbildat
sig och frambragt en Litteratur, hvilken är
lika angelägen för en bildad man att känna
som den antika, och hvilken dessutom i
mångas tycke fullkomligt kan jemföras med den
Romerska.  Genom allt detta har Latinska
språket, från det tillfälliga värdet, att vara de
lärdas tungomål och det hufvudsakligaste
bildningsmedel, nedsunkit till sitt egentliga
språkvärde, d. v. s. det värde, som det genom
sina författares förträfflighet och sitt
historiska intresse erhåller.  Det andra den tidens
hufvudämne, den dogmatiska Teologien, har
äfven i sin dåvarande form förlorat sitt
allmännare intresse, sedan de tvister, som
föranledde den, nu mera lyckligtvis ej äro till,
utan Kristenheten börjar besinna de orden,
att bokstafven dödar, men Anden gör
lefvande.  I stället för dessa ämnen hafva nu 
andra framträngt och genom tidsandans
förändrade rigtning blifvit angelägnare för den
bildade mannen. Sådane äro modersmålet,
Geografi med Naturkunskap, Historia och Statistik, 
Geometri och de lefvande språken.

Så hafva tiderna förändrat sig, men
examens-författningarna och de lärda Skolorna
stannade och stå ännu, i sin hufvudsakliga
rigtning, qvar i deras fordna skick.  De förre
fortfara att fordra af nästan alla embetsmän,
att de först skola kunna skrifva och tala
Latin, ehuru knappt en och annan deraf i
framtiden drager någon hufvudsaklig nytta. För
denna orsak måste nu i de lärda Skolorna så
mycken tid förspillas på inöfvandet af
Latinska fraser och lokutioner, på tema- och
kriaskrifningar; en tid, som med mycket mera
nytta kunde användas på inhämtande af
sådana kunskaper, genom hvilka innehafvaren i
en framtid kunnat gagna sig och Staten.  
Examens-författningarne fortfara ännu att
fordra af de flesta blifvande embetsmän en
noggrann kännedom af den Dogmatiska Teologien 
enligt något Latinskt kompendium. Af
denna orsak måste gossen redan i 4:de Klassen 
upptaga sin tid med läsning af ett Latinskt
teologiskt kompendium, och i Gymnasium
användes ej mindre än 4 à 6 timmar hvarje
vecka under 3 à 4 års tid på detta ämne,
som likväl ändå vid Akadamien kräfver ett
par månaders studium före examen. Man må 
då väl fråga, hvad nytta den blifvande
Läkaren, Domaren eller Militären hafva vunnit
af detta tids- och för en gosse
rålamods-ödande studium. Alnanders Salighets-lära, väl läst,
samt en redig Kyrko-historia vore tillräckligt
för de fleste, ooh skulle åtminstone icke
medföra den ledsnad, och deraf någon gång
möjligtvis uppkommande afsmak för Teologi i
allmänhet, som de Latinska tesernas
utanläsning m. m. så lätt förorsakar.

Vidare har man fordrat, och den sista
Skol-ordningen befaller uttryckeligen, att
ingen lärjunge i lärd Skola får undandraga sig
läsningen af Hebreiska och Grekiska språken.
Hvad nu det förra beträffar, sä är det väl
orätt, att af alla embetsmän fordra det, som
endast tillhör Preste-Ståndet. Den Hebreiska,
de andra lärt, glömma de straxt efter tagen
Student-examen, och dermed är den derpå
använda tid fruktlöst förbigången. Detta
sednare förhållande gäller äfven om Grekiskan.
Detta språk, med sin härliga, ännu
oöfverträffade Litteratur, vore i sanning värdt att
närmare kännas; men tiden går oafbrutet fram,
och Hellenernas språk med deras kultur
aflägsnar sig allt mer. Blott få ega tid nog
öfrig från andra nödvändigare studier cch
derpå följande närings-bekymmer och
embetsmanna-göromål, att intränga i denna helgedom,
äfven om de förut i Skolan inhämtat de
förberedande kunskaperna dertill; och detta språk
med sin Litteratur blifver förmodeligen
hädanefter en Hesperisk trägård, hvars gyldene
frukter blott den egentliga Litteratören får
tillfälle att eröfra och njuta.

Dessa oeftergifna fordringar, rakt
stridande mot tidsandans, frambragte slutligen och
underhålla ännu en opposition mot de lärda
Skolorna. Fäder, som antingen sjelfva
erfarit, eller af andra hört, hur ringa nytta den
blifvande medborgaren har utaf vissa
skolstudier, togo sina söner ur de lärda
Skolorna och gåfvo dem genom enskilde lärare den
undervisning, hvar och en fann för godt.
De läto ej afspisa sig med den satsen, att
Latinska Grammatikan är en oumbärlig grund
för all Grammatik, utan påstodo, att hvarje
bildadt språk hade sin Grammatik, hvilken,
redigt lärd, måste ge samma redighet åt
tanke och tal. — Ännu mindre låta de förleda
sig af de granna målningarna öfver Gustaf
Adolfs och Kristinas tidehvarf, då alla
embetsmän talade Latin. Föräldrarna invända
icke så orätt, att man i uppfostran, liksom i
allt annat, måste besinna skilnad uppå förr
och nu. — Då slutligen de lärda
skol-studiernas försvarare invända, som ännu sker, att
ehuru många skol-studier ej medföra någon
direkt nytta för sin iunehafvare, så uppodla
de dock hans fattningsförmåga och skärpa hans
tankekraft och böra derföre bibehållas; så
svara föräldrarna härpå, att samma odling och
skärpande af fattningsförmåga ocb tankekraft
hade kunnat åstadkommas genom andra, mera
tidsenliga och gagnande kunskaper. — Staten
fann slutligen äfven sjelf, att många dess
medborgare hvarken hade tid eller råd att
genomgå de lärda Skolorna; och deraf
föranleddes Apologist-Skolorna, såsom det första
medgifvande tidsandan framtvingade. — De
militära embetsmännerne, som alldeles icke
behöfde dessa vidlyftiga klassiska och
dogmatiska studier, föranledde derpå
Krigs-Akademien, såsom det andra medgifvandet.
Men i stora städer återstod ännu en klass af
ynglingar, som, ämnande sig till de närande
Stånden, likväl ville förvärfva sig någon
allmän och högre bildning, dock icke bestående
i de klassiska språken och Dogmatiken, utan i
mera medborgerligt gagnande kunskaper. Dä
desse ynglingar således ej gerna ville
förspilla sin tid i de lärda Skolorna, fingo de sin
undervisning dels af enskilda lärare, dels i
pensioner. Som nu likväl, enligt den här
antagna principen, Staten bör dirigera och
derföre äfven bekosta det uppväxande slägtets
bildning, så framtvingades häraf uti sista
Skolordningen de högre Apologist Skolorna, såsom
det tredje medgifvandet; och härmed
fullbordades Undervisnings-Verkens söndring till
den grad, som nu råder, och hvars
beklagansvärda följder Förf. i början af denna
uppsats sökt visaGillar man denna söndring, så äro också alla
grundade anmärkningar, Förf. hört göras mot
nya Skol-ordningen, endast partiella, och
sådana som lätt kunna afhjelpas genom, den
derföre få orätt tadlade, Skol-revisionen.

Nya Skol-ordningen förekommer Förf. som
sista försöket att med yttersta stränghet
upprätthålla 1600-talets lärdom åtminstone i
Embetsmanna-klassen, då man ej mera kan
hindra, att de öfriga medhorgarne öfvergifva den.
Endast på detta sätt kan man förklara flere
annars oförklarliga föreskrifter; t. ex.
läsningen af Theologia Dogmatica på Latin redan i
fjerde klassen; Latinska talöfningar och
öfversättning från Grekiskan på Latin i
Gymnasium; och slutligen, att man i de lärda
Skolorna icke allenast helt och hållet saknar
föreskrifter om Svenska språkets regelbundna och
noggranna lärande, utan att detta är till och
med afstyrkt; hvilket märkvärdiga yttrande
bevisar, huru långt man kan föras från
sanningen, då man bygger på en orätt princip. Man
vill hos lärjungen utbilda redighiet och
ordning i tankar och begrepp, och vill ändå att
han alla dagar skall tala och skrifva sitt
modersmål, ej ledd af säkra, bestämda reglor,
utan endast af en slump eller osäkert gehör.
Det är ej här tid och tillfälle och torde ej
heller behöfvas, att ytterligare bevisa
origtigheten af detta Skol-ordningens yttrande. Men
den, som vill se Svenska språkets rättighet i
detta fall kraftigt och med ett Svenskt
hjertas lågande känsla och vältalighet försvarad,
hänvisar Förf. till den förträffliga uppsatsen
Om uppfostran till Patriotism af vår odödlige
Broocman..

Men huru skall nu detta botas? Huru
skall enheten i Uppfostrings-Verken
återställas? Härtill finnas endast tvänne utvägar.

Den första, att tidehvarfvet med sin
bildning och sina fordringar skall tvingas
tillbaka till 1600-talets skick, och alla barn
utan undantag nu som då börja med att lära
sig Latin, Grekiska, Hebreiska, Dogmatik,
Definitions-Filosoii m. m. Hvar och en finner
klarligen omöjligheten och orimligheten häraf.
Det som är dödt, är dödt och ksn ej
återupplifvas; ty det är fåfängt genom främmande
medel försöka alt återgifva lif åt en kropp,
som medan han lefde ej hsde nog kraft att
emotstå förgängelsen. Man har väl på dessa
sista åren trott sig förspörja, i synnerhet i
hufvudstaden, en utmärkt håg för den klassiska
bildningen samt stor talrikhet vid de lärda
Skolorna. Men denna freqvens tror Förf.
vara föranledd, dels af det förtroende de nya
inrättningarnas autoritet framkallat; dels också
af den under sista decennium på hela vår
Litteratur verkande reaktion mot de Fransyska,
på frihet och sundt förstånd hvilande
upplysnings-ideerna; hvilka i sin mäktiga,
någon gång brådstörtade, framfart
öfverändakastade så många fördomar i uppfostran,
likasom i andra ämnen. Derföre tror också Förf.
att Latinskrifvandet, Grekiskan och
Dogmatiken snart åter skola bortskrämma många af
dessa nykomlingar, och de lärda Skolorna
blifva mindre besökta af sådana barn, hvilkas
föräidrar kunna påkosta dem en annan
uppfostran. I synnerhet skall detta blifva
händelsen, om ej Student-examen skärpes, utan
fortfar att insläppa ynglingarna på de enskilda
embetsmanna studiornas bana, utan förut
inhämtade noggranna elementar-kunslcaper.

En annan utväg måste sålunda uppfinnas
för att åstadkomma denna åsyftade
Uppfostrings-Verkens enhet; och denna andra
utväg måste naturligtvis bestå deri, att för den
första gemensamma undervisningen uppgifva,
om möjligt är, andra föremål och ämnen,
som äro gagneliga för alla stånd. Om Förf.
ej misstagit sig, äro denna tidens
hufvudämnen, näst religions-undervisningen,
modersmålet, räkna, geografi med naturkunskap,
historia och statistik, geometri, fysik och
de lefvande språken. Utan att vara
någorlunda hemma i dessa ämnen, kan man svårligen
känna och förstå sin tid, d. v. s. vara en
bildad man; ännu mindre planmässigt och
verksamt gripa in i dess händelser, d. v. s.
vara en verksam, bildad medborgare. —
Derföre finner man, att mången borgersman,
som lärt dessa språk och derigenom kastat
sina blickar kring verlden, man finner, säger
jag, att han härigenom fått ett varmt intresse
för hvad, som tilldrager sig i den odlade
verlden, och mellan sina arbetsstunder, dels
genom läsning, dels genom samtal, ifrigt
söker underrätta sig om de förändringar, som
tima i menniskoslägtets politiska, vetenskapliga
och litterära tillstånd. Deremot ser man, att
de, som i sin ungdom i de lärda Skolorna
förnämligast lärt sig Latin och Grekiska, så
framt de ej sedan af egen drift lära sig nya
språken och intränga i det lefvande slägtets
odling, tillbringa de sin tid i en fullkomlig
okunnighet och bekymmerslöshet om de nya
verk och åsigter i vetenskaper, konster och
statsförfattning, som den sig allt mer
förädlande menskligheten frambringar. Ja! ofta
hämta dessa så kallade lärde ej en gång
genom tidningarna någon redig öfversigt af de
yttre politiska förändringarna under deras
egen lefnad. Och allt detta är ju helt
naturligt. Deras blickar hafva aldrig blifvit
rigtade åt detta håll. Deras historia slutar med
Roms förhärjande af barbarerna; och
barbarer blifva för dem alla sednare folk, hvilkas
litteratur de anse ej löna mödan att lära sig
känna; ty det korta historiska kompendium,
de i Gymnasium genomgå, är ej tillräckligt
för att inviga dem i nyeuropeiska historien,
hvilken till omfång, storhet och inveckling så
långt öfvergår den gamla. Derföre kasta de
sig oftast tillbaka i armarna på den klassiska
Litteraturen, läsande och lefvande endast i
den. Eller ockå, som vanligare är, lemna
de all litteratur och odling på båten,
öfverlemnande sig blott åt ekonomiska bestyr.
Lagerkrönta exempel ur denna sista klass äro ej
sällsynta, sedan de tre så kallade
Magisteråren locka mången från den dal, i hvilken och
för hvilken han blifvit född, upp på
Parnassens branter, icke för att der stanna qvar,
lycklig genom lyssnandet till Musernas sånger,
och genom den härliga utsigten öfver
menskligheten; utan endast för att i hast afrycka
åt sig en liten lagerqvist, och sedan skynda
ned igen, för att med denna talisman tre år
tidigare kunna tilltrolla sig några tunnland
jord, en hustru och ordinarie lön.

Förf. har nämt de läroämnen, han
anser vara allmänt medborgerligt gagneliga.
Uppfostrings-Kommitéen har sjeif erkänt dessa
ämnens allmänna behöflighet, då den genom
Skol-ordningen föreskrifver i Apologisf-Skolor
just dessa samma ämnen, såsom "beredande
en allmän medborgerlig bildning." Enligt
samma Skolordning, skall äfven i de lärda
Skolorna samma allmänna medborgerliga
bildning erhållas, men först sedan lärjungen förut
hufvudsakligast lärt Latin, Grekiska och
Hebreiska.

Nu frågar Förf. om det ej vore mera
konseqvent, att låta alla barn straxt börja med
den medborgerliga bildningen, emedan de
dock alla, både vetenskaps-idkare och
embetsmän, skola blifva medborgare; då det
deremot står i vida fältet, huruvida en gosse i
lärd Skola framdeles bfifver embetsman eller
ej? Först då denna allmänna odling vore
inhemtad, borde ju embetsmannabildningen
följa? I denna fråga ligger nu den andra och
enda utvägen att återföra enhet i vår
uppfostran. Den består då deruti, att låta dessa
uppräknade allmänt gagneliga kunskaper
äfven blifva de första gemensamma föremålen
för den publika undervisningen, så att
ynglingarne ej söndras i olika
Undervisnings-Verk, förr än det nödvändigt kräfves.

Det vill säga, vidare utveckladt, att i
första klassen borde läras Kristendom, Svensk
Grammatik, Geografi, Bibliska och Svenska
Historien, jämte skrif- och räkning. Uti
andra klassen fortsättas dessa ämnen och till dem
läggas ytterligare naturkunskap, allmän
Historia, Geometri samt de lefvande språken.
Dessa kunskaper skulle sedan i högre klasser
uppdrifvas, tills lärjungen kunde med
säkerhet explicera och grundligt grammatikaliskt
resolvera Tyska och Franska, samt i de öfriga
ämnena hunnit den skicklighet, som sista
Skol-ordningen kräfver af en afskedstagande
Gymnasist. Vid omkring 16 år kunde en
gosse hafva slutat denna kurs. Då först
blefve det fråga, om han ville gå till de närande
Stånden eller intränga på embetsmannabanan.
I detta sednare fall skulle han då vid en lärd
Skola, Gymnasium, Akademi eller hvad man
vill kalla det, fullkomna sina förut grundlagda
studier, och dessutom förvärfva sig färdighet
i de lärda språkens explicerande och
resolverande,

Fördelarne af en så ordnad undervisning
skulle blifva både många och stora. Först
och främst skulle den ostridigt bidraga till
beredandet af allmänt medborgerligt tänkesätt
samt undanrödja de frön till ensidighet och
stånds-hat, som Uppfostrings-Verken i sin
nuvarande söndring befordra. För det andra
behöfde ej ynglingarne göra det svåra valet af
framtida yrke förr än vid 16 år, då
utvecklade anlag, vaknad omdömesförmåga och redan
vunnen erfarenhet tjena till någon ledning.
För det tredje, skulle de ganska många
ynglingar, hvilka troligtvis hädanefter som
hittills, nödgas för tidigt öfvergifva Skolorna,
likväl hafva något väsendtligt gagn af allt det
de lärt, åtminstone mera än tills dato varit
händelsen med dem, som gått från de lärda
Skolorna. För det fjerde, skulle detta
medel mera än något annat bidraga så väl till
att minska antalet af tärande medborgare, som
att från embetsmanna-klassen utestänga alla
odugliga hufvud. Ty endast den, som kände
med sig sjelf och af redan vunnen erfarenhet,
att han hade lätt för att lära, skulle ega mod
att vid 16 års ålder börja det så svåra
Latinska studium med thy åtföljande vetenskaper.
Den åter, som blott med mycken möda och
enträget arbete kunnat förvärfva sig den ofvan
omtalade medborgerliga bildningen, skulle, i
känslan af sin ringa fattningsgåfva, sky
tillbaka från det mångdubblade arbete Latinet
skulle kosta honom och i dess ställe gå in i
de närande stånden, och det så mycket häldre,
som han funne sig redan utrustad med de
kunskaper, hvilka erfordras för att kunna der
arbeta med framgång. På detta sätt skulle
man få en ganska bildad medborgare-klass i
de närande stånden, och en embetsmannaklass
bestående af förnämligast goda och ljusa hufvud.
Och allt detta, genom ett medel lika oskyldigt
som enkelt och naturligt, utan tillgripande af till
sin princip så betänkliga föreskrifter, som
Skolordningens I Sekt. 5 Kap. 4 §. Denna
förändring kan äfven utan någon ökad utgift
åstadkommas, då den ej åsyftar några nya
inrättningar, utan blott en förändrad ordning i
läroämnenas föredragning. Tvärtom skola
kanhända flera af de nu nödvändiga enskilda
Skolorna då blifva ganska umbärliga.

Mot detta förslag torde förnämligast
följande inkast kunna göras. Först ”att ingen
vid så sena år kan fullkomligt lära Latinet.”
Härtill svaras, att då man enligt Förf:s
förslag förut lärt sig en redig och
sammanhängande Grammatik ocb dessutom ej behöfver
att tala och skrifva LatinFörf. förbehåller sig, att längre fram i denna
uppsats få visa onyttan af denna kunskap., så skall
visserligen ett godt hufvud pä 2 à 3 år lära sig att
med redighet och lätthet explicera och
resolvera de vanligaste Latinska Auktorerna.

Det andra inkastet är, ”att Latinet är af
ett så stort och allmänt värde framför andra
språk, att det äfven framför dem bör allmänt
läras.” Denna sats är redan af erfarenheten
bevisad falsk; ty hade Latinet ett så stort, så
allmänt intresse, så skulle det aldrig hafva
kunnat utträngas, såsom skedt är och ännu
dagligen sker. Men då man, en sådan
erfarenhet oaktad, ofta nog hör denna sats
upprepas af bildade och tänkande män, så vill Förf.
försöka (Tentare licet), att ända till yttersta
tydlighet ådagalägga, att Latinet ingalunda har
detta påstådda, framför andra språk
framstående värde. Han vill nu derföre genomgå och
undersöka alla de intressen, som kunna
tilläggas detta språk.

Man påstår då först, ”att Latinet har ett
öfverträffande historiskt värde, emedan det
framställer den märkvärdigaste period i
mensko-odlingens historia, och bör derföre
nödvändigt kännas.” Härpå svaras, att detta till
någon del kan lämpas pä den Grekiska, men
icke på den Romerska, hvilken med sina
märkvärdiga uppträden dock ingalunda,
hvarken till djup eller omfattning, kan jemföras
med den stora ny-europeiska historien och dess
lysande perioder. Korstågen, Reformationen,
Europeiska Stats Systemet och dess
Verlds-herravälde, Schweitziska, Svenska, Holländska,
Amerikanska och Franska frihetskrigen.
Romerska historien är väl ganska märkvärdig,
derföre skall också, enligt Förfrs förslag, den
egentligt lärde studera detta språk, men de
öfriga medborgarne få hädanefter som hittills
ur öfversättningar och andra källor hämta den
nödvändiga kännedomen härom. Den blifver
också för dem ganska tillräcklig; ty Förf. har
sett, att äfven af dem, som känna Latinet, de
fleste hemtat sin kunskap om Romerska
historien och stats-författnirgen hufvudsakligast
ur Anquetil, Heeren, Gibbon, m. fl. —
”Men , invändes åter, den Romerska odlingen
är helt och hållet grundvalen till den
ny-europeiska, och bör således först kännas.”
Härpå svaras, att enligt förnuftets och
instinktens lag bör det närmast omgifvande först
kännas; annars borde ju Grekiskan gå före
Latinet, Egyptiskan och Sanskrit före
Grekiskan o. s. v. ända upp till Adams tungomål.

En annan åter invänder, ”att Latinet har
det högsta pedagogiska värde, emedan dess
noggrarnt utbildade Grammatik bibringar
redighet och ordning åt barnets tankar och
uttryck.” — Härpå svaras, att Latinet genom
sina bestämda ändelser häruti visserligen är
något lättfattligare för barnet; men ingalunda,
att Grammatica Latina är en conditio sine
qua non för rediga tankar och uttryck. De
logiska, egentligen förnufts-bildande formlerna
äro desamma i alla språk; dessutom närmar
sig Tyskan genom sina bestämda ändelser
ganska mycket till Latinet; derföre måste
också lärjungarne ernå samma klarhet i
begrepp och tal genom de lefvande språken, om
de grundligt läras. — Men, invändes åter,
”erfarenheten har redan nogsamt bevisat, att
de, som endast lärt de nyare språken,
hittills aldrig uppnått den logiska reda och
grammatikaliska färdighet, som de, hvilka
läst Latin.”  — Härpå svaras, att från denna
erfarenhet finnas många och ganska lysande
undantag, och dessutom, att den logiska och
grammatikaliska oreda man kl3gar öfver, bör
tillräknas lärarne och icke språken. De flesta
exempel mot de lefvande språken äro
hemtade från den enskilda undervisningen, och en
hvar vet väl huru der tillgår. En Student
eller Magister kommer till ett ställe, der han
skall undervisa barnen i de moderna språken,
hvilka han sjelf vanligen blott ytligt eller
explikations-vis känner, men nästan aldrig
grundligt grammatikaliskt lärt. Att nu vid
mognare år genom det alltid motbjudande studiet af
konjugationer och deklinationer m. m.
grundlägga en redig Grammatik , dertill felas tid
eller tålamod för de fleste; kanske äfven en
och annan, stolt öfver att känna det förmenta
förträffliga Latinet, betraktar med ett
höglärdt förakt dess yngre språk-syskon.
Derföre består också sådana Informatorers
språkundervisning vanligtvis uti ett kursivt
explicerande, samt en och annan grammatikalisk
anmärkning, beqväm!igen öfverflyttad från
Latinet. När då barnen vid en års-examen
kunna explicera sin Telemaque och Geschichte
des dreyssigjährigen Krieges, och på sin höjd
frampladdra några utantill lärda fraser ur en
Fransysk pariör, så äro föräldrarne samt den
vanligtvis tillkallade Prosten i Församlingen
nöjda, emedan ingendera kommit att betänka,
det nyare språken kunna på annat sätt läsas.
Sådant har till dato ovedersägeligen oftast
varit förhållandet och derföre må man ej lägga
de lefvande språken till last, att slika elever
saknat rediga och bestämda språk-begrepp.
Man låte dem lära sig Svenska, Tyska eller
Franska med samma noggranna grammatikaliska
förklaring vid hvart ord, som i Latinet
nyttjas, och dessa elever skola erhålla lika
mycken grammatikalisk reda i tankar och tal som
de, hvilka läst Latin.

”Men, yrkar en annan, Latinet har så
stort vetenskapligt intresse, emedan sä
många lärda afhandlingar äro skrifna på
detta språk.” — Förf. svarar härpå, att han
derföre också föreslagit, att embetsmannen och
den lärde bör förstå Latin. De öfriga måste
hädanefter som hittills ur öfversättningar och
sednare bearbetningar inhemta den
nödvändiga kännedom härom; och tror Förf.
oförgripligen, att den i dessa Latinska
pergamentsvolymer förborgade visheten ej är djupare
eller mera fastväxt vid språket, än att den
både kan öfverflyttas och redan blifvit
öfverflyttad på lefvande tungomål. — ”Men,
återtager man, det är nödvändigt att på detta
språk kunna författa sina skrifter, för att få
dem allmänt kända utomlands.”  — Förf.
svarar, att detta gäller blott för omkring 20 à
30 enskilda lärda i Riket, och vid ett
undervisnings-verk för 1000 skall man väl ej
förspilla tiden för 970 endast för de återstående
tretties skull. Dessutom, en skrift, som
innehåller något stort och vigtigt, den hvarken
har varit ej heller blifver den framdeles länge
okänd för främmande lärde, fast den är
skrifven på Svenska. De uppsatser, hvilkas
obetydliga innehåll ej mägta öfvervinna detta
hinder, kunna gerna vara skrifna på hvad språk
som hälst, och skola alltid stanna inom en
inskränktare krets.

Här anser Förf. lägligast att upptaga de
inkast, som göras mot afskaffandet af
Latinets talande och skrifvande.

Man har sagt: ”att intet språk rätt
fästes i minnet, att man af dess genius ej får
fullständigt begrepp eller för dess nummer och
ljud säkert öra förr än man vänt sig att tala
detsamma”Bih. till Skolordn. p. 17.. Förf, vill här blott vädja till
erfarenheten. Huru många äro ej, som med
förtjusning läsa och sentera Franska, Tyska,
Grekiska och Engelska författare, ja till och
med kunna utantill långa stycken ur dem, utan
att likväl förmå regelrätt skrifva eller tala en
enda sammansatt mening på dessa språk.
Under explicerandet läres den rätta pronunciation,
samt språkets grammatik, hvilken dessutom
kan vidare inöfvas genom enkla
grammatikaliska Thema. Men hvartill tjena väl dessa tids-
och tålamodsödande Kria-skrifningar; dessa all
egen tanke och uttryckskraft qväfvande
härmningar och hop-plockningar af Ciceronianska
fraser och formler? Efter examen förekomma
de för	99/100 aldrig mer, om ej en och
annan gång viden disputations-akt, då man
högtidligheten och Præses till ära  drager fram
de föråldrade fraserna, liksom man vid Påsk
och Pingst visar de gamla rustningarna på
Arsenalen, och sedan hänger upp dem igen för
att låta dem i godan ro förmultna. Man
kunde gerna unna vederbörande detta oskyldiga
och visserligen ej afundsvärda nöje; men
skada är, det förmågan att väl tala Svenska, ja
att språket sjelf försummas och vanvårdas
genom dessa främmande talöfningar. Och
sjelfva dessa dissertatiqnsprof, huru olämpliga
äro de icke! I stället för att, som de borde,
bevisa helheten af den pröfvades bildning,
kräfva de nu endast smidig tunga och godt
förråd på Latinska glosor och fraser. Om
dessa Dissertationer skrefvos och höllos på
Svenska, så skulle man i sanning draga i
betänkande att träda fram för allmänheten med
sådant plockgods och lappri, som nu ofta
under namn af lärdomsprof döljer sig bakom de
Latinska fraserna. — Än vidare, Förf. påstår,
att detta kria-skrifvande mera skadar än
gagnar Latinets studium; nemligen dels genom
den mycKna tid det onödigtvis borttager och
som med mera nytta skulle användas på att
läsa Latinska Autorer; dels derigenom, att
dessa kria-skrifvare ej läsa de bästa och
idérikaste Författare, utan de, som skrifva den
grannaste Latin, och dem ofta hufvudsakligast
för att hämta prunkande fraser och granna
ord och dermed sedan öfverhölja
tanktomheten i en dissertation eller lappa ihop en kria,
vid hvars läsande man så lifligt erinrar sig
den ljudande malmen och klingande
bjällran. — Ännun en sak. Man klagar öfver
ytliga och illa underbyggda embetsmanna-ämnen
nu för tiden. Månne det ej till en del
kommer deraf, att i examen fordras ett, men i
embetet och allmänna lifvet ett helt annat?
Man fordrar nästan vid alla examina, att
ynglingen skall kunna skrifva Latin. Men
huru många Studenter äro väl, som bry sig
om, att blott för en examens-formalitets skull
förspilla flera år på en sak, som de tydligen
förutse blifva sig i framtiden alldeles onyttig?
De fleste lemna derföre grundligheten i dessa
saker derhän och tränga sig igenom examen
så godt de kunna. Emedlertid har detta
nödtvungna Latinskrifvandet förspillt så mycken
tid för dem, att de ej hinna grundligt sköta
andra mera tidsenliga och. nyttiga studier,
också blifva de ytliga i allt och hvad som
ännu värre är, de hafva vant sig vid ytlighet
och slarf. Examen var deras första beröring
med staten; de hafva nästan blifvit lockade
att behandk den med lättsinnighat; och Förf.
lemnar åt hvar och en att besinna, hvad den
blifvande embetsmannen härigenom vänjes att
tänka om sina skyldigheter mot samhället.

”Men, invänder man slutligen , uti
estetiskt intresse öfverväger Latinet vida de
nyare språken och bör derföre först och främst
läras för att utbilda barnets känsla för det
sköna och ädla.” — Förf. svarar, att enligt
hans förslag skola alla embetsmän hädanefter,
som hittills, förstå och läsa dessa stora
klassiska Författare. Tvärt emot att vilja utesluta
dem, tror sig Förf. hafva sörjt för deras bästa,
då, enligt hans plan, deras läsning uppskjutes
till den ålder då de bättre senteras.

Må det här tillåtas Förf. en anmärkning,
hemtad från hans enskilda känsla, och som
han derföre framställer utan anspråk på att
deri hafva rätt, blott till mera skarpsyntas
begrundande.

Är väl dessa Romerska Autorers påstådda
ojemförlighet så alldeles afgjord? De Latinska
Historici äro de enda, som kunnat vinna allmänt
bifall, såsom Författare af högsta rangen. Cicero
har alltid genom sina utstofferade långa
meningar, sin framstickande egenkärlek och sitt
smicker för Caesar varit motbjudande för Förf. Men
gerna medgifves, att detta kan komma af det
vilkor, som Quintilianus uppgifver för att förstå
Cicero. Det måste likväl Ciceros varmaste
anhängare medgifva, att hans skrifter genom
deras abstraktare innehåll äro en mindre
passande läsning för ynglingar. — Och
Horatius är väl ej heller något mönster eller
medel till ynglingasinnets upplyftande. Denne
Horatius, som i sin ungdom stridde för
frihetens sak, som i sköna kraftfulla sånger
uppmanar till mod och manlighet, han förnedrar sig
ju på nästa sida till det mest usla och
föraktliga smicker för den grymme och illsluge
Augustus, och predikar dessemellan med ett
förledande behag den råa, sig om stat, ära,
frihet och mensklighet icke bekymrande
epikurismens läror, såsom en despotismens lejda
Apostel anstår. Ovidius, den qvickaste och
rikaste bland Latiens skalder, är väl genom
sin lättsinnighet mindre passande för den
ålder, som är snarast anstucken af denna last.
Virgilius är måhända den bäst passande för
Skolan. Men om man också å ena sidan
måste medgifva, att blott få ny-europeiska
Författare som konstnärer uppnått samma höjd
som de antika (hvilket är naturligt, emedan ju
högre målet står, desto svårare är att ernå
den harmoniska utbildningen och jemvigten);
så hafva å andra sidan de ny-europeiska
Författarne uti det renare, högre, mera moraliska
innehållet uti sina skrifter ett företräde
framför de Romerska , på hvilket företräde man
uti undervisningen bör göra så mycket mera
afseende, som få barn ega anlag och böra
utbildas till konstnärer, men det moraliska
sinnet bor hos alla stärkas och upplifvas. Man
låte t. ex. en yngling, omkring 16 à 20 år,
läsa med den största färdighet å ena sidan
Virgilius, Horatius, Ovidius och Cicero, och
å den andra sidan blott en enda Förf.
Schiller ur den moderna tiden, och man
efterforske sedan, hvilkendera läsningen på honom
gjort det djupaste intrycket. Man skall då
finna, att han hos de förra beundrat språkets
prakt, den sköna versbyggnaden, kanske
också, om ynglingen varit i konstdomares
sällskap, målningarnes objektivitet. Men helt
annan är hans känsla efter läsningen af blott
ett Skådespel (Vilhelm Tell, Don Karlos, Die
Jungfrau von Orleans) af Schiller, denna skald
för ynglingar. Äfven här skall han beundra
samma praktfulla språk, samma harmoniska
versbyggnad, samma Iefvande taflor; men
utom allt detta skall han mägtigt hänföras af det
härliga, engla-rena innehållet. I hans själ skall
kärlek till frihet och fosterland, sanning och
sedlighet med outplånliga drag inristas. Han
har här sett ett förädladt ljus-älskande
slägte strida mot mörker och ondska, och
han har kännt djupt i sitt hjerta, att i en
sådan strid är äfven döden en härlig seger.
Kristendomens stora, evigt sköna lära, att
strida och likväl älska, att försaka och dock
hoppas, har, försinnligad af skalden, trädt
fram i sin himmelska skönhet för ynglingen
och vunnit hans hjerta och själ; och dessa
hafva derigenom fått en rening och en
lyftning, som väl kunna af lJidelser fläckas och
förnedras, men hvilkas minne åtminstone skall
stå qvar och näst en sann Gudsfruktan, varna,
stärka och elda mannen under lifvets
frestelser och strider.

Det är ju också klart som dagen, att den
ny-europeiska litteraturen måste öfverträffa den
Romerska. Denna sednares föremål var en
bristfällig, ofta föraktlig Gudaskara, en
menniskoförnedrande epikurism, eller också en
på ett blindt öde hvilande stoism, jemte den
ensidiga dyrkan af det stora eviga Rom. —
I stället för allt detta lefver den ny-europeiska
litteraturen i Kristendomens dag, enkel och
klar, lysande och värmande, som solens ljus.
Man ser här den ädle strida icke emot
orättvisa Gudar, som hos de gamle, utan mot det
onda sjelft. Och faller han, så faller han
icke hopplöst, dignande under ett blindt och
oundvikeJigt öde; utan han faller, med glädje
döende för den goda saken, väl vetande, att
dock denna en gång skall segra. Härtill
kommer, att kärlek och verksamhet för hela
menskoslägtet, för dess frihet, upplysning och
förädling, att, med ett ord, allt hvad hos
menniskan finnes högt och vördnadsvärdt
genom Kristendomen blifvit väckt ur sin dvala,
allt mer och mer utveckladt samt derigenom
äfven föremål för den ny europeiska
Litteraturen. Man må blott besinna dessa deras
olika verkningskretsars föremål för att afgöra
hvilken, som har i sig sjelf det största värdet.

Förf. har hört påstås, att
menskoslägtet skulle återfalla i barbari, om de
klassiska språken försvunne ur allmänna uppfostran.
Härpå svaras, att tvärtom, i fall dessa språk
för alltid bibehöllos som Normal-språk för all
bildning och odling, så skulle just det bevisa,
att menskoslägtet nedsunkit till barbari, till
samma förstenade liflöshet, samma oförmåga
att vidare förädlas, som Kineser och Hinduer.
Men, just det, att dessa språk försvinna och
undanträngas af andra, just detta, säger jag,
bevisar, att det i menskoslägtets stora
jordfamnande stam ännu finnes frisk kärna qvar,
som vid hvarje tidsskifte skuggar dess sidor
och pryder dess krona med nya frukter,
blommor och blad; så att ej hvarje menniska, för
att ha den glädjen se åtminstone något grönt,
behöfver lägga sig till ett med antiquarisk ifver
hopplockadt och konserveradt Herbarium af
de redan affallna löfven.

Menniskoslägtets historia är ett
oupphörligt vandrande framåt, än genom skönare, än
genom ödsligare omgifningar. Ingen nekar,
att bland de härligaste nejder denna vandring
har att uppvisa, är den Grekiska och
Romerska bildningens tidehvarf, och att derföre
dessa både måste och böra länge stanna qvar
i minnet. Men emedlertid framgår tåget
oafbrutet. Det vandrar förbi nya föremål, nya
härliga ängder, som småningom undantränga
de fordna tidernas bilder, hvilka slutligen,
lika aflägsna fjälltrakter, blott dunkelt
framskymta vid synkretsens rand och ändteligen
försvinna. Så har det gått med den forn-Indiska,
så med den Egyptiska, och så skall det
också en gång, förr eller sednare, gå med den
Grekiska och Romerska. — Och så måste det
ju gå, så framt man tänker och tror, att
Försynen genom århundraden och tusenden
leder menskoslägtet framåt till en fortfarande
förädling.

Har det nu lyckats Forf. att vederlägga
den satsen, att Latinet är det allmännaste och
oumbärligaste bildnings-medlet, så anser han
sig äfven deruti hafva vederlagt det enda
inkast, som kan göras mot hans förslag, att
uti våra Undervisnings-Verk åstadkomma
enhet och medborgerlighet.  Vexel-undervisningen 
har redan infört, och skall i sin
blifvande välgörande utveckling ännu vidare införa
dessa båda egenskaper uti undervisningens
metod.  Måtte det hafva lyckats Förf. att
genom dessa blad fästa uppmärksamheten på en
enkel och lätt väg, att äfven i undervisningens 
föremål införa samma enhet och
medborgerlighet!

*



