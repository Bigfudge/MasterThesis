



GUD I NATUREN.

<sc>af</sc>

CAMILLE FLAMMARION,

FÖRFATTARE TILL »BEBODDA VERLDAR», »FANTASIENS VERLDAR», M. FL.

<i>Mens agitat molem.</i>

—

ÖFVERSÄTTNING.

—

STOCKHOLM.

PÅ L. J. HIERTAS FÖRLAG,

1868.

Stockholm, Iwar Haeggströms Boktryckeri.
<chapter name="INNEHÅLL.">

INNEHÅLL.

<tab><tab><tab><tab><tab><tab><tab><tab>ь<tab><tab><tab><tab><tab><tab><tab>Sid.
Inledning.................................................................     3

FÖRSTA BOKEN.

<b>KRAFTEN OCH MATERIEN.</b>

<b>1. Redogörelse för problemet.</b> Vetenskapens roll i det
moderna samfundet. — Dess makt och dess storhet. —
Dess gränser; dess böjelse att öfverskrida dem. —
Vetenskapen kan ej gifva någon bestämning af Gud. — Den
samtida ateismens allmänna slutledningskonst. —
Invändningar mot den gudomliga tillvaron, hemtade ur
lagarnas oföränderlighet och den innerliga föreningen mellan
kraften och materien. — Deras illusion, som förfäkta eller
eller förneka. — Villfarelser i bevisningen. — Hela
frågan sammanfattas i bestämmandet af de ömsesidiga
förhållandena mellan <i>kraften</i> och <i>materien</i>   .....................    17

<b>II. Himlen.</b> Stjernverldens harmoni. — L. de Kepler. —
Allmän attraktion. — Omloppsbanornas och rörelsernas
ordning. — Att kraften beherrskar materien. — De
astronomiska lagarnas förnuftsenliga karakter; vilkor för
universets varaktighet. — Makt, ordning, vishet. — Ateistisk
förnekelse; sällsamma beskyllningar mot organisatorn;
besynnerliga inkast mot mekanikern. — Är det sannt, att
det finns något tecken af förnuft i naturens byggnad? —
Svar till gudsdomrarne .............................................   40

<b>III. Jorden.</b> Lagen för de kemiska föreningarna. —
Bestämda proportioner. — Om det oändligt lilla och
atomerna. — Molekylernas cirkulation under de
fysiskt-kemiska krafternas ledning. — Geometrien och algebran i det
<tab><tab><tab><tab><tab><tab><tab><tab><tab><tab><tab><tab><tab><tab>Sid
organiska riket. — Vetenskapernas estetik. — Talet
regerar verlden. — Tonernas harmoni. — Färgernas harmoni.
— Lagens vigt; materiens mindre betydelse, dess
orörlighet. — Den organiska kraftens första uppvaknande
inom växtverlden......................................................   54

ANDRA BOKEN.

<b>LIFVET.</b>

I. Materiens omlopp. Atomernas ständiga färder genom
organismerna; de lefvande väsendenas universela
broderlighet; oupplöslig solidaritet mellan växterna, djuren och
menniskorna. — Synligt och osynligt lif. — Luften,
inandningen, näringen, afsöndringen. — Kroppen ombildas
beständigt. — Lifsfunktionernas jemnvigt bevisar
tillvaron af en styrande kraft. — Kadavrets upplösning
bevisar, att lifvet är en kraft; att denna kraft ej blott är en
chimer. — Homunculus. — Den organiska kemiens värf
och förrättningar. — Denna kemi skapar hvarken
lefvande väsen eller organer. — Materien cirkulerar, <i>kraften</i>

styr........................................................................    74

<b>IL Väsendenas ursprung.</b> Skapelsen enligt den antika
och den moderna materialismen. — De frivilliga
aflelsernas historia (generatio spontana). — Huru hypotesen om
de frivilliga aflelserna icke beröra Guds person. — Deras
villfarelse och fara, som tillstädja sig att låta Gud
inträda i deras diskussioner. — Att arternas successiva
uppträdande kan vara naturkrafternas resultat, utan att
ateismen vinner något på denna hypotes. — Är bibeln
ateistisk (gudsförnekande?) — Väsendenas ursprung och
ombildning. — Växtriket; djurriket: menniskoslägtet. —
Menniskans ålder. — Att alla geologiens, zoologiens eller
arkeologiens fakta icke oroa den naturliga teologien...... 123

TREDJE BOKEN.

<b>SJÄLEN.</b>

<b>I. Hjernan.</b> De psykologers och metafysicis villfarelse som
försmå fysiologiens arbeten. — Hjernans anatomiska
fysiologi. — Hjernans och tankens ömsesidiga förhållanden. —
<tab><tab><tab><tab><tab><tab><tab><tab><tab><tab><tab><tab>Sid.
Dessa förhållanden bevisa icke, att tanken är någon
egenskap hos hjernsubstansen. — Diskussion och motsatta
bevis. — Att anden herrskar öfver kroppen. — Misstaget
i att assimilera tanken med en afsöndring eller en
kemisk förbindelse. — Några naiva definitioner af
materialisterna. — Orimligheten af deras hypotes och dennas
konseqvenser................................................ 174

<b>II. Den menskliga personligheten.</b> Den hypotes, som
framställer själen såsom en egenskap hos hjernan, är icke
hållbar inför den menskliga personlighetens gerningar. —
Motsägelse mellan själens enhet och mångfalden af
rörelrelserna i hjernan. — Motsägelse mellan själens
beståndande identitet och den oupphörliga förändringen uti de
delar som bilda hjernan. — Materialisternas tystnad
rörande denna dubbla omständighet. — Vanmakten i deras
teori. — Djerfheten i deras förklaringar inför den
moraliska vissheten om vår identitet. — Huru själens enhet
och identitet bevisa den materialistiska hypotesens tomhet 202

<b>III. Menniskans vilja.</b> Granskning och vederläggning af
satsen: »Materien beherrskar menniskan.» — Om det är
sannt, att viljan och individualiteten endast äro en
illusion. — Om det är sannt, att medvetandet och omdömet
bero af näringsmedlen. — Historiska exempel på kraftiga
menskliga viljor och stora karakterer. — Mod, ihärdighet
och dygd. — De intellektuela och moraliska
förmögenheterna tillhöra ej kemien. — Besynnerliga förvirringar
på andra sidan Rhen. — Legymernas inflytande på
mensklighetens andliga framåtskridande. — Om den moraliska
friheten. — Själens trängtan och böjelser äro oberoende
af materien. — Anden och kroppen ........................... 225

FJERDE BOKEN.

<b>VARELSERNAS OCH TINGENS BESTÄMMELSE.</b>

<b>I. Naturens plan. — De lefvande varelsernas
byggnad.</b> De äro vilseförda och löjliga, som hänföra allt till
menniskan. — De äro likaledes vilseförda, som förneka
<tab><tab><tab><tab><tab><tab><tab><tab><tab><tab><tab><tab>Sid.
tillvaron af en plan i naturen. — Lifvets organiserande
lagar förråda en förnuftig orsak. — Organernas och
sinnenas beundransvärda byggnad. — Ögat och örat. —
Hypotes om de lefvande varelsernas bildning under
makten af en allmän instinktartad kraft. — Hypotes om
arternas ombildning. — Alla hypoteserna kunna ej
tillintetgöra visheten i naturens plan.......................275

<b>IL Naturens plan.</b> — Instinkt och förnuft. De lagar
som råda vid arternas bevarande. — Särskilda
instinkt-artade förmögenheter. — Instinkten förklaras icke
genom antagande af ärftliga vanor. — Grundolikhet
mellan instinkt- och förnuftsförhållandena. — Planen i
naturens verk. — Allmän ordning och verldsharmoni. —
Hvilken är verldens allmänna bestämmelse? —
Problemets storhet. — Menniskoförnuftets otillräcklighet ... 318

FEMTE BOKEN.

<b>GUD.</b>

<b>Gud.</b> Gud i naturen, en lefvande och personlig kraft, de
atomistiska rörelsernas orsak, fenomenernas lag,
harmoniens ordnare, verldens verkande förmåga och
upprätthållare. — Menniskan skapar Gud efter sitt beläte. —
Villfarelsen i deras lära, som tilldelar Gud
menniskoskapnad (antropomorism). — Den grekiske filosofen
Xenofanes för 2,400 år sedan. — Guds väsende är ofattligt.
— Intet menskligt system kan bestämma det. —
Gudsbegreppets olika former enligt menniskorna. —
Vetenskapens Gud. — De sista betraktelserna öfver läran. —
Allmän slutledning. — <i>Epilog</i>.................................... 348.

—

</chapter>
<chapter name="Inledning">

<table o>
<td c><big>INLEDNING.</big>
</table>

Afsigten med denna bok är att skildra det verkliga
förhållandet med vår säkra kännedom om naturen och
menniskan. Framställningen af de sista resultater,
till hvilka menniskoanden kommit i studiet af
skapelsen, är enligt vårt förmenande den rätta, hvarpå
all filosofisk och religiös öfvertygelse nu kan byggas.
I namn af förnuftets lagar, på ett så storartadt sätt
rättfärdigade af det moderna framåtskridandet, och på
grund af de principer som bilda logiken och metoden,
har det synts oss som om vi hädanefter böra genom
de positiva vetenskaperna fullfölja sanningens
eftersökande. Om vi hysa den diktan att personligen ernå
lösningen af det största af alla problemer, om vi äro
gripna af en brännande törst efter att sjelfva finna en
tro hvari vårt förnuft kan erhålla sitt lugn och
underhålla sitt lif; om vi vidare lifvas af den berättigade
önskan att gifva dem, som ännu söka, den tröst som
vi funnit, så är det — vi må aldrig frukta för att påstå
det — så är det i den experimentala vetenskapen vi
böra söka kunskapsmedlen; det är genom den vi böra
gå. Skepticismen, det allmänna tviflet ligger på djupet
af vår själ; dess forskande öga, som ingen illusion tjusar,
vakar på botten af våra tankar. Låtom oss icke anse
det illa att så är; må vi ej häda Gud, derför att han
icke, i det han skapade oss, uppenbarat för oss allt
och derför att han gifvit oss rätt till diskussion. Detta
karaktersdrag i vårt väsen är i och för sig godt: det
är hufvudvilkoret för vårt framåtskridande. Men om
tviflet vakar inom oss, så drager deremot behofvet af
tro oss till sig. Vi kunna tvifla; men vi känna oss
beherrskade och drifna af det omättliga begäret efter
att veta. Vi behöfva en tro; de, som skryta öfver att
de icke ha någon, äro närmast att falla i vidskepelsen
eller försvinna i likgiltigheten.

Menniskan eger i sin natur en så befallande
nödvändighet att stanna vid en öfvertygelse, isynnerhet i
afseende på tillvaron af en upprätthållare af verlden
samt de skapade varelsernas bestämmelse, att hon, om
ingen tro tillfredsställde henne, behöfver bevisa sig sjelf,
att Gud icke är till, och söker lugn för sin själ i
ateismen och läran om intet. Den fråga, som nu i sjelfva
verket starkt sysselsätter oss, är icke heller att lära
känna skaparens form, bemedlingens karakter, nådens
inflytande, ej heller att diskutera om de teologiska
bevisföringarnas värde: det verkliga spörjsmålet är att
veta, huruvida Gud är till eller icke. Vi böra
dessutom anmärka, att i allmänhet förnekelsen understödjes
af den positiva vetenskapens experimentatorer, under det
att bejakandet har till sina förnämsta försvarare män
som äro främmande för den vetenskapliga rörelsen.

En uppmärksam iakttagare kan för närvarande i
det tänkande samfundet skönja tvänne hvarandra
diametralt motsatta, öfvervägande tendenser. Å ena sidan
kemister, öfligen upptagna med att behandla och
söndersmula i sina laboratorier den moderna vetenskapens
materiela saker, för att derur draga deras kärna, deras
innersta vasen, och förklarande, att Guds närvaro aldrig
visar sig i deras procedurer. A andra sidan teologer
som, hopkrupna midtibland de götiska bibliotekens
dammiga handskrifter, oupphörligt genombläddra,
beskrifva, rådfråga, öfversätta, kompilera, citera och recitera
dogmatiska bibelspråk och förklara med engeln Rafael,
att det från den evige fadrens venstra till hans högra
öga är 30,000 mil, om en million alnar, om fyra och
en half handlängder. Vi vilja tänka, att det å båda
sidor finnes god tro, och att de senare äro såväl som
de förra lifvade af uppriktig önskan efter att lära känna
sanningen. De förra tro sig representera det tjugonde
seklets filosofi; de senare bevara vördsamt det femtonde
seklets. De förra tränga igenom Gud, utan att se
honom, såsom luftseglaren genomskär lufthafvet: de senare
skåda genom en prisma, som förminskar och färgar
bilden. Den opartiske och sjelfständige iakttagaren,
som söker förklara deras motsatta riktningar, förvånas
öfver att se dem envist fasthålla vid deras särskilda
system och frågar sig sjelf, om det är alldeles omöjligt
att omedelbarligen genomforska det vida universum och
se Gud i naturen.

Hvad oss angår, som ej tillhöra någon sekt, hafva
vi fritt uppställt för oss samma problem. Inför
jordlifvets skådespel, i skötet af den herrliga naturen, i
solens ljusflod, vid randen af de upprörda hafven eller
de klara källorna, i höstlandskapet eller bland aprils
löfdungar, och under de stjernströdda nätternas tystnad
har jag sökt Gud. Den af vetenskapen utredda och
förklarade naturen har visat oss Honom i en särskild
form. Han är till, synbar såsom all tings innersta
kraft.

Vi ha i naturen betraktat de harmoniska
förhållanden som utgöra verldens verkliga skönhet, och i det
estetiska af tingen hafva vi funnit den höga
uppenbarelsen af den yttersta tanken. Ingen mensklig poesi har
synts oss jemförlig med den naturliga sanningen, och
det eviga Ordet har vändt sig till oss med mera
vältalighet i naturens anspråkslösaste verk, än menniskan
i sina mest pompösa sånger.

Huru tidsenliga de studier än äro som utgöra
föremålet för detta arbete, hysa vi likväl ej hopp om
att de skola behaga alla, ty det finnes sådana som de
icke skola väcka ur deras sömn, och andra hvilkas
tycke de icke skola på långt när tillfredsställa.

Man förebrår vår tid likgiltighet i andliga ting,
och han förtjenar denna förebråelse. Hvar finnas i
sjelfva verket de hjertan som klappa för den rena
kärleken till sanningen? I hvilken själ herrskar ännu
tron? Icke blott den kristna tron, utan en uppriktig
tro på något föremål, hvilket som helst? Hvar är den
tiden blifven af, då de förgudade naturkrafterna
emottogo allas dyrkan, då den eftertänkande och beundrande
menniskan med värme helsade den i skapelsen
uppenbarade allmakten? Hvar är den tid då menniskorna
kunde utgjuta sitt blod för en princip, då republikerna
hade i sin spets en ide och icke en ärelysten? Hvar
den tid då ett folks anda, huggen i sten uti
Notre-Dame eller i St. Peter i Rom, knäböjde och bad,
orörlig i sin stenmantel? Hvar har våra fäders patriotiska
dygd tagit vägen, som öppnade Pantheons portar för
askan efter tankens hjeltar och slungade i glömskans
natt sysslolöshetens och svärdets falska ära? Vi blygas
ej för att tillstå det, eftersom vi äro nog svaga att
undergå en dylik förnedring: inhöljda i egoism, hafva
vi icke någon annan traktan än att tillfredsställa det
personliga intresset. Rikedomar hvilkas källa förblir
tvifvelaktig, lagrar snarare tagna genom öfverrumpling
än vunna, en behaglig ro, en djup likgiltighet för
principerna — är icke detta vår lott? De, som ej vilja
gå in på att sänka sin panna för skrymteriet, lefva
tillbakadragna, utanför den bullersamma verlden; de
arbeta i ensamheten, de nedstiga under tyst begrundan i
filosofiens svalg, och om de förblifva starka, kommer
det sig deraf att de icke få tvinsot vid beröring af
skuggorna. Det är en i sanning nedslående
motsägelse att sålunda bekräfta, att de positiva
vetenskapernas stolta och oförlikneliga framåtskridande, att
menniskans successiva eröfring af naturen hafva, på samma
gång de så högt rest vår ande, låtit vårt hjerta falla i
en så djup förnedring. Det är smärtsamt att känna
att, under det förståndet å ena sidan mer och mer
befäster sin makt, å andra sidan känslan slocknar och
själens inre lif alltmera förgätes under köttets
inkräktning.

Orsaken till vårt sociala förfall — ett öfvergående
förfall, ty historien kan icke ljuga för sig sjelf — ligger
i vår brist på tro. I vårt sekels första timme ljöd den
sista sucken från våra fäders religion. Förgäfves skall
man söka återställa och återuppbygga: hon är numera
endast en skuggbild; hvad som är dödt kan icke åter
uppstå. En ofantlig revolution har andats öfver våra
hufvuden, slående till marken våra gamla
trosbekännelser, men befruktande en ny verld. Vi vandra nu
genom det kritiska tidehvarf som företräder hvarje
förnyelse. Verlden går. Förgäfves inbilla sig såväl de
politiska männen som kyrkans män, att de kunna, livar
i sin mån, fortsätta med framställningen af det förflutna
på en med ruiner beströdd skådeplats; de skola icke
kunna hindra framåtskridandet från att föra oss alla
mot en högre tro, som vi ännu icke ha, men mot
hvilken vi vandra. Och denna tro är tron på den sanne
Guden genom vetenskapen, den är himmelsfärden mot
sanningen genom kännedomen om skapelsen.

Man måste vara blind eller hafva något intresse
af att bedraga sig sjelf och bedraga andra — ack! det
finnes många dylika — för att icke se och icke göra det
tänkande samfundets verkliga tillstånd klart för sig.
Detta kommer sig deraf, att vidskepelsen dödat den
religiösa kulten, att vi öfvergifvit och föraktat den; att
det sannas karakter står mera klar för våra själar, än
de eftersträfva en ren kult; att rättskänslan befästats
inom oss, att vi nu ogilla de barbariska institutioner
hvilka, såsom t. ex. kriget, ännu helt nyss åtrönte
menniskornas hyllning; att tanken frigjort sig från de band
som höllo honom qvar vid jorden, att han ej längre så
lätt gillar de försök som gjorts för att sammanjemka
honom med ett visst slafveri. Deri ligger obestridligen
ett framsteg. Men uti den ovisshet hvari vi ännu
befinna oss, under de förvirringar som uppröra oss, draga
sig de flesta af dem, som märka att deras bästa intryck
och böjelser ännu stöta mot det förflutnas orörlighet,
tillbaka till stillheten, om de ha medel och styrka
dertill, eller ock låta de sig föras i den allmänna
strömmen af lyckans stora tilldragningskraft.

Det är under de kritiska tiderna, som striderna
åter börja, den tidtals upphörande kampen om de eviga
problemerna, hvars form vexlar alltefter tidsandan och
efter hand ikläder sig en ny, karakteristisk drägt. I
vårt forskande och experimenterande tidehvarf hafva
materialisterna nog förstånd att stödja sig på de
vetenskapliga arbetena och synas härleda sitt system från
den positiva vetenskapen. Spiritualisterna deremot tro
sig i allmänhet kunna sväfva öfver erfarenhetens sfer
och ännu herrska på det rena förnuftets höjder.
Enligt vår mening, bör spiritualismen, för att kunna segra,
nu mäta sig på samma område som dess motståndare
och bekämpa honom med samma vapen. Den skall
ingenting förlora af sin karakter genom att samtycka
till att nedstiga på arenan, och den har ingenting att
frukta af att göra ett försök med den experimentala
vetenskapen. De inledda striderna, de irringar man
måste bekämpa äro långt ifrån farliga för sanningens
sak: de tjena tvärtom till att sorgfälligare granska
spörjsmålen, att närmare begränsa dem och förbereda
en mera fullständig seger. Vetenskapen är ej
materialistisk och kan icke tjena irringen. Hvarför skulle
spiritualismen, hvarför skulle religionen frukta
vetenskapen? Tvänne sanningar kunna ej strida emot
hvarandra. Om Gud är till, skulle Hans tillvaro icke kunna
betviflas eller bekämpas af vetenskapen. Vi hysa tvärtom
den innerliga öfvertygelsen, att grundandet af en
noggrann kunskap om verldsbyggnaden, om lifvet och
tanken är i sjelfva verket det enda dugliga sättet att skaffa
oss upplysning om problemet, att lära oss, huruvida
materien råder ensam i verlden eller om vi skola i
naturen se en organiserande ande, en plan och en
bestämmelse för de skapade väsendena.

Sådan är åtminstone den form under hvilken
diskussionen framställt sig för vår oroligt sökande ande och
inverkat på vårt arbete. Vi hoppas, att detta försök
att afhandla frågan om Guds tillvaro genom
erfarenhetsmetoden skall vara af nytta för vårt tidehvarfs
framåtskridande, emedan det står i samband med dess
karakteristiska tendenser. Vi skola känna oss belåtna,
om läsningen af denna bok låter en ljusstråle intränga
i de sväfvande, ovissa tankarna och om någon panna,
efter att hafva under tystnad varit lutad öfver våra
etyder, åter höjer sig i känsla af sin sanna värdighet.

Om de franska ideologerna i allmänhet icke
tillämpat den vetenskapliga metoden på naturfilosofiens
områden, ha deremot några lärda afhandlat föremålen för
vår kunskap ur synpunkten af det allmänna samband
mellan tingen som uppenbarar sig i verlden, och af de
krafter som bilda dess lefvande enhet. Vi skatta oss
lyckliga att bland verk af denna art kunna nämna de
olika arbetena af <i>Laugel</i><footnote><i>»Les Problemes de la Nature»,  »Les Problemes de la  Vie».</i></footnote>, hvilka vi flera gånger
begagnat vid detta verks affattande. Leda icke naturens
och lifvets problemer i sjelfva verket till det främsta
af problemerna, och att närmare undersöka de krafter
som verka i verldsalltets organism, är icke det att
efterforska den väsentliga och ursprungliga kraftens olika
tillvarelsesätt? De forskningar som ha studiet af
naturen till föremål kunna ibland säkrare gagna
filosofien, än de afhandlingar eller dithyramber som äro
särskildt egnade åt metafysiken.

Herrar Moleschott's och Büchner's<footnote>Isynnerhet Biichners: <i>»Kraft und Stoff»</i> och <i>»Physiologische
Bilder».</i>

Öfversättarens anm.</footnote> skrifter hafva





sjelfva försett oss med elementerna till deras egen
vederläggning. Cirkulationen och lifvet, framställda af den
förre, visa oss i lifvet en sjelfständig och flyttbar kraft,
som styr atomerna efter vissa bestämda lagar och i
enlighet med arttypen. Undersökningen af kraften och
materien från den andres sida visar kraftens öfvervälde
och materiens orörlighet.

Alldenstund de första principerna för vetandet äro
kraften och utsträckningen, och eftersom den första
filosofien är vetenskapen om de första principerna,
skulle detta verk kunna betraktas som ett försök till
en första filosofi, om vi icke beslutat att inskränka oss
till en rent vetenskaplig diskussion. Detta är i sjelfva
verket det vigtigaste och det som, sanningen att säga,
erbjuder mesta behaget, oaktadt den skenbara torrheten
i arbetet. Vi ha trott, att det enda tjenliga medlet att
bekämpa den samtida förnekelsen är att vända den
vetenskapliga materialismen emot sig sjelf och låta dess
egna vapen tjena till dess nedslående. Detta sätt att
föra sanningens talan tillkommer således vetenskapen
förr än filosofien. Ideologien, metafysiken, teologien,
psykologien tillochmed hafva så mycket som möjligt
frånskiljts; vi resonnera ej öfver ord, utan öfver fakta.
Astronomiens, fysikens, kemiens och fysiologiens
betydelsefulla sanningar äro sjelfva varma försvarare af
verldens nödvändiga verklighet.

Huru svår den vetenskapliga vederläggningen af
den samtida materialismen än kan i första början synas,
är dock vår ställning mycket god, ifrån det ögonblick
vi ställa oss på samma terräng som våra motståndare.
I detta högligen fredsamma krig äro vi på förhand
förvissade om segren. Det är för oss i sjelfva verket
tillräckligt att, eftersom vår fiende befinner sig i en
falsk ställning, blotta densamma och låta honom
förlora sin jemnvigt. Metoden är enkel och ofelbar, och
så säker att vi vilja redan nu i förväg angifva den:
då tyngdpunkten en gång blifvit rubbad, veta alla
mekanici, att den sålunda öfverrumplade individen
omedelbarligen fäller, för att söka den på marken. Detta är
den tafla vi skola ha för ögonen. Kritici hafva påstått,
att det i vår metod ibland insmög sig ett leende, en
ironi. Vi kunna ej döma i egen sak, men äfven om
anklagelsen skulle vara grundad, skulle felet likväl icke
vara vårt, utan blott händelsernas, hvilkas groteska
sida för ögonblicket herrskade öfver den allvarliga, tack
vare våra motståndare, som ofta förirrat sig i de
sällsammaste konseqvenser.

Under det vi tala om formen, måste vi bedja våra
läsare tro, att om vi någon enstaka gång råka behandla
en eller annan af våra motståndare strängt, bör felet
icke heller påbördas oss, emedan vi aldrig begagna
dessa ytterliga medel, utan i de fall — kanske alltför
täta för oss — då våra motståndare envisas med att icke
vilja låta sig besegras. Vi äro ju då nödsakade att
möta dem med en något gröfre taktik och med den
starkares oemotståndliga bevisningskraft tvinga dem att
medgifva, det de verkligen äro de svagare i denna
principkamp! Och för öfrigt är det obehöfligt att tillägga,
att det städse är dessa principer, som vi angripa, och
aldrig personerna som förfäkta dem. All
personlighet befinner sig på grund af frågans egen natur utom
stridsfältet. Vi tro dessutom icke, att våra motståndare
utöfva den absoluta materialismen, d. ä. de låga
beräkningarnas och de egoistiska lidelsernas materialism; och
vi ha ej någon annan afsigt än att diskutera
teorierna.

Vi skola dela vår framställning i fem delar. Vår
afsigt är att i hvardera utaf dem bevisa en sats,
diametralt motsatt den som ateismens ansedda försvarare
förfäkta. Sålunda skola vi söka att i den första
afdelningen bevisa, först genom iakttagelse af de himmelska
kropparnas rörelser, derefter af den oorganiska jordiska
verlden, att kraften icke är någon naturens egenskap,
utan tvärtom dess herrskare, dess ledande orsak. I den
andra boken skola vi genom det fysiologiska studiet af
de skapade varelserna ådagalägga, att lifvet icke är
någon flyktig egenskap hos de molekuler af hvilka de
utgöras, utan en särskild kraft som styr atomerna efter
arttypen. Studiet af arternas ursprung och utveckling
skall sjelft bli af gagn för vår sats. I den tredje boken
skola vi genom undersökning af hjernans förhållande
till tanken utröna, att det hos menniskan finnes något
annat än materien och att de intellektuela
förmögenheterna äro särskilda från de kemiska frändskaperna;
själens personlighet skall befästa dess karakter och
oberoende. Den fjerde afdelningen skall i naturen visa
oss en plan, en allmän och en särskild bestämmelse,
ett system af intelligenta kombinationer, i hvilkas sköte
det fördomsfria ögat icke kan underlåta att genom en
sund uppfattning af slutorsakerna beundra den tankens
makt, vishet och förutseende, som ordnade verldsalltet.
Slutligen skall den femte boken, en allmän punkt till
hvilken alla de föregående vägarne leda, ställa oss i
det vetenskapliga läge som är fördelaktigast för att
kunna på samma gång bedöma både det Högsta
Väsendets hemlighetsfulla storhet och deras ovedersägliga
blindhet som tillsluta ögonen för att öfvertyga sig om,
att det icke är till.

Den rätta titeln på denna bok skulle vara:
"Betraktelsen af Gud genom naturen". Vi ha sedan flera år,
hvarunder man sagt detta arbete vara under pressen,
olika gånger förändrat titeln, hvilken törst var rent
vetenskaplig ("Om Kraften i Universum"), för att till
sist stanna vid den som det nu bär. Visserligen är en
titel icke af väsentlig vigt och förtjenar måhända ej,
att förf. så utförligt utbreder sig deröfver. Men i
närvarande fall tro vi det vara nyttigt att genast förklara,
att den, som skulle i de trenne orden på denna boks
titelblad se uttrycket för en panteistisk lärosats, befunne
sig i en fullständig villfarelse. Här finnes hvarken
panteism eller dogm. Vår afsigt är att framställa en
<i>vetenskapernas positiva filosofi,</i> hvilken i sig innebär <i>en icke
teologisk vederläggning af den samtida materialismen.</i>
Det är måhända alltför oförsigtigt och djerft, att
sålunda söka inslå en isolerad väg mellan de tvänne
ytterligheter som städse haft mäktiga förespråkare;
men kunna vi väl, då vi känna oss bortryckta och
burna af en egen öfvertygelse och af en brinnande
kärlek till en ny åskådning af sanningen — kunna
vi väl motstå den inre befallning som drifver oss?
Det tillhör kritiken att närmare granska vårt arbete
och afgöra öfver, huruvida någon illusion förför oss
och döljer sig för oss under sanningens gyckelbild.
Men vi kunna likväl ej afhålla oss ifrån att tillstå, det
vi, då vi hos <i>Auguste Comte</i> läste, att vetenskapen kört
Naturens Fader på porten och att hon "återfört Gud
till Hans gränser, i det hon tackat Honom för Hans
tillfälliga tjenster", kände oss något sårade öfver den
gudomlige Comte's högfärd och läto oss ryckas med af
nöjet att diskutera den vetenskapliga grunden för ett
sådant påstående. Vi förklarade då, att den
vetenskapliga ateismen är en villfarelse och att den
religiösa ar en annan sådan (i förbigående sagdt, synes
kristendomen oss ännu esoterisk). Vår nuvarande
kunskap om naturen och lifvet har framställt gudsideen i
en karakter hvars värde teodiceen såväl som ateismen
tvifvelsutan icke skola kunna förneka. I våra ögon är
den menniska, som helt enkelt förnekar Guds tillvaro,
och den, som definierar denne Okände och på Hans
räkning skrifver hvarje besvärlig tolkning, tvenne naiva
varelser, hvilkas irring är lika stor.

Men vi skola ej här inlåta oss på den
antinomistiska metoden, och isynnerhet vilja vi icke kläda oss i
ett sken af hemlighetsfullhet. Låtom oss derför genast
inlåta oss på vårt ämne, i det vi förklara, att vår afsigt
varit, att med den sjelfständigaste uppriktighet
framställa hvad vi tro vara sanning. Måtte dessa etyder
kunna hjelpa de själar på vandringen uppför kunskapens
stig, som allvarligt begrunda deras framställning om
jorden och mensklighetens utveckling.

Paris, maj 1867.´

—

</chapter>
<b>FÖRSTA BOKEN.     KRAFTEN   OCH   MATERIEN.

ANDRA BOKEN.     LIFVET.

TREDJE BOKEN.    SJÄLEN.

FJERDE BOKEN.   VARELSERNAS OCH TINGENS
BESTÄMMELSE.

FEMTE BOKEN.    GUD.</b>
<chapter name="Första Boken. KRAFTEN OCH MATERIEN.">

Första Boken.

KRAFTEN OCH MATERIEN.

Numeri regunt mundum.

—

</chapter>

<chapter name="I. Redogörelse för problemet.">

<b>I.

Redogörelse för problemet.</b>

Vetenskapens roll i det moderna samfundet. — Dess makt och dess storhet. —
Dess gränser; dess böjelse att öfverskrida dem. — Vetenskapen kan ej gifva
någon bestämning af Gud. — Den samtida ateismens allmänna
slutledningskonst. — Invändningar mot den gudomliga tillvaron, hemtade ur lagarnas
oföränderlighet och den innerliga föreningen mellan kraften och materien. —
Deras illusion, som förfäkta eller förneka. — Villfarelser i bevisningen. — Hela
frågan sammanfattas i bestämmandet af de ömsesidiga förhållandena mellan
<i>kraften</i> och <i>materien.</i>

Det sekel, hvari vi befinna oss, skall en gång stå i
outplånliga bokstäfver inristadt på historiens taflor. Sedan
den antika civilisationens aflägsna århundraden har intet
tidehvarf sett, såsom vårt, detta menniskoandens stolta
uppvaknande, i det han förfäktar på samma gång erkännandet af
sina rättigheter och sin makt. Verlden är ej längre denna
medeltidens jemmerdal, dit själen kom, för att begråta den
förste fadrens fel och der hon trodde sig, genom att isolera
sig i klostret och bönen, vinna en plats i paradiset, i det
hon pinade sin kropp i tagelskjortan och askan. Intelligensens
arbeten äro ej mera dessa långa, dunkla och oändliga
diskussioner öfver en ofruktbar metafysik, byggda på
knappnålsspetsar, uppförda på skolastikens hårklyfverier, åt hvilka stora
snillen blindt hängåfvo sig och egnade en dyrbar lefnad af
studier, utan att de märkte, att de på samma gång förstörde
sin och ett stort antal kommande slägtens tid. Der,
hvarest klostren inom sina murar slöto munkarne och
bönstolarna, der hör man nu industriens tunga hamrar ljuda,
jernsaxar gnissla, de upphettade maskinernas ånga hvissla. Om
ock klosterinrättningarna haft sin roll att utföra i de
barbariska inkräktningarnas sekler, har likväl deras sista timma
slagit, liksom hvarje timligt verks: arbetarens och
jordbrukarens fruktbringande sträfvan låter ungdomen följa på
förfallet. I Sorbonnes föreläsningssal, der man diskuterade om
hvartannat de sex skapelsedagarna, pingstens eldtungor,
Josuas underverk, tåget genom Röda Hafvet, den nuvarande
nådens ordning, Sonens väsensenhet med Fadren etc, och
tusendetals andra ämnen, som voro lika svåra att intränga
uti, der ser man nu kemistens laboratorium, i hvilket
materiens elementer låta sig undergifvet mätas och vägas;
anatomistens bord på hvilket kroppens mekanism och lifvets
funktioner afslöjas; botanistens mikroskop, som låter oss se
de första vacklande stegen, som lifvets sfinx tager;
astronomens teleskop, hvilket visar ofvan de genomskinliga
himlarna de ofantliga solarnas häpnadsväckande rörelser, ordnade
enligt samma lagar som regera en frukts fall; den
experimentala undervisningens kateder, kring hvilken den stora
hopen grupperar sina uppmärksamma rader.

Jorden är förvandlad. Man har rest rundtomkring
henne, man har mätt henne, och det är ej längre Carl den
store, som bär henne i sin hand: geometerns kompass har
ersatt den kejserliga spiran. Hafven äro på alla håll
genomplöjda af skeppen med svällande segel, af den snabba
farkost hvars skruf genomborrar vågorna; fastlanden äro
genomilade af lokomotivets elddrake, och under telegrafens
kuvert samtala vi sakta från verldens ena ände till den andra;
ångan gifver ett okändt lif åt oräkneliga rörelsekrafter, och
elektriciteten tillåter oss att i sjelfva ögonblicket beräkna
hela mensklighetens pulsslag. Nej, menskligheten har aldrig
närvarit vid en dylik fas; dess barm har aldrig känt sig
så svälla af lif och kraft som nu; dess hjerta har aldrig
med  sådan styrka skickat lågan och värmen ända bort i de
aflägnaste  artererna; dess blick har aldrig glänst med en
sådan stråle. Huru stora de framsteg än må vara som våra
efterkommande kunna göra, skola de dock städse nödgas
erkänna, att vetenskapen har vår tid att tacka för 
stigbygeln till sin pegas och att, om de än mera utveckla sig och
se solen höja sig till deras zenith, deras dag likväl icke
skulle lysa utan vår morgonrodnad.

Men hvad som gifver <i>vetenskapen</i> dess styrka och makt,
det är, såsom vi väl veta, att den har till föremål för sina
studier noggrannt bestämda elementer, men ej några
abstraktioner och tomma spöken. Det är, att kemien sysselsätter
sig med kropparnas volym och tyngd, undersöker deras
sammansättningar, bestämmer deras förhållanden till hvarandra;
—— att fysiken uppsöker deras egenskaper, iakttager deras
förbindelser till hvarandra och de allmänna lagar som styra
dem; — att botaniken börjar studiet af de första vilkoren
för lifvet; — att zoologien följer tillvarelseformerna och
inregistrerar de åt organerna anvisade funktioner, principerna
för materiens cirkulation hos de lefvande väsendena, deras
vidmakthållande och metamorfoser; — att antropologien
redogör för de fysiologiska lagar som verka inom den
menskliga organismen, och bestämmer de olika inrättningars roll,
som bilda dem; — att astronomien beskrifver de
himmelska kropparnas rörelser och deraf erhåller föreställning om
universets styrande lagar; — att matematiken formulerar
dessa lagar och återför tingens numeriska förhållanden till
enhet. Det är denna noggranna bestämning af föremålet
för dess studier, som gifver vetenskapen dess värde och
auktoritet. Se der, på hvad sätt och hvarför hon är stor. Men
dessa egenskaper ålägga henne en befallande pligt. Om hon,
glömmande detta vilkor för sin makt, aflägsnar sig från
dessa föremål, som utgöra hennes grundval, för att irra
i inbillade rymder, förlorar hon i samma ögonblick sin
karakter och sin rätt att vara till.

Ifrån den stunden har hon icke mera hvarken någon
rätt eller mission, hvilka argumenter hon än vill uppställa
inom dessa områden utom hennes krets och plan; hon 
förlorar då tillochmed sin egen behörighet och förtjenar ej
längre att bära namnet vetenskap. I denna ställning är
hon en suverän som abdikerat. Det är ej längre till henne
man lyssnar, man hör lärda, som hålla långa föredrag
(hvilket icke alltid är detsamma). Och dessa lärda, huru stor
deras förtjenst för öfrigt än må vara, äro icke mera
vetenskapens tolkar, ifrån det ögonblick de kasta sig utom sin sfer.

Men sådan är just den ställning som försvararne af <i>den
samtida materialismen</i> intaga, de tillämpa astronomien,
kemien, fysiken, fysiologien på problemer hvilka de hvarken
kunna eller vilja lösa, och de ej allenast tvinga dessa
vetenskaper att besvara frågor som ligga utom deras
kompetens, utan äfven pina dem som arma slafvar, för att förmå
dem erkänna satser på hvilka de aldrig tänkt. I stället för
att vara ordets inqvisitorer, äro de det verkliga
sakförhållandets. Men det är ej vetenskapen de ha i sina händer,
utan blott hjernspöken.

Vi skola i det följande visa, att dessa lärda befinna
sig fullkomligt utom vetenskapen, att de bedraga sig och
oss, att deras slutledningar, deduktioner och konseqvenser
äro ogiltiga och att de i sin lidelsefulla kärlek till denna
obefläckade vetenskap på ett sällsamt sätt blottställa henne
och skulle alldeles störta henne i den allmänna aktningen,
om man icke brydde sig om att visa, att de, i stället för
verklighet, endast ha en bedräglig skugga i sin ego.

Den ledsammaste omständigheten och det skäl som
mest bjuder oss att protestera mot dessa bragder under falsk
flagg, är, att man i vår tid känner eller åtminstone allmänt
anar vetenskapens roll och betydelse; man inser, att det
utom henne icke finnes någon räddning och att
menskligheten, som så länge kastats kring på okunnighetens ocean,
blott har en enda hamn att hoppas: vetandets fasta mark.
Också sträcker menniskotanken med öfvertygelse och hopp
sina armar mot vetenskapen. Han har sedan ett sekel
tillbaka redan erhållit så många bevis på hennes makt och
rikedom, att han vill med tacksamhet emottaga alla hennes
lärdomar, alla hennes afhandlingar. Deri ligger för
ögonblicket en snara för spiritualismen. En del af dem som
idka vetenskapen, som representera henne eller gjort sig till
hennes; uttolkare, lära falska och bedröfliga lärosatser: de
oroliga och ovissa sinnen, som i deras böcker hemta de
kunskaper af hvilka de känna sig vara i behof, insupa med
lem ett förderfligt gift, med makt att i deras barm förstöra
en del af vetandets välgerningar. Se der, hvarför det är
nödvändigt att hejda en så beklagansvärd yrsel, hvilken
hotar att bli allmän. Se der, hvarför det är alldeles
ound-gängligt att diskutera dessa satser och visa, att de
ingalunda utgå från vetenskapen, med huru mycken oböjlighet
och lätthet man än vill påstå det; men att de snarare äro
det klumpiga alstret af systematiska funderingar, hvilka,
ständigt återkommande till sig sjelfva, haft den inbillningen
att tro sig befruktade af vetenskapen, under det de af denna
bländande sol endast fått en blek och ofruktsam stråle,
hvilken förirrat sig från sin naturliga riktning.

Det finnes vissa djupa frågor, hvilka under det
menskliga lifvets gång, i ensamhetens och tystnadens timmar, resa
sig inför oss, lika oroande och hemlighetsfulla frågetecken.
Sådana äro problemerna om själens tillvaro, om vår
bestämmelse i framtiden, om Guds tillvaro, om hans förhållande
till skapelsen.

Dessa stora och häpnadsväckande problemer omringa oss
och beherrska oss genom sin storhet, ty vi känna, att de
förbida oss, och i vår okunnighet i afseende på dem kunna vi
icke med förnuftsskäl frigöra oss från en viss fruktan för
det okända. Ett af dessa problemer, det om själens
odödlighet, är, såsom Pascal skref, af sådan vigt, att man
måste ha förlorat all moralisk känslighet, för att vara likgiltig
om att få veta hvad detta problem är. Samma
anmärkning kan tillämpas på Guds tillvaro. När vi tänka Öfver
dessa sanningar, eller endast öfver möjligheten att de
verkligen existera, synas de för oss så fruktansvärda, att vi
fråga oss sjelfva, huru det är möjligt, att tänkande varelser,
menniskor, kunna tillbringa en hel lefnad, upptagna med
saker af underordnadt intresse, utan att någonsin ryckas ur
sin kalla liknöjdhet af dessa oblidkeliga spörjsmål. Om det
är  sannt. — såsom vi tro oss hafva iakttagit här i  
verlden — att det finnes fullkomligt likgiltiga menniskor, hvilka
aldrig känt storheten i dessa problemer, så erfara vi i
hänsyn till dem en verklig känsla af medlidande. Men om det
finnes sådana, som drifva likgiltigheten till en ännu mera
djurisk grad och med öfverläggning förakta att någonsin
höja sin ande upp mot dessa vigtiga ämnen, derför att de
föredraga framför dem det fysiska lifvets njutningar — så
lemna vi dem, låtom oss öppet tillstå det, utan
samvetsförebråelse i deras slöhet, i det vi betrakta dem såsom
stående utanför den af andens lif förmögna kretsen: tänkarne
förbehålla sina arbeten och studier åt dem som skatta
andens betraktelser högst.

Problemet om Guds tillvaro är det första af alla. Det
är också emot det som de af oss bekämpade
materialisternas främsta och starkaste batterier äro riktade. Man vill
genom den positiva vetenskapen bevisa, att Gud icke är till,
och att denna hypotes endast är en villfarelse af
menniskoanden. Ett stort antal allvarliga män, öfvertygade om
värdet af dessa föregifna vetenskapliga slutledningar, hafva efter
hvarandra tagit plats kring dessa återlifvade nyhetsmakare,
och materialisternas leder ha tillväxt omätligt, först i
Tyskland, sedan i Erankrike, England, Schweiz och tillochmed i
Italien. Men, vi frukta icke för att uttala det, alla de,
lärare eller lärjungar, som stödja sig på
erfarenhets-vetenskapernas vittnesbörd, för att sluta till Guds icke-tillvaro, begå
deri den största inkonseqvens. Yi äro i tillfälle att anklaga
dem för denna irring, och vi skola rättfärdiga denna
anklagelse, fastän de, mot hvilka den är riktad, kunna i ett
annat afseende vara betydande och hedervärda män. Det är
i sjelfva erfarenhets-vetenskapens namn vi skola bekämpa
dem. Vi lemna i skuggan all positiv vetenskap, för att
uteslutande ställa oss på samma område som våra motståndare.
Vi tro ej med Demokritos, att det bästa medlet att kunna
med framgång egna sig åt filosofien är, att rifva ut ögonen
på sig, för att undslippa den yttre verldens distraktioner
och uppmärksamhet: tvärtom, vi stå fasta qvar inom
iakttagelsens och erfarenhetens sfer. I denna ställning förklara
vi, att vetenskapen å ena sidan icke omedelbart sysselsätter
sig med Gudsproblemet och att, då vi å en annan sida på
detta problem tillämpa våra verkliga vetenskapliga kunska-
per, dessa ingalunda syfta på att förneka, utan tvärtom
bekräfta det förnuftiga och visa i de lagar som styra verlden.
Upphöjelsen mot Gud genom det vetenskapliga studiet
af naturen håller oss på lika afstånd från tvänne
ytterligheter: från dem som förneka, och dem som tillstädja sig att
förtroligt bestämma den yttersta orsaken, liksom om de
blifvit insläppta i dess råd. Vi bekämpa med samma vapen
tvänne hvarandra motsatta makter: materialismen och den
religiösa illusionen. Vi anse det vara lika bedrägligt och
lika farligt att tro på en barn-gud som att förneka all
första orsak.

Förgäfves skall man invända emot oss, att vi icke kunna
försäkra ett väsens tillvaro som vi icke känna: låtom oss
sätta oss på vår vakt mot dylika antaganden. Nej, vi känna
icke Gud, men vi veta, att han finnes till. Vi känna icke
ljuset, men vi veta, att det strålar från himmelens höjd. Vi
känna icke lifvet, men vi veta, att det utvecklar sin glans
på verldens yta.

»Jag är mycket långt från att tro», sade Göthe till
Eckermann, »att jag har något noggrannt begrepp om det
Högsta Väsendet. Mina åsigter, dem jag sagt eller skrifvit,
sammanfattas alla häri: Gud är ofattlig och menniskan har
om honom endast en sväfvande aning, en gissningsartad
föreställning. För öfrigt äro både naturen och vi menniskor så
genomträngda af Gudomligheten, att den upprätthåller oss!
i den lefva vi, röras och hafva vår varelse: vi lida och
glädjas i enlighet med eviga lagar, gentemot hvilka vi spela en
på samma gång aktiv och passiv roll; det betyder föga, om
vi upptäcka dem eller icke. Barnet trakterar sig med
kakan, utan att bry sig om att veta, hvem som bakat henne
och sparfven hackar på körsbäret, utan att tänka på huru
det växt fram. Hvad veta väl vi om Guds-idéen, och hvad
betyder i sjelfva verket den inskränkta aning som vi ha om
det Högsta Väsendet? Äfven om jag skulle beteckna det
såsom turkarne med ett hundratal namn, skulle jag likväl
stå oändligt under sanningen, så oräkneliga äro Guds 
egenskaper ... Eftersom det Höga Väsende, som vi kalla
Gudomligheten, uppenbarar sig ej allenast i menniskan, utan
äfven i skötet af en rik och mäktig natur, såväl som i de
stora verldshändelserna, är den föreställning, som man gör
sig om detsamma efter de menskliga egenskaperna,
synbarligen otillräcklig.»

Den föreställning, som våra förfäder gjorde sig om Gud,
stod i alla tider i öfverensstämmelse med den grad af
vetande som menskligheten efter hand förvärfvat. I likhet med
det menskliga vetandet, är denna föreställning föränderlig
och måste nödvändigtvis skrida framåt; hvad man än må
säga, bör hvart och ett af de begrepp, som utgöra
menniskoandens egendom, gå i jemnbredd med det allmänna
framåtskridandet, om man icke vill stanna bakefter. I helheten
af ett i rörelse varande system skulle hvarje punkt, som
envisades med att bli stillastående, i verkligheten rygga
tillbaka. Man har således i våra dagar ej mera rätt att
dogmatiskt förklara, att det eller det begreppet är fullkomligt
och bör förblifva i ofelbarhetens <i>statu quo.</i> Man utgör en
del af andens framåtskridande eller man utgör det icke. I
förra fallet måste man följa honom helt och hållet. I det
senare måste man beqväma sig till att stanna bakefter. Må
detta nu vara tydligt och klart.

Uppriktigt sagdt, i den experimentala vetenskapen får
Gud ej antagas <i>a priori,</i> ej heller den bestämmelse eller det
mål som vi tro oss skönja i naturens arbeten. Lärosatserna
<b>a priori</b> hafva haft sin tid, och vi vilja ej mera veta utaf
dem. Vi säga med materialisterna: ha väl de, som tagit
Gud till utgångspunkt och icke naturen, någonsin förklarat
materiens egenskaper eller de lagar efter hvilka verlden är
styrd? Ha de kunnat säga, om solen går eller om hon står
stilla? om jorden är ett klot eller en slätt? hvad Guds plan
är, etc? Nej, ty det skulle vara en omöjlighet. Att utgå
från Gud i forskningen och undersökningen af skapelsen,
det är en metod som hvarken har mening eller mål. Detta
bedröfliga sätt att studera naturen och deraf draga
filosofiska konseqvenser, i det man tror sig kunna genom en
enkel teori konstruera universum och bestämma de naturliga
sanningarna, har lyckligtvis sedan lång tid tillbaka förlorat
all kredit. Det är just den motsatta metoden som
naturvetenskaperna ha att tacka för de stora framstegen och de
så lyckliga resultaterna i vår tid.

 Men derför att vi i kraft af erfarenhetsvetenskapen sätta
i stället för den förutvarande hypotesen forskningens
resultater <i>a posteriori,</i> är väl det ett skäl för att vi skola
tillsluta ögonen och förneka det genom sjelfva iakttagelsen
uppenbarade förnuftet, visheten, harmonien? Är väl det ett
skäl för oss att tillbakavisa all filosofisk slutledning och
att stanna på vägen af fruktan för att vidröra målet? Är
väl det ett skäl för att räcka handen åt de moderna tviflare,
som i trots af den påtagliga vissheten, förkasta allt ljus
och hvarje slutledning? Vi tro det icke. Det är tvärtom
genom den metod de förklara gällande, som vi ådagalägga
deras inkonseqvens.

Det är framför allt af vigt, att vi noggrannt bestämma
vår ömsesidiga ställning, på det vi må kunna undvika hvarje
missförstånd. Vi hoppas, att de förklaringar som föregå
skola vara tillräckliga, för att kategoriskt bestämma vår
ställning. Vi skola öppet bekämpa materialismen, icke med
den religiösa trons vapen, icke med den skolastiska
fraseologiens bevisningsskäl, icke med traditionens auktoriteter,
utan med de skäl som den <i>vetenskapliga</i> betraktelsen af
universum ingifver och gör fruktbringande.

Låtom oss först i en allmän öfverblick närmare betrakta
den samtida ateismens vanliga förfaringssätt.

Detta företer en märkbar likhet med det hvaraf baron
Holbach begagnade sig i slutet af sistlidna sekel vid
uppgörandet af sitt ryktbara <i>Système de la nature,</i> ett verk af
en platt materialism, för hvilket Göthe ej kunde visa nog
förakt och hvilket han behandlade som »den fadda och
obehagliga ålderdomens qvintessens». Den nya metoden, som
i hvarje fall dock är mera uteslutande vetenskaplig, består
förnämligast i att förklara, att de krafter, som styra
verlden, icke styra den: att de, långt ifrån att vara materiens
suveräner, äro dess slafvar, och att det är materien —
orörlig och beröfvad förnuft —, som, i det den blind sjelf röres,
styres efter lagar, hvilkas betydelse den dock ar ur stånd
att fatta.

Våra nuvarande materialister påstå, att materien
existerar af all evighet, att den är evigt beklädd med vissa
egenskaper, med vissa inneboende förmögenheter, och att
dessa äro tillräckliga, för att tillika med densamma förklara
verldens tillvaro, tillstånd och upprätthållelse.

De sätta således en materiel Gud i stället för en
andlig. De lära, att materien styr verlden och att de fysiska,
kemiska, mekaniska krafterna endast äro egenskaper.

För att vederlägga detta system, gäller det således att
riktigt förstå motpartiet, att bevisa, att det är en andlig
Gud, som styr skapelsen, och ej en obegriplig materiel Gud;
att bevisa, att ämnet icke är kraftens beherrskare, utan
tvärtom dess slaf; att bevisa, det verldens styrelse icke tillhör
de blinda molekuler som utgöra den, utan de krafter i
hvilkas verksamhet de yppersta lagarna visa sig. Det är i
sjelfva verket uti denna grundbevisning, som problemet
sammanfattas. Vi hoppas, att den skall med glans framgå ur
de etyder som utgöra föremålet för vårt arbete.

Och eftersom våra motståndare stödja sig på verkliga
vetenskapliga fakta, för att bevisa sin villfarelse, är det
ytterligare af vigt för oss att stödja oss på sjelfva fakta, för
att bekämpa dem.

Sanningen att säga, äfven om det vore bevisadt, att
universum endast är en materiel mekanism, hvars krafter
icke tillhöra någon yttre drifkraft, utan städse återvända till
materien och oupphörligt utgå derifrån såsom ett system af
<i>perpetuum mobile,</i> skulle Guds sak derför icke vara förlorad.
Men alltifrån filosofiens början, ifrån Heraklitos och
Demokritos, har verldens mekaniska system allmänt varit
ateisternas tillflykt och bevisningsgrund, under det att det
dynamiska systemet varit spiritualisternas stöd. Vi bekänna oss
i principen till den dynamiska uppfattningen af verlden och
vi bekämpa det ofullständiga systemet af en mekanism utan
konstruktör. Såsom Garo<footnote><i>La Philosophie de Goethe,</i> ch. VI.</footnote> riktigt säger, förklarar å ena 
sidan »mekanismen» allt genom kombinationer och 
grupperingar af ursprungliga, eviga atomer. Alla fenomenernas
vexlingar, födelsen, lifvet, döden, äro endast det mekaniska
resultatet af sammansättningar och upplösningar, yttringen
af systemer af atomer, hvilka förenas eller särskiljas.   
»Dynamismen» deremot återför alla fenomenerna och de skapade
varelserna till kraftens ide. Verlden är uttrycket för 
antingen sinsemellan motsatta och öfverensstämmande krafter,
eller för en enda kraft hvars ständiga metamorfos bildar
samtligheten af de skapade väsendena.

Man kan påstå, att fastän tingens andra förklaring är
till en viss grad oberoende af den första eller metafysiska
förklaringen, ådagalägger dock historien såsom ett bestående
faktum, att det finnes ett naturligt samband: — å ena sidan
mellan verldens mekaniska förklaring och den hypotes som
undertrycker Gud; — å andra sidan mellan den
dynamiska teorien om verlden och den hypotes som antager en
gudomlig princip. Den mekaniska teorien, som visar den
rena matematiska nödvändigheten i de verkningar och
återverkningar som utgöra verldens lif, är ofullständig, ty den
undertrycker orsaksideen och förskingrar den moraliska
verlden som en dunst. Teorien om en enda, universal kraft,
som alltjemt verkar, i det den genom sina metamorfoser
bildar väsendenas vexlande mångfald, återför denna
hemlighetsfulla allmänlighet till en ursprunglig kraft.

Man skulle således helt enkelt kunna påstå, att våra
motståndares vanliga tillvägagående utgöres af ett
grammatikaliskt fel: nämligen att de tillskrifva materien en makt som
endast tillhör kraften, och påstå, att kraften endast är ett
egenskapen betecknande adjektiv, under det ätt den har
samma rättigheter som materien bland substantivernas rad.

Vi vilja nu i samma öfversigt tillse, hvilka de stora
irringar äro som gå i jemnbredd med och understödja denna
metod, och hvilka vi skola möta under olika former i det
följande af vår afhandling.

Den första allmänna irringen, af hvilken materialisterna
äro vilseledda, är den, att de inbilla sig, att Gud måste,
för att Han skall vara till, vara i besittning af en nyckfull
vilja och icke af en beståndande och i sin fullkomlighet
oföränderlig vilja. <i>Örsted</i> t. ex., den lärde forskaren i den
fysiska verlden, har riktigt uttryckt Guds förhållande till
naturen, då han säger, att »verlden styres af ett evigt
förnuft, som uppenbarar för oss sina verkningar i naturens
oföränderliga lagar». Dr <i>Büchner</i> gör mot denna sats
följande inkast: »Ingen skulle kunna förstå, huru ett evigt
styrande förnuft beqvämar sig med oföränderliga lagar.
Antingen är det naturens lagar som styra, eller ock det
eviga förnuftet; om de förra befunne sig vid sidan af det
senare, skulle de i hvad ögonblick som helst råka i
kollision. Om det eviga förnuftet styrde, skulle naturens lagar
vara öfverflödiga; om deremot naturens oföränderliga lagar
styra, så utestänga de hvarje gudomlig inblandning.» »Om
en personlighet styr materien efter en plan», säger
<i>Moleschott,</i> »försvinner nödvändighetens lag ur naturen. Hvarje
fenomen blir en del af slumpens lek och af ett tygellöst
<i>godtycke</i> (!!).»

Man måste medgifva, att detta inkast är temligen
besynnerligt. Denna bisarra slutledning vacklar på sin egen
grund. Det förefaller oss tvärtom som att det förnuft, som
låter sig skönjas i naturens lagar, åtminstone bevisar det
förnuftiga, i den orsak hvarifrån dessa lagar utgå, och att
dessa lagar just äro det oföränderliga uttrycket för detta
eviga förnuft. Ar det icke litet löjligt att påstå, att denna
orsak bör upphöra att existera, af det skäl att den står i
innerlig öfverensstämmelse med sjelfva dessa lagar? Här
t. ex. ha vi en förträfflig harpspelare af en så fulländad
skicklighet, att de accorder som flyga från de dallrande
strängarna tyckas vara ett med hans själs poesi: således
existerar denna själ icke, ty för att antaga hennes tillvaro,
måste hon stundom godtyckligt sätta sig i oenighet med
harmoniens lagar! Detta sätt att göra slutledningar är så
uppenbarligen falskt, att till och med de som begagna det
erkänna detta i tysthet. Då Büchner t. ex. anför, på fråga
om underverken, den omständigheten att det engelska
presterskapet begärt hos regeringen, att hon skulle påbjuda en
allmän bot- och bönedag för att afvärja koleran, prisar han
lord Palmerston, derför att denne svarat att kolerans
utbredning hvilade på naturliga, till en del bekanta förhållanden,
och skulle bättre hejdas genom sanitära åtgärder, än genom
böner. Mycket bra! Författaren gör ett ännu bättre tillägg.
»Detta svar», säger han, »ådrog honom förebråelse för ateism,
och presterskapet förklarade, att det var en dödssynd att
icke vilja tro, det Försynen kan när som helst öfverskrida
naturens lagar. Hvilken förunderlig föreställning dessa män
göra sig om den Gud de skapat sig! En högste lagstiftare,
som skulle låta sig bevekas af böner och snyftningar att
kullkasta den oföränderliga ordning som han skapat, att
kränka sina egna lagar och med sin hand förstöra
naturkrafternas verkande.» »Hvarje underverk skulle», säger äfven
<i>Cotta,</i> »om det existerade, bevisa, att skapelsen icke
förtjenar den vördnad vi för henne hysa, och mystikern måste
nödvändigtvis af skapelsens ofullkomlighet sluta till skaparens
ofullkomlighet.»

Sålunda vända sig våra motståndare emot sig sjelfva,
i det att de å ena sidan icke vilja gå in på, att ett evigt
förnuft kan öfverensstämma med oföränderliga lagar, och
att de å andra sidan tro med oss, att idéen om
oföränderlighet eller åtminstone regelbundenhet mycket bättre passar
in på det okända väsendes ideala fullkomlighet, som vi
kalla Gud, än den föränderlighet eller det godtycke som
vissa trosbekännelser vilja påbörda Honom.

En annan väsentlig villfarelse, hvilken är ej mindre
sorglig än den föregående och som äfvenledes bedrager
våra motståndare, är den, att de tro det Gud måste, för
att vara till, befinna sig utom verlden. Vi kunna icke på
något sätt inse skälet till denna föregifna nödvändighet.
Och hvad är, till att börja med, denna föreställning om
en högsta orsak utanför verlden? Hvar uppdragen I
gränserna för denna verld, för att prisgifva henne åt denna idé?
Är icke verlden, d. v. s. den rymd inom hvilken stjernorna
och planeterna röra sig, till sjelfva sitt väsende oändlig?
Hvarhelst I än tanken eder en gräns för denna rymd,
förnyas icke derbortom denna? Är det väl möjligt att
uppdraga gränser för rymden? Hvar skulle man då tänka sig
denne Gud utanför verlden? Vill man påstå Honom vara
utanför materien? Men hvad är då materien sjelf? —
grupperingar af ofattligt små molekuler. Det är således
omöjligt att noggrannt bestämma en dylik position. Gud kan
ej vara utanför verlden, utan är på samma ställe som
verlden, hvars upprätthållas och lif han är. Om vi icke
fruktade för att bli anklagade som panteister, skulle vi tillägga,
att Han är »verldens själ». Universet lefver genom Gud,
likasom kroppen lyder själen. Förgäfves påstå teologerna,
att rymden icke kan vara oändlig; förgäfves ifra de efter
en Gud utanför verlden; vi påstå, att Gud, oändlig, är i
verlden, i hvarje atom af universum. Vi tillbedja <i>Gud i
Naturen.</i>

Emellertid kämpa våra motståndare häftigt för sin
spökbild. »Man får ej», säger <i>Strauss,</i> »betrakta
Verldsstyrelsen som en af någon ande <i>utanför</i> verlden anbefalld
ordning, utan såsom ett i de kosmiska krafterna och deras
förbindelser immanent förnuft.» För vår del kalla vi detta
<i>förnuft</i> Gud, under det att de moderna ateisterna begagna
sig af denna förklaring, för att påstå, att eftersom Gud ej
befinner sig utanför verlden, existerar Han icke. »Allt»,
säger <i>H. Tuttle,</i> »ifrån måttflyet, som dansar i solens
strålar, till den menskliga intelligensen, som utgår från
hjernans mjuka massor, är underkastadt vissa principer. Således
är Gud icke till.» Således är Gud till, lyder vår
slutledning. »Må det stå en och hvar fritt att öfverskrida den
synliga verldens gränser», säger Biichner, »och att <i>utanför</i>
söka ett förnuft, som styr, en absolut makt, en verldssjäl,
en personlig Gud», etc. Men hvem är det som så talar med
er härom? »Aldrig och ingenstädes», säger samme
skriftställare, »i de aflägsnaste rymder som teleskopet upptäckt,
har man kunnat varsebli något fall, som utgör ett
undantag och hvilket kan låta oss antaga nödvändigheten af en
absolut makt, verkande <i>utom</i> tingen.» Men ännu en gång,
hvem talar med er härom? »Kraften är icke en Gud, som
drifver på något», säger Moleschott, »den är icke något
tingens från den materiela principen isolerade väsende.»
»Ingen  skall»,   säger han annorstädes, »hafva nog inskränkt
vy, för att i naturens verkningar se krafter som ej skulle
kunna bindas vid ett materielt substrat. En kraft som
skulle sväfva fritt öfver materien vore en absolut tom
ide.» 

 Det finnes bestämdt ännu i dag kringirrande riddare,
hvilka föra krig omkring Rhenens gamla slott och gerna
slåss med väderqvarnar, såsom Cervantes' hjelte. Ty
hvilken är den filosof i våra dagar, som lärer om en Gud eller
krafter <i>utanför</i> naturen? Vi se i Gud det verkande väsende,
som upprätthåller verlden i alla dess oändligt små delar;
hvaraf följer, att verlden är likasom öfversköljd,
genomdrucken af Honom och att Gud är närvarande i hvarje
kropps sammansättning.

Sålunda har den första löpgraf, som våra motståndare
gräft för spiritualismens belägring, ifyllts af dem sjelfva;
den andra är icke ens riktad mot citadellet, och våra tyska
soldater endast rekognoscera terrängen.

En tredje vigtig och oförlåtlig villfarelse för lärda af
en viss ålder är, att de inbilla sig hafva rätt att påstå
något utan bevis och att de invagga sig i den naiva
förtröstan, att man är tvungen att tro dem på deras ord.
De försäkra der, hvarest den sanna vetenskapen iakttager
den djupaste tystnad. De <i>försäkra,</i> liksom om de varit
tillstädes vid skapelsekonseljen eller som om de sjelfva
skapat verlden.

Se här några exempel på detta slags slutledningar,
hvilkas ofelbarhet så stolt proklameras. Må de, som äro
något vana vid vetenskapens utöfning, göra sig den mödan
att analysera följande påståenden:

»Kraften», säger Moleschott, »är icke någon gud, som
gifver rörelsen, den är icke något från tingens materiela
substans skildt väsende (menar ni särskildt eller åtskildt?).
Den är materiens oafskiljeliga <i>egenskap,</i> hvilken är <i>af all
evighet</i> förenad med henne. Det vore orimligt att tänka
sig en kraft som ej skulle vara fästad vid materien.
Qväfve, kol, väte och syre, svafvel och fosfor hafva
egenskaper som äro <i>af all evighet</i> med densamma förenade . . .
Således <i>styr</i> materien menniskan.»

Hvart och ett af dessa påståenden är ett felaktigt
antagande af hvad som skulle bevisas: allt beror af den
mening som man gifver åt de här använda termerna; de
sammanfattas i den förklaringen att kraften är en materiens
egenskap. Men det är just detta, som det är frågan om.
Dessa bolda stridskämpar, som föregifva sig representera
vetenskapen och tala i dess namn, värdigas icke ens följa den
vetenskapliga metoden, som är att icke påstå något utan
bevis. De ha stereotyperat en sats, hvilken glänser i
guldbokstäfver på deras fan-duk: »Hvarje icke på
erfarenhetsväg bevisad sats förtjenar endast förakt», och de förgäta den
alltifrån början af sina afhandlingar. De äro ett nytt slags
predikanter: Handlen så som jag säger, men icke så som
jag handlar. Vi skola i sjelfva verket visa, att de som
påstå, att kraften icke gifver den pådrifvande rörelsen åt
materien, hemta denna idé ur sin inbillning och icke från
vetenskapen.

Låtom oss höra några andra allmänna påståenden.
»Materien», säger <i>Dubois-Reymond, »är icke</i> något
fortskaffningsmedel, för hvilket man skulle, såsom med hästar,
spänna för eller ifrån krafterna. Egenskaperna <i>äro</i> af all
evighet oafytterliga, kunna icke öfverflyttas.»

Angående menniskans bestämmelse uttrycker Moleschott
sig sålunda: »Ju tydligare vi fatta, att vi arbeta på
mensklighetens högsta utveckling genom en klok samverkan af
kolsyra, ammoniak, salter och vatten, desto ädlare bli äfven
kampen och arbetet», etc.

Och i vårt eget land: »En idé», säger <i>Revue médicale,</i>
»är en sammansättning, lik den af myrsyra; tanken beror
af den fosfor som innehålles i hjernan; dygden,
hängifvenheten och modet äro organiska elektricitetsströmmar», etc.

Man vet verkligen icke, hvilketdera man skall mest
beundra, antingen djerfheten hos dessa sällsamma
representanter  för vetenskapen, eller naiveteten i deras påståenden.

Newton sade: »Oss synes som att. . . De föregående
iakttagelserna berättiga oss att tro . . .»

Kepler sade: <i>»Jag underställer eder dessa hypoteser . . .
måhända är lagen sådan</i> . . .»  Dessa herrar säga: <i>Jag</i>
<i>försäkrar, jag förnekar, det är så, det är icke så, vetenskapen
har dömt, vetenskapen har förklarat, vetenskapen fördömer,</i>
fastän det icke finnes ens skuggan af en vetenskaplig
bevisning i hvad de anföra.

En sådan metod kan ha förtjensten af klarhet; men
man skall med säkerhet icke kunna tillvita den att vara
alltför anspråkslös, ej heller att vara verkligt vetenskaplig.

I ha'n den djerfheten att vilja på vetenskapens
räkning skrifva edra filosofiska satser. Om vetenskapen hör
er, mina herrar — men hon bör höra er, ty I ären hennes
söner — om vetenskapen hör er, bör hon lätt le åt eder villa.

Vetenskapen <i>försäkrar,</i> sägen I, vetenskapen <i>förnekar,</i>
vetenskapen <i>bjuder,</i> vetenskapen <i>förbjuder</i> ... I läggen stora
ord i denna stackars vetenskaps mun, I tilltron henne bära
en stor högfärd i sitt sinn'!

Nej, mina herrar, och I veten det mycket väl (oss
emellan), i dessa saker försäkrar vetenskapen ingenting,
förnekar ingenting;  vetenskapen <i>söker!</i>

Betänken derför, att formen för edra fraser bedrager
de okunniga och att den kan vilseleda alla dem som ej
ha förmågan att göra samma studier som I, och kommen
ihåg att, när man framträder under titeln vetenskapens tolk,
är man skyldig densamma att icke parodiera den, och att
förblifva de trogna och i följd deraf anspråkslösa tolkarne
af en sak hvars blygsamhet är dess första förtjenst.

Om vi från frågan om kraften i allmänhet öfverginge
till den om själen, skulle vi finna, att inom djur- eller
menniskolifvets område våra motståndare icke rädas att
påstå, utan flera bevis än förut, att det lefvande och tänkande
väsendets personlighet icke existerar, att anden, likasom
lifvet, endast är en fysisk resultant af vissa atom-grupperingar,
och att materien styr menniskan lika uteslutande som hon
enligt dem styr stjernorna och krystallerna. Det
sällsammaste häri är, att de inbilla sig kasta ljus öfver problemet
genom sina dunkla förklaringar: »Anden», säger dr
<i>Hermann Scheffler</i> <footnote><i>»Körper und Geist»,</i> etc.</footnote>, »är icke något annat, än en materiens
kraft omedelbart härflytande af nervverksamheten.» Men
hvaraf kommer denna nervverksamhet? — Från etern (?)
som verkar någon rörelse i nerverna. Sålunda att andens
verkningar äro det omedelbara alstret af den af etern
bestämda nervrörelsen eller af eterns rörelse i nerven,
hvartill bör fogas en mekanisk, fysisk eller kemisk förändring i
nervernas och de andra kroppselementernas ovägbara ämne...
Jag hoppas,  att frågan nu är utredd.

»Att lefva», säger <i>Virchow,</i> »är endast en särskild form
för mekaniken.» »Menniskan är», säger Büchner, »blott en
materiens produkt, hon är icke den varelse som moralisterna
utmåla; hon har icke någon privilegierad intellektuel
egenskap.» »Det finnes i alla nerverna en elektrisk ström»,
säger Dubois-Reymond, »och tanken är blott en materiens
rörelse.» »Själens egenskaper», säger <i>Vogt,</i> »äro blott
hjernsubstansens funktioner; de ha med hjernan nära nog samma
gemenskap, som urinen med veka lifvet <footnote><i>»Physiologische Briefe.»</i></footnote>.» »Sjelfkänslan,
medvetandet», säger Moleschott, »är blott ett intryck af
materiela rörelser, bundna i nerverna vid elektriska
strömmar och uppfattade af hjernan.»

Vi skola få tillfälle att längre fram återgifva en
dityramb af samme författare angående fosforn i hjernan,
angående ärterna, turkiska bönorna och linsärterna. För
närvarande inskränka vi oss till dessa uppbyggliga vittnesbörd.

Men beundrom den väsentliga slutsatsen: »Det är af
dessa skäl, som de lärda förklara kraften vara <i>en enkel
egenskap hos materien.</i> Hvad är den allmänna och filosofiska
konseqvensen af denna lika enkla som naturliga sats? Att
de som tala om en skapande kraft, hvilken skulle skapat
verlden af sig sjelf eller af intet, icke känna den första och
enklaste principen för det på filosofien och empirismen
grundade studiet af naturen.»

»Och», tillägger man, »hvem är den bildade menniska,
hvem är den som med en blott ytlig kunskap om
naturvetenskapernas resultater skulle kunna tvifla på, att verlden
icke styres, såsom man vanligen säger, men att materiens
rörelser äro underkastade en absolut och i sjelfva materien
inneboende nödvändighet?»

Vi borde sålunda enligt några tyskars auktoritet, hvilka
komma och  naivt förklara, redan på första sidan, att de
icke vilja till något pris veta af hvarken Guds eller själens
tillvaro, och låta ett sken af vetenskaplighet tjena det
föregifna rättfärdigandet af deras fantasi — vi borde enligt
dem således antingen upphöra med att idka vetenskap eller
upphöra att tro på Gud. Om de blott haft den
försigtigheten att tillämpa förnuftsslutets regler på sin metod, om
de brytt sig om, att först  uppställa de ovederläggliga
premisserna och derur blott draga en giltig slutsats, skulle
man kunnat följa dem i deras resonnemang och tilldöma
dem ett pris i retoriken. Men se här, hvari deras metod
består:

<i>Hufvudsats:</i>  Kraften är <i>en</i> egenskap hos materien.

<i>Mellansats:</i> Men en materiens egenskap kan ej anses
för öfverlägsen, skapande eller organiserande denna materia.

<i>Slutsats:</i> Således, gudsidéen är en orimlig tanke.

De uppställa således först som grundregel det ämne
som skall afhandlas. Allt under det de bekämpa
kristendomens metod, likna de i mycket dem som, för att bevisa
romarena Jesu gudom, började sålunda:

<i>Jesus är Gud</i> — och derpå gjorde sina slutledningar
ur denna icke bevisade sats.

Och vi göra dessa skri tställare mycken heder, då vi
på deras anföranden tillämpa slutledningsreglerna, ty de
ha kanske aldrig tänkt på att underställa dem dessa.

Vi skulle vidare kunna sammanfatta deras påståenden
i en annan mera naiv form:

<i>Försats:</i> Man möter alltid materien och kraften
tillsamman.

<i>Eftersats:</i> <i>Således</i> är kraften en egenskap hos
materien.

Se der, hoppas jag, ett nytt slags förnuftsslut, och
konseqvensen är mycket tydlig, icke sannt? Men det är
på det sättet herrar tyskar resonnera, och deras klarsynta
efterapare, positivisterna i det unga Frankrike.

I förra fallet är resonnemanget felaktigt i sjelfva sin
grund; i senare fallet förtjenar det ej ens denna förebråelse:
det är en barnslighet.

Det är smärtsamt att nedskrifva det, men, i sanning,
det är till denna barnslighet eller, bättre sagdt, till denna
förvändhet i slutledningsförmågan, som den samtida
materialismens stora rörelse inskränker sig. På detta fall kan,
om någonsin, tillämpas följande yttrande af en misantrop:
Menniskan är icke ett förnuftigt — utan ett
argumenterande djur.

Hela grundvalen för denna stora tvist, för denna
heterogena byggnad, hvars hotande fall skall under sina
ruiner kunna krossa många hjernor, hela kraften i detta
system, som gör anspråk på att beherrska verlden och
framtiden, hela dess värde och makt hvila på denna
godtyckliga och ingalunda bevisade fantasi-sats: att kraften är
en materiens egenskap.

Och ateismens och nihilismens talare proklamera sina
sköna och rörande lärosatser, under det de låtsa sig strängt
följa de vetenskapliga bevisningarna och endast stödja sig
på erkända satser, i det de dölja sig under vetenskapens
standar, af denna låna sina formler och åtbörder och gömma
sig under dess mask.

Men vetenskapen är ej någon mask. Hon talar med
blottadt anlete, hon begagnar ej falska manövrer och
bedräglig klarhet: lugn och ren i sin storhet, uttalar hon
sig enkelt, ödmjukt, såsom ett väsende hvilket har
medvetande om sitt inre värde och ej söker att imponera, och
hon ger framförallt icke ut saker för sanna, om hvilka hon
ej är säker, och i stället för att bedyra eller förneka en
sats, söker och fullföljer hon flitigt sitt verk.

Läsaren har säkerligen af den föregående
framställningen redan gissat den samtida ateismens taktik. Den räknar
inom sitt sköte hvarken någon lärd eller filosof; alla den
menskliga eller fysiska naturens stora forskare hafva med
förtrytelse ogillat densamma; dessa teorier kunna icke
till sin förmån åberopa en enda af vår tids stora
vetenskapliga experimenteringar, de ha städse och öfverallt blifvit
besegrade; det betyder ingenting, att de ge sig ut för att
vara resultatet af allt det moderna vetenskapliga arbetet;
de upprepa det oupphörligt, och det är genom sådana
yttranden, som de vilseleda de okunniga och den lättrörliga
ungdomen och bemöda sig om att låta dem tro, att
vetenskaperna uti sitt framåtskridande slutat med att upptäcka
och bevisa, att det hvarken finnes någon Gud eller själ.
Det är de som bilda vetenskapen. Man skulle tro, då
man hör dem, att det ej finnes något utom dem: »Hr
Cousins filosofi är utlefvad . . . och har endast organiserat
en intellektuel prostitution . . . Hr Guizot är blott en
litterär och svulstig minister ... Hr Thiers och våra andra
statsmän äro blott <i>mullvadar.»</i> I sanning, dessa unga män
tro sig vara mycket säkra, för att kunna så döma om
tänkare som stå vida öfver dem.

Folkföreställningen får ej låta vilseleda sig af en lek
med ord, hvilken verkligen mången gång liknar en komedi.
Det är tvärtom bäst, att man tänker sjelf, dömer med
sakkännedom och förvärfvar sig vissheten om, att de
vetenskapliga fakta, rådfrågade utan förut fattad åsigt, icke
medgifva de dogmatiska slutledningar som man påtvingar dem.

Sedd på nära håll, låter den af den samtida
materialismen med stort besvär nedlagda hörnstenen ana, att den
blott är ett gammalt maskätet träblock, och anhängarne af
detta system äro i grund och botten icke mera förvissade
om fastheten i sina tvifvel, än Heraklitos' eller Epikuros'
skalliga lärjungar voro det. Hvad de än vilja inbilla oss,
är dock hela deras system ingenting annat än en hypotes,
tommare och mindre grundad i verkligheten än många
vetenskapliga romaner.

Och eftersom de sjelfva förklara, att hvarje hypotes
bör förvisas ur vetenskapen, bör man börja med deras eget
fördrifvande.

Med hvad rätt komma de i sjelfva verket och af
kraften göra en materiens egenskap? Med hvad rätt påstå de,
att <i>kraften är underkastad materien,</i> att den ödmjukt lyder
denna senares nycker, och att den är de orörliga, döda,
håglösa och blinda elementernas slaf? Det förefaller oss
som att vi ha en mera grundad och tydlig rätt att förklara
motsatsen och sålunda kullstörta deras beryktade byggnad
i dess grund.

Låtom oss derför sluta denna framställning af
problemet med att bestämma, det frågan sammanfattas i dessa
hufvudsakliga satser: Ar kraften underkastad materien, eller
är materien underkastad kraften?

Det är här frågan om att diskutera bådadera och att
välja; eller, för att tala tydligare, det gäller att iakttaga
naturen och bestämma sig efter iakttagelsen.

Men eftersom materiens hedervärda kämpar så bestämdt
hålla på den första punkten, börja vi med att ingifva
tvifvel om densamma och föreslå det motsatta påståendet.

I inledningen till denna bok nedskrifva vi således
frågan: Är kraften underkastad materien eller beherrskar
icke tvärtom kraften materien? detta dilemma bör lösas af
sjelfva fakta.

Verldens allmänna skådespel skall gifva oss ett första
bevis på kraftens välde och materialisternas villa. Från
materien höja vi oss till krafter som beherrska henne, från
krafterna till de lagar som styra dem, från dessa lagar till
deras hemlighetsfulle upphofsman. Harmonien uppfyller
verlden med sina accorder, och vissa små menskliga
varelsers öron vägra att lyssna dertill. Den himmelska
mekaniken spänner djerft i rymden stjernbanornas båge, och en
å dessa klot befintlig parasits öga ser ej storheten i dess
arkitektur. Ljuset, värmen, elektriciteten, osynliga broar
kastade från den ena sferen till den andra, låta genom
de oändliga rymderna rörelsen, verksamheten, lifvet,
glansens och skönhetens utstrålning cirkulera, och svaga
varelser, knappast fastnaglade vid ytan till en stackars sfer,
vilja heldre hacka tänderna af köld i skuggan, än tillstå
den himmelska utstrålningen. Ar det dårskap eller enfald?
är det högfärd eller okunnighet? hvad kan anledningen och
målet vara för en så sällsam förirring? När lifskraften
spritter, glad och befruktande, från den faderliga solen till
fjärilen, som födes och dör samma morgon, ifrån den
sekelgamla eken i våra skogar till vårens ångande viol;
när den glänsande och herrliga lifskraften strör guld öfver
juliskörden, smeker den rörliga ungdomens ljusa lockar,
spritter i brudens jungfruliga barm — hvarför då förneka
skönheten, förvrida godheten, misskänna intelligensen?
hvarför förgifta de eviga krafter som underhålla verldsbyggnaden
och sorgligt förmörka det kyska ljuset från himlen?

Innan vi intränga på området för lifvets sanna och
fängslande mysterier, böra vi först taga i betraktande den
materiela eskissen af universet och börja med att bevisa
kraftens suveränitet i sjelfva teckningen till denna eskiss.
Vi skola dela denna första betraktelse i tvänne afdelningar:
<i>Himmelen</i> och <i>Jorden,</i> för att ådagalägga, först genom de
astronomiska lagarna, sedan genom de jordiska, att
materien på hvarje punkt af skapelsen aldrig varit något
annat än en tjenstlydig slaf, beherrskad af de krafters
öfvervälde som styra henne. Denna fördelning bör ej
ett enda ögonblick påminna oss om den antika jemförelsen
mellan himlen och jorden; vi veta alla, att detta är tvänne
med hvarandra icke jemförliga termer. I afseende på
absolut värde är himlen allt, jorden intet. Jorden är en
omärklig atom, förlorad i skötet af det oändliga; himlen
omgifver och inhöljer henne utan gränser; hon utgör en del af
den himmelska befolkningen, utan undantag, utan någon
särskild företrädesrätt. Att hopspika med hvarandra dessa
båda uttryck: Himlen och Jorden, det är detsamma som
om man säger: Alperna och en liten kiselsten; oceanen och
en vattendroppe; Sahara och ett sandkorn. Det är att
jemföra den minsta delen af ett helt med detta hela sjelf.

Det är derför af vigt att icke fästa någon
bokstaflig uttolkning vid vår fördelning. För oss, Jordens
innevånare, är denna stjerna någonting, på samma sätt som
för den lilla insektslarven, hvilken krälar på ett grässtrå,
detta grässtrå är någonting, oaktadt dess betydelselöshet
på hela grässlätten.

Vår iakttagelsesfer delas naturligtvis i tvänne delar:
den som tillhör vår verld och den som ej tillhör henne.
Vi skola dessutom bevisa, att utanför vår verld såväl som
uti henne materien i och öfver allt endast är en trög,
blind, död materia, sammansatt af elementer, ur stånd att
styra sig sjelfva, hvilka ej tänka eller verka af sin egen
impuls, och att, på rymdens osynliga gångstigar, såväl som
i safvens eller blodets kanaler, det, som grupperar
atomerna, leder molekulerna och styr verldarna, är en <i>kraft,</i> som
uppenbarar på samma gång sin upphofsmans plan, vilja,
intelligens, vishet och makt.

—

</chapter>

<chapter name="II. Himlen.">

II.

<b>Himlen.</b>

Stjernverldens harmoni. — L. de Kepler. — Allmän attraktion. —
Omloppsbanornas och rörelsernas ordning. — Att kraften beherrskar materien. —
De astronomiska lagarnas förnuftsenliga karakter; vilkor för universets
varaktighet. — Makt, ordning, vishet. — Ateistisk förnekelse; sällsamma
beskyllningar mot organisatorn: besynnerliga inkast mot mekanikern. — Är
det sannt, att det finns något tecken af förnuft i naturens byggnad? —
Svar till Gudsdomrarne.

Betraktelsen af den jordiska naturen företer
obestridligen sina särskilda behag för den bildade, hvilken i de
skapade väsendenas organisation ser den oafbrutna rörelsen
hos de atomer af hvilka de äro bildade, och den ständiga
vexling som eger rum mellan allt. Vi beundra med rätta
lifvets uppenbarelser på jordens yta. Solvärmen, som
bibehåller flodernas och hafvens vatten i flytande tillstånd, höjer
safven upp i trädens kronor samt kommer örnarnas och
dufvornas hjertan att klappa. Ljuset, som sprider grönska
öfver ängarna, närer växterna med en okroppslig andedrägt,
förser atmosferen med dess undransvärda skönheter. Ljudet,
som susar i bladverket, sjunger i skogsbrynet, sorlar vid
hafsstranden. Med ett ord, det är de fysiska krafternas
ömsesidiga samband, som förenar lifvets hela system under
samma lagars broderskap. Men lika varm som den genom
lifvets utstrålning på jordens yta framkallade beundran är,
lika och ännu mera tillämplig är den på alla dessa
verldar hvilka stråla öfver våra hufvuden under nattens
tystnad. Dessa fjerran verldar, hvilka svänga kring i etern
såsom vår, vaggade af samma krafter och samma lagar,
äro likasom vår verld säte för verksamhet och lif. Vi skulle
kunna framställa detta stora och herrliga skådespel af det
universela lifvet såsom ett vältaligt vittnesbörd af den
onämnda orsaks insigtsfullhet, vishet och makt, som fann
för godt att alltifrån skapelsens morgonrodnad se sin glans
återbrytas i den skapade naturens spegel. Men det är icke
ur denna synpunkt vi vilja här utveckla de himmelska
storheternas panorama. Vi vilja blott kalla det skapande
förnuftets motståndare inför de <i>lagars</i> skådeplats som styra
verlden. Om de gå in på att öppna ögonen inför denna
skådeplats och likväl framhärda i att förneka detta förnuft,
så tillstå vi, att den största rättvisa, man kan göra dem
till svar på denna obegripliga förnekelse, är att vi i vår
ordning tvifla på deras själsförmögenheter. Ty, för att tala
uppriktigt, Skaparens förnuft synes oss <i>oändligt</i> mera säkert
och ovederläggligt, än de franska och främmande
ateisternas. Och eftersom den positiva metoden består i att icke
döma annat än efter iakttagelse och fakta, är det vår pligt
att först närmare undersöka de astronomiska fakta om
hvilka vi tala; derpå den uttolkning hvarmed våra
motståndare åtnöja sig. Om den tolkningen är
tillfredsställande, underskrifva vi på förhand deras lärosatser. Om
den deremot är oförståndig, äro vi skyldiga hedern och
sanningen att afslöja den och lemna den till åtlöje för
åskådarne.

Låtom oss derför för ett ögonblick glömma den
jordatom, vid hvilken ödet fästat oss för några dagar. Må
vår ande svinga ut i rymden och se den ofantliga
mekanismen, verldar efter verldar, systemer efter systemer, hvälfva
omkring inför honom, i stjernverldarnas oändliga följd.
Låtom oss med Pythagoras lyssna till naturens harmonier
i sferernas stora och snabba kretslopp och låtom oss
betrakta i deras  verklighet dessa på samma gång 
fruktansvärda och regelbundna rörelser, hvilka drifva de himmelska
kropparna efter deras ideala bågar. Vi finna, att den
yttersta och verldsomfattande gravitations-<i>lagen styr</i> dessa
verldar. Omkring vår sol, centrum, en elektrisk ljus- och
värmehärd, omkring det planetsystem, till hvilket jorden
hör, kretsa de lydaktiga planeterna. Menniskoandens mest
förvånande arbeten ha gifvit oss formeln till denna lag.
Den delas i tre hufvudpunkter, kända inom astronomien
under namnet <i>Keplers lagar,</i> en flitig astronom, hvilken
upptäckte dem lika mycket genom sitt tålamod som genom
sitt snille och hvilken i sjutton år under träget arbete noga
granskade sin mästare Tycho Brahes iakttagelser, innan
han under materiens slöja urskiljde den kraft som styr
henne.

<b>l</b>:o. Hvarje planet beskrifver omkring solen en båge
af elliptisk form, hvars fokus solens medelpunkt alltid är.

<b>2</b>:o. En planets gårdar (eller ytor), beskrifna af den
ideala linie som förenar denna planet med solen, omkring
solfokus äro proportionela till den tid som åtgår för att
beskrifva dem.

<b>3</b>:0. Qvadraterna af planeternas omloppstider omkring
solen äro proportionela till kuberna af bågarnas stora axlar.

Beviset för dessa lagar utgör den stora princip som
Newton först formulerade i sitt odödliga verk öfver »De
första principerna». Han lär i denna bok, såsom Herschel
mycket riktigt anmärker att alla de himmelska rörelserna
äro konseqvenser af lagen »att tvänne materiens molekuler
tilldragas i direkt förhållande till produkten af deras massa
och i omvändt förhållande till qvadraten på deras motstånd».
Utgående från denna grundsats, förklarar han, huru den
tilldragning som verkar mellan de stora sferiska massorna,
af hvilka vårt system består, bestämmes genom en lag som
betecknas på alldeles likadant sätt; huru planeternas
elliptiska rörelser omkring solen och drabanternas kring deras
planeter, sådana Kepler bestämt dem, framträda såsom
nödvändiga konseqvenser af samma lag, och huru sjelfva
kometernas omloppsbanor endast äro särskilda slags
planetariska rörelser. I det han derefter öfvergår till direkta 
tillämpningar, visar han, huru de så invecklade ojemnheterna
i månens rörelse härleda sig af solens störande inverkan,
huru ebb och flod uppkomma af den olika tilldragning
som dessa båda himlakroppar utöfva på jorden och det
henne omgifvande hafvet. Han visar slutligen, huru
dagjemningspunkternas tillbakaskridande endast är en
nödvändig följd af samma lag.

Det är åt utöfningen af dessa lagar, som
planetsystemets harmoni är anförtrodd; det är dessa lagar, som
verldarna ha att tacka för sina år, sina årstider och sina dagar:
det är från dem, de hemta det ljus och den värme som i
olika grader utdelas af den bländande källan, det är från
dem, som lifvets utstrålning samt himlakropparnas form
och beskaffenhet härflyta. Under den oemotståndliga
inverkningen af dessa kolossala krafter, föras dessa verldar
omkring i rymden med blixtens snabbhet och genomlöpa
hundratusentals mil om dagen, utan uppehåll, utan rast, i
det de sorgfälligt följa den säkra väg som på förhand
uppdragits af dessa samma krafter. Om det vore oss
tillåtet att för ett ögonblick frigöra oss från den synvilla
under hvars välde vi tro oss befinna oss i all sköns stillhet
i verldens medelpunkt, och om vi finge i en blick omfatta
de rörelser af hvilka alla sfererna äro lifvade, skulle vi
sällsamt öfverraskas af det majestätiska i dessa rörelser.
Inför vår häpnande blick skulle stora klot svänga kring
sig sjelfva, framdrifna i all hast uti tomrummets öknar,
lika gigantiska kulor, sorn en otänkbar slungkraft kastat
ut i det oändliga. Vi förvånas öfver dessa snabba tåg
som brusa öfver våra jernvägar, i det de tillintetgöra
afståndet och tyckas framdrifna af luftens elddrakar; men
dessa himlarymdens klot, som äro vida större än jorden,
ila med en snabbhet hvilken lika mycket öfverstiger
lokomotivernas, som dessa öfverträffa en sköldpaddas gång.
Ben jord, på hvilken vi befinna oss t. ex., svänger i
rymden med en hastighet af mer än 500 mil i minuten. Vi
skulle kring dessa verldar se drabanter svänga omkring på
olika afstånd, drifna och styrda af samma lagar. Och alla
dessa i rymden sväfvande republiker, som turvis luta sina
poler mot värmen och ljuset, som svänga kring sin axel
och hvarje morgon framräcka de olika punkterna af sin
yta till stjernclrottens kyss; som i kombinationen af sina
rörelser hemta oupphörlig förnyelse af sin ungdom och sin
skönhet; som genom vårarnas, somrarnas, höstarnas och
vintrarnas vexlande följd förnya sin alstringsrikedom; som
kröna sina berg med skogar, i hvilka vinden suckar; som
pryda sina landskap med de tysta insjöarnas spegelklara
yta; som stundom insvepa sig i sin atmosfers dun, liksom
i en skyddande mantel, eller omgifva sig i vredenes dagar
med skrällande åskor och stormar; som utbreda på sin yta
hafsvågornas omätlighet, hvilka, äfven de, höja sig under
verldarnas tilldragning som en andande barm; som upplysa
sina skymningar med den afskedsglans solen gifver åt sin
sista blick, och spraka vid sina poler under de elektriska
ryckningar från hvilka norrskenets solfjäder utsprides; som
afla, vagga och nära mängden af de varelser hvilka bilda
och förnya lifvets rike, ifrån växterna, det förflutnas
fotspår, till menniskan, grubblaren öfver hvad som skall
blifva .. . Alla dessa verldar, alla dessa rymdens boningar, alla
dessa lifvets republiker skulle för oss synas såsom skepp,
ledda af kompassen och fortskaffande genom den himmelska
oceanen befolkningar, hvilka hvarken behöfva frukta skären,
eller kaptenens okunnighet, eller bristen på bränsle, eller
hungersnöd, eller stormar. Stjernor, solar, irrande verldar,
flammande kometer, sällsamma systemer, hemlighetsfulla
himlakroppar, alla skulle vara de personers åklagare som
säga kraften endast vara en egenskap hos den blinda
materien. Och när vi, enligt de numeriska förhållanden som
binda alla dessa verldar vid solen, såsom vid en och samma
varelses klappande hjerta, personifierat planetsystemet i solen
sjelf, en kolossal härd som absorberar dem alla i sin lysande
och mäktiga personlighet; då skola vi betrakta denna sol
och detta system i deras lopp genom de oändliga
tomrummen och då skola vi snart, i vetskap om att alla stjernorna
äro lika många solar, omgifna såsom vår af en familj,
hvilken inandas omkring dem deras lif och ljus — då skola vi
snart finna, att  alla   stjernorna ledas af olika rörelser, och
att de, i stället för att vara stillastående i oändligheten,
genomila denna med förfärande hast, ännu större än den
ofvan nämnda. Då skall hela verlden framstå för oss i sin
verkliga dager och de krafter som styra henne skola med
verklighetens undransvärdt slående vältalighet proklamera
sitt värde, sin mission, sin auktoritet och sin makt.
Hvem är den som kan inför dessa obeskrifliga, vi kunna
till och med säga ofattliga, rörelser, hvilka i de oändliga
öde rummen drifva dessa milliarder sinom milliarder solar
omkring, inför detta ofantliga fall, detta regn af stjernor i
det oändliga; inför dessa rymdens stigar, dessa omätbara
omloppsbanor, hvilka de följa lika undergifvet, som visaren
på ett ur, det fallande äpplet, eller qvarnhjulet följa
tyngdlagen; inför himlakropparnas lydnad för regler hvilka
mekaniken och analysens formler kunna på förhand uppdraga,
och inför detta högsta vilkor för verldens fasthet och
varaktighet — hvem är den som kan inför allt detta våga
påstå, att <i>kraften</i> icke beherrskar materien, att den icke
beherrskar henne med oinskränkt makt, att den icke styr
henne enligt den lag som finnes inneboende i eller är
föreskrifven sjelfva kraften? Hvem skall väl påstå, att
kraften skall vara materiens blinda sammansättning underdånig,
påstå, efter peripatetikernas bakframma exempel, att den
blott är en dold egenskap och nedsänka den till rangen
af en slaf, då den sjelf tillägger sig rätt till titeln af
oinskränkt monark? Gifve Gud, att så icke är! Hvad skulle
väl tima, om kraften upphörde ett enda ögonblick att verka
och om den nedlade sin spira? Blotta antagandet af denna
hypotes upplöser verldens harmoni och låter den braka ned
i ett oformligt kaos, ett värdigt resultat af ett så
oförnuftigt försök.

Dessa lagar äro bevisade att vara universela, de
proklamera verldarnas enhet och ådagalägga, att det är samma
tanke som bestämmer vår oceans sjunkande och stigande
och dubbelstjernornas omlopp i himlarnas djup. Dessa
dubbla, tredubbla, fyrdubbla solar vända sig alla kring sin
gravitationspunkt och lyda samma lagar som gälla för
vårt planetsystem. Ingenting är mera än dessa herrliga
systemer egnadt att ingifva en föreställning om den skala
efter hvilken himlarna äro byggda, säger John Herschel.
När man ser dessa ofantliga parvis förenade kroppar, i kraft
af den gravitationslag som gäller for alla vårt systems
delar, beskrifva de oerhörda omloppsbanor hvilka de behöfva
sekler för att tillryggalägga, finner man på samma gång,
att de i skapelsen ha ett mål som undgår oss, och att vi
ha kommit till den punkt der det menskliga förståndet
nödgas tillstå sin svaghet, erkänna att den rikaste
inbillningskraft icke kan göra sig om verlden en föreställning
som ens nalkas ämnets storhet.

Astronomerna, hvilka ödmjukt uppstiga till den okända
principen för orsakerna, kunna icke vägra att åter lägga i
händerna på ett andligt väsende denna allmänna
tilldragning, attraktion, genom hvilken hela verlden förnuftsenligt
styres. »Gravitationsprincipen», sade den saknade direktören
för observatoriet i Toulouse, »innefattar implicite de stora
lagar som gälla för de himmelska rörelserna, och genom
ett af dessa märkliga sammanträffanden, hvilka äro det
säkraste tecknet af sanningen, är den långt ifrån att behöfva
frukta de skenbara undantagen, <i>störandena</i> i de normala
rörelserna, och upphör icke att af sjelfva undantagen hemta
de mest slående bekräftelser. Det är på det sättet man ser
gravitationslagen i de moderna geometrernas händer
förklara dagjemningspunkternas tillbakaskridande genom
sammanslående af centrifugalkraften, hvilken framkallas af
jordklotets rotation, med solens inverkning på
eqvatorial-menisken. Det är på samma sätt, man äfven förklarar
jordaxelns svängning genom månens analoga inflytande på
sjelfva jordens utsvällning; man ser den äfven genom de
planetariska till dragningarna redogöra för både ekliptikans
svängning och rörelsen af den punkt i hvilken solen
befinner sig längst från jorden, och för Jupiters afsaktande
af sin rörelse, då Saturni ökas, och tvärtom för Saturni
afsaktande, då rörelsen hos Jupiter tillökas etc.; den
uppenbarar slutligen äfven, hvarför vår drabant månens
medelrörelse, under solens störande inflytande, nu påskyndas från
sekel till sekel och senare skall saktas, hvarför månens
noder-linie <footnote>Noder: De tvänne punkter på ekliptikan, der en planets bana
skär henne.</footnote> fullbordar med en tillbakaskridande rörelse sitt
omlopp på aderton år och hvarför månperigeet <footnote>Perigeum: En planets minsta afstånd från jorden.</footnote> verkställer
sitt med en direkt rörelse på föga mindre än nio månader,
etc. <footnote>Det är eget, att Clairaut, som genom beräkningar fann
aderton år i stället för nio, förklarade för ifrågavarande fall gravitationen
stå i omvändt förhållande till afståndets qvadrat; och att det just
skulle vara en naturforskare, Buffon, som, öfvertygad om att naturen
ej kunde ha tvänne olika lagar, ifrigt öfvertalade matematikern att
åter genomse sina beräkningar. Efter en ny granskning fann Clairaut
verkligen, att hans första påstående hvilade på ett misstag.</footnote>. Med ett ord, denna märkliga princip ej allenast
tillfredsställer alla de kända fenomenerna, utan tillåter
äfven ofta, att verkningar upptäckas, hvilka ej blifvit af
iakttagelsen angifna; så att man skulle kunna bestämma <i>a priori</i>
verldens inrättning genom analysen och af iakttagelsen
endast behöfva låna de få hopsättningsmärken för byggnadens
olika delar af hvilka matematici begagna sig i sina
beräkningar under namnet <i>constanter</i> (oföränderliga qvantiteter).
Allt i universum går således med en beundransvärdt enkel
organisation, eftersom de skenbarligen mest invecklade
rörelser härflyta af primitiva impulsioners förening med en enda
kraft, utgående från hvar och en af materiens molekuler,
och i följd deraf den enda, så att säga, med hvilken
Skaparen har att oföränderligt sysselsätta sig. Men också,
hvilken inaktutveckling är ej denna oafbrutna alstring af
krafter, hvilkas tillvaro icke är i sig oskiljaktigt förenad
med materiens! Ah! huru vaksam och påpasslig måste ej
den eviga handen vara, som vet att från ögonblick till
ögonblick förnya dylika krafter hos äfven de ofattbart små
atomerna i de oräkneliga stjernor, hvilka äro bestämda att
ge lif åt oändlighetens gränslösa regioner! Har man icke
skäl att med konungen-profeten utropa, i det man böjer
sig inför så mycken storhet: »Himlarna äro fulla af Guds
herrlighet» ?

Alltsedan Newton och Kepler veta vi, att universum
är en ofantlig dynamism <footnote>Sammanfattning af inbördes mekaniska verkningar.</footnote>, hvars alla elementer icke
upphöra att verka och återverka i tidens och rummets
oändlighet. Detta är den stora sanning som astronomien, fysiken
och kemien uppenbara för oss i skapelsens  herrliga under.

Sådant är verldens sublima skådespel; sådana de lagar
som bilda dess enhet. Men med hvilken bedräglighet i
språk eller slutledning tyda icke materialisterna dessa
förhållanden till sin fördel och komma dithän att deraf sluta
till frånvaron af hvarje gudomlig tanke. Se här de
argumenten som med stora bokstäfver inskrifvits i en
materialismens katekes, hvars vetenskapliga färg inverkat på ett stort
antal personer, i boken <i>»Kraft und Stoff»:</i>

»Alla himlakropparna, de må vara stora eller små, rätta
sig utan något motstånd, utan undantag och afvikelse efter
denna med all materia och hvarje materiens partikel
oskiljaktigt förenade lag, såsom vi ock i hvarje ögonblick erfara.
Alla dessa rörelser låta sig med matematisk noggrannhet
och säkerhet igenkännas, bestämmas och förutsägas.»
Spiritualisterna se i dessa fakta en evig Guds tanke, hvilken
ålade skapelsen de oföränderliga lagar som beständiggöra
den. Materialisterna deremot se deri ett bevis på, att
gudsidéen blott är ett skämt. Om det funnes himlakroppar
som vore nyckfulla eller rebelliska, om den stora lag, som?
gäller for dem, icke vore den herrskande, så skulle det vara
en annan sak. »Det är lätt», säger Büchner, »att föra
globernas uppkomst, constellation (?) och rörelse tillbaka till
de enklaste af materien sjelf möjliggjorda operationssätt.
Hypotesen om en skapande kraft är icke antaglig.»
Hvarför icke? Det är detta man aldrig kunnat få veta.

Spiritualisterna beundra den imposanta
regelbundenheten i himlakropparnas rörelser, den ordning och harmoni
som der råda. De lättrogna! Det finns hvarken ordning
eller harmoni i universum. Tvärtom, »regelbundenheten,
tillfälligheterna, redan utesluta hypotesen om en personlig
och af det till och med menskliga förnuftets lagar ledd
verksamhet».
Också var det efter tretio års arbete, som Copernicus
utgaf sin bok angående himlakropparnas rörelser; det var
efter tjugo års forskningar, som Galilei framkom med
principen om pendeln; det var efter sjutton års ihållande
mödor som Kepler lyckades formulera sina lagar; den 
åttatioårige Newton sade, att han ännu icke lyckats förstå
himlarnas mekanism. Och man vill låta oss tro, att dessa
sublima lagar, som så mäktiga snillen med svårighet
lyckades <i>finna</i> och formulera, icke uppenbara i den orsak,
som föreskrifvit materien dem, ett förnuft, som är
åtminstone lika med det menskliga förnuftet! Renan skrifver
denna fras: »För min del så tror jag, att det i universum
icke finnes något förnuft, som är öfverlägset menniskans.»
Och man vågar taga sin tillflykt till tillfälligheter hvilka
ej finnas, för att förklara, att det icke finnes någon
förnuftig harmoni i verldsbyggnaden! Hvad skulle det då
behöfvas, för att tillfredsställa Eder, Guds herrar kritici?

Jo, det skulle först och främst behöfvas, att ej någon
rymd (!) fanns eller att denna rymd vore mindre stor, ty
der är ovilkorligen alltför god plats i det oändliga: »Om
det vore af vigt för en individuel skapande styrka», säger
Büchner, »att skapa verldar och boningar för menniskorna
och djuren, så återstår oss att veta, hvartill denna
ofantliga, tomma, öde, onyttiga rymd tjenar, i hvilken solarna
och globerna simma? Hvarför ha ej de andra planeterna
i vårt solsystem gjorts beboeliga för menniskorna?» Ni
framställer der verkligen en mycket enkel fråga. Således
behagar det dessa herrars fantasi att förklara rymden
onyttig och att vilja, det alla verldskropparna stå i gemenskap
med hvarandra. Karrikatyrtecknaren Granville har redan
förut haft samma ide; han framställer verkligen i en af
sina förträffliga croquis, huru Jupiters innevånare gå på
en hängbro och promenera öfver till Saturnus, under det
de röka sin regalia. Saturni ring är der blott en stor
balkong, på hvilken saturniboerna komma ut om aftnarna
och hemta frisk luft. Om detta är det universum man
önskar sig, hvars första följd skulle bli att verldssystemet
gjordes omöjligt, skulle uppfinnarne deraf göra bättre i att
på allvar vända sig till styrelsen för statens väg- och
vattenbyggnader, än till filosofien. Denna har här ingenting att
skafta.

»Om det funnes en Gud», tillägger man, »hvartill
skulle då oregelbundenheterna och de ofantliga
missproportionerna i storlek och afstånd mellan planeterna och vårt
solsystem tjena? Hvarför denna fullständiga brist på all
ordning, all symetri, all skönhet?»

Det bör medgifvas, att man måste vara något
anspråksfull, för att kunna beundra de gulstrukna dekoreringarna å
den menskliga teaterns kulisser och bestrida fägringen och
symetrien i naturens verk. Det förefaller oss, som att detta
är första gången, man från det der hållet anklagar naturen.
För öfrigt bestå de oss endast förnekelser: förnekelse af
Gud, förnekelse af själen, förnekelse af förnuftet och dess
högsta förmögenheter; alltjemt förnekelser. Detta tillhör
dem som arf och eget; ingenting vidare. Deras sig så
kallande vetenskapliga samvete är blott en bulvan.             

Våra spirituela motståndare göra sig gång efter annan
skyldiga till löjligheter. Den ene ibland dem anmärker,
att ljuset, som genomilar 40,000 geogr. mil i sekunden,
icke har tillräcklig hastighet, och att det är miserabelt af
en skapare att icke köra på det litet. En annan finner,
att äfven månen icke vrider sig tillräckligt hastigt kring
sig sjelf. »Månen», säger amerikanaren Hudson Tuttle,
»vrider sig blott en enda gång kring sig sjelf, under det
han tillryggalägger sitt omlopp kring jorden, så att han
alltid framställer för henne samma sida af sin yta. <i>Vi ha
väl rätt till</i> att spörja om skälet derför, ty om det deri
låge något slags plan, skulle utförandet af densamma för
visso antydts»; och Skaparen är mycket försumlig, som icke
underrättat dessa herrar om sitt sätt att handla. Har man
väl någonsin sett maken? Att lemna dem i fullständig
okunnighet om det mål han föresatt sig, i det han låter
vår gamle hederlige måne vända sig så långsamt!             

I sjelfva verket, hade icke Gud bort gifva bättre
vägledning för vår personliga undervisning? Borde han väl
behandla oss så som han gjort? Oss! »Hvarför», fråga vi
återigen <footnote><i>Kraft und Stoff;  VIII.</i></footnote>, »hvarför inristade icke den skapande kraften i
eldbokstäfver (på tyska naturligtvis?) sitt namn i himlen?
Hvarför gaf han icke åt himlakropparnas systemer en
ordning, som lät oss skåda hans afsigt och hans önskningar
på ett tydligt sätt?» Hvilken dum gudomlighet!

I sanning, mina herrar, I ären beundransvärda, och
edert slutledningssätt liknar eder vetenskap, hvilket ej vill
säga litet. Hvilken skada, att I icke hafven sjelfva byggt
universum, och huru väl I skullen mött alla dessa olämpor!
Men I kännen således väl materien och hennes egenskaper,
för att kunna påstå, det hon så fördelaktigt ersätter Gud?
Hon förklarar eder således mycket fullständigt universets
tillstånd? Hvad svaren I? — »Det är oss visserligen icke
ännu tillåtet att riktigt veta, hvarför materien just tagit
den rörelsen i det ögonblicket, men vetenskapen har icke
sagt sitt sista ord, och det är ej omöjligt, att hon låter
oss en dag få veta tiderna för verldsklotens födelse.»
Sådant är dessa herrars bestämda svar. De erkänna sig dock
vara något okunniga. Huru skall det då vara, när de tro
sig absolut känna allt? O, vetenskap! är detta frukterna
från ditt träd?

Det finnes hvarken vishet, eller förnuft, eller ordning,
eller harmoni i verlden!! Ar en dylik anklagelse verkligen
allvarsam? Det är tillåtligt att tvifla derpå.

I oktober månad 1604 visade sig en ståtlig stjerna
plötsligt i Ormkarlens stjernbild. Astronomerna voro i
stark rörelse, ty denna syn tycktes vara främmande för
himlarnas harmoni. Man kände ännu icke de föränderliga
stjernorna. Hade hon händelsevis kommit till? Var det
slumpen, som frambragt henne? Dessa frågor gjorde Kepler
sig sjelf, då en obetydlig händelse inträffade ... »I går»,
sade han, »midt under mina funderingar, inkallades jag att
spisa middag. Min unga hustru inbar till bordet en
sallad. — Tror du, sade jag, att om, sedan skapelsedagarna,
tennfat, laktuksblad, saltkorn, några droppar olja och ättika
samt stycken af hårdkokta ägg sväfvat kring i rymden i
alla riktningar och utan ordning, slumpen skulle kunnat
närma dem i dag till hvarandra, för att bilda en sallad?
—- Helt säkert ej någon som vore så god, svarade min täcka
gumma, ej heller så väl lagad som denna.»

Ingen skall våga betrakta den nya stjernan som ett
alster af slumpen, och vi veta nu, att slumpen ej har någon
plats i himlakropparnas rörelser. Kepler verkligen tillbad
verldens harmoni. Han skulle betraktat hvarje tvifvel
häröfver som dårskap. Astronomiens grundläggare
öfverensstämma alla i denna beundran: Copernicus, Galilei, Tycho
Brahe, Newton svära derpå liksom Kepler <footnote>Ju mera menniskan skrider fram i genomträngandet af
naturens hemligheter, desto bättre upptäcker hon den eviga planens
all manlighet. »Si stellæ fixaæ», säger <i>Newton (Phil. nat. Principia
math.. Schol. gen.), »sint centra similium systematum, hœc omnia simili
consilio constructa suberunt unius domino.»</i> Jemför äfven <i>Kepler,
Harmonices Mundi.</i></footnote>.

Det är icke astronomer, som tillvita himlen brist på
ordning.

O, glänsande verldar! stjernor, rymdens solar, och I,
bebodda planeter, som hvälfven eder omkring dessa lysande
medelpunkter, upphören med edra harmoniska rörelser,
inställen edert lopp. Lifvet strålar på eder panna, förnuftet
bor under edra tjäll och edra fält erhålla, likasom jordens,
från de mångfaldiga solar, som gifva dem ljus,
tillvarelsernas ymniga källa. I förens i det oändliga af samma hand
som upprätthåller vårt klot, af denna yppersta lag, i
hvilken det nedböjda snillet tillbeder den stora orsaken.
Härifrån följa vi edra rörelser, oaktadt de onämnbara afstånd
som kringströ eder i rymden, och vi iakttaga, att de
styras likasom våra efter de tre geometriska regler som
Keplers tåliga snille lyckades uppställa. Från de
himmelska svalgens djup lären I oss, att en allherskande och
allmän ordning styr verlden. I förtälj en Guds ära i
stancer, hvilka lemna långt bakom sig dem från
konungen-profetens stjernor; I skrifven på himlen det hemlighetsfulla
namnet på denne okände, som ingen skapad varelse ens
kan ana. Stjernor med de häpnadsväckande rörelserna, det


universela lifvets gigantiska härdar, himmelens glans! I
böjen eder såsom barn under den gudomliga viljan, och
edra vaggor i höjden gå förtröstansfullt under den Högstes
blick. I följen ödmjukt den för hvardera utaf eder
utstakade väg, o, I himmelska resenärer, och alltsedan de
förrunna seklerna, sedan de okända tidehvarf, då I
utgingen från uråldrarnas kaos, uppenbaren I den förutseende
visheten i den lag som leder eder... I, oförnuftiga! I,
tröga massor! I, blinda verldsklot! I, nattens råa alster!
hvad gören I? Upphören! upphören med edert vittnesbörd
från evighet. Stannen den kolossala hvirfveln af edra
mångdubbla lopp! Uppresen eder mot den kraft som släpar
eder omkring! Hvad betyder denna slafviska lydnad? I,
materiens söner, är icke materien rymdens herrskarinna?
finnes det väl några andliga förnuftslagar? finnes det några
styrande krafter? Nej, inga. I, oändlighetens stjernor, I
ären offer för den gröfsta villfarelse. I ären en lekboll för
den löjligaste illusion. Hören: i djupet af rymdens vida
öde fält slumrar obemärkt en liten okänd glob. Hafven
I stundom bland de myriader stjernor som hvitsjuda
Mjölkgatan, blifvit varse en liten stjerna af den minsta storlek?
Nåväl, denna lilla stjerna är en sol såsom I, och omkring
henne vrida sig några miniatyrer af verldskroppar, verldar
så små, att de skulle rulla som biljardbollar på ytan af
en af de edra. Men på en af de mikroskopiskt minsta af
dessa mikroskopiska dvergverldar finns det ett slägte af
resonnerande varelser, och ibland detta slägte en hop
filosoer, hvilka komma och rent ut förklara, o, magnificenser!
att eder Gud icke är till. De ha höjt sig, dessa stolta
pygméer, de ha rest sig på tåspetsen, troende sig sålunda
se eder på något närmare håll. De ha gifvit eder tecken
att stanna, och de ha sedan sagt verlden, att I studerat
dem och att hela naturen var af deras mening. De utropa
sig högt såsom de enda uttolkarena af denna ofantliga
natur. Om man får tro på deras förhoppning, så är det dem
förnuftets spira hädanefter tillhör, och menniskotankens
framtid ligger i deras händer. De äro fullt och fast öfvertygade,
ej allenast om sanningen, utan isynnerhet om gagnet af
sin upptäckt och dennas gynsamma inflytande på denna
lilla mensklighets sunda framåtskridande. De ha dessutom
låtit medlemmarne af denna mensklighet veta, att alla de
som ej delade deras mening befunno sig i strid med
naturvetenskapen; och att den bästa beteckning, hvarmed man
kan hedra dessa sengångare, är den af okunniga och
tjurhufvade. Blottställen eder derför icke for att bli så ogunstigt
bedömda af dessa herrar, o, I glänsande stjernor! Lagen
så att I urskiljen vår omärkbara sol, vår jord-atom, våra
argumenterande ostmått; och stannen, i det I ansluten eder
till denna vigtiga förklaring, verldens mekanism, låten
jemnmåttet och harmonien på samma gång hvila, sätten hvilan
i stället för rörelsen, mörkret för ljuset, döden för lifvet;
sedan, då all intellektuel makt tillintetgjorts, all tanke
förvisats ur naturen, all lag undertryckts, all kraft förtvinat,
skall universet upplösas i stoft, I skolen bli ett åskregn i
den gränslösa natten, och om jordatomen ännu existerar,
skola herrar filosofer, de sist lefvande, vara belåtna. Det
skall ej mera finnas någon ande i naturen!

—

</chapter>

<chapter name="Jorden.">

III.

<b>Jorden.</b>

Lagen för de kemiska föreningarna. — Bestämda proportioner. — Om det
oändligt lilla och atomerna. — Molekulernas cirkulation under de
fysiskt-kemiska krafternas ledning. — Geometrien och algebran i det organiska riket. —
Vetenskapernas estetik. -- Talet regerar verlden. — Tonernas harmoni. —
Färgernas harmoni. — Lagens vigt; materiens mindre betydelse, dess
orörlighet. — Den organiska kraftens första uppvaknande inom växtverlden.

Bevisen för kraftens myndighet, hvilka vi skola hemta
från stjernverldens skådespel och från den himmelska
mekanikens förnuftsenlighet, kunna lika väl fås vid
granskningen af de jordiska kropparna. Der var det lofsången
om det oändligt stora; här är det talet om det
oändligt lilla. Kraften styr atomernas rörelser såväl som
etersferernas ofantliga omloppsbanor. Den byter om föremål;
den vexlar namn i de menskliga klassificeringarna; men
det är samma kraft: den allmänna tilldragningen,
attraktionen. Man kallar den kohesion (kroppars
sammanhållningskraft), när den grupperar de atomer som bilda
molekulerna, och gravitation, när den låter himlakropparna rulla
omkring sin gemensamma tyngdpunkt. Men det menskliga
namnet betecknar ej det fysiska faktum.

De molekuler som utgöra ämnena bildas genom en
geometrisk förening af atomer, tagna bland de kroppar
som kemien kallar enkla. Hvarje molekul är en modell för
symetri och framställer en geometrisk typ. Så t. ex. är
molekulen af svafvelsyra förenad med en volym väte en
geometriskt regelbunden solid figur, en octaeder med
qvadratbas, bildad af 7 atomer SH<sup>2</sup>O<sup>4</sup>. De enkla kropparna
kunna icke, för att bilda sammansatta kroppar,
sammanfogas annat än i proportionela, bestämda och oföränderliga
tal. Det är kändt, att man med namnet <i>eqvivalenter</i>
betecknar de tal som uttrycka förhållandena mellan de
vägbara qvantiteterna af de olika kroppar, som äro
emottagliga, de eller deras multipler, för att inträda i de kemiska
föreningarna och der ömsesidigt ersätta hvarandra, för att
bilda kemiskt analoga sammansättningar. Hundra delar
syre förena sig t. ex. med 12,50 väte, för att bilda vatten:
ty vattnet skall alltid vara bildadt i denna proportion, och
det skulle vara alldeles omöjligt att till den förening, som
bildar en molekul vatten, lägga en del väte eller syre mera.
Det vatten, som bildas genom förbränning af en låga, är
alldeles lika med det från källorna och noderna. På
samma sätt skola 100 delar syre förena sig med 350 delar
jern, för att bilda jern-sub-oxid. Detta är absoluta <i>regler,</i>
hvilka materien är tvungen att lyda. Naturen hyser fasa
för slumpen, likasom man fordom sade, att hon hyste fasa
för tomrummet. Och dessa eqvivalenter ej allenast
numeriskt framställa alla kropparnes förbindelser med syret, utan
äfven alla dessa kroppars förbindelser sinsemellan, så att,
för att fullfölja vårt exempel, om jernet förenar sig med
vätet, denna förening alltid sker i proportionen af 350
(jernets eqvivalent) till 12,50 (vätets eqvivalent). Vidare,
alla dessa föreningar verkställas efter geometriska regler,
och kropparnas krystallisation kan alltid återföras till den
ena af dessa sex grundtyper: kuben, de båda räta
prismorna, rhomboedern och de två sneda prismorna.

För att kunna förklara ej allenast föreningarna, utan
äfven alla de mångfaldiga rörelser som försiggå i materiens
oupphörliga förändringar, i fenomenerna af sammandragning
och utvidgning, i yttringen af kropparnas olika egenskaper,
antager man, att atomerna icke beröra hvarandra, ej ens i
de tätaste och solidaste kropparna, att de äro isolerade
ifrån hvarandra och att, på grund af deras litenhet, de
mellanrum som åtskilja dem äro relativt för dem
desamma som de mellanrum hvilka skilja himlakropparna;
och slutligen, på samma sätt som himlakropparna röra sig
kring hvarandra, utan att upphöra med att förblifva
förenade genom ett solidariskt band, så svänga atomerna kring
sin behöriga punkt, utan att aflägsna sig från de af
sammanhållningskraften eller den molekulära frändskapen bestämda
gränser. Det finnes ingen väsentlig olikhet mellan
stjern-verlden och atomverlden. Förstora denna krystall, denna
molekul, antag att den förstoras, utvecklas, tills den
uppnår planetsystemets volym, storleken af en nebulosa: du
skall då ha ett verkligt system med sina krafter och sina
rörelser. Antag deremot, att planetsystemet så till sägande
smälter ihop, att alla afstånden hoptryckas, att alla de
kroppar, som bilda det, minskas och att det slutligen
kommer ned till dimensionen af ett kemiskt agregat: vi skola
då ha kommit tillbaka till mikrokosmen. För öfrigt äro
måtten, uttrycken för det oändligt stora och det oändligt
lilla, i oss och icke i naturen, emedan vi hänföra allt till
oss som till en jemförelsepunkt. Föreställningarna om stort
och litet äro rent relativa. Naturen känner icke dessa sätt
att se tingen.

Värmens, ljusets, ljudets, magnetismens fenomener
förklaras genom denna uppfattning af de atomistiska rörelserna.

Under inflytandet af dessa yttre krafter hoptryckas eller
aflägsnas molekulerna ifrån hvarandra och förändra sina rörelser,
likasom man i rymden ser verldarna påskynda sitt lopp till
den punkt der de äro närmast solen (perihelium), och
långsammare göra sitt lopp till de aflägsna trakter der de
äro på största afståndet från solen (aphelium). När vi med
ett slag framkalla vibrationer i de ljudande kropparna, röra
sig deras molekuler i takt, alltefter deras tonart. Men dessa
atomer äro af en obeskriflig litenhet. Man har beräknat,
att det antal atomer som finnes inneslutet i en liten kub
organisk materia, stor som ett knappnålshufvud, borde uppgå
till den ofattliga siffran af åtta sextillioner (8, följdt af 21
nollor). Om vi antaga, säger Gaudin, att vi vilja räkna dessa
atomer, i det vi taga en milliard utaf dem i sekunden, skulle
man behöfva 250 tusen år för att kunna utföra denna räkning.

Vi kunna ej intyga detta. Huru härmed än må vara,
är dock kropparnas substans en liten verld, en analytisk
verld, i hvars sköte det oändligt lilla är regleradt efter lika
stränga lagar, som det oändligt stora i himlakropparnas
verld. När man vet, att en tums kub af trippel innehåller
40,000 millioner fossila djur, när man betänker, att
mikroskopet tillåter oss i infusoriernas klass urskilja vibrioner,
hvilkas diameter icke öfverstiger en tusendedels millimeter,
och att dessa små varelser, hvilka röra sig med vighet i
vattnet, äro försedda med rörelseorganer, betjenade af
muskler och nerver, att de skaffa sig sin föda och ega
näringskärl, att de äro i verksamhet, eftersöka och förfölja sitt rof,
strida emot det och mången gång störta sig i
vattendroppens afgrunder med en snabbhet och kraft, jemförelsevis
öfverlägsna en hästs galopp, då man slutligen härtill lägger,
att dessa små djur äro försedda med känselorganer, har man
ej svårt att tro, att de molekuler af ägghvitsämne och
gelatin, som utgöra dem, verkligen äro af en finhet som man
ej kan föreställa sig, och att de atomer, af hvilka dessa
molekuler sjelfva äro sammansatta, tillhöra utan någon
öfverdrift vår föreställning om det oändligt lilla.

Men dessa atomer förändras icke, de äro oföränderliga;
de sammansatta kroppars molekuler, i hvilkas bildning de
äro geometriskt delaktiga, förändras icke heller, fastän de
oupphörligt öfvergå från den ena varelsen till den andra.
Genom det ständiga utbyte som eger rum mellan alla de
skapade varelserna i naturen och hvilket sammankedjar dem
alla under väldet af en ämnesgemenskap, genom tingens
ständiga förbindelse sinsemellan, luften med växterna och
med alla de varelser som andas, växterna med djuren och
menniskorna, vattnet med alla de organiska ämnena; genom
näringsprocessen och matsmältningen, hvilka beständiggöra
tillvarelsernas kedja, inträda molekulerna oupphörligt i och
utgå ifrån kropparna, ombyta i hvarje ögonblick egare, men
bibehålla väsentligen sin inre natur. Vi erkänna med våra
motståndare: jernmolekulen förändras icke, antingen han,
förkroppsligad i meteoren, genomilar universum, eller i
waggonens hjul gnisslar på jernbanan, eller han i den lilla
blodkulan frasar upp till skaldens tinningar. Hvilket ställe
molekulerna således än öfvergående bebo, bibehålla de likväl
sin väsensnatur och sina egenskaper. Atomerna äro oändligt
små, alltid särskiljda ifrån hvarandra och likväl hopkedjade
af samma osynliga kraft som qvarhåller sfererna i deras
banor. Hela materien, hon må vara organisk eller
oorganisk (eftersom det är detsamma), lyder först och främst
denna kraft. De minsta delarna förhålla sig på alldeles
samma sätt som stjernorna i rymden; de draga hvarandra
till sig och stöta hvarann ifrån sig, alltefter deras särskilda
rörelser. Under slöjan af denna materia, som synes oss så
tung och tät, skola vi sålunda få tag i den <i>kraft</i> som hon
åtlyder, den som styr mineralet, som väger elementerna, som
ordnar förbindelserna och, oinskränkt beherrskande materien,
böjer henne som en mjuk och lydaktig slaf under de
ursprungliga lagar som försäkra verldens fortvaro.

Materiens olika tillstånd äro bestämda af lagar. Har
ni aldrig beundrat krystallisationens karakteristiska former?
Har ni aldrig undersökt med mikroskopet bildningen af
snöstjernorna och isens krystallinska moleculer? I denna
osynliga verld liksom i det synliga universum verkställes
hvarje rörelse, hvarje förening under lagens ledning. Alltid
samma vinkel, alltid samma linier, alltid samma 
ordningsföljder. De menskliga lagarna ha aldrig haft att glädja sig
at en så passiv, så oinskränkt lydnad. Aldrig har någon
matematiker konstruerat en figur så fullkomlig som den
hvilken den lägsta molekul af naturen bildar, likasom ingen
uthuggen ros å de herrligaste tempel eller palatser uppgår
mot den lefvande växtens blomkrona. Man vet i sjelfva
verket t. ex., att kropparnas flytande tillstånd endast
härleder sig från värmen och att vattenångan, hvilken bildar
skyarna såväl som det djupa hafvets böljor, skulle vara i
fast tillstånd, d. v. s. is, om all värme bannlystes från
jorden. Men vi afse isynnerhet dess kemiska tillstånd. Här
herrskar lagen odeladt. Det är den menskliga makten
förbjudet att skapa något efter godtyckliga eller nyckfulla
lagar och att förändra något i kropparnas sammansättning.
Ingenting födes, ingenting dör. Formen allena är
förgänglig; sjelfva ämnet är oförgängligt. Vi äro bildade af våra
förfäders stoft. Det är samma atomer och samma
molekuler. Ingenting skapas, intet förgås. Ett vaxljus, som
nyss brunnit ut, är ej mera synligt för vanliga ögon; men
det är ännu till i hela dess qvantitet, och om vi samlade
de förbrukade ämnena deraf, skulle vi kunna återställa det
till dess forna vigt. Atomerna färdas från den ena varelsen
till den andra, vägledda af naturkrafterna. Slumpen är
utestängd från deras föreningar och förmälningar. Och om i
denna ständiga utvexling af de elementer, af hvilka alla
kropparna utgöras, den sköna och strålande naturen består
i sin storhet, härleder sig denna jordens nationela makt
endast från de lagars förutseende och stränghet som utan
rast anordna atomernas resor och proviantering från
garnison till garnison. Om för Frankrikes militära organisation
förtjensten tillkommer ett klokt och förnuftigt råd, synes
det oss som att de skapade varelsernas kemiska
organisation, hvilken är vida vigtigare än den förra, vittnar till
förmån för en plan och en ledande tanke.

Men den roll, som lagen spelar i verlden, förvisas
bland sagorna af författaren till: »Svar på Liebigs Bref» <footnote><i>»Chemische Briefe», p. 32.</i></footnote>.

Enligt honom, är det orätt, att den store kemisten
förklarar, att »det är lagen som konstruerar allt». Lagen
skulle icke vara någonting annat än en allmän ide,
uppfattad af karakterer, som äro lätt emottagliga för intryck;
deraf, att man endast finner lagen efter experimenter, skulle
följa, att han ej existerar i verkligheten! »Så länge man
tror, att lagen konstruerar verlden», vågar man skrifva, »i
stället för att vara resultatet af denna och emottaga dess
ljus, skall menniskoanden slumra i mörker och man skall
sätta ideen mot erfarenheten.»

För att kunna förvisa anden ur naturen och isynnerhet
den geometriska anden, måste man förneka den påtagliga
sanningen af den roll som <i>Talet</i> spelat, och envisas med
att icke förstå den allmänna harmoni som finnes ymnigt
utgjuten i de skapade verken. Harmonien är ej allenast
den musikaliska fraseologien, skrifven i noter och spelad
med de menskliga instrumenterna; den består ej blott i
dessa med all rätt vördade mästerverk, som under
inspirationens dagar frambragtes i en Mozarts och Beethovens
hjerna; harmonien uppfyller hela universum med sina
accorder. Och till en början är den egentligen så kallade
musiken sjelf helt och hållet bildad af talet (numerus); hvarje
ljud är en serie af vibrationer till bestämd mängd, och
ljudens harmoniska förhållanden äro ingenting annat än
talförhållanden. Musikskalan är en sifferskala; såväl dur
som moll äro skapade af siffrorna, och accorderna äro
sjelfva ingenting annat än en algebraisk sammanställning.
Dessutom bör hvarje musikkompositör, liksom om talet
borde väsentligen styra allena, äfven underkasta sig regler
för måttet. Dessa grundanmärkningar, ingifna af studiet
af ljudet, finna sin ej mindre vigtiga tillämpning i studiet
af ljuset. På samma sätt som tonerna härflyta från antalet
af de ljudande vibrationerna, så utgå äfven färgerna från
antalet af ljusvibrationerna. Färgläggningen af ett landskap
är ett slags musik. Ängarnas grönska bildas af talet,
likasom grunden för en melodi; rosen, som öppnar sig, är
medelpunkten för en sfer af ljusvibrationer, hvilka bilda den
synbara färgskiftningen, och näktergalen, som uppstämmer
sina smekande toner, utsänder i luften de ljudvibrationer,
som äro utmärkande för lians sångargåfva. All rörelse är
tal (antal) och allt tal är harmoni.

I detta sakernas tillstånd finnes det utan tvifvel en
roll som är förbehållen de fysiologiska lagarna för vår
organisation. De hörbara ljuden börja med de långsamma
vibrationerna och sluta med de skarpa vibrationer, som
vårt öra kan förnimma: ifrån 16 till 36,850 i sekunden <footnote>Enligt Despretz. Savart's experimenter bestämma gränsen för
de riktiga ljuden till 8 dubbla vibrationer i sekunden och för de skarpa
till 24,000.</footnote>.
De synliga färgerna börja med de långsamma vibrationerna
och stanna vid de snabba, som vårt öga kan uppfatta:
från 458,000,000,000,000 till 727,000,000,000,000 i
sekunden <footnote>Vi taga här såsom gränser antalet af vågorna från det starkast
röda till det starkast violetta. Bortom det violetta kan vårt öga ej
längre fatta ljuset, hvilket likväl <i>existerar ännu.</i></footnote>. Men man får ej deraf draga den slutsatsen att
det blott är en flyktig förbindelse, som förefinnes mellan
vår organisation och de yttre rörelserna. Ljuden och
färgerna sträcka sig under och ofvan gränserna för vår
organisation, lika mycket underkastade de numeriska lagarna; det
finnes ljud som menniskoörat ej kan höra, det finnes färger
som vårt öga icke kan se. Och inom sjelfva gränsen för
våra uppfattningar härflyter den förbindelse som förefinnes
mellan dem och våra sinnen, enligt vår åsigt åtminstone,
deraf, att talet, detta verldsband, ej varit främmande för
inrättandet af vår organism.

Formen tillhör, äfven den, i sina mest obestämda
förklädnader talet, ty hvarje figur bestämmes genom siffran.
Den oss inspirerande estetikens medfödda sinnesriktning,
söker de renaste former. Cirkeln tjusar oss genom sin
behagfulla kroklinie. Geometrien förirrar sig i våra konstruktioner
icke in på godtyckliga stigar. Arkitekturen stödjer sig i
sina tillämpningar på vår andes estetiska formbildning, fastän
det stundom inträffar med honom (såsom t. ex. i vår tid),
att han ej har någon stil. Vi vilja ha symetri tillochmed
i de religiösa traditionernas symboliska figurer; vi dölja den
ofta i en skenbar oreda. Vårt öga, som fort tröttnar vid
att betrakta de slumpvis hvarandra korsande folkhoparna,
låter sig angenämt smekas af danserna med de melodiska
rörelserna.

Symetrien, som utgör ett särskildt utmärkande drag för
mineralriket, blir mindre sträng, då den stiger upp i de
organiska rikena. Växterna modelleras efter sin ideala typ,
men lemna ett vidt fält åt de krafter som verka förändringar
uti dem; de korsa hvarandra i tvänne motsatta riktningar;
deras blad följa hvarandra i sin cykel kring stjelken uti ett
betecknande tal; deras blommor undgå icke den numeriska
ordningen; talen såväl som formerna äro grunderna för
växtklassificeringarna. Djuren lemna, i det de uppenbara hvarje
arts typ, en sista roll åt symetrien, och menniskan sjelf är
en enhet bildad af tvänne hälfter, som äro symetriskt
hopfogade. Och ofvan alla dessa särskilda former uppenbarar
sig enheten i planen såsom allherrskande. I de mest olika
arter finna vi betecknande likheter. Ingenting liknar mindre
en hand, än en hästhof. Men dissekera denna hof, och ni
skall der finna i rudimentärt tillstånd en hand med
fingrarna hopfogade.

Sålunda herrskar ordningen, sjelfva den numeriska
ordningen, på jorden såväl som i himlen. Vi tro ej, att de
naturharmonier, som menniskohanden icke upptecknat, äro
ett oredigt sorl eller utgöra något undantag. Vinden som
suckar bland cedrarna och granarna, vågornas sorl på
stranden, insekternas otydliga melodi i gräset, de obestämda
toner som uppfylla naturen, allt är ljudvibrationer, hvilka
likasom de föregående tillhöra talets rike.

Den skenbart betydelselösaste sak är såväl som den
vigtigaste händelse resultatet af vissa lagar. Med hvad rätt
våga derför andens förnekare påstå universets absoluta
egenskap af att vara materia? Hvad förmår väl materien
ensam? Hvad skall det väl bli af en atom syre eller kol, om
man antager honom befinna sig utom all lag? I hvilket
oredigt kaos skall ej naturen försjunka, om man tillintetgör
den kraft som upprätthåller henne? Låtom oss ett
ögonblick föreställa oss, att talet icke finnes till: detta enda
antagande tillintetgör genast alla de harmonier hvarom vi
nyss talat. Men, spörja vi, kan den matematiska
egenskapen tillhöra materien? Om ni påstår detta, återstår det
er nu att säga oss, hvilken materia den tillhör: är det
syret, qväfvet, jernet, aluminium? Nej, eftersom lagen står
högre än alla dessa kroppar och alldenstund det just är
han som sammanfogar dem, förmäler och särskiljer dem,
alldenstund det är han som styr dem. Hvad återstår er?

Tillhöra väl ljudet, ljuset, magnetismen materien? Ni
röner motsatsen. De äro lika många rörelsesätt. Men
hvem förordnar det rörelsesättet för ljudet och det för
ljuset? Hvem leder dessa krafter? Synbarligen dessa
krafter sjelfva eller en högre kraft, som omfattar dem alla.
Materien är i alla sina rörelser endast det passiva föremålet.

Det är således oförnekligt, att materien är i den
oorganiska naturen en slaf, kraften deremot herrskare.

Men det är just detta som materiens förkämpar
förneka; vi ha redan kunnat uppskatta värdet af deras
slutledningar angående den oorganiska naturen; vi skola snart
uppbyggas af deras sätt att förklara den organiska.

När man försigtigt uppbränner en växt, erhåller man
ej sällan till rest ett kiselartadt skelett, som motsvarar
stängelns ursprungliga form. Detta är det oorganiska ämne,
hvaraf växten utgjordes och hvilket framkommer ur jordens
ämne. Hela växten innesluter ytterligare vissa genom dess
natur bestämda kroppar, kornet t. ex. innehåller
qväfvehaltigt gluten <footnote>Gluten är det gråa, klibbiga ämnet som blir qvar, sedan all
stärkelsen utdragits ur sädesväxternas mjöl.</footnote>, fosforsyrade salter, vinrankan kalk, potatisen
kali eller pottaska, téet mangan, tobak salpeter etc. För
hvarje växt passa minerala grundämnen, och växten vet att
sjelf välja dem; den kunnige jordbrukaren bestämmer
frukterna efter jordens natur eller väljer sina gödningsämnen
efter de skördar som han vill göra. Det är i kännedomen
om hvarje arts behof, som hemligheten med vexelbruk och
träde ligger. Inför detta faktum tillryggalägga de teoretici,
om hvilka fråga är, halfva vägen af den rätta förklaringen.

Växtens rot insuper, säga de, i kraft af bestämda
frändskapslagar de oorganiska elementer som omgifva den i jorden.
Och liksom om de fruktade, att man icke helt och hållet
förstod den roll som de med rätta tillägga denna
valfrändskap, påstå de vidare (se Moleschott), att <i>växten sjelf
fabricerar</i> den förnämsta massan af sin kropp. Man skall utan
tvifvel tro, att man genom denna förklaring erkänner sig
gifva kraften den riktning som tillhör densamma? Det är
ej så, man hänför allt till materien. Den kemiska
operation som tillåter växternas rötter att tillegna sig
växtjordens partiklar, säger man, och de flytande ämnenas
frändskap, som verkar midtigenom väggarna till de celler som
skilja dem åt, dessa äro de herrskande egenskaperna hos
den materia som verkställer tillväxten.

Se här en stackars rot, som vegeterar på spetsen af
en klippa; den har behof af mörker, tystnad, af ett visst
näringsämne, från hvilket den är skiljd af klippstycken;
undersök noga det långsamma uttryckandet af dess obestämda,
men kraftiga önskningar: den söker, cirkulerar, rycker framåt,
vänder om, slingrar sig kring klipporna, griper fast, stiger
ned, kastar sig ifrigt hän mot den punkt, som ett slags
instinkt låter den ana, faller ofta modlös tillbaka, men
kullkastar snart, lifvad af en ny kraft, alla hindren och
kommer slutligen fram till det förlofvade landet.
Ditkommen, fäster den sig der, proklamerar sina
eröfringsrättigheter, och det arma trädet, som fordom skälfde i kölden
af tvinsot, återtager snart sin normala kraft, medan det i
solen utbreder sina praktfulla grenar. Vågar man väl
uppresa sig emot att här antaga, ännu mera formelt än vid
den minerala krystallisationen, tillvaron af en »växt-ande»,
en särskild organisk kraft? För vår del tillstå vi öppet,
att vi i yttringen af dessa instinktmessiga sträfvanden helsa
det af handling förmögna väsende, den innerliga kraft som
bildar växten, och beundra att materien är tvungen att lyda
densamma. Vi finna eder inkonseqventa, då I tillskrifven
materien denna valfrändskap (liksom om materien vore i
stånd att välja!), och vi tillskrifva densamma det 
växtväsende, som kan, förirradt i de mest olika förhållanden,
öfverallt ana de för dess arts tillvaro nödiga elementerna.
O, I föregifne lärde, som tron eder göra i vetenskap,
under det I släpen eder ande till bottnen af edra retorter,
låten mig anklaga och beklaga eder, derför att I icke
kunnat se, icke kunnat känna naturens scenerier. Åsynen af
vissa herrliga ställen, der behaget och skönheten skalkas
under alla former; lifvets rörelse i ängarnas och skogarnas
nya grönska; ljusets utstrålning i den af guldplantsar
itudelade bleka azurn, i träden med de tysta skuggbilderna, i
den himlen återbrytande sjöns genomskinliga spegel; den
ljufva vårvärme som genomandas den ljumma luften; de
vilda blommornas vällukter: all naturens fägring, ömhet,
alla hennes smekningar ha förblifvit okända för edert slappa
sinne. Betraktelserna af denna jordiska natur erbjuda
mycket behag och lemna ofta oväntade uppenbarelser. Jag
påminner mig, och jag erkänner det för er, fastän I kunnen
skratta åt min lättrördhet, jag påminner mig, sade jag, hafva
tillbragt angenäma timmar i enslig beundran af vissa
landskap. Jag vill ej nämna det om hvilket jag här talar, ty
det öga, som ser, kan återfinna det i många olika
länder. Solen, som ännu icke gått ned, men dolt sig bakom
några skyar, beglänste höjderna i trakten, i det hon med
de finaste och utsöktaste skiftningar färgade de högre
skyarna. En högre, men på jordens yta omärklig vind
vaggade dessa mångfärgade grupper, der färgtonerna från en
felik palett, ifrån guldet ända till rosen, harmonierade i
sina kontraster liksom de olika accorderna från en himmelsk
kör. Vid mina fötter skälfde den genomskinliga vågen till
en stor insjö, hvilken tycktes höja sig ända upp till
horisonten. En djup tystnad rådde öfver denna scen. Vid
insjöns rand såg man på något afstånd några oregelbundna
boskéer af träd och buskar, återgifna med jättelika
proportioner i den rörliga spegeln. Detta var en tafla värdig de
stora landskapsmålare, hvilkas verk vi beundra på Claude
Lorraine och Poussin's dukar, men hvars oefterhärmliga
enkelhet stod vida öfver all inbillningskraft. Stundom afbröts
den allmänna tystnaden af ljudet från den lilla aflägsna
klockan hos den af herden hemförda hjorden, eller af
fåglarna i lunden, som återqvädde några sångstumpar. Det låg
i allt detta en sådan skönhet oaktadt skymningens flor; en
sådan vältalighet i trots af tystnaden, ett sådant lif oaktadt
den skenbara liflösheten; det låg deri en så gripande och
bjudande glans, att jag kände detta universela lif bana sig
väg in i mitt väsende, likt den luft jag inandas, och genom
alla porer tränga in i mig. Den sade mig, att träden lefva,
att växterna andas och att de drömma. Den sade mig,
att i luften och ljuset tillväxer och höjer sig denna natur,
som vi anse liflös, mot den obestämda fasen af tillvarons
första yttringar. Jag såg tydligt med kemistens ögon den
snabba och oafbrutna vexlingen af de atomer som utgöra
dessa kroppar, ifrån grässtrået ända till skyn; jag visste,
att en ofantlig och oblidkelig rörelse låter de enkla
molekulerna, vexelvis sammanställda i kropparnas kedja, hvirfla
kring i sitt omlopp. Men innanför denna rörelse märkte
jag den kraft som pådrifver densamma; på djupet af dessa
synbilder beundrade jag <i>den bestämmande lagen</i> för de
skapade tingen. Beherrskad af sjelfva makten i dessa lagar,
hvilka utkasta skönheten i rymden med samma lätthet som
såningsmannen kastar kornet öfver det bördiga fältet; djupt
inverkad af denna öfvergående förbindelse mellan min
tillvaro och naturens omedvetna lif, — kände jag, att min
beundran blifvit ett slags extas och att denna herrliga himmels
luftbilder återbrötos i min själ, liksom i den lugna stilla
insjöns spegel. Det är under dessa själsbetraktelsens
flyktiga och obeskrifliga ögonblick, som den estetiska
föreställningen om Gud visar sig för mig i det rikligaste ljus och
beherrskar mig med den största makt. Dessa uppenbarelser
kan jag hvarken uttrycka eller ens bestämma för mig sjelf,
då de äro förbi. Jag känner mig af nödvändigheten
befalld att skönja en orsak till denna skönhet, en orsak som
jag ej kan nämna, men hvilken synes för mig med sjelfva
skönhetens, godhetens, ömhetens och kärlekens egenskaper,
och likväl äfven med maktens, storhetens, herraväldets. Och
det är ej mera genom förståndet som Gud intränger i min
själ, det är genom hjertat. Skall jag tillstå, att jag 
mången gång öfverraskats, då jag sutit öfverväldigad af en
djup rörelser Nej, ty enligt mina torra motståndares åsigt
har hvarje tecken af rörelse ingen annan orsak, än det
anatomiska hjertats olika sammandragning eller den allt efter
temperamenterna mer eller mindre känsliga tårkörtelns
afsöndring; likasom all denna skönhet i de landskap, af hvilka
jag nyss påmint mig några utsigter, endast är den blinda
och på egen tanke blottade verkningen af de materiela
förbindelser mellan kropparna, som genom kemien och fysiken
framalstrats! ...

»Den evige, oändlige, allvetande, allsmäktige Guden har
passerat inför mig», skref Linne efter sina beundransvärda
verk öfver växternas organisation <footnote>Alldenstund öfversättaren ej haft att tillgå här ifrågavarande
verk af Linne, har han måst återgifva dennes ord i svensk
öfversättning från den franska.</footnote>. »Jag har ej sett honom
ansigte mot ansigte, men denna återspegling af honom har
gripit min själ och försänkt henne i häpnande beundran.
Jag har här och der följt hans spår bland de skapade
tingen; och hvilken kraft, hvilken vishet, hvilken obeskriflig
fulländning i alla dessa verk, äfven de minsta, de
omärkligaste! Jag har sett huru de lefvande varelserna höja sig
öfver hvarandra och bilda en kedja med växtriket, växterna
sjelfva med de mineraler som finnas i jordklotets inälfvor,
under det att detta klot graviterar i oföränderlig ordning
kring solen, som det har att tacka för sitt lif. Kortligen,
jag har sett solen och alla de andra himlakropparna, hela
stjernsystemet, så ofantligt och oberäkneligt i sin oändliga
storhet, röra sig rymden, upphängdt i tomrummet af ett
första ofattligt upphof, väsendenas väsende, orsakernas
orsak, verldens ledare och upprätthållare, hela verldsverkets
mästare och arbetare ...

»Alla de skapade tingen bära vittnesbörd om Guds
vishet och makt, på samma gång som de äro vår
lefnadslyckas skattkammare och näring. Deras nytta ådagalägger
dens godhet som skapat dem, deras skönhet intygar hans
vishet, under det att deras harmoni, deras uppehållelse, 
deras riktiga proportioner och outtömliga fruktsamhet förkunna
denna stora Guds makt!

»Är det detta I kallen Försyn? Sådant är i sjelfva
verket hans namn, och det är endast hans beslut som
förklarar verlden. Det är således rätt att tro, att det finnes
en oändlig, evig Gud, som ingen varelse aflat, som
ingenting skapat, utan hvilken intet existerar, som danat och
ordnat detta verldsverk. Han undslipper våra ögon, hvilka
han dock uppfyller med sitt ljus; tanken allena bemäktigar
sig honom; det är i denna djupa helgedom, som detta
majestät döljer sig.»

Våra motsåndare förstå icke en sådan själens lyftning
till Gud. Dessutom måste man, för att kunna känna
tingens poesi, först och främst ega den inom sig; själen
måste inträda i vibration. Den ande, som nedsänker sig till
rollen af kemisk produkt, är icke förmögen af dessa
njutningar.

Låtom oss, eftersom vi här tala om den liflösa
naturens estetik, i förbigående anteckna ett exempel på våra
kemisters sträfvan att till allt utsträcka strängheten i sina
idéer. Låtom oss falla från det sanna idealet till den icke
reala realismen.

Moleschott är helt visst den fysisk-kemiska
verklighetens apostel; han bekänner sig tillochmed till en märkbart
öfverdrifven realism. Döm af hans sätt att poetisera
naturen. Ni älskar utan tvifvel blommornas rena prakt, deras
fina färgskiftningar, deras ljufva vällukter. Ack! ni anar ej
den ställning hvari ni befinner er, då ni sänker mot en
ros edra vidgade näsborrar. Hör kemistens förklaring:
»När vi inandas den vällukt hvaraf våra blomsterbäddar
ånga, inandas vi egentligen växternas excrementämnen. Vi
ha dock icke någon rättighet att förvåna oss öfver, att
tordyflar och djur af en högre ordning äta as (sic) och
excrementer, ej heller att hela växtverlden lefver af djurens
afförda ämnen, eftersom vi med njutning förtära ämnen
hvilka äro upplösta genom verkningen af växternas lif och
ha ett ursprung jemförligt med urinens och
menniskoträckens.»

Anade ni det?

Man sätter här blommorna och dem som älska dem i
en mycket allvarsam ställning, ty <i>enfin</i> <footnote>Går ej denna fysico-kemi något väl långt, då den så
fullständigt assimilerar växtfunktionerna med djurens funktioner? De hvita
liljorna och de små violerna likna icke drag för drag de silkeshåriga
kreaturen i våra ladugårdar och löfkojornas vällukter uppstiga just
icke från samma föremål, som den icke tvifvelaktiga odören från de
tunga tunnor som vid midnatt passera Paris' gator. Kemien hyllar
visserligen icke någon »falsk anständighet» och vi kunna gå in på,
att herr Moleschott i ett kapitel öfver matsmältningen yttrar sig
angående Liebigs ide, att »bedöma ett näringsämnes värde i afseende på
matsmältningen efter tjockleken af de qvarlefvor efter de förtärda
måltiderna, som de förbigående lemna efter sig längs häckarna och
gärdesgårdarna.» Men i ett kapitel om blommorna anse vi det icke
nödvändigt att öfverdrifva likheterna mellan djur- och växtriket, för
att komma dit.

Detta är dessutom en afvikelse på sidan af ämnet, hvilken
visar våra motståndare i en egendomlig dager, och vi skynda derför att
sluta den.</footnote> ...

För att återkomma till vårt ämne och sluta med den
allmänna betraktelsen af <i>lagens</i> verksamhet på Jordens yta,
erinrom oss, att denna ihållande verksamhet är sjelfva
vilkoret för verldens fortvaro, såväl som för dess skönhet.
Allt är, såsom vi sett, harmoni. När kropparna ljuda, när
strängen dallrar under stråken, när klockan vibrerar under
hammarens slag, röra sig molekulerna i takt, liksom
sfererna i rymden. Sferernas harmoni är ej något tomt ord.

Dess orsak är en kraft, och det är i båda fallen
samma kraft, den må heta sammanhållning, när den grupperar
molekulerna, eller gravitation, då den närmar
himlakropparna, en ursprunglig, elementär kraft, som lifvar allt ämne,
i det den ömsom bestämmer ett enkelt närmande mellan
molekulerna, ömsom underkastar dem bestämda riktningar,
alltefter de förhållanden i hvilka de befinna sig. Denna
kraft kan kallas fysico-kemisk. Vi skola snart bevisa
tillvaron af en särskild kraft, som styr materiens hvirfvel i de
lefvande varelserna.

Djuret skiljer sig från växten och mineralet genom
nervsystemet. Ifrån det rudimentära tillstånd, hvari det 
finnes hos zoopyterna, ända till dess fullständiga utveckling
hos menniskoslägtet är nervsystemet beviset för att dess
egare tillhör djurriket; det för ordet i immateriela
fenomener. Det är genom nervsystemet, som vi röna all känsel;
det är det som möjliggör de frivilliga rörelserna; det
är slutligen det verktyg genom hvilket tanken
uppenbarar sig. Afskär nerverna, och ni förstör på samma gång
all känsel; afskär telegraftrådarna och telegrammet kan ej
befordras.

Om synnerven förlamas, blir djuret blindt, fastän ögat
är orördt. Bilderna formas fortfarande i ögats djup, men
bildens intryck på själen genom synsinnet existerar ej mera.
Örat kan vara fullkomligt friskt; det är fysiskt bygdt för
att emottaga ljudvibrationerna, men ljud frambringas der
endast så länge som den akustiska nerven finnes, för att
emottaga dem och öfverflytta dem till hjernan, och så länge
som den <i>lefvande</i> hjernan är der, för att emottaga dem.
Det är af hjernan och nerverna, som den kraft betjenar sig,
hvilken uppfattar och dömer.

Vi återfinna i växtriket, och isynnerhet inom vissa
slägter, såsom sensitivan, dionean, desmodion, en hemlig
kraft, som motsvarar vårt nervsystem. Det är icke desto
mindre obestridligt, att den fysisk-kemiska kraften,
växtkraften, djurkraften, förnuftet ej äro en blott <i>kraftmateria.</i> Kan
man dä förklara, huru en molekul kan vexelvis lifvas af så
olika krafter? Huru kommer det sig, att jernatomen,
hvilken nu utgör en del af en menniska, ett djur eller en växt,
ögonblicket förut utgjorde rosten å en antik staty t. ex.?
Om det på samma gång finnes materia och kraft, och om
kraften är en enda, huru kommer det sig då, att den
frambringar så olika fenomener?

Ofvan materien finnes en immateriel princip, hvilken
är absolut olik denna. <i>En ande lifvar materien,</i> enligt
Virgilii uttryck.

Inför de jordiska varelsernas regelbundna organisation
kunna vi endast upprepa, hvad man redan för hundrade år
sedan svarade på »Systeme de la nature». Materien är passiv
och ur stånd att ordna sig sjelf till ett regelbundet helt. 

Den är begåfvad med vissa egenskaper, hvilka göra den
emottaglig för att lyda lagar. Men huru kan en blind
materia hysa önskningar och sträfva mot ett mål? Huru har
hon kunnat utan förnuft frambringa förnuftiga varelser?
Huru kan hon styras efter lagar fulla af vishet, om hon
icke känner visheten? Huru skall en majestätisk ordning
kunna herrska mellan hennes delar, om hon icke känner
ordningen? Huru skall slutligen en märkbar
ändamålsenlighet kunna skönjas i alla hennes verksamhetsyttringar, om
hon icke har något ändamål?

Detta är lika många problemer, hvilka materialisterna
i våra dagar skola försöka att i sina afhandlingar besvara<footnote>Allt under det vi förkunna, att kraften beherrskar ämnet,
gå vi dock icke dithän, att vi med vissa metafysici påstå, det ämnet
icke är till, utan blott kraften ensam. Vi tro denna öfverdrift vara
lika falsk som materialisternas. Låtom oss för ett ögonblick lyssna
till en metafysisk bevisning om, att kropparna och rummet icke äro
till <footnote>Magy: „De la science et de la nature."</footnote>. Om man antager, att rummet, såväl som kraften, tillhör
erfarenhetens föremål och är ett från desamma oskiljaktigt element, då
finner man sig, eftersom det förras egenskaper äro alldeles motsatta
den senares, hafva med samma antagit, att de hvarandra motsägande
kunna finnas till i ett och samma föremål: en villfarelse som är
sjelfva typen för det falska och orimliga. Men om man deremot
finner, att kraften ensam är verklig, och en absolut och substantiel
verklighet, medan rummet ingenting annat är än ett psykologiskt
verk, hvilket, för att synas inför medvetandets blick, erfordrar vissa
fysiologiska och fysiska vilkor, då försvinner genast motsägelsen. Så
att vårt svar på frågan om hvad rumbegreppets objektiva verklighet
är, hvilket synes så sällsamt i första början, är i grunden det enda
verkligt förnuftiga, eftersom man ej skulle kunna tillbakavisa det,
utan att så till sägandes sätta förnuftet i strid med sig sjelft.

Men, skall man invända, detta svar står i uttrycklig strid med
erfarenheten, ty det reducerar rummet till ett enkelt psykologiskt
sken, under det att synen och känseln, relativt till alla de kroppar
som de kunna uppnå, intyga för oss tillvaron af ett för hvarje kropp
lämpligt och uppenbarligen utanför själen befintligt rum. Äro icke
dessa föremål, med hvilka jag befinner mig i gemenskap utsträckta i
rummet: denna kropp med hvilken min själ är enad; detta bord vid
hvilket jag sitter; detta hus, denna jord, denna sol, som lyser mig,
kortligen hela universum? Är en så beständig och så allmän illusion
möjlig och ens begriplig?

Denna anmärkning antager just, hvad det här är fråga om,
svarar filosofen. Hvad lära oss i sjelfva verket synen och känseln
angående graden af den kroppsliga utsträckningens verklighet? Att
utsträckningen, rummet, är en egenskap hos kroppen? Alldeles icke,
ty då kroppens förnimmelse väl en gång försiggått, är det alltid
tilllåtet att göra sig sjelf den frågan, huruvida ej den bild af rummet,
som åtföljer denna förnimmelse, icke skulle vara ett blott sken.

Det är med detta sken, såsom med vissa astronomiska
fenomener, såsom t. ex. solens rörelse, för hvilken det är lika lätt att göra
sig reda genom jordklotets rotation, som genom solens; i afseende på
sjelfva erfarenheten, hvilken är bokstafligen neutral i frågan, härflyter
dess föregifna oenighet med vår sats icke af sjelfva de fakta som
man åberopar, utan af den godtyckliga betydelse man tillägger dem
såsom underförstådd.

De elementer som utgöra materien äro af all nödvändighet utan
utsträckning i rummet och rent dynamiska.

Samma grundsatser, som ledt oss till den sanna teorien om
kroppens utsträckning i rummet, lemna oss äfven förklaringen
angående den okroppsliga utsträckningen, d. v. s. rummet. Den
kroppsliga utsträckningen är ett enkelt fenomen, som åtföljer den naturliga
återverkningen af denna hyperorganiska kraft, som man kallar själen,
mot de krafters verksamhet, som utgöra de råa kropparna, en
verksamhet hvarom själen underrättas genom vår kropps organiska
krafter. Men om de organiska krafter, hvilkas system menniskokroppen
är, uppväcka inom oss skenet af utsträckningen i rummet, när de
handla som medlare mellan själen och den yttre naturen, skulle icke
då äfven dessa samma krafter genom sin oafbrutna verkan på själen
sjelf, med hvilken hvardera är så innerligt förenad, kunna frammana
ett liknande fenomen, hvars specifika karakter det skulle vara svårt
att <i>a priori</i> beteckna, men hvilket ofelbarligen bör mötas bland de
psykologiska fenomenerna? Men det är just detta som inträffar och
hvarom vi städse underrättas genom medvetandet. Själens ständiga
återverkning mot de organiska krafterna frambringar i hvarje
ögonblick ett fenomen, likt det af den kroppsliga utsträckningen. Det är
fenomenet af den <i>okroppsliga utsträckningen</i> eller det rena rummet,
hvari vi af naturen ställa alla kropparna.

Rörelsen i rummet är, såsom hvarje annat förnimbart fenomen,
således ingenting annat, än det synliga tecknet af osynliga verkningar
och för våra organer ej mindre otillgängliga förändringar i sättet för
krafternas samvaro (co-existens).

Men af alla problemets lösningar är Kants obestridligen den
anmärkningsvärdaste. Denne store tänkare, som hade så mycket
grubblat öfver de ursprungliga vilkoren för tanken, bland hvilka
rumbegreppet syntes honom med skäl vara ett af de förnämsta, anade först,
att rummet hvarken skulle kunna vara för oss ett yttre föremål, som
fysici antaga, eller ordningen af tingens samvaro, såsom Liebnitz
påstått, utan blott en enkel form för det tänkande föremålet.
»Geometrien», säger han, »är en vetenskap, som bestämmer rummets
egenskaper syntetiskt och icke desto mindre <i>a priori.</i> Men hvad skall
föreställningen om rummet vara, för att i afseende på detsamma en
kunskap af detta slag skall vara möjlig? En ursprunglig inre
åskådning.»

För Kant såväl som för oss är rummet således egentligen en
psykologisk affekt.

Å ena sidan återföras, enligt kunskapens objektiva lag, alla de
vetenskapliga ideerna till begreppen om kraft och utsträckning i
rummet, de enda som äro verkligen ursprungliga och ej kunna bringas
till ännu enklare; och å andra sidan representerar kraftbegreppet, efter
den granskning som ni nyss låtit dessa båda begrepp undergå, de
skapade tillvarelsernas substantiela element och utsträckningsbegreppet
<i>en rent subjektiv form för vår natur.</i>

Så tala ännu den rent subjektiva uttolkningens anhängare.

Man kan i detta afseende göra en temligen kuriös anmärkning
och hvilken skulle vara tillräcklig för att besvara denna lätt
öfverdrifna teori: nämligen den, att om rummet icke existerar, skulle
kropparna icke heller kunna upptaga en del deraf, såsom fysiken lär oss.
Deraf följer helt enkelt, att vi icke intaga någon plats och att <i>vi
aldrig äro någonstädes!</i>

I afseende på den första punkten, innebär den en varning för
teaterarkitekterna. Med hänsyn till den andra skola missdådarne, om
det faller dem in, kunna tillämpa den på sig, att dermed metafysiskt
rättfärdiga sig.

Dessa bevisningsskäl likna mycket dem som de moderna
finsmakare begagna, hvilka förnya ordtvisterna, i det de tro sig förhandla
om fakta. De t. ex., som upprepa med Broussais, att Gud och själen
ej existera, <i>derför att</i> menniskospråket stundom betecknar dem med
negativa uttryck! Det skulle vara det samma som att säga, att
materien icke existerar, derför att man ger den egenskapen af att vara
ogenomtränglig och detta ord är negativt!

I sanning, detta är ordstrid.
</footnote> 

För att således sammanfatta frågans ställning och
principerna för vår vederläggning ur den oorganiska verldens
synpunkt, hafva vi bevisat, att <i>kraften beherrskar materien,</i>
såväl i himmelen som på jorden, att harmonien bildas af








talet och att talet öfverallt för med sig sin intellektuela
karakter. Men det skapande förnuftet visar sig ingenstädes

————————

rummet: denna kropp med hvilken min själ är enad; detta bord vid
hvilket jag sitter; detta hus, denna jord, denna sol, som lyser mig,
kortligen hela universum? Är en så beständig och så allmän illusion
möjlig och ens begriplig?

Denna anmärkning antager just, hvad det här är fråga om,
svarar filosofen. Hvad lära oss i sjelfva verket synen och känseln
angående graden af den kroppsliga utsträckningens verklighet? Att
utsträckningen, rummet, är en egenskap hos kroppen? Alldeles icke,
ty då kroppens förnimmelse väl en gång försiggått, är det alltid
tilllåtet att göra sig sjelf den frågan, huruvida ej den bild af rummet,
som åtföljer denna förnimmelse, icke skulle vara ett blott sken.

Det är med detta sken, såsom med vissa astronomiska
fenomener, såsom t. ex. solens rörelse, för hvilken det är lika lätt att göra
sig reda genom jordklotets rotation, som genom solens; i afseende på
sjelfva erfarenheten, hvilken är bokstafligen neutral i frågan, härflyter
dess föregifna oenighet med vår sats icke af sjelfva de fakta som
man åberopar, utan af den godtyckliga betydelse man tillägger dem
såsom underförstådd.

De elementer som utgöra materien äro af all nödvändighet utan
utsträckning i rummet och rent dynamiska.

Samma grundsatser, som ledt oss till den sanna teorien om
kroppens utsträckning i rummet, lemna oss äfven förklaringen
angående den okroppsliga utsträckningen, d. v. s. rummet. Den
kroppsliga utsträckningen är ett enkelt fenomen, som åtföljer den naturliga
återverkningen af denna hyperorganiska kraft, som man kallar själen,
mot de krafters verksamhet, som utgöra de råa kropparna, en
verksamhet hvarom själen underrättas genom vår kropps organiska
krafter. Men om de organiska krafter, hvilkas system menniskokroppen
är, uppväcka inom oss skenet af utsträckningen i rummet, när de
handla som medlare mellan själen och den yttre naturen, skulle icke
då äfven dessa samma krafter genom sin oafbrutna verkan på själen
sjelf, med hvilken hvardera är så innerligt förenad, kunna frammana
ett liknande fenomen, hvars specifika karakter det skulle vara svårt
att <i>a priori</i> beteckna, men hvilket ofelbarligen bör mötas bland de
psykologiska fenomenerna? Men det är just detta som inträffar och
hvarom vi städse underrättas genom medvetandet. Själens ständiga
återverkning mot de organiska krafterna frambringar i hvarje
ögonblick ett fenomen, likt det af den kroppsliga utsträckningen. Det är
fenomenet af den <i>okroppsliga utsträckningen</i> eller det rena rummet,
hvari vi af naturen ställa alla kropparna.

Rörelsen i rummet är, såsom hvarje annat förnimbart fenomen,
således ingenting annat, än det synliga tecknet af osynliga verkningar
och för våra organer ej mindre otillgängliga förändringar i sättet för
krafternas samvaro (co-existens).

så uppenbart och så tydligt, som i lifvets organisation och i
menniskans tillvaro. Detta skola vi visa i följande böcker.

———————

Men af alla problemets lösningar är Kants obestridligen den
anmärkningsvärdaste. Denne store tänkare, som hade så mycket
grubblat öfver de ursprungliga vilkoren för tanken, bland hvilka
rumbegreppet syntes honom med skäl vara ett af de förnämsta, anade först,
att rummet hvarken skulle kunna vara för oss ett yttre föremål, som
fysici antaga, eller ordningen af tingens samvaro, såsom Liebnitz
påstått, utan blott en enkel form för det tänkande föremålet.
»Geometrien», säger han, »är en vetenskap, som bestämmer rummets
egenskaper syntetiskt och icke desto mindre <i>a priori.</i> Men hvad skall
föreställningen om rummet vara, för att i afseende på detsamma en
kunskap af detta slag skall vara möjlig? En ursprunglig inre
åskådning.»

För Kant såväl som för oss är rummet således egentligen en
psykologisk affekt.

Å ena sidan återföras, enligt kunskapens objektiva lag, alla de
vetenskapliga ideerna till begreppen om kraft och utsträckning i
rummet, de enda som äro verkligen ursprungliga och ej kunna bringas
till ännu enklare; och å andra sidan representerar kraftbegreppet, efter
den granskning som ni nyss låtit dessa båda begrepp undergå, de
skapade tillvarelsernas substantiela element och utsträckningsbegreppet
<i>en rent subjektiv form för vår natur.</i>

Så tala ännu den rent subjektiva uttolkningens anhängare.

Man kan i detta afseende göra en temligen kuriös anmärkning
och hvilken skulle vara tillräcklig för att besvara denna lätt
öfverdrifna teori: nämligen den, att om rummet icke existerar, skulle
kropparna icke heller kunna upptaga en del deraf, såsom fysiken lär oss.
Deraf följer helt enkelt, att vi icke intaga någon plats och att <i>vi
aldrig äro någonstädes!</i>

I afseende på den första punkten, innebär den en varning för
teaterarkitekterna. Med hänsyn till den andra skola missdådarne, om
det faller dem in, kunna tillämpa den på sig, att dermed metafysiskt
rättfärdiga sig.

Dessa bevisningsskäl likna mycket dem som de moderna
finsmakare begagna, hvilka förnya ordtvisterna, i det de tro sig förhandla
om fakta. De t. ex., som upprepa med Broussais, att Gud och själen
ej existera, <i>derför att</i> menniskospråket stundom betecknar dem med
negativa uttryck! Det skulle vara det samma som att säga, att
materien icke existerar, derför att man ger den egenskapen af att vara
ogenomtränglig och detta ord är negativt!

I sanning, detta är ordstrid.

——

</chapter>

<chapter name="Andra Boken. LIFVET">
<h2>Andra Boken.</h2>

<b>LIFVET.</b>

<poem>
<i>Ἔστι δὲ ή ψυχὴ 
τοῦ ζῶντος σώματος
αὶτία χαὶ ὰρχη.</i>
</poem>

—

</chapter>

<chapter name="I. Materiens omlopp.">

<b>I. 

Materiens omlopp.</b>

Atomernas ständiga färder genom organismerna; de lefvande väsendenas
universela broderlighet; oupplöslig solidaritet mellan växterna, djuren och
menniskorna. — Synligt och osynligt lif. — Luften, inandningen, näringen,
afsöndringen. — Kroppen ombildas beständigt. — Lifsfunktionernas jemnvigt
bevisar tillvaron af en styrande kraft. — Kadavrets upplösning bevisar, att
lifvet är en kraft; att denna kraft ej blott är en chimèr. — Homunculus. —
Den organiska kemiens värf och förrättningar. — Denna kemi skapar
hvarken lefvande väsen eller organer. — Materien cirkulerar, <i>kraften</i> styr.

Den makt som beherrskar himlakropparna och utbreder
glansen af sin rikedom i himlarnas oändlighet, den kraft
som bestämmer stenarnas och växternas byggnad på jorden,
den ordning som utgjuter harmoni öfver verlden, de skola
nu alla synas för eder under en annan skepnad, hvars
vittnesbörd ej skall vara mindre oemotståndligt till förmån för den
förnuftiga princip som för ordet i afseende på verldens
öden. Under det att teleskopets genomträngande blick
utforskar de gränslösa tomrummen, besöker mikroskopets
analyserande öga lifvets minsta boningar på jordens yta. Här
är det ej allenast kraftens storhet och häpnadbjudande 

karakter, som skola tilltala oss; utan snarare planens
sinnrikhet, skönhet, finheten i utförandet och framför allt den
öfvermenskliga vishet som beherrskade materien och böjde
henne under lagen af en allmäktig vilja.

När vi med vetenskapens öga intränga i verldens
skådespel, synes hela naturen för oss som en ofantlig
sammanfattning af ömsesidigt arbetande mekaniska krafter
<i>(dynamism),</i> i hvars sköte fysikens och kemiens stora krafter
förena sig eller ombildas. De efemera fenomener, hvilka
synas för den stora hopen isolerade, äro för oss
sammanknutna till ett enda nät, hvars trådar hållas af en mera
hemlig kraft. En stor enhet omsluter verlden. Intet
element är isoleradt, hvarken i den närvarande tidrymden eller
i historien. Ljuset och värmen äro systrar; de visa sig ömsom
tillsammans i en förening, som ej kan upphöra, ömsom
göra de hvarandra sinsemellan offret af sitt lif.
Valfrändskapen, magnetismen förmäla sig i mineralrikets mystèrer.
Magnetens oroliga finger söker oupphörligt polen. Den
begärliga blomman höjer sig med passion upp mot ljuset.
Jorden vänder sin panna om morgonen åt solen.
Skymningen utbreder sin mantel öfver qvällen. Dalarnas ljumma
vällukter värma nattens iskalla fötter. Vid
morgonrodnadens annalkande lemnar daggens kyss sitt insegel på
blommans halföppnade krona. En allmän rörelse rycker
atomerna såväl som verldarna med sig. Tusentals
vågformiga rörelser korsa hvarandra i luften; tusentals olika slags
krafter förenas. Natt och dag, morgon och afton, vid
hvarje årstid, eger i verldens verkstad denna på en gång
omärkliga och häpnadsväckande rörelse rum, som ögat icke
fattar och hvilken de högsta siffror icke skulle kunna
beskrifva. Och resultatet af denna rörelse är <i>lifvet.</i>

Utom detta resultat företer verlden endast ett
medelmåttigt tilldragande behag för den nyfikna
inbillningskraften. Det är genom lifvets åsyn eller förnimmelse, som vår
tänkande varelse fäster sig vid naturen. Om den ensliga
betraktelsen af himlarna under den tysta natten gör på oss
ett intryck af obeskriflig sorgsenhet; om åsynen af de af en
glödande sol uppbrända stora öknarna lemnar oss kalla; om
studiet af de underbaraste kemiska föreningar, som försiggå
i en degel, rör oss mindre nära, än åsynen af en liten
fågel i sitt näste eller tillochmed en violblomma, som växer
så blyg och ljuf vid trädets fot; så kommer det sig deraf,
att dessa betraktelser icke uppenbara för oss något
omedelbart lif. Vår själ är isynnerhet tillgänglig för de intryck
som komma till oss från de andra lefvande varelserna, och
bland dessa låna vi vårt fullaste öra åt dem som mest
närma sig vår natur. En älskad stämma finner i djupet af vår
varelse ett säkrare och mera vibrerande eko, än åskslaget.
En blick från <i>hennes</i> ögon tränger djupare in i oss, än
solens strålar. Ett leende på <i>hennes</i> läppar drager oss till sig
med en mera oemotståndlig tjuskraft, än äfven det
herrligaste landskap. På hennes axlar, på hennes armar, i
hennes hår blekna diamanterna, perlorna, ädelstenarna,
smaragderna och safirerna och nedstiga till rangen af blotta
stenar. Det kommer sig deraf, att lifvet här isynnerhet visar
sig för oss i den skönaste och utsöktaste jordiska
uppenbarelse; deraf att lifvet verkligen är naturens stora
tilldragningskraft.

Men hvad som mest slår forskaren uti hela jordlifvet,
det är den allmänna lag som styr det universela lifvet.
Vid första anblicken synas alla de olika skapade
tillvarelserna isolerade. Tallen, som kröner Alpernas spetsar,
tyckes ej ha någon föreningspunkt med den i dalen
springande haren. Rosen i våra trädgårdar känner helt säkert
ej öknens lejon. Örnen och condoren från mellersta
Asiens höga platåer ha ej smakat frukterna från våra
frukthagar. Kornet och vinrankan tyckas ej ha något samband
med fiskarnas lif. Och om vi inskränka oss till mindre
skarpt söndrade delar, tyckes det icke finnas någon omedelbar
förbindelse mellan menniskans lif och växternas eller
gräsens, som kläda ängarna och skogarna med sin gröna
matta. Men i sjelfva verket är alla de varelsers lif som
befolka jorden, menniskor, djur, växter, ett enda lif, ett och
samma system, hvars medium är luften och bas. marken;
och detta universela lif är ej något annat än en
oupphörlig utveckling af ämnen. Alla dessa varelser äro bildade
af samma molekuler, hvilka gå vexelvis och utan åtskilnad
öfver från den ena till den andra, så att ingen varelses
kropp tillhör honom såsom arf och ego. Genom
inandningen och näringsmedlen insupa vi hvarje dag en viss mängd
födoämnen. Genom matsmältningen, afsöndringarna och
uttömningarna förlora vi samma mängd. Vår kropp förnyas
således, och efter en viss tid ega vi ej mer ett enda grann
af den materiela kropp som vi förut egde: den är helt och
hållet förnyad. Det är genom detta utbyte, som lifvet
underhålles. På samma gång som denna rörelse af förnyelse
försiggår inom hvar och en utaf oss, sker den äfvenledes inom
hvartdera af djuren och växterna. De millioner och
milliarder väsenden, som lefva på jordklotets yta, befinna sig på
grund deraf i ömsesidigt utbyte af organismer. Den atom
syre, som ni nu inandas, utandades kanske i går af ett af
dessa träd som kanta skogsbrynet. Den atom väte, som
nu fuktar ett boulevardslejons forskande öga, fuktade
kanske för någon tid sedan läpparna på den jungfruligaste af
det pryda Englands mör. Den atom kol, som nu
bränner i min lunga, brann kanske äfven i det ljus som
Newton begagnade vid sina optiska experimenter; och måhända
ligger den fosfor, som bildade de dyrbaraste fibrerna i
Newtons hjerna, nu under ett ostrons skal eller i ett af dessa
myriader mikroskopiska smådjur som befolka det
fosforescerande hafvet. Den atom kol, som nu undslipper vid
förbränningen af er cigarr, utgick kanske för några år sedan
från Christopher Columbus' graf, hvilken, såsom vi veta,
finnes i Havannas katedral. Hela det jordiska lifvet är blott
ett ofantligt utbyte af ämnen. I fysiskt hänseende tillhör
ingenting oss såsom vårt eget. Vårt tänkande vara allena
är vårt, är vi. Det ensamt utgör verkligen, oföränderligen
vi. I afseende på det ämne, hvaraf vår hjerna, våra
nerver, våra muskler, våra ben, våra lemmar, vårt kött
utgöras, så stannar det icke hos oss, det kommer, det går, det
flyttar sig från den ena tillvarelsen till den andra. Växterna
äro utan öfverdrift våra rötter, genom dem upphemta vi på
fälten ägghvitsämnet i vårt blod och den fosforsyrade
kalken i våra ben; det syre, som deras utandning skickar oss,
gifver oss vår styrka och vår fägring, och i utbyte pryder
den kolsyra, som vår andedrägt utsänder i luften, kullarna
och dalarna.

När man eger den djupa känslan af detta allmänna
utbyte af materia, som ur den organiska sammansättningens
synpunkt förbrödrar fågeln och trädet, fisken och stranden,
menniskan och lejonet, då betraktar man naturen under
intrycket af den stora enhet som för spiran vid tingens
vandring; hon befinnes sålunda helt och hållet förklarad. Man
föreställer sig då med innerligare intresse jordlifvets
allmänna system. Alexander v. Humboldt har i stora drag
tecknat dess fysiognomi i en eskiss, som förtjenar att
inleda våra särskilda betraktelser. »När menniskan med sin
forskande nyfikenhet tillfrågar naturen», säger han, »eller i
sin inbillning mäter den organiska skapelsens vida rymder,
är den mäktigaste och djupaste af alla de rörelser, hon
röner, den känsla som fullheten af det allmänt utspridda
lifvet ingifver henne. Öfverallt och ända bort vid de isiga
polerna genljuder luften af fåglarnas sång och insekternas
surr. Lifvet andas ej blott i de lägre luftlagren, der tjocka
moln simma, utan äfven i de klara eterregionerna. För
hvarje gång som man bestigit vare sig Cordillerernas rygg
i Peru eller, på södra stranden af Geneversjön, spetsen af
Mont Blanc, har man på dessa ödsliga ställen funnit
lefvande väsenden. Vi ha på Chimborazo, å höjder som med
nära 2,600 meter öfverskjuta Etnas spets, sett fjärilar och
andra bevingade insekter. Äfven om vi antaga, att de
ditförts af uppstigande luftströmmar och att de irrade som
främlingar omkring på dessa ställen, dit vetgirigheten förer
äfven de klenmodigaste menniskor, bevisar likväl deras
närvaro, att djurorganisationen, som är mera böjlig, står väl
emot bortom de gränser der växtligheten dör ut. Vi hafva
ofta sett gamarnas jätte, condoren, sväfva öfver våra
hufvuden högre upp än Pyreneernas snöiga topp, än piken på
Teneriffa, än alla Indiens bergspetsar. Denna väldiga fågel
drefs af sin rofgirighet att förfölja fårkamelerna med den
silkeslena ullen, hvilka irra, förenade i hjordar såsom
kamelerna, på de snöbetäckta betesmarkerna.»

Detta lif, som ögat ser utgjutet inom hela atmosferen,
är blott en svag bild af det mera sammanträngda lif som
mikroskopet uppenbarat. Vindarna bortföra från ytan af de
afdunstande vattnen en mängd små osynliga, orörliga djur,
hvilka ha dödens hela utseende; dessa varelser sväfva kring
i luften, till dess daggen återför dem till den närande
jorden, upplöser det hölje som omsluter deras kropp och
sannolikt genom det syre, som vattnet alltid innehåller,
meddelar deras organer en ny retlighet. Hela moln af
mikroskopiska organismer genomstryka Atlantiska hafvets
luftregioner och förflytta lifvet från den ena verldsdelen till
den andra.

Vi kunna med författaren till <i>»Kosmos»</i> tillägga, att,
förutom dessa varelser, luften jemväl innehåller oräkneliga
frön till ett blifvande lif, insektsägg och växtägg, hvilka,
efter att hafva qvarhållits vid hår eller dunkronor, afgå på
långa utvandringståg om hösten. Det ymniga frömjöl, som
de maskulina blommorna utså i rymden, der könen äro
åtskilda, föres af vindarna och bevingade insekter öfver land
och haf till de feminina växter som lefva i ensligheten.
Öfverallt, hvart naturforskaren sänker sina blickar, möter
han antingen lifvet eller ett frö som är färdigt att
emottaga detsamma.

De organiska formerna intränga djupt i jordens sköte,
öfverallt der de på ytan utgjutna vattnen insila sig genom
öppningar, hvilka frambragts af naturen eller urholkats
genom menniskornas arbete.

Man kan ej med bestämdhet säga, hvilken den punkt
är, hvarest lifvet är ymnigast utgjutet. Det uppfyller
oceanen ifrån de tropiska hafven till sydpolens fasta eller
flytande isar. Luften är full med osynliga frön, och marken
är genomgräfd af myriader, såväl djur- som växtarter.

Växterna sträfva oupphörligt att i harmoniska
föreningar ordna jordens råämne; de ha till uppdrag att bereda
och genom sin lifskraft blanda de ämnen som efter
oräkneliga förändringar skola höja sig till tillståndet af
nervtrådar. Samma blick, som omfattar det växtlager som 
betäcker jorden, afslöjar för oss fullheten af det djurlif som
näres  och bevaras af växterna.

Det är genom luftens bemedling som dessa ständiga
och allmänna förändringar försiggå, och elementerna kunna
ej öfvergå från den ena kroppen till den andra, utan att
passera detta stora medium. Denna sats är så riktig, att
fysiologerna sedan länge bruka säga, att allt lefvande på
jorden är organiserad luft. Huru försiggår denna
organisation? Man känner sedan Lavoisier, att menniskans och
djurens andning är en handling, som står i
öfverensstämmelse med de förbränningar genom hvilka vi värma och
lysa oss. Låtom oss en stund hålla oss härvid.
Andningen, säger Riche, är verkan af luftens aktiva element,
syret, i förening med näringsmedlens kol och väte, likasom
förbränningen är verkan af samma syres förening med
ljusets, vedens och annat bränsles kol och väte. Andningen
förklaras af lifvets inflytande, under det att den egentliga
s. k. förbränningen eger rum under inflytandet af en
intensiv värme. Båda dessa verkningsyttringar ha till följd
en framalstring af värme, det är det genom andningen
frigjorda värmet som håller vår kropp vid en temperatur af
37 grader, hvilken är nödvändig för lifvets upprätthållande.

Lavoisier, Liebig hafva sedan lång tid tillbaka visat,
att hvarje djur är en härd, hvarje näringsämne ett bränsle.
Att andningen icke åtföljes såsom vanlig förbränning af
hvitt ljus, kommer sig deraf, att den är en mindre hastig
förbränning än den andra, en långsam förbränning. Huru
långsam den än är, så är den dock lika med den af en
temligen stark dosis kol. En menniska förbränner 10 till
12 gramm kol i timmen, ungefär 250 gramm om dagen.

Förbränningen och andningen förskämma luften i det
de förstöra dess för helsan nyttiga element, syret, och
ersätta det med en qväfvande gas, kolsyran, och äfven andra
orsaker sprida för beständigt denna ohelsosamma produkt i
de luftlager som vi bebo. Experimenter, som gjorts med
den på fönster i Pariserteatrarna kondenserade vattenångan,
visa i densamma en särdeles mefitisk och ohelsosam
förening.

Menniskoslägtet beröfvar hvarje år luften 160
milliarder kubikmeter syre och ersätter dem med samma volym
kolsyra. Djurens andning fördubblar denna summa.
Endast stenkolen, som man upptager ur jorden, afgifva
omkring 100 milliarder kubikmeter kolsyra, och de andra
bränslena öka betydligt siffran, hvilken ytterligare stegras
genom kropparnas upplösning. Men kolsyregasen förefinnes
endast i den mycket ringa proportionen af t. ex. l/2
qvarter på 100 kannor luft. Kolsyran är löslig i vattnet.
Regnet upplöser denna gas, i det att det passerar genom
luften och drager den med ned i bäckarna, derifrån i floderna
och slutligen i hafven. Der förenar sig kolet med kalken,
så att kalkstenar, marmor, alabaster, onyx, polyphus etc.
uppstå.

Växterna uppfylla i en ofantlig skala ett åliggande
som är motsatt djurens andning, ett åliggande som är af
stor vigt för bevarandet af naturens harmoni, ty det ej
allenast fixerar vattnets väte och utdrager kolsyran ur
luften, utan det återgifver äfven denna syret. (Ett
näckrosblad afgifver på tio timmar syre till femton gånger sin volym.)

Hvilka förändringar låta icke växterna det kol, väte
och qväfve undergå, som de utdragit ur luften? De
frambringa deraf tusentals olika alster. Naturen bildar, i det
hon förenar fem molekuler kol och fyra molekuler väte, i
citronen och i tallen tvänne essencer, hvilka, allt under det
de äro hvarandra alldeles olika till lukten, likväl ha samma
sammansättning. Naturen lägger ofta syre till dessa båda
elementer. Så t. ex. upplöser hon tolf molekuler kol och
tio molekuler väte och syre, samt bildar deraf efter behag
antingen grundämnet för träet eller för potatisen. En
annan gång är hennes arbete ännu mera inveckladt; hon
förenar de fyra elementerna: kol, väte, syre, qväfve, och deraf
framkomma de mest olikartade produkter, förträffliga
näringsmedel såsom kornet, snabbt verkande gifter såsom
strychninen.

Kan man t. ex. förklara för sig, att naturen, i det
hon lägger en equivalent vatten till träets egendomliga
ämne, cellulosan, (C<sup>12</sup>H<sup>10</sup>O<sup>10</sup>), bildar socker (C<sup>12</sup>H<sup>11</sup>O<sup>11</sup>)? 
Naturen frambringar i tysthet dessa underbara
föreningar under <i>lifvets</i> inflytande.

Växtriket är en ofantlig verkstad. Under solvärmens
inflytande sättas alla hjulen i rörelse. Likasom vid
närandet af ett lokomotiv strör naturen med fulla händer ut kol
och luftens grundämnen, och det är dessa som förändras
till trä eller stärkelse, till socker eller gift, som bilda
frukternas välsmakande kött, blommornas fina vällukt, bladens
spetsverk, träets sega väfnad. Djuren nära sig af växterna;
de omändra till gas den luft, som de senare gjort till
fast kropp, och återföra den till luften, der den åter
börjar detta kretslopp af förändringar, som luften, detta
universela band, denna lifvets främsta verkningskraft, aldrig
låter afbryta.

Jemförelsen mellan djurförbränningen genom andningen
och bränslets i en ugn, med hvilken Liebig först framkom <footnote>Liebig, <i>Chemische Briefe</i> 400.</footnote>,
är riktig, ifall man ej gör sig någon materiel föreställning
om elden i denna härd. Inom djuret förbrinner hela
kroppen så småningom; men man vet, att ugnen icke
förbrännes; i den menskliga ugnen förbrännas såväl bränsle som
omhölje, allt. Det är riktigare att taga ljuset eller
lampan till jemförelsepunkt.

Värmen är lifvets måttstock. Cartesius hade kommit
sjelfva erfarenhetsrönen i förväg, då han nedskref denna
betydelsefulla sida: »Man bör i de menskliga maskinerna ej
tänka sig någon annan känsel- eller vegetativ själ, ej heller
någon annan rörelse- och lifsprincip, än deras blod och
sinnen, satta i verksamhet af värmen från den eld som
städse brinner i deras hjerta och hvilken ej är af någon
annan art, än alla de eldar som finnas i de liflösa
kropparna.» (Ni vet, att Cartesius likasom Platon ansåg
menniskosjälen sitta tillbakadragen i sin helgedom i djupet af
oss sjelfva och liksom i opposition med materien. Lifvet
och den organiska förrättningen berodde helt och hållet af
kroppen; tanken allena förblef andens privilegium.)

Sådan är i korthet luftens roll inom naturen; sådana
äro växterna, skickliga fysici och kemister hvilka tillreda
åt oss på samma gång näringsmedlen, andningen, kläderna,
bränslet och de materiela elementerna af vår jordiska
tillvaro. Också sluta vi här, ur synpunkten af vår personliga
mening om naturen, med en förut citerad författare, att vi
framgent skola, då vi i trädgården betrakta det uppväxande
gräset, ej allenast beundra den friska färgtonen i denna
leende matta af grönska och de blommors behag med
hvilka hon är emaljerad. Vi skola höja våra tankar ännu
högre, vi skola tänka på, att hvartdera af dessa grässtrån,
som vi trampa under fötterna, är en tyst välgörare, ty om
vi å ena sidan bidraga till dess fägring, genom att förse
det med den kolsyra hvarförutan det skulle vissna, gifver
det deremot å sin sida oss välvilligt allt hvad som är
nödvändigt för vårt materiela lif; vi skola komma ihåg, att
denna harmoni är af en sublim fullkomlighet, ty om några
länder äro under flera månader försänkta i vinterns
stränghet, upprätta vindarna mellan dessa styfmoderligt
behandlade länder och våra ett ständigt utbyte, hvilket till våra
skogar och ängar för den kolsyra som frambragts genom
lappens och eskimåens andning, och hvilket till dessa polens
innevånare återför det syre som våra växters tusendetals
munnar utandas.

Om vi följa materiens gradvisa stigande, finna vi med
fysiologerna i allmänhet och Moleschott isynnerhet följande
gång för utbytet af ämnena: »Ammoniaken, kolsyran,
vattnet och några salter, se der hela raden af de ämnen med
hvilka växten bygger sin egen kropp», säger denne senare
mycket riktigt. »Albumin och dextrin bildas på bekostnad
af dessa enkla föreningar genom verkningen af en fortsatt
syreförlust. Dessa tvänne ämnen upplösas i växtens socker,
som härigenom blir i stånd att föra dem till de mest olika
delar, genom stammen, bladen och frukterna. Genom
albuminet blifva andra fröhvitsämnes-kroppar till, såsom legumin,
glutin och det coagulerade albuminet; dessa båda sista
ämnen förvaras i olösligt tillstånd i fröet. Albumin, socker
och fett äro de organiska materialier som bilda djuret.
Djurets blod är en lösning af albumin, fett, socker och 
salter. En allt starkare och starkare absorbering af syre
förändrar albuminet till musklernas trådämne, till broskens
och benens lim, till hudens och hårens substans. Dessa
ämnen bilda med fett, salt och vatten djurkroppen i dess
helhet. Af samma skäl som den tillväxande nybildningen,
är sjelfva upplösningen äfven ett fenomen af gradvis
utveckling. I växten upplösas albuminet, sockret och fettet i 
alcaloider, i syror, färgämnen, flyktiga oljor, tjära, qväfve, kolsyra
och vatten. I djuret upplösas samma ämnen i leucin <footnote>Ett hvitt ämne som erhålles, då gelatin påverkas af svafvelsyra.</footnote>,
sirosin, creatin, creatinin, hypoxantin, urinsyra, myrsyra,
oxalsyra, urin-grundämne, ammoniak, kolsyra och vatten.
Utom kroppen upplöses urin-grundämnet i kolsyra och
ammoniak.»

Sålunda återvända växterna och djuren genom sjelfva
lifvet till sin källa. Efter döden är upplösningen äfven en
utveckling, ej mindre regelbunden än lifvet. Materien glider
endast på andra trappsteg, tills hon slutligen kommer till
upplösningens gräns. Förruttnelsen är ej något annat, än
en långsam förbränning af de organiska ämnena, hvilken
försiggår utanför den lefvande kroppen. Den fortsätter ett
slags andning efter döden; och hvarje atom återvänder till
bildningen eller underhållandet af andra kroppar.

Sådan är den kemiska eskissen af lifvets utvexling i
de båda organiska rikena; låtom oss nu sysselsätta oss
särskildt med tillvarelsen inom djurriket. I dessa nya fakta
för iakttagelsen äro vi, såväl som i de föregående, ense
med våra motståndare. Men afvaktom konseqvenserna. Se
här, enligt sjelfva författaren till <i>Lifvets Omlopp,</i> hvilken
stödjer sig på de tyska fysiologernas nya arbeten, den allmänna
gången för upplösningen inom djuret, eller, for att tala
tydligare, de förnämsta fenomenerna af det utbyte af
ämnen som utgör lifvet. Det är här särskildt fråga om
menniskokroppen, hvilken intresserar oss mest <footnote><i>Kreislauf Lebens,</i> Brief XII.</footnote>.

Man vet numera, att historien om utvecklingen af de
näringsmedel och ämnen som kastats bort, efter det de
tjenat assimilationen, är sjelfva det väsentliga af fysiologien
om ämnenas utvexling. Näringsämnenas smältning och
bildningen af organväfnaderna äro inneslutna mellan tvänne
gränser: näringsämnena och de delar som utgöra 
afsöndringarna.

Det är på det sättet, som alla kroppens anatomiska
elementer upplösas, för att oupphörligt förnyas. Det syre,
som vi inandas, kommer från munnen i luftröret, detta
utgrenar sig och dess sista fina grenar äro försedda med
blåsor på sidorna och ändarna, hvilka endast stå i
förbindelse med hvarandra genom den utgrening från luftröret,
på hvilken de sitta. Från detta rör går syret in i
lungblåsorna, från dem kommer det till blodet genom blåsornas
och kapillärkärlens dubbla vägg, sedan inträder det med
blodet i hjertat. Derpå drifver hjertat det med syre
mättade blodet in i alla kroppens delar, genom
cirkulationens arterer, hvilken håller hela kroppen i beroende af
sig. Slutligen intränger syret i organväfnaderna genom
kapillärkärlens väggar, hvilka ända artererna.

Samtidigt försiggår ett motsatt fenomen. Den från
blodet framkommande kolsyran och den inandade
atmosferiska luften utvexlas efter de allmänna lagarna för
gasernas utvexling i lungorna, luftgångarna och sjelfva luftröret.
Då andningsrörelserna åstadkomma bröstets hoptryckning,
utstötes en med kolsyra mättad luftpelare; då efter en kort
paus en inandning följer på denna utandning, vidgas bröstet,
en på syre rik luft ersätter den utstötta luften, som förlorat
en del af sitt syre, och fenomenet börjas åter på nytt.

Man kan jemföra lungorna med ett vexelkontor.
Kolsyran öfverlemnas åt den yttre verlden, för att tjena växterna
till näring. Syret utvexlas mot kolsyra. Det med syre
försedda blodet flyter från lungorna mot venstra hjertörat och
derifrån till alla trakter af kroppen. Då börjar åter den
allmänna förbränningen, hvilken, här under form af
näringsämnenas assimilering, der såsom de assimilerade ämnenas
afskiljande, sätter de förnämsta funktionerna i verksamhet.

Man kan döma till intensiteten af den utvexling af
ämnen som försiggår inom en menniska, af den mängd
kolsyra, vatten och urinämne som hon under en viss tid
gifver ifrån sig. Snabbheten i utvexlingen af ämnena är
lifvets måttstock. Den starkaste verksamhetsgraden i detta
utbyte inträffar under lifsperioden mellan 30 och 40 år.
Det är vid denna medelålder, som menniskans skapande
verksamhet uppnår sin höjdpunkt.

Lungorna och njurarna äro ej de enda organer som
utdrifva de från assimileringen afsöndrade produkterna; till
dem komma huden och ändtarmen. Håren, som falla af,
huden, som affjällas såväl i det inre af kroppen som på
det yttre, naglarna, som vi afskära, mångdubbla de med
qväfve förenade partiklarnas utdrifningsställen.

Lungornas och njurarnas utdrifvande kraft inskränker
sig till femtondedelen af de afförda ämnenas hela vigt och
öfverstiger mycket tarmarnas.

Ju större rörelsen är, desto snabbare är afförningen af
de förbrukade ämnena. De menniskor, som ha starka
kroppsrörelser, afgifva genom huden på 9 timmar lika mycket
kolsyra som under 24 timmar i det hvilande tillståndet. En
engelsk kurir, som på 100 timmar tillryggalagt en väg,
hvilken annars under vanliga förhållanden skulle erfordrat
500 timmar, hade efter denna ansträngning förlorat ej
mindre än 14 kilogrammer <footnote>1 kilogramm =1000 gramm; 1 gramm = 0,075234009 sv. lod.</footnote> af sin kropps vigt.

Tänkandet tröttar lika mycket och mer än den kroppsliga
ansträngningen. Det är derför riktigt, då man talar om
menniskor med en brinnande själ. En tillökning i andens
arbete åstadkommer en stegring i appetiten, alldeles som
en stark muskelrörelse skulle göra. Appetiten är blott ett
genom sinlig förnimmelse förmärkt tecken af att blodet
och organväfnaderna lida brist på sina väsentligaste
beståndsdelar. Hjernans verksamhet ökar, likasom lemmarnas
arbete, afsöndringen genom huden, lungorna och njurarna.

Blodet afgifver ständigt de delar, som utgöra
detsamma, till kroppens organer. Organväfnadernas verksamhet
sönderdelar dessa elementer i kolsyra, urinämne och vatten.
Slutligen passera excrementämnena ständigt genom 
tionens ström, för att komma till lungorna, njurarna, huden
och tarmkanalen, hvarifrån de drifvas ut ur kroppen. Det
är således nödvändigt, att organväfnaderna och blodet
genom lifvets regelbundna gång röna en förlust på ämne,
som endast ersättes genom hvad näringsmedlen lemna i
stället.

Denna <i>utvexling</i> af ämnen försiggår med  en märklig
snabbhet. De menniskor, som duka under för maktlöshet
i brist på föda, kunna i medeltal lefva ända till tvänne
veckor. Men i samma ögonblick som en vertebrerad varelse,
hvem hon än vara må, dör af hunger, har hennes kropp
förlorat fyra tiondedelar af sin ursprungliga vigt. Om vi
antaga, att denna yigtförlust skulle kunna förlängas, utan
att leda till döden af maktlöshet, skulle en menniska på
35 dagar ha konsumerat hela sin kropp. Om man tager
de fyra tiondedelar, som gifvits ut, 2 1/2 gånger, erhåller
man i sjelfva verket enheten, d. v. s. hela kroppen. Döden
kommer efter 14 dagar; om man tager 14 två och en half
gång, får man 35. Om vi ersätta förlusterna med
näringsämnen, bibehåller sig en fullväxt persons kropp vid sin
ursprungliga vigt. Hos de personer, som göra ett lagom
bruk af mat och dryck, försiggår ämnenas utvexling
snabbare, än hos dem som uttömts genom fasta. Moleschott
och andra fysiologer hafva trott sig kunna af dessa
omständigheter draga den slutsatsen att kroppen förnyar
största delen af sin substans på en tid af 20 till 30 dagar.

En fysiologisk forskare berättar, att han om sommaren
på 24 timmar förlorade nära fjortondedelen och tillochmed
om vintern tolftedelen af sin kropps vigt. Hos olika
personer kan den dagliga förlusten likväl undergå stora
förändringar, En annan forskare har anställt flera
vägningar med sig sjelf, i det han underkastade sig en
regelbunden lefnadsordning. Han fann härvid, att han i
medeltal förlorade 1/22 del af sin vigt på 1 dag.

Den föda som man tager, och det syre som man
inandas, betäcka denna förlust. Blodet framkommer i sjelfva
verket ej blott af näringsmedlen, utan på samma gång af
dessa och andningen. Detta är ännu bestämdare 
förhållandet med de organiska väfnaderna.

Om kroppen förlorade hvarje dag under vintern en ny
tolftedel och om sommaren en ny fjortondedel af sin vigt,
skulle hela kroppen vara förnyad inom 12 eller 14 dagar.
Enligt den siste forskarens rön skulle dertill åtgå 22 dagar.

Liebig härleder denna snabbhet i utbytet af ämnena
från en annan omständighet. Man misstager sig ej, då
man tror den mogna menniskan vara i besittning af en
medelqvantitet af cirka 28 skålpund blod. Det syre, som
vi på 4 eller 5 dagar insupa genom andningen, är
tillräckligt för att genom förbränningen förändra allt kol och väte
i denna qvantitet blod till kolsyra och vatten. Men blodet
uppgår till omkring femtedelen af en fullväxt kropps vigt.
Om således fem dagar äro tillräckliga för blodets afgifvande
genom utvexlingen af ämnena, kan man deraf göra den
beräkning, att hela kroppen ombildas på 5 gånger 5, eller
25 dagar. Moleschott har med Marfais funnis, att färgade
atomer af det ämne, som man till stor mängd insprutar i
grodornas cirkulation, fullständigt försvunnit efter 17 dagar.
Men alldenstund ämnesutbytet försiggår långsammare hos
grodorna, än hos de varmblodiga djuren, ledes man till att
tro, att de färgade kulorna i menniskans blod, fullständigt
förnyas på mindre än 17 dagar.                         

Författaren till <i>Lifvets Omlopp</i> förklarar derför, att
öfverensstämmelsen mellan de erhållna resultaterna är, då
man utgår från tre olika synpunkter, en positiv borgen för
sanningen af den hypotes enligt hvilken del behöfs 30
dagar, for att gifva en hel kropp ny sammansättning. De
sju år, som folktron ansåg härtill åtgå, skulle vara en
kolossal öfverdrift. »Huru öfverraskande», säger han, »denna
snabbhet än kan förefalla vid första ögonkastet,
öfverensstämma dock de gjorda iakttagelserna i afseende på alla
punkterna. Enligt Stahl, förlora lärkorna på en dag det
fett som utvecklats under natten i deras kropp.
Cellulernas utveckling försiggår i blodet på sju eller åtta timmar
på bekostnad af de ämnen som mjölksaften i magen lemnat.
Hvem vet icke, för öfrigt, att få dagar äro tillräckliga, för
att göra en menniska nästan oigenkännelig genom
afmagring?

»Snabbheten i ämnenas utvexling, hvilken bevisas af
alla dessa iakttagelser, ar alltmera egnad att minska vår
förvåning. De lära oss, att en fullväxt person, som
väger 128 skålpund, afsöndrar på 24 timmar nära 3
skålpund saliv, åtminstone 2 1/2 skålpund galla och mer än
28 skålpund magsaft, så att en rökare, som har den
ovanan att spotta, kan på en half dag spotta ut
85:tedelen af sin vigt. Under loppet af tjugufyra timmar
förrinner i vår kropp nära fjerdedelen af vår vigt af magsaft,
cirkulerande från blodet till magen och från magen till
blodet. Hvarje individ utvexlar med olika hast sin materia.
Mannen, qvinnan, barnet och gubben förråda olika
fallenheter, alltefter mannens egenskap att utvexla mera ämnen
än qvinnan, den unge mannen mer än gubben och barnet.
Arbetaren och tänkaren vexla sina kroppars beståndsdelar
på kortare tid, än de sysslolösa menniskorna och de som
lefva högt. Det finnes menniskor som lefva fort; hos dem
sätta hoppet, lidelsen och den rädda nedslagenheten blodet
i liflig rörelse. De lefva fort, derför att utvexlingen af
ämnena försiggår hastigt inom deras kroppar.

»Så länge jemnvigt förefinnes mellan näringssaftens
förvandling i blod och utstötandet af förbrukade ämnen,
lider kroppen ingen förändring i sitt vanliga förråd af
ämnen. Denna jemnvigt bibehålles i utvexlingen af ämnena
hos den medelåldrige mannen. Hos gubben deremot är
jemnvigten förstörd. Matsmältningen är ej längre så god
som hos mannen i blomman af sin ålder. Förtäringen af
mat och dryck rättar sig mycket snart efter födoämnenas
smältning. Syrets verksamhet och organväfnadernas
desassimilering, som deraf är en följd, afbrytes icke. Deraf följer
omedelbarligen en minskning i näringssaften, som man kan
finna ej allenast genom vigten, utan äfven genom den
direkta undersökningen. Sådana delar af kroppen, hvilka, såsom
ögongloben, innehålla mycket flytande ämnen, äro mindre
fulla, mindre utspända vid en framskriden ålder; hornhinnan
tillplattas, hvaraf följer, att synen på nära håll minskas år
ifrån år och tillochmed kan förändras till en motsatt
svaghet eller bräcklighet. Gubbarnes ben ha förlorat en del af
sin elasticitet, derför att de äro mindre rika på vatten, an
de medelåldriga männens. (Fremy.)

»Så snart som kroppens nybildning ej längre
uppväger upplösningen af de assimilerade delarna, följer
organväfnadernas tilltagande svaghet oundvikligen. Underkäken
minskas i volym, hvilket angifves af den spetsiga hakan
hos de gamla. Fettet under huden lider betydlig förlust;
då denna blifvit alltför stor, skrynklas också huden på
pannan och händerna. De förtunnade musklerna sakna förmåga
att draga sig tillsammans; de kunna ej längre åter räta
upp ryggraden och låta hufvudet falla framåt. Också
beundra vi såsom någonting sällsynt de kraftfulla gubbarnes
säkra och raka gång. Talorganerna bli torrare, de förlora
sin böjlighet och sin elasticitet. Rösten blir sträf och dof
eller skarp och gnällande. Då man utgår från sitt
femtionde år, minskas äfven hjernans vigt. (Peacock.)

»Allt bör hos gubben bidraga till att öka bristen på
proportion mellan näringssafternas förvandling i blod och
desassimileringen. Med materien minskas kraften. Slutet
rycker så sakta närmare. Döden är en utmattning, som
följer af den materiela utarmningen <footnote>Så uttrycker sig Moleschott: icke ett ord smyckar det tomma i
denna beskrifning. Vi bedja honom om tillåtelse att få jemföra
dermed den sista frasen i ett motsvarande kapitel hos en annan tysk
fysiolog, Schleiden, och spörja, åt hvilkendera sidan själens
förhoppningar kanna sig dragna. »Vår uppfattning af lifvet och döden»,
säger denne, »blir helt annan i ålderdomen och alldeles motsatt den
som vi hyste i vår ungdom. Elementerna hopa sig mer och mer i
kroppen; de mjuka och böjliga organerna bli stela, förbenas och
vägra att göra sin tjenst; stoftet drager kroppen mer och mer mot
stoftet, tills slutligen själen, trött vid detta tvång, plundras på sitt
för henne alltför tunga omhölje. Hon öfverlemnar kroppen, född af
stoftet, åt den långsamma förbränning som vi kalla förruttnelse.
Själen ensam lemnar, odödlig och oförgänglig, de materiela lagarnas
slafveri och svingar sig mot den andliga frihetens styresman.»</footnote>.»

Vi gå tillsvidare in på alla dessa omständigheter, och
för att ej förringa det framförda påståendet, återgifva vi 
dem sådana som våra motståndare sjelfva framställa dem.
Visserligen skulle vi kunna bestrida de 25 dagarna för
organismens förnyelse och med lätthet begära en längre
tid derför. Men en månad eller ett år betyda för oss föga.
Tiden gör ingenting till saken, såsom den franske satirikern
sade. Tvärtom, ju större och snabbare denna förnyelse af
den kroppsliga materien är, desto bättre tjenar erfarenheten
vår teori.

Materiens afgudadyrkare härleda sitt ryktbara påstående
från de omständigheter för hvilka vi nyss redogjort. De
förklara, att det genom dessa kemiska ombildningar är
bevisadt, att själen icke finnes till. För vår del deremot —
se der den märkliga åtskilnaden! — så förklara vi, att
själens tillvaro fortfarande är bevisad genom dessa samma
ombildningar. Men innan vi inlåta oss i diskussionen, vilja
vi först göra en liten anmärkning mot våra motståndares
så bestämda påstående, hvilka med så mycken tvärsäkerhet
uttala såsom en ovederlägglig sanning, att de materiela
molekulerna ensamma existera och att de allena utgöra den
lefvande varelsen från hennes födelse till hennes manbarhet,
från hennes manbarhet till hennes död.

I påstån å ena sidan, att den lefvande kroppen ej är
någonting annat, än en sammanfattning af molekuler, å
andra sidan sägen I, att hela kroppen föryngras för hvarje
månad. Men det förefaller oss vara svårt att försona dessa
båda satser. Huru förklaren I, att kroppen åldras? denna
materiela kropp, betraktad som kemiska molekuler, uppnår
aldrig högre ålder än en månad. Lifshvirfveln, såsom
Cuvier kallar den, hvilken oupphörligt vexlar under och i vår
hud, sjelfva vårt kött, vårt blod, våra ben, vårt hår, våra
anleten, hela vår kropp är likasom en klädebonad, hvilken
åter blir ny af sig sjelf. Sextioåringens eller åttatioåringens
kropp har blott en månads ålder, alldeles som det barns,
hvilket börjar lära sig att gå. Kropparna äro således alltid
nya, och vi kunna i sanning ej underlåta att beundra denna
naturens sinnrika lag. Men det är ovedersägligt, att det
på jorden finnes menniskor af alla åldrar, ifrån vaggan allt
till grafven. Ni, herr Moleschott, ni är fyratiofem år, tror
jag. Ni, herr A. Comte, ni räknar ju 79 vintrar. Ni, herr
Vogt, ni är född i nådens år 1817. Vi äro hvardera af
olika ålder. Jag har, antager jag, mindre an fem lustrer
på mitt hufvud. Herr Schopenhauer skall snart ha dem.
Men om det är sannt, att vår kropp föryngras sålunda
med hvarje månad — eller årligen, om man heldre så
vill — hvad är det då, som åldras inom oss?

Ännu en gång, det är ej de molekuler som utgöra
vår kropp och hvilka för någon tid sedan ännu icke
tillhörde oss, hvilka utgjorde en del af kycklingen, rapphönan,
korngrynet, saltet, oxen, kapunen, gumsen, vinet, kaffet,
som vi förtärt, molekuler hvilka för öfrigt äro oföränderliga
och icke åldras, fastän sjelfva den sak de bilda dör. Det
finnes således inom oss <i>någonting annat,</i> än dessa molekuler.
Vår organism har åldrats.

Låtom oss nu fortsätta och inlåta oss på sjelfva ämnet
for diskussionen. Tillåt oss dock först anmärka, att edert
systems svaghet i hvarje ögonblick framträder uti det
inkonseqventa i edra uttryck.

I kallen sjelfva ålderdomen för en brist på <i>jemnvigt</i>
mellan kroppens nybildning och desassimilering. I kallen
det fulla och normala lifvet för <i>jemnvigt</i> mellan
lifsfunktionerna. Så länge jemnvigten existerar mellan
näringsämnenas förvandling i blod och utstötandet af det
förbrukade, lider kroppen, sägen I, ej någon förändring i sitt
vanliga förråd af materia. Denna jemnvigt bibehålles i
utvexlingen af den medelåldriges ämnen. Man kan väga
en tretig till fyratioårig menniskas kropp, gång efter annan
och med långa mellanrum, utan att finna någon tillökning
eller minskning i vigt, som man ej kan förklara genom en
inkomst eller en utgift, hvilken omedelbart föregått. Mycket
bra. Men hvem organiserar denna jemnvigt, om jag får
fråga? I påstån, att det ej finnes någon inre kraft som
sitter till styrs inom eder vid denna oupphörliga förnyelse
af molekulerna. Men detta ar ett tomt och ohållbart
påstående. Den rent materialistiska hypotesen om lifvet,
liknelsen mellan molekulernas omlopp och ångans rörelse
i distillationsapparaten eller elektriciteten i Geisslers rör
hvarken förklarar födelsen, eller uppväxten, eller lifvet, eller
affallet, eller ålderdomen, eller döden.

För att det skall kunna finnas jemnvigt och
organisation i molekulernas anordning, måste det finnas någon
<i>ledning.</i> Föröfrigt förneken I lika litet som Cuvier eller
Geoffroy Saint-Hilaire denna ledning. Men för att det
skall kunna finnas någon ledning, måste det äfven finnas
en ledande kraft. Vågen I påstå motsatsen? Denna ledande
kraft är ej en sammanfattning af förvirradt blandade
egenskaper; den är en oinskränkt herrskande och nödvändig,
och det är den som styr lifshvirfveln, likasom det är
tilldragningen eller attraktionen som styr planetsferernas
hvirfvel.

Om det inom oss icke funnes en ledande kraft, huru
skulle det då komma sig, att kroppen bildas och tillväxer
i enlighet med den organiska typen från födelsen till
ungdomen? Hvarför upphör denna kropp, hvilken intager lika
mycket luft och föda som förut, att växa? Hvem fördelar
harmoniskt alla de assimilerade ämnena? Efter växten uppåt,
hvem bestämmer kroppens tillväxt i tjocklek? Hvem ger
styrka åt den mogne mannen och hvem lagar ständigt och
jemnt den lefvande maskinens alla hjul?

Huru skulle man kunna utan en organisk, typisk,
lifskraft — vi fästa oss ej vid ordet — förklara en kropps
inrättning? Scheffler svarar oss med de kemiska och fysiska
krafterna: »Hvardera af dessa krafter», säger han, »utöfvar
på de andra ett inflytande, genom hvilket hela organismen
emottager i - alla sina delar en viss enhet af en högre
ordning. De individuela krafternas särskilda
verksamhetsyttringar förena sig derefter i en totalverkning och bilda
ett motstånd, som ordnar delarnas mångfald till ett helt,
hvarest grundtypen för all individuel fallenhet aftecknar
sig.» Det der är då en mycket klar framställning! Men
huru kunna alla dessa underbara förbindelser frambringas
utan en med verkningsförmåga begåfvad organiserad enhet?
Hvem inrättar denna organism? Huru kunna materiens
egenskaper arbeta i enlighet med en plan, en ide som de
ej kunna ha? Huru kan organismen så väl veta att välja
de näringsmedel som passa för honom? Hvem bestämmer
artens trogna återalstring? Är det då lättare att medgifva
alla dessa tillfälligheter, vilja vi anmärka med Tissot, än att
antaga en väsentligt verkande grundorsak, som har
förmågan att utöfva denna makt i riktningen af den eller den
specifika typen? — »Inom menniskan» svarar man, »i hennes
materiela del och i de ämnesvexlingar som försiggå inom
henne, spelar den kemiska verksamheten sin roll; den
frambringar kroppspartiklar, hvilka kunna tjena hela byggnaden
till stöd eller substrat. Den lifskraft, som följer af alla
dessa föreningar, organiserar henne. Af denna organisation
härflyter den andliga kraften.» Det der är då omvägar, för
att slippa förklara någonting.

Flera materialister, bland hvilka vi skola nämna
Mulder, le åt lärosatsen om lifskraften och jemföra denna kraft
»med en slagtning, levererad af tusende stridsmän, liksom
om det ej funnes en enda kraft i verksamhet, hvilken lät
aflossa kanonerna, svänga sablarna etc. Helheten af dessa
resultater, tillägger Mulder, är icke resultatet af en enda
kraft, af en <i>bataljkraft,</i> utan summan af de oräkneliga
krafter och föreningar som vid en dylik händelse äro i
verksamhet.» Man drager häraf den slutsats att lifskraften icke
är en grundorsak, utan en verkan.

Jemförelsen saknar ej riktighet; den är dessutom så
ovärderligt fin, att den gagnar ej allenast dem som tänkt
sig den, utan äfven oss sjelfva, som ej haft mödan att söka
den. Det är i sjelfva verket tydligt, att det, som utgör en
krigshärs styrka, kraft, och det som vinner slaget, ej blott
är hvarje krigares särskilda deltagande, utan isynnerhet
<i>ledningen</i> af striden, öfverbefälhafvares insigtsfullhet,
bataljplanen, den suveräna befallning som från organisatörs
panna utstrålar till hvardera af cheferna och nedstiger
genom bataljoner till soldaterna, inrollerade maskin-nummer.
Hvem skall väl kunna förmås att tro, att det icke var
Napoleon som vann slaget vid Austerlitz? Fråga Thiers' — som
kanske vet det bättre, än Napoleon visste det sjelf — om
dessa oförgätliga bataljer, såväl de som vunnits med lika
styrka på båda sidor, som de från hvilka han medfört segren
genom öfverrumpling, icke angifva ofvan hvarje krigares
personliga tapperhet det sorgligt ryktbara snille som lyckas
att i ett ögonblick försända i grafvens mörker tusentals
menniskor, hvilka befinna sig på höjden af sin kraft och sin
verksamhet.

Om det är nödvändigt, att en krigshär ledes af en
öfverbefälhafvare och att en sträng disciplin under samma
enhet omfattar tusentals soldater, är det af ännu större skäl
nödigt, att en kraft styr materien och tvingar under
kroppens harmoniska enhet de milliarder molekuler som efter
hvarandra utgöra densamma. Det är genom denna kraft
allena, som kroppen existerar, på samma sätt som ett
regemente alls icke är något annat än ett abstrakt väsende,
som existerar i kraft af lagen och ej på grund af hvarje
enskild menniskas vigt och inflytande. De konskriberade
komma till haren, de gamla vända tillbaka hem, och inom
sju, år är regementet förnyadt <footnote>Enligt den ännu bestående franska armeorganisationen.
Öfvers. anm.</footnote>. Under tiden åstadkomma
permitteringar och särskilda värfningar en annan förändring
i de molekuler som utgöra hären. Hvarje soldat, hvarje
officer (må uttrycket ursäktas oss!) är ingenting annat än
ett nummer, deras enskilda personer gälla intet; officerarne
kunna förliknas med nollorna i decimalsystemet; men deras
personlighet gäller ej mer än soldatens. Öfverstarne sjelfva
vexla, utan att regementet derför upphör att bestå i sin
identiska form. Generalerna undergå äfven sina
öfverflyttningar, hvilka ej sätta brigadernas och divisionernas tillvaro
i fara. Den militära hierarkien är en enhet. Det ar detta
som utgör dess kraft och styrka. Hvad angår de delar
som utgöra denna enhet, så känner man dem icke. Det
är obestridligt, att en öfverste i spetsen för sitt regemente,
eller en icke afskedad general äro af större vigt ur
tjenstens synpunkt, än en simpel grenadier, på samma sätt som
en atom af hjernans fett ar af större betydelse än en
nagelstump. Men det, som utgör stammen eller
utgreningsknuten på ett träd med vida grenar, utgör derför icke hela 
trädet. Våra motståndares jemförelse passar derför bättre
för vår sats, än för deras.

Hvem är den bildade man, hvem den forskare på god
tro, som skall våga bestrida, att vår kropp icke är en
organism bildad af en särskild kraft? Hvari skilja sig ett lik
och en lefvande kropp? Det är ett par timmar sedan denne
mans hjerta upphörde att slå. Se, han ligger der utsträckt
på sitt dödsläger. Lifvet har flyktat utan någon bräcka,
utan att någon rubbning visat sig i organismen. Hans
tillstånd trotsar äfven den sorgfälligaste medicolegala
besigtning. <i>Kemiskt</i> taladt, finnes det <i>ingen</i> olikhet mellan denna
kropp och samma kropp på morgonen. Men, jag upprepar
det, hvari skiljer sig ett lik från en lefvande kropp? Enligt
vår åsigt, skilja de sig alls icke. Det är alldeles samma
vigt, samma mått, samma form. Det är samma atomer,
samma molekuler, <i>samma fysiskt kemiska egenskaper!</i> I
lären sjelfva, att dessa egenskaper äro obrottsligen förenade
med atomerna. Det är således alldeles samma varelse!

Men insen I icke, att en dylik konseqvens är den
formliga fördömelsen af edert system? En lefvande varelse
skiljer sig mycket märkbart från en död. Detta är verkligen
ett alltför allmänt kändt faktum, för att I skolen kunna
förneka det. Tillstån derför, att en hypotes, som lär, att
lifvet ej är något annat, än helheten af atomernas kemiska
egenskaper, faller på samma gång med sin grund och sin
takstol, ty födelsen och döden, all tillvarelses alfa och
omega, uppresa sig oöfvervinnerligt mot påståendena i denna
hypotes.

Det är nästan kränkande for det menskliga förnuftet
att nödgas påstå, att en lefvande varelse skiljer sig från ett
lik och att den lifvande kraften ej mera finnes till i detta
senare! Att påstå att lifvet är någonting, det är nära nog
detsamma som att påstå, att det är dager vid full
middagstid. Men det är vår pligt att gå in på att sätta prickarna
öfver <i>i</i>-en för våra motståndare på andra sidan Rhen.

Den kraft som bildar lifvet måste väl vara en
särskild kraft, eftersom de kroppsliga molekulerna i dess
närvaro harmoniskt fördelas i en fruktsam enhet, under det att
i dess frånvaro samma molekuler skiljas, ej igenkänna
hvarandra och bekämpa hvarandra, samt låta denna organism
snabbt undergå en <i>fullständig upplösning</i> och falla till stoft.

Denna samma kraft måste väl särskildt existera,
alldenstund, då å ena sidan alla kropparna i naturen icke äro
lefvande och å en annan sida alla de lefvande kropparna
äro sammansatta af samma materialier som de oorganiska
kropparna, dessa lefvande kroppar dock skilja sig från de
andra genom lifvets speciela och beundransvärda egenskaper.

Lifvet måste väl vara en herrskande kraft, eftersom den
lefvande kroppen endast är en hvirfvel af öfvergående
elementer, eftersom alla dess delar befinna sig i oupphörlig
förändring och <i>lifvet blir qvari medan materien flyktar bort.</i>

Skola vi med Buffon tro, att det finnes två slags
molekuler i verlden: de organiska och de oorganiska? att de
förra äro lefvande celluler, försedda med känsel och
retlighet, att de öfvergå från den ena lefvande varelsen till den
andra och ej nedsänka sig till de oorganiska ämnena,
under det att dessa senare icke ingå i lifvets allmänna
inrättning? Men den organiska kemien har alltför slående
bevisat, att den lifgifna materiens elementer äro desamma som
den minerala eller luftverldens: syret, vätet, qväfvet, kolet,
jernet, kalken etc.

Skola vi med botanisten Dutrochet och anatomen
Bichat säga, att lifvet är ett tillfälligt undantag från
materiens allmänna lagar, en händelsevis gjord inställelse af de
fysiskt-kemiska lagarna, hvilka alltid sluta med att nedslå
den lefvande varelsen och beherrska materien? Men vi draga
ej i betänkande att kalla denna åsigt en villfarelse, emedan
lifvet är skapelsens högsta och mest lysande mål och
genom arterna upprätthålles från verldens första till hennes
sista dag.

För öfrigt skall man göra rätt i att tänka och säga,
det man, aldrig skall påstå, att lifvet icke är en kraft,
öfverlägsen materiens elementära valfrändskaper.

Hvad som utmärker de lefvande väsendena, det är den
organiska <i>kraft</i> som grupperar dessa molekuler i enlighet
med hvarje individs särskilda form, alltefter arttypen.» De 
verkliga driffjedrarna för vår organisation», sade Buffon, »äro
icke musklerna, artererna, venerna; de äro <i>inre krafter,</i>
som ingalunda följa den grofva mekanikens lagar, sådana
vi tänkt oss dem <footnote>Buffon, som ej var mekaniker, misstager sig häri, och vi veta
nu, att mekaniken såväl som kemien spelar en vigtig roll i kroppens
byggnad. Men denna villfarelse hindrar ej den store naturforskarens
ord från att vara sanna i hvad angår kraftens företräde.</footnote> och till hvilka vi skulle vilja återföra
allt. I stället för att bjuda till att lära känna krafterna
genom deras verkningar, har man försökt att ifrån dem
skilja ända till ideen, man har velat bannlysa dem ur
filosofien. De ha dock åter visat sig, och med större glans
än någonsin. Cuvier förklarar mera rent ut, ty han hade
iakttagit det mera direkt, att materien helt enkelt är
»innehafvare af den kraft som skall tvinga den blifvande
materien att gå i samma riktning, som den förra, och att
kropparnas form är för dem mera <i>väsentlig</i> än deras
materia, eftersom denna förändras, medan den andra bevaras.»
Flourens' experimenter hafva isynnerhet bevisat detta
förhållande med materiens föränderlighet i motsats till
kraftens varaktighet, hvilken, sanningen att säga, väsentligen
utgör den lefvande varelsen. Det ena af dessa
experimenter består deri, att ett djur för en månad underkastas
behandlingen med krappört, ett ämne hvilket, såsom man vet,
färgar de föremål röda, som äro deraf impregnerade. Efter
en månad eger djuret ett rödfärgadt skelett. Om man
derpå ger djuret dess vanliga födoämnen, bli benen åter
hvita med början i centrum. Ty benens ständiga
förnyelse, liksom köttets, försiggår <i>inifrån utåt.</i> I ett annat
experiment aftager man köttet från ett ben, som man omgifver
med en ring af platinatråd. Småningom betäckes ringen
med efter hvarandra bildade lager och befinner sig slutligen i
det inre af benet. På detta sätt förnyas benen; köttet och
de mjuka delarna undergå en snabbare förnyelse.
Quatrefages säger: »I de lefvande varelsernas doldaste djup råda
tvänne motsatta strömmar, den ena, som oupphörligt
beröfvar organismen något, molekul efter molekul, den andra,
som återupprättar i mån af brecherna, hvilka skulle, om de 
blefve alltför stora, medföra döden.» Den organiska kraft
som bildar vår varelse döljer sig under köttets föränderliga
klädnad; men man känner den spritta i sin eldiga liflighet.
Den bildar, leder, styr. Se dessa representanter för den
zoologiska skalans primitiva grader, dessa crustaceer, som
af ett skal skyddades mot jordskorpans omstörtningar, dessa
ormar och maskar, som fortfara att lefva, äfven sedan de
bitvis krossats. Söndersmula klon på en kräfta: den skall
reproduceras till hela sin egendomlighet. Afhugg svansen
på en ödla, den skall åter växa ut. Stycka en mask i
flera bitar, hvardera utaf dessa skall. återbilda hvad som
saknas dem. Den från sin moder skilda korallens blomma
passerar hafven, för att bilda ett nytt träd. Är det väl
materien ensam, som utför dylika ting? Uppenbara icke
dessa fakta den oafbrutna verksamheten hos den typiska
kraft som bildar de skapade varelserna, hvardera efter sin
art. och hvilken helt visst är mera väsentlig för deras
tillvaro, än sjelfva molekulerna i deras kroppar och deras
kemiska egenskaper?

Och hvad skall man väl draga för slutsats af
insekternas metamorfoser, öfvergående former under hvilka
kraften allena består genom faserna af dvala och
återuppväckelse? Är icke fjärilen, som på sina vingar höjer sig mot
ljuset, samma varelse som gaf lif åt masken eller larven?

Det är efter dessa fakta tydligt, det är obestridligt, att
<i>en kraft</i> — namnet på densamma betyder föga — <i>organiserar
materien,</i> enligt växt- och djurarternas typiska form. Men
våra motståndare draga ej i betänkande att påstå, att detta
är absolut ingenting och att molekulernas kemiska
egenskaper äro tillräckliga att förklara allt. »Omständigheterna i
deras helhet,» påstår Moleschott, »det förhållande, hvarigenom
materiens valfrändskap frambringar med varaktighetens makt
samma former, ha af Henle efter Schellings föredöme
erhållit namnet typisk kraft. Denna typiska kraft är ett litet
steg framåt mot lifskraften, eftersom den antager så många
materiens tillstånd, som det finnes organer och arter. Men
växternas och djurens typiska kraft är <i>en lika tom ide,</i> en
lika barnslig personifikation som dess moder lifskraften.»
Virchow kallar den »en ren vidskepelse, som ej skulle
kunna förneka sin frändskap med tron på djefvulen och
sökandet efter den filosofiska stenen.»

Författaren till <i>»Etude de philosophie positive»</i> tillsluter
ögonen och utbrister: »Det finnes ingenting annat verkligt,
än kropparna.»

»Den föregifna lifskraften är en chimèr,» förklarar å sin
sida du Bois-Reymond i sitt verk öfver djurelektriciteten.
»Om våra motståndare envisas med att påstå, att
organismerna äro underkastade krafter, som man ej finner utanför
dem, behöfva de endast försäkra följande: en molekul
materia erhåller, i det den inträder i lifvets hvirfvel, för en tid
gåfvan <i>af nya krafter;</i> dessa krafter förlorar molekulen åter,
då lifvets hvirfvel, som fått afsmak för den, kastar den
bestämdt tillbaka på den liflösa naturens strand.»

Denna slutledning är falsk, för så vidt som det är
tillräckligt att antaga, det en molekul materia ledes, i det den
inträder i lifvets hvirfvel, enligt den lefvande varelses typ som
den för ögonblicket tillhör. För att framhärda i sin
skepticism, äro de, såsom vi redan sett, nödsakade att tillsluta
ögonen för den obestridliga olikhet som skiljer en lefvande
kropp från ett lik, och att antaga att det emellan dem ej
finnes någon olikhet. Man kan ej längre, enligt hvad du
Bois-Reymond säger, betrakta såsom tvifvelaktig den
frågan, »huruvida olikheten, den enda hvars möjlighet vi känna,
mellan den döda naturens och den lefvande naturens
fenomener verkligen finnes till. Någon olikhet af detta slag
<i>finnes icke.</i> I organismerna läggas icke till de materiela
molekylerna nya krafter, ej någon kraft som icke är äfven
verksamhet <i>utanför</i> organismerna. Således finnes det icke
några krafter som förtjena namnet lifskrafter. Den
uppdragna skilnaden mellan den föregifna organiska och
oorganiska naturen är <i>helt och hållet godtycklig.</i> De som
ovilkorligen vilja bibehålla den, de som predika läran om
lifskraften, under hvilken form, under hvilken bedräglig
förklädnad detta än må vara, hafva aldrig, de kunna vara
derom förvissade, framträngt ända till sin tankes
gränser.» 

Anmärk i förbigående denna säkerhet, vi kunna
tillochmed säga denna lättsinniga öfversittareton mot dem hvilka ej
tänka så som de. De förfäkta utan bevis de mest
vederläggliga satser. »Qväfvets, kolets, vätets och syrets,
Svaflets och fosforns egenskaper förefinnas hos dem af all
evighet. Bevisa oss motsatsen. Ni tiger? Således har ni orätt.»
Och saken är utagerad. Materiens egenskaper kunna icke
förändras, när hon inträder i växternas och djurens
sammansättning. I följd deraf är det tydligt, att hypotesen
om en kraft, som är för lifvet egendomlig, är helt och
hållet chimerisk!

Man invänder slutligen, att denna kraft ej är till,
derför att »en kraft utan materielt underlag är en abstrakt,
meningslös ide.» Vi inse icke, att det är nödvändigt att
antaga, antingen att en typisk kraft icke existerar eller att
denna kraft är utanför materien. Våra förnekare begå här
ännu samma misstag som det de begått i frågan om Gud,
när de förklara att man måste, för att antaga Guds
tillvaro, med nödvändighet uppfatta den såsom befintlig <i>utom</i>
verlden. Det är alltid samma princip som är i spelet.
Det skulle för öfrigt vara oss lätt att bevisa, det all
kunskap om menniskan inskränker sig till begreppet om
kraften och utsträckningen i rummet; vi skulle kunna kalla till
vittne de matematiska vetenskaperna, fysiken, kemien,
naturhistorien i dess trenne riken: mineralogi, botanik och
zoologi; vetenskapen om menniskan: psykologi, estetik,
moral, naturlig teologi, filosofi. Alla dessa vetenskaper skulle
leda till knuten för problemerna: kraften och
utsträckningen. Men här är icke platsen att uppsätta något register
öfver vetenskaperna. Må det vara oss tillåtet, att ur
lifvets synpunkt betrakta denna dubbla fråga och dertill
anmärka kraftens företräde framför utsträckningen.

Bichat definierade lifvet såsom sammanfattningen af de
funktioner, hvilka motstå döden. Utan att taga denna
definition barnsligt efter orden, hvilken är den bild, som
granskningen af en växts eller ett djurs byggnad först
företer för oss? Den är den ändamålsenliga anordningen af
de organiska funktioner som utgöra det lefvande 
väsendet. Och hvad är denna anordning, om icke ett system
af krafter, bestämdt att sätta den lefvande maskinen i
rörelse? Den dynamiska idéen herrskar i denna synpunkt:
fördrifver man den, återstår ingenting annat än liket.

Om vi från beskrifningen af det för sin verksamhet
lämpliga organet och från denna föreställning om särskilda
krafter återuppstiga till varelsen i dess helhet och dess
bevarande från början till slutet af dess tillvaro, så finna
vi med Cuvier, att »lifvet är en fortvarande hvirfvel, hvars
ledning förblifver beståndande, så invecklad den än är,
likasom den art molekuler som är deri indragen, men icke
sjelfva de enskilda molekulerna»; äfven här finna vi den
kraft närvarande som midtunder kropparnas oupphörliga
förändringar betryggar och bibehåller identiteten af deras
form; den är den vigtigaste utmärkande egenskapen i denna
organism. Och anmärkom dessa ord af Cuvier: »De
enskilda molekulerna äro i ständig cirkulation, men
molekul-<i>arten</i> förblir densamma.» För denna fortvaro ha vi kraften
att tacka.

Huru skulle det gå t. ex., om formen allena blefve
bevarad och om ej någon verkande ledning förherrskade vid
valet af de kemiska molekulerna? Man skulle snart ha den
mest olikartade kropp, man kan tänka sig, fastän den
behölle sin fullkomliga form. Tänk eder t. ex., att det
element som bildar den jungfruliga hvitheten i denna hy,
dessa högröda läppar, denna fint tecknade mun, denna
vackra näsa, den uttrycksfulla färgskiftningen i dessa ögon,
blir af en slump ersatt med molekuler af annan art, af
jodens som svartnar i ljuset, af smörsyrans som smälter i
solen, af något salt som upplöses i fuktigheten etc.
Menskligheten skulle der just ha en vacker personal! Men dit
kommer man likväl, när man påstår, att någon lifskraft
icke existerar.

I det vi öfvergå från individen till arten, finna vi här
ytterligare kraftens öfvervälde nödvändigt. Om hvarje
individ förblir lefvande, kommer det sig af de mekaniska
krafternas ömsesidiga verkning i hans inre. Att växt- eller
djurarterna fortvara, härleder sig af begynnelsekraften, som
allena kan karakterisera art-identiteten, hvilken öfverflyttas
genom slägtet och förefinnes uti doldt eller synligt tillstånd
i växt- och i djurägget.

Hvaraf kommer det sig, att denna ofantliga ek
kommit fram ur ett ollon, som fallit i jordmyllan? Hvaraf
kommer det sig, att han blifvit <i>ek</i> vid sidan af det ollon
ur hvilket <i>boken</i> framgått, af kotten ur hvilken <i>tallen</i>
skjutit upp, af kärnan på hvars graf <i>kornellen</i> utvecklar sina
scharlakansröda bär; vid sidan af <i>kornet</i> eller <i>hafrekornet</i>
på samma plats, under samma solstråle och samma
regndroppar, kortligen, under identiska förhållanden? Hvaraf
kommer det sig, att elefanterna i våra dagar äro alldeles
desamma som de af hvilka Pyrrhus begagnade sig för tjugo
sekler sedan, och att Noaks korp (om Noak fanns) var
klädd i samma sorgdrägt, som dessa kraxande trupper, hvilka
bestryka med svart vår septemberhimmel? Om icke deraf,
att det organiska fröet förefinnes ej allenast i den
anatomiska byggnaden, utan äfven och isynnerhet i en särskild
kraft, hvilken organiserar varelsen, utan att någonsin
misstaga sig om dess begrepp och utan att gifva ett
gumshufvud åt hästen eller en ankfot åt kaninen!

Eftersom ni med så stor lidelsefullhet påstår, att det
i de lefvande väsendena icke finnes någon särskild kraft
och att lifvet icke är någonting annat, än en verkan af
den samtida närvaron af de molekuler som utgöra
djur-eller växtlifvet, försök då åtminstone att genom ett
anspråkslöst experiment bevisa dessa djerfva försäkringar och
påståenden. Konstruera blott en lefvande varelse, och . . .
vi skola lyckönska eder. Låt se. Här ha vi en flaska,
som innehåller kolsyrad ammoniak, chlorkalium,
fosforsyrad natron, kalk, magnesia, jern, svafvelsyra och kisel.
Enligt edert eget erkännande <footnote><i>»Lifvets omlopp»,</i> del. 2, bref XV.</footnote> är växternas och djurens
fullständiga lifsprincip innesluten i denna flaska. Men gör
då en liten växt, ett litet djur eller en liten menniska, om
jag får be. 

Ni dröjer! ni svarar icke? Ni är likväl från Göthes
land. Erinrar ni er icke Wagners dystra laboratorium,
alldeles uppfyldt med hopblandade, oformliga apparater,
härdar och deglar för fantastiska experimenter? Den nämnda
flaskan var redan i hans händer. Återkalla edra minnen,
hör på den underbara scenen: det ar den evige.
Mefistofeles, som samtalar med alkemisten.

<i>»Wagner (vid härden);»</i> Klockan ljuder; hon skakar
starkt de af sot svärtade murarna; ovissheten i en så
högtidlig väntan kan ej förlängas mera. Mörkret börjar redan
ljusna; redan glänser något på flaskans botten <footnote>Denna föreställning om andarnas innestängande i kristallen är
temligen vanlig för medeltidens trollkarlar. Påfven Benedictus IX
höll sju dylika sammansvurna innestängda i en sockerask.</footnote> likt ett
lefvande kol; nej, likt en glänsande karbunkelsten, hvilken
kastar tusendetals lågor kring sig i mörkret. Ett rent och
hvitt ljus synes! Blott jag icke går och förstör det denna
gång. Ah! min Gud, hvilket, väsen nu på dörren!

<i>Mefistofeles (inträder).</i> Hvad står här på?

<i>Wagner (sakta).</i> En menniska håller på att göras!

<i>Mefistofeles.</i> En menniska? Och hvilket förälskadt
par har ni då stängt inne i härden?

<i>Wagner.</i> Gud bevare mig väl! Det gamla sättet att
afla förklara vi för idel skämt. Den späda punkt ur
hvilken lifvet framsprang, den ljufva kraft som trängde ur det
inre fram samt tog och gaf, bestämd att bilda sig sjelf,
att först tillegna sig det närmaste, derefter det främmande,
den är nu afsatt från sin värdighet; om djuret ännu finner
nöje deri, så bör dock menniskan, som är begåfvad med
ädlare egenskaper, hafva ett renare och högre ursprung.
<i>(Vänder sig mot härden).</i> Det glänser! Nu kunna vi
verkligen hoppas, att, om vi lyckas att af hundrade ämnen
och genom blandningen — ty allt beror af blandningen —
med lätthet sammansätta den menskliga materien, fängsla
henne i en kolf och behörigen omdistillera henne, verket
skall i all tysthet fullbordas. <i>(Vänder sig ånyo mot
härden).</i> Det sker! Massan rör sig i klarare ljus, och min 
öfvertygelse stärkes i hvarje ögonblick. Hvad man i
naturen prisade såsom hemlighetsfullt, det våga vi med vårt
förstånd probera, och hvad hon fordom frambragte
organiseradt, det låta vi krystallisera.

<i>Mefistofeles.</i> Den som lefvat länge har mycket
erfarit; för honom kan ingenting nytt ske på detta sätt.
Jag har redan under mina vandringsår sett
krystalliserade folk.

<i>Wagner (alltjemt uppmärksamt betraktande flaskan).</i>
Det stiger, det blixtrar, det kokar? Om ett Ögonblick är
det gjordt! En stor plan synes i början dåraktig; men
hädanefter vilja vi skratta åt slumpen, och sålunda skall
en hjerna, hvilken tänker förträffligt, i en framtid äfven
kunna göra en tänkare. <i>(Betraktar hänryckt flaskan.)</i>
Glaset klingar genom en förtjusande kraft; det grumlas, det
klarnar; alltså måste det blifva något! Jag ser en liten
vacker karl komma i prydlig gestalt och gestikulera. Hvad
kunna vi, hvad kan verlden mera begära? Hemligheten
ligger ju afslöjad i öppen dag; lyssna blott till detta ljud,
det blir röst, det talar!

<i>Homunculus (frän flaskan till Wagner).</i> God dag,
pappa! Hur' står det till? det var då ej något skämt!
Kom, tryck mig hjertligt till ditt bröst, men icke för hårdt,
att glaset ej springer sönder! Sådan är tingens egenskap:
för det som är naturligt är verldsalltet knappast tillräckligt;
det med konst frambragta fordrar deremot ett inskränkt
rum. <i>(till Mefistofeles).</i> Men är du här, din skälm! Jag
tackar dig, min kusin, Ögonblicket är valdt; ett lyckligt
öde för dig till oss. Eftersom jag nu befinner mig i
verlden, så vill jag handla och genast förbereda mig till
arbetet; du är tillräckligt skicklig att for mig förkorta vägen.

<i>Wagner.</i> Blott ett ord ännu! Hittills har jag ofta
måst blygas, då gammal och ung bestormat mig med
problemer. Så t. ex. hade ingen ännu kunnat förstå, huru
själ och kropp passa så väl tillsammans, huru de hålla
hvarandra så fast, liksom för att aldrig skiljas åt och
likväl alltjemt förgifta dagarna för hvarandra; och sedan ...

<i>Mefistofeles.</i> Vänta! Jag skulle heldre vilja spörja,
hvarför man och hustru så illa fördraga hvarandra? Du
kommer, min vän, aldrig på det klara häröfver. Här finns
det att göra; det är just hvad den lille vill. . .»

Men vänd om sidan af texten och gå tillbaka till
första akten: det är Faust, det är den unga och den gamla
vetenskapen, som talar:

»Huru allt väfves till ett helt, huru det allt verkar
och lefver i hvartannat! Huru himlakrafterna stiga upp
och ned och räcka hvarann de gyllene ämbar; huru de på
vingar, från hvilka välsignelse utströmmar, sväfva från
himlen till jorden och fylla alltet med harmoniska toner!

»Hvilket skådespel! men ack, blott ett skådespel!
Hvar skall jag fatta dig, oändliga natur? Och I bröst,
hvar ären I? I, källor till allt lif, vid hvilka himlarna
och jorden hänga, till eder söker den vissna barmen! — I
qvällen fram, I dränken verlden, och jag öder förgäfves
mitt lif!»

Ja, det är fåfängt ni förnöter eder tid med att i
stället för Skaparen sätta homunculus-arbetet; det är förgäfves
ni skrifver: »Den skapande allmakten utgöres af lifvets
valfrändskap.» Med all er förträffliga kunskap om materien
och hennes lysande egenskaper, kan ni ännu icke ens göra
en svamp.

Men ni jäfvar er, ni urskuldar eder, tror jag. Hvad
vi ej kunna göra, det kan naturen, ty hon är ännu
skickligare än vi — en i sanning förtjusande anspråkslöshet;
men huru går det då med edert förstånd, om ni å en
annan sida påstår, att det icke linnes någon Ande i naturen?
Låtom oss dock gå vidare. Och dessutom, tillägger ni
fint, om vi icke ännu genom kemiska processer frambringa
lefvande varelser, så frambringa vi dock organiska ämnen,
t. ex. den för urinen utmärkande syran och den för senap
väsentliga oljan. Detta gör oss stort nöje. Låtom oss
derför ett ögonblick deltaga i dessa lysande kemisters
afgörande laboreringar.

Redan i slutet af sista seklet, såsom Alfred Maury
anmärker, fann man, att de ämnen, som utveckla sig hos
växter och djur och tagits ifrån deras qvarlefvor, 
innehålla nästan uteslutande kol, syre, väte och qväfve. Man
bevisade derigenom, att dessa fyra kroppar äro de skapande
grundpartiklarna, elementerna till alla de organiska ämnena,
elementer hvilka ofta finnas förenade med vissa andra enkla
kroppar och åtskilliga minerala salter.

Detta första resultat lär oss, att om växtligheten och
lifvet äro särskilda krafter, hvilka icke skulle kunna
förblandas med den enkla rörelsen, med valfrändskapen och
sammanhållningskraften, skapa de likväl ingenting, hvartill
de icke hemta materialierna ur det dem omgifvande
mineralriket. I sjelfva verket finnas de fyra organiska elementerna
fullt bildade i atmosferen. Luften är en blandning af syre
och qväfve och förenar sig med en ringa del kolsyra, d. v.
s. kol förenadt med syre. Vidare, atmosferen håller
vattenångan sväfvande deruppe, och hvar och en vet, att vattnet
är en sammansättning af syre och väte. Således låna de
organiska elementerna af denna flytande och oorganiska
massa, som omgifver och genomtränger vårt verldsklot,
elementerna till sin sammansättning. Hvad angår de andra
ämnena, hvilka äro så att säga tillfälligtvis inslagna i deras
väfnad, så hemta de dem ur jorden; växterna pumpa der
upp dem, och djuren assimilera dem med sig, i det de
nära sig af växterna.

Kemien är i stånd att omedelbart skapa de organiska
ämnena. Det är Büchner, som med den största entusiasm
förklarar detta. Kemisterna hafva skapat drufsockret och
flera organiska syror. De hafva <i>skapat</i> åtskilliga organiska
baser, och bland andra urinämnet, denna företrädesvis
organiska substans, säger han till bemötande af de läkare
som emot dem invände, att de voro vanmäktiga i att skapa
organismens produkter. Vi se för hvarje dag kemisternas
experimenter i att skapa nya föreningar tillväxa. Berthelot har
lyckats att af oorganiska kroppar skapa de kroppar som äro
bildade af kolets förbindelser med vätet; och denna
upptäckt lemnar oss, oaktadt sin skenbara oförenlighet med
den organiska naturen, en utgångspunkt för den med konst
frambragta sammansättningen af de organiska kropparna.
Nu gör man alkohol och kostliga parfymer af stenkol; man
frambringar ljus af skiffer; blåsyran, urinämnet, ett
gallämne och en mängd andra kroppar, hvilka man förr endast
trodde kunna skapas af växt- eller djurämnen, erhållas nu
af enkla ämnen, som den oorganiska naturen lemnar. Också
försvinner nu skilnaden mellan den organiska och den
oorganiska naturen för laboreringarna. År 1828 kullkastade
Woehler, i det han på artificielt sätt frambragte urinämnet,
den gamla teorien, som påstod, att de organiska
förbindelserna endast kunde bildas af organiska kroppar. Ar
1856 skapade Berthelot myrsyran af oorganiska ämnen, d.
v. s. af kolsyra och vatten, i det han uppvärmde dessa
ämnen med kaustikt kali och utan samverkan af någon
växt eller något djur. Snart derefter lyckades man af dessa
elementer sammansätta alkohol. Man kom till och med
derhän, att man frambragte artificielt fett af oljesyra och
glycerin, tvänne ämnen hvilka kunna erhållas på rent
kemisk väg; detta är ett af de utomordentligaste resultater
som den syntetiska kemien ända till våra dagar lemnat.

Författaren till <i>Kraft und Stoff</i> drager af dessa fakta
den slutsatsen, att man bör ur lifvet och vetenskapen
bannlysa tanken på en organisk kraft, som frambringar lifvets
fenomener på ett godtyckligt och af naturens allmänna
lagar oberoende sätt. Vi tillbakavisa likasom han
godtycket, men behålla kraften. Han tillägger, att denna
stränga skilnad, som man vill göra mellan den organiska
och den oorganiska verlden, endast är godtycklig. Han
har här emot sig representanterna för allt jordiskt lif. Det
hindrar icke Carl Vogt ifrån att tillägga: »Att komma fram
med lifskraften, är endast ett kringgående, för att dölja sin
okunnighet; det är en af dessa så talrika bakportar i
vetenskaperna, genom hvilka de ytliga andar alltid taga sin
tillflykt som rygga tillbaka inför den närmare undersökningen
af en svårlöst fråga, för att nöja sig med antagandet af ett
inbilladt underverk.»

Läran om lifskraften skulle således nu vara en
förlorad sak. »Hvarken de mystiska naturalisternas
bemödanden om att återupplifva denna skugga, eller metafysicis
klagomål, i det de söka att genom besvärjningar fördrifva
den fysiologiska materialismens anspråk och öfverhängande
infall och att bestrida den dess andel i de filosofiska
frågorna, ej heller de isolerade operationssätt som beteckna
fysiologiens ännu dunkla förhållanden — intet af allt detta
kan rädda lifskraften från en snar och fullständig undergång.»

Bunsen och Playfair hafva redan för några år sedan
visat, säger författaren till <i>Lifvets Omlopp,</i> och Rieken har
nyligen bekräftat det, att man kan erhålla cyan, en förening
af qväfve och kol, på oorganiska ämnens bekostnad. Vi
veta dessutom, att vätet kan, i det ögonblick det skiljer
sig från sina kemiska föreningar, förena sig med qväfvet,
for att bilda ammoniak. Vidare, man kan från cyan
komma till ammoniak: man behöfver endast utsätta cyan,
upplöst i vatten, för luftens inverkan, för att få se bruna
flockor skilja sig från det flytande ämnet — tecken till en
sönderdelning, genom hvilken man finner kolsyra, blåsyra,
ammoniak, oxalsyradt salt och urinämne upplöst i fluidet.
Oxalsyran är en förening af kol och syre, hvilken för
samma qvantitet kol endast innehåller tre fjerdedelar af syrets
vigt i kolsyran. Oxalsyran förorsakar den sura smaken i
växten, syran i syrsältingen <i>(Oxalis)</i> och i många andra
växter. Det är en organisk syra, hvilken vi, efter hvad
som nyss nämnts, kunna förskaffa oss medelst enkla
kroppar utan tillhjelp af någon organism. »Sålunda känna vi
nu trenne ämnen», utbrister Moleschott, »en organisk bas,
ammoniaken; ett organiskt, syrsättande enkelt ämne, cyan;
och en organisk syra, oxalsyran, hvilken vi kunna tillverka
med enkla kroppar. Det är blott några år sedan man
ännu trodde om alla tre, att man visserligen kunde
tillbereda dem, i det man sönderdelade de mera invecklade
organiska förbindelserna, men att det ej var möjligt att
erhålla dem med enkla elementer. I ammoniaken ha vi
en förening af qväfve och väte, utan att utgå från de
organiska kropparna. Denna gåta, som lifskraftens sfinx satte
emot oss såsom en skrämbild, för att hindra oss ifrån att
skrida framåt i den artificiela beredningen af de organiska
föreningarna, denna gåta har Berthelot löst. Han har
nedslagit sfinxen och dess tillbedjare, och han har ersatt dem 
med en tropp forskare, åt hvilka han under hand lemnat
de trådar af hvilka de skola betjena sig for att ytterligare
förlänga kedjan af sina upptäckter, i det de veta att af
alla delar åter frambringa den organiska verlden.»

Vi skola tillägga, att man nu erhåller ättiksyra, i det
man låter en förening af svafvel och kol genomgå trenne
tillstånd, och den direkta föreningen af kolet och vätet
bildar radikalen acetyl eller ättiksyra <footnote><i>V. Berthelot: Chimie organique fondée sur la synthese</i> och
<i>Leçons sur les méthodes générales.</i></footnote>.

Det är ännu lättare att bereda myrsyran medelst enkla
kroppar allenast, såsom en professor i College de France
gjort, i det han låter vått kali verka på kolsyregas, i en
glaskolf som tillslutits vid lamplågan, under 72 timmar och
en värme af 100 grader.

Naturen utdrager dessutom de organiska ämnena från
samma källor af hvilka kemisterna låna dem vid
experimenteringarna i sina laboratorier.

Vi applådera med båda händerna — det är sannt, att
man ej kan applådera med en hand — åt dessa
vetenskapens beundransvärda försök, och man kan icke förebrå
oss, att vi resa hinder for det skapande menniskosnillets
framsteg. Menniskan är på jorden för att lära sig känna
naturen och för att göra sig till herre öfver materien. De
gamles »känn dig sjelf» öfversättes i våra dagar med studiet
af den yttre verlden, och det är genom detta rika studium
som vi verkligen lära att känna oss sjelfva.

Vi tro med Maury, att det intresse som man har af
så många upptäckter väl lönar mödan att man gör något
för att förstå dem. Hvilken vetenskap är mera egnad att
fängsla oss, än den som uppenbarar för oss på hvad sätt
vi tilldanats; hvaraf vi lifnära oss; med hvilka ämnen vi
äro i beröring; hvilka fysiska verkningar som frambringas
inom och utom oss; hvart de delar gå, som vi assimilera
med oss, hvilka vi oupphörligt kasta ifrån oss? Detta är
icke någonting som blott intresserar för ögonblicket; det
är problemer hvilka  beröra  den fysiska  menniskan hel och 
hållen: det är de väsendens verld vi tillhöra, som det här
gäller. Vi använda mycket förstånd och arbete på att
intränga i lumpna tvisters och betydelselösa förhållandens
labyrint, och vi skulle icke bekymra oss om att lära känna
det som är af vida större intresse, att få veta hvad den
beundransvärda natur är, i hvars sköte vi födas, lefva, dö,
som föregår och öfverlefver oss, som förser alla slägterna
med sjelfva de grundämnen som låta dem existera!

Men vi ansluta oss icke derför till de föregifna
konseqvenser, som herrar materialister härleda deraf, konseqvenser
som Berthelot, Pasteur och de praktiska kemisterna äro de
första att tillbakavisa. De påstå sig hafva det svåraste
ordet i gåtan, sedan man nu frambringar artificiel gas med
enkla kroppar. När man blandar blåsyradt kali tillhopa
med svafvelsyrad ammoniak, förenar sig kalit med
svafvelsyran och blåsyran med ammoniaken. Denna sista förening
är icke blåsyrad ammoniak, utan urinämnet. Men beundra
slutsatsen: »Det är genom denna lysande upptäckt, som
Liebig och Woehler hafva öppnat vidsträckta utsigter på
denna väg och förvärfvat sig en evig ära, i det de till en
del emot sin vilja, till en del utan att veta det, afgifva
bevis för att lifvets lagar hädanefter förklaras för oss i de
fysiska och kemiska krafterna.» Hvilken ära för Liebig och
Woehler att sålunda dragas vid betslet hän mot Akeronens <footnote>Akeron, en af floderna i Tartaren.</footnote>
källa. Våra fiender älska denna flod med dess mörka
stränder. »Visserligen kan», tillägga de, »den fördomsfrie kemisten,
som ej sätter sitt ord i tronens och altarets tjenst, i det
han lugnt påräknar en viss seger, le åt den stackars
filosofen, hvars vetande icke öfverskrider kunskapen om
urinämnet och hvilken tror sig föreskrifva fysiologens makt
denna gräns.» Hvilket altare och hvilken tron skulle gå
in på att utnämna dylika logici till ministrar? Vetenskapen
sjelf lefver tillbakadragen i sin helgedom, samt låter dem
som befinna sig utomkring hennes tempel slå rappel och
hålla exercis. 

Hvilken bestämd slutsats drager den materialistiska
skolan af dessa operationssätt? Jo, att kemien och fysiken
erbjuda oss de tydligaste bevis för, att de oorganiska
ämnenas kända krafter utöfva sin verksamhet <i>på samma sätt</i>
inom den lefvande naturen som i den döda. Likasom de
nödsakats förguda materien, för att den må ersätta Gud,
på samma sätt ser man dem, utan att ana det, <i>gifva lif</i>
åt materien, för att afsätta lifvet från tronen.
»Vetenskaperna», säger författaren till <i>Kraft und Stoff,</i> »hafva följt och
bevisat dessa krafters verkning i växternas och djurens
organismer, stundom tillochmed i de finaste föreningar. Det
är nu allmänt ådagalagdt, att fysiologien, eller vetenskapen
om lifvet, ej mera kan vara kemien och fysiken förutan,
och att ingen fysiologisk process eger rum utan de kemiska
och fysiska krafterna.» — »Kemien», säger Moleschott, »har
del i de lefvande varelsernas skapelse, tillväxt och tillvaro,
vare sig såsom orsak eller verkan. Andningen,
matsmältningen, assimileringen och afsöndringen ske endast på
kemisk väg. Kemien allena kan för oss afslöja hemligheterna
af dessa vigtiga organiska förrättningar.»

Syret, vätet, kolet, qväfvet, förklara våra materialister
med stor förhäfvelse, ingå under de mest olika förhållanden
i kropparnas föreningar, förbinda sig med hvarandra, skiljas
åt, verka i öfverensstämmelse med samma lagar som när de
befinna sig utanför dessa senare. De sammansatta
kropparna kunna tillochmed förete samma utmärkande
egenskaper. Vattnet, som ojemförligen är alla de organiska
väsendenas mest volyminösa ämne och hvarförutan det
hvarken finnes något djur- eller växtlif, intränger i,
uppmjuknar, upplöser, rinner, faller enligt tyngdlagarna; det
afdunstar, brusar framåt och bildar sig på alldeles samma
sätt inom som utom organismen. De oorganiska ämnen,
de kalkartade salter som vattnet innesluter i sammansatt
tillstånd, dem förvarar det i djurens ben eller i växternas
kärl, der dessa ämnen eftersträfva samma fasthet som i den
oorganiska naturen. Luftens syre, som i lungorna träder i
beröring med venernas svarta blod, gifver detsamma den
granatfärg, som blodet erhåller om  man rör om det i ett
kärl i beröring med luften. Det kol som finnes i blodet
undergår vid denna beröring samma förändringar genom
förbränningen — i det att det förändras till kolsyra — som
öfverallt annorstädes. Man kan med skäl jemföra magen
med en degel, uti hvilken de i beröring med hvarandra
satta ämnena sönderdela sig, förena sig etc, allt i
öfverensstämmelse med de allmänna lagarna för den kemiska
valfrändskapen. Ett gift, som inkommit i magen, kan
neutraliseras, liksom om man utförde denna process
utanför; ett osundt ämne, som der fixerats, neutraliseras och
förstöres genom de kemiska hjelpmedlen, liksom om detta
försiggick inom något kärl och icke i det inre af organet.
Matsmältningen är en rent kemisk verkning.

Man kan länge utbreda sig öfver denna punkt.
»Iakttagelserna», säger Miahle, »lära oss, att alla de organiska
verksamhetsyttringarna ega rum med tillhjelp af de kemiska
processerna, och att en lefvande varelse kan jemföras med
ett kemiskt laboratorium, i hvilket de förrättningar utföras,
som i sin helhet utgöra lifvet. De af den lefvande
organismens fysiska lagar bestämda mekaniska procedurerna äro
icke mindre klara och tydliga. Blodets omlopp eger rum
genom en mekanism, hvilken är så fullständig som man
kan tänka sig. Den inrättning, som åstadkommer det,
liknar helt och hållet de mekaniska arbeten som utföras af
menniskohand. Hjertat är försedt med falluckor och
ventiler, liksom en ångmaskin, och deras arbete åstadkommer
ett tydligt brus. Då luften kommer in i lungorna, gnider
den mot luftgångens väggar och förorsakar andningsljudet.
In- och utandningen äro resultatet af rent fysiska krafter.
Blodets uppåt stigande rörelse från de lägre delarna af
kroppen till hjertat kan, i motsats till tyngdlagarna, endast
ske genom en rent mekanisk inrättning. Det är genom en
mekanisk procedur som tarmkanalen medelst en masklikt
krälande rörelse afför exkrementerna uppifrån och ned; det
är jemväl på ett mekaniskt sätt som alla musklernas
verksam hetsyttringar ega rum samt menniskorna och djuren
utföra sina flyttningsrörelser. Ögats byggnad hvilar på samma
lagar som camera obscura, och ljudets vågrörelser 
flyttas till örat såsom till hvarje annan ihålighet.» —
»Fysiologien har således fullkomligt rätt», slutar Büchner, »då den
nu föresätter sig att bevisa, att det ej finnes någon
väsentlig olikhet mellan den organiska och den oorganiska verlden.»

Ingen skilnad mellan den organiska och den
oorganiska verlden! Men det finnes intet falskare påstående i
verlden än just detta. De reaktioner som försiggå inom de
lefvande kropparna äro långt ifrån identiska med dem som
man kan med samma fluida utföra i en laboratoriedegel.
De organiserande krafterna, såsom Bichat säger, undgå
beräkningen och verka på ett oregelbundet och föränderligt
sätt. De fysiskt-kemiska krafterna deremot ha sina
regelbundna och stadigvarande lagar. Författaren till en ny
bok med titeln »La Science des athées», låter denna
sanning mycket bra framgå, i det han framställer följande
exempel: »Inspruta i ett djurs ådror de elementer som
bilda blodet, <i>med undantag af det som åstadkommer den
kemiska föreningen</i> och hvilket icke står till ert förfogande:
i stället för att bibehålla lifvet åt djuret, tillför ni det
döden. Och samma blod, som en kort tid förblifvit
utanför en ådra, men ånyo insprutas genom den öppning som
gifvit det tillfälle att komma ut, kan gifva anledning till
de allvarsammaste förvirringar. Inför födoämnen i magen
på ett lik: vid beröringen med organväfhaderna skola dessa
ämnen förruttna, medan de i det lefvande djuret skulle
förändrats till blod och underhållit dettas lif. Man skall
förfråga sig hos kemisterna om, huru opium, kina, räfkaka,
svafvel, kalijodur etc. verka i organismen? hurudan 
nicotinens, blåsyrans och alla de växtgifters kemiska verkning
är, hvilka ej lemna något spår efter sig? Huru verkar
curare i muskelkrampen? Hvarför sammandrager kräkrot,
när den kommer i magen, genast alla andningsmusklerna
etc. etc? »Verkningen af ett ämnes närvaro i ett annat
gör det» (»action de presence»), säga de lärda herrarne och
tro sig hafva svarat!»

Det är stridande emot sanningen att påstå, att de
fysiologiska fenomenerna kunna förklaras genom fysiken
och kemien, att reaktionerna ega rum såväl i organismen
som utom densamma. Fysiken och kemien beröra
hvarandra, derför att samma lagar råda för deras fenomener;
men ett ofantligt mellanrum skiljer dem från vetenskapen
om de organiserade kropparna, derför att en stor olikhet
eger rum mellan dessa lagar och lifvets. Att påstå, att
fysiologien är djurens fysik, det är att gifva en lika oriktig
föreställning om saken, som om man sade, att astronomien
ar stjernornas fysik. Till denna Bichat's åsigt fogar dr
Cerise: »Lifsfenomenerna utgöras af flera olika elementer,
och de fysiska krafterna äro, allt under det de taga en
svårmätt men obestridlig del deri, underkastade väldet af
en <i>högre kraft,</i> som styr dem, i det hon låter dem tjena
sina ändamål.»

De franska anatomerna, Piorry, Malgaigne, Poggiale,
Bouillaud, äro af samma mening. »Ofvan alla
vetenskaperna», säger den siste, »likasom öfver alla deras lagar,
herrskar, förändrar, neutraliserar, minskar eller ökar <i>lifvet</i>
de fysiskt-kemiska krafternas verksamhetsgrad.» Vår store
kemist Dumas förklarar någonstädes: Långt ifrån att
minska vigten af de lagar som den döda materien lyder,
utvecklar sig tvärtom <i>begreppet om lifvet</i> ur den inre
kunskapen om dessa lagar, och känslan af dess
»hemlighetsfulla och gudomliga väsende» renas och utvidgas
genom <i>kraftiga studier</i> i afseende på de organiska
kropparnas kemi.

De kemiska operationer som kunna försiggå inom vår
organism böra icke förblandas med dem som tillhöra vår
varelses fysiologi; må man väl känna det. Ur den första
synpunkten är identiteten af de krafter som samverka vid
bildandet af de organiska och oorganiska ämnena
hädanefter ett bestyrkt faktum. I det han fogar sig efter
naturlagarna, sammansätter kemisten en mängd föreningar, som
finnas i de organiska kropparna, och han kan, rikare än
naturen sjelf, efter sin nyck utföra andra föreningar, hvilka
icke finnas förverkligade hos jordens innevånare, och förer
sålunda kanske ända bort till de andra verldarnas område
sin vetenskaps gerning. Han vet, att jäsningen är en
allmän förmedlingsprocedur, hvilken bestämmer ej allenast
116                                         GUD  I   NATUREN.

dödens och upplösningens fenomener, utan äfven födelsens
och alla lifsverkningarna, ifrån det groende sädeskornet till
jästen i brödet och ölet samt till näringsprocessens och
matsmältningens fenomener. Den organiska kemien har
samma grunder som den minerala. Ingen uttrycker bättre
an Berthelot dessa af vetenskapen om kropparna gjorda
eröfringar; ingen uppdrager bättre äfven dess gränser inför
vår varelses problem. Låtom oss höra hans förklaring;
»Allt hade», säger han, »samverkat till att låta de flesta
betrakta gränsen mellan de båda kemierna såsom
oöfverstiglig. För att förklara vår vanmakt, hemtade man ett
särskildt skäl från lifskraftens förmedling, hvilken ända
dittills allena var i stånd att sammansätta organiska ämnen.
Den var, sade man, en hemlighetsfull kraft, hvilken
uteslutande bestämde de kemiska fenomener som anmärktes
hos de lefvande väsendena; hvilken verkade i kraft af lagar,
väsentligen olika dem som bestämma rörelserna for den
flyttbara och hvilande materiens rörelser. Sådan var den
förklaring medelst hvilken man rättfärdigade den organiska
kemiens ofullkomlighet och sade den vara så till sägande
utan hjelpmedel. I det man sålunda proklamerade vår
fullständiga vanmakt i alstringen af de organiska ämnena,
hade man förblandat tvänne saker: bildningen af de
kemiska ämnen hvilkas sammanfattning utgör de organiska
väsendena, och bildningen af sjelfva organerna. Detta sista
problem <i>tillhör icke kemiens område.</i> Aldrig skall någon
kemist kunna tillmäta sig att vilja i sitt laboratorium
förfärdiga ett blad, en frukt, en muskel, ett organ. Detta är
saker som röra fysiologien; det tillhör denna att diskutera
gränserna derför, att afslöja lagarna för de lefvande
varelsernas hela utveckling, utan hvilka intet isoleradt organ
skulle ha hvarken rätt att vara till eller det för dess
bildning nödiga medlet. Men hvad kemien ej kan uträtta inom
organisationens ordning, det kan den göra i tillverkningen
af de ämnen som finnas innehållna i de lefvande
varelserna. Om sjelfva växternas och djurens byggnad
undslipper dess användningar på dem, har den deremot rätt
att påstå sig kunna bilda de omedelbara grundpartiklarna,    
d. v. s. de kemiska materialier som bilda organerna,
oberoende af den särskilda byggnad i fibrer och celluler, som
dessa materialier visa naturlig fallenhet för att bilda hos
djuren och växterna. Sjelfva denna bildning och
förklaringen öfver de vigtförändringar som materien undergår
hos de lefvande varelserna utgör ett ganska vidsträckt och
skönt fält; den kemiska syntesen skall göra anspråk på
detsamma i dess helhet.»

Denna förklaring, i hvilken våra motståndare påstå
sig se materialismens afgjorda seger, låter oss tro på tvänne
hufvudpunkter: den första, att de organiska ämnenas
bildning kan härflyta af samma lagar som ordna den
oorganiska verldens tillstånd; den andra, att bildandet af
sjelfva organerna tillhör en kraft som ej ligger inom
kemiens område, I afseende på den första punkten triumferar
spiritualismen redan, såsom vi sett; de krafter som styra
den liflösa verlden angifva tillvaron af en förnuftig och
vis byggmästare. I hänsyn till den andra punkten, så
triumferar den på ett ännu mera lysande sätt, eftersom den
organiska kemien ryggar tillbaka inför förklaringen af
lifstillvaron. Såsom Laugel riktigt anmärker, denna kemi
studerar och sammansätter endast lifvets materialier, utan
att sysselsätta sig med sjelfva det lefvande väsendet, den
rifver färgerna till taflan, men det behöfs en annan hand
för att begagna dessa färger och för att skapa det verk i
hvilket de sammansmälta till en harmonisk enhet.

Då kemien låtit ana en distilleringsinrättning i den
menskliga varelsen, der syret söker basen, der molekulerna
gruppera sig efter lagar om hvilka vi talat i första boken;
då man låtit se, att det lefvande djuret endast är ett käril
för reaktioner, att de kemiska och fysiska krafterna der
öfverlemna sig åt en ständig kamp inom tornerskranket;
då man visat, att befruktningens, näringsprocessens
fenomener, ja, sjelfva döden endast äro vanliga
jäsningsprocesser, vet man snart icke längre, hvar dessa mera
hemlighetsfulla krafter ha sitt tillhåll, som kallas lifvet, instinkten
och, när man kommer till menniskan, medvetandet. Vi
skola  snart inträda i sjelfva hjertat af detta vigtiga ämne.

För det närvarande, vi erkänna det med Laugel <footnote><i>Science et Philosophie.</</i>footnote>, »kan
vetenskapen låta sig förledas till tvifvel, till förnekelser,
som förfära oss; men den har äfven sina egna mysterer,
hvilka det menskliga ögat ej kan utransaka. Hon nöjer
sig också med ord för hvarje gång som det är omöjligt
att intränga i sjelfva fenomenernas väsende. Hvarom talar
oupphörligt kemien? Om »valfrändskap». Är icke denna en
utan bevis antagen kraft, en entitet hvilken lika litet kan
vidröras, som lifvet eller själen? Kemien skickar bort till
fysiologien lifvets ide och vägrar att sysselsätta sig dermed;
men har den ide kring hvilken kemien vänder sig
någonting mera verkligt, <i>realt?</i> Denna ide är ofta ofattlig, ej
allenast till sitt väsende, utan äfven till sina verkningar.
Kan man t. ex. ett ögonblick begrunda de lagar hvilka
äro kända under namnet <i>Berthollet's lagar,</i> utan att inse,
att man befinner sig uti en ogenomtränglig hemlighet?
Finns det icke något som måste förvirra anden i det enkla
fenomenet af en förening, uti denna hänförande makt som
drifver emot hvarandra de atomer hvilka söka och förena
sig med hvarann i det de draga sig undan från de
sammansättningar som förut fängslade dem? Ju mera man
studerar vetenskaperna i deras metafysik, desto mera kan man
öfvertygas om, att denna har ingenting som är oförenligt
med den mest ideala filosofi: vetenskaperna analysera de
olika tingens förhållanden till hvarandra och mäta dem,
de upptäcka de lagar som styra den fenomenala verlden;
men det finnes intet fenomen, huru ringa det än må vara,
som icke ställer dessa lagar inför tvänne ideer, Öfver hvilka
den experimentala metoden ingenting har att säga: i första
rummet det genom fenomenerna förändrade ämnets inre
<i>väsende;</i> i andra rummet den <i>kraft</i> som frammanar dessa
förändringar. Vi känna och se endast det yttre, skenet;
den sanna verkligheten, den substantiela verkligheten och
orsaken undgå oss. Det är värdigt en upphöjd filosofi att
betrakta alla de särskilda krafter hvilkas
verksamhetsyttringar analyseras af de olika vetenskaperna, såsom utgångna 
från en första, evig, nödvändig kraft, en källa till all
rörelse, en medelpunkt for all verksamhet. Ur denna
synpunkt äro fenomenerna, sjelfva de skapade väsendena
ingenting annat än vexlande former för en gudomlig ide.»

Kan den enhet, mot hvilken allt sträfvar, låta oss antaga,
att fullt identiska lagar styra den lefvande och liflösa
verlden? Böra vi smickra oss med att en dag kunna ej
allenast med konst omgöra alla de organiska ämnena, utan
äfven att kunna efter behag på nytt frambringa de
förhållanden under hvilka växtligheten eller lifvet skall födas.
Denna fråga besvaras af Maury, en aktad fysiolog, likasom
af Berthelot: »Jag kan det icke. Fysiologien och kemien
äro tvänne områden, hvilka äro vida annorlunda skilda
ifrån hvarandra, än den organiska och den oorganiska
kemien var det för ett sekel sedan. Ingenstädes äro äfven
den enklaste växt eller det på den zoologiska skalan lägst
ställda djur födda af samverkan mellan kemiska
frändskapen Hvilka framsteg den organiska kemien än gör,
skall den likväl alltid hejdas af omöjligheten att kunna
frambringa lifskraften, öfver hvilken den icke förfogar.»

Nej, mina herrar, oaktadt eder djerft försäkrande
hållning, kunnen I likväl icke skapa lifvet, I kunnen ej ens
skaffa er vetskap om hvad lifvet är, och I ären tvungna
att tillstå er okunnighet, på samma gång I protesteren
mot bevisen på eder vanmakt.

Förgäfves svaren I med undanflykter eller obevista
antaganden: »För att förfäkta tillvaron af en egentlig
lifskraft», sägen I, »åberopar man ständigt vår vanmakt i att
göra växter och djur. Men <i>om vi kunde</i> göra oss till
herrar öfver ljuset, värmen, det atmosferiska trycket, såsom
öfver materiens vigtförhållanden, då skulle vi icke allenast
kunna på stående fot åter bilda organiska krafter, utan vi
skulle äfven vara i stånd att uppfylla de vilkor under
hvilka de organiska kropparna bli till.»

Derpå tilläggen I, utan att märka det tillochmed edra
ord fortfarande vända sig till förmån för vår sak: <i>»När</i>
elementerna, kolet, vätet, syret och qväfvet, <i>äro en gång
organiserade,</i> ha de bestämda former som deraf följa, 
<i>förmågan</i> att förblifva i sin intagna ställning, och, enligt
hvad den hittills förvärfvade erfarenheten lär oss, <i>de
bibehålla sig</i> sålunda under hundrade-, tusendetals år.
Medelst frön, knoppar och ägg synas samma former åter i en
bestämd vexling.»

Med andra ord, tvänne satser äro bevisade: den första,
att vi ej skulle kunna gifva födelse åt lifvet, utan genom
att ärfva naturens makt; den andra, att lifvet bibehåller
sig, har förmågan att fortfara och öfverflytta sig genom en
detsamma tillhörig egenskap.

Sådan är frågans verkliga ställning. Ett af de tvänne:
antingen är menniskan (eller skall vara) i stånd att skapa
lifvet, eller är hon det icke.

I senare fallet äro edra påståenden utan vidare förkastade.

I förra fallet ären I fällda i följande form: I det I
arbeten på lifvets organisation, ären I nödsakade att
<i>underkasta eder de anbefallda lagarna</i> och att ödmjukt
tillämpa dem, i det I noga tillsen, att de icke på något sätt
kränkas. Här skulle det således ännu icke vara vi som
skulle dana lifvet, utan just de eviga lagarna, till hvilkas
fullmäktige vi skulle for ett ögonblick ha gjort oss.

Jag hör eder ropa på sofism och förklara, att vi draga
oss fint ur spelet. Men om någon drager sig fint ur en
rättegång, kan det endast vara den anklagade; och
kommen derjemte ihåg, att vi icke hålla oss till ytan af tingen,
då vi så tala, utan behandla sjelfva frågans väsende.

Eftertanken något litet. I veten det nog; man
skapar ingenting här nere, man tillämpar blott gällande lagar.
Skapen I syre, då I genom värmen sönderdelen zenober och
syreblåsorna stiga upp ur kolfven? Nej; I endast begären
af qvicksilfveroxiden den del syre densamma innehåller.
Skapen I qväfvet, då I fråntagen den atmosferiska luften dess
syre? Men sjelfva namnet på denna process angifver, att
den består i en utdragning. Skapen I vatten, när I
förenen vätet med syret i eudiemetern <footnote>Ett fysikaliskt instrument, som begagnas till mätning af den
del syrgas som luften innehåller.</footnote> och sålunda 
kommen en kemisk sammansättning? Det der är ju endast
en förening. Skapen I kolet, då I sönderdelen kolsyrad
kalk med chlorvätesyra? Skapen I oxalsyra, ätticksyra,
mjölksyra, vinsyra, garfsyra, då I dragen dessa genom
syrsättningsmedel ur växt- eller djurämnena? Nej, tusen gånger
nej! Om vi ibland begagna oss af ordet skapa, så sker
detta genom ett språkmissbruk. Men äfven om I skullen
lyckats att bilda ett stycke kött, skullen I förvisso likväl
icke hafva skapat: I skullen ha förenat de elementer, som
utgöra det, i enlighet med den obevekliga formeln för de
lagar som äro bestämda för naturens organisation. Om
någonsin våra efterkommande få se på botten af sina
kolfvar en lefvande varelse, bildad å kemiens härd, skola vi på
förhand förklara dem, att de på ett ovärdigt sätt bedraga
sig sjelfva, om de deraf hemta den slutsats att Guds lagar
icke äro till, ty det är endast med dessa lagars tillåtelse,
som de skola ha lyckats att ernå den menskliga industriens
mästerverk.

Slutligen, om vi icke kunnat med våra ord bevisa er
villfarelse, gå vi, i det vi sluta denna framställng af
materiens omlopp, in på att medgifva, det naturen använder vid
de lefvande väsendenas konstruktion samma förfaringssätt
som menniskan, d. v. s. att hon helt enkelt handlar efter
de oorganiska ämnenas kemi. Men tillochmed i denna
hypotes kunnen I icke undvika nödvändigheten for
konstruktören att veta hvad han skall göra eller utföra i
öfverensstämmelse med en befallning. Kemisten intager en förnuftig
naturs eller en förnuftet tjenandes plats. Den mäktige andens
verk består just deri, att han ur ett litet antal lätt
formulerade principer utvecklar de sinnrikaste tillämpningar och
mäktigaste uppfinningar. Men denna ande, af hvilken de
underbaraste menskliga intelligenser endast äro oändligt små
inskränkningar, har återfört alla naturens
verksamhetsyttringar till en ytterlig enkelhet, till den största möjliga
enkelhet; det gudomliga förnuftet synes för oss såsom
medvetandet af en enda och enkel lag, hvilken omfattar hela
verldsalltet och hvars obegränsade tillämpningar af denna lag
alstra en mångfald af fenomener, hvilka gruppera sig efter
analogi och styras af samma underordnade lagar, utgående
från den framsta ursprungliga lagen. Kemisten ersätter
visserligen ännu icke lifvet och kan ännu ej bilda detta
embryo, i hvilket fröet spelar en så underbar roll; men i
sina handlingar söker han att intaga naturens plats, och
huru? — genom förnuftet, intelligensen? Det finnes ett
element från hvilket det är honom alldeles omöjligt att
lösgöra sig: det är <i>förnuftet.</i>

Det oinskränkta, suveräna förnuftet påtvingar sig med
nödvändighet dens tanke som studerar naturen. Det visar
sig i dessa lagar, som kunna i förväg bestämmas,
beräknas, kombineras, derför att de sinsemellan bilda en
beundransvärd kedja och äro oföränderliga i likartade
förhållanden, derför att de fått allvishetens obölighet.

Det är således till öfverflöd bevisadt, att <i>materiens
omlopp</i> endast försiggår under en förnuftig krafts ledning.

Men på hvilken väg vi än må gå, på hvilka afvägar
vi än må samtycka till att följa eder, återkomma vi likväl
alltid och ovilkorligen till sättet för naturens bildning, till
all tillvarelses orsak; och här blir fältet mera vidsträckt,
ofantligare. De menskliga förfaringssätten förvirra ej längre
blicken. Vid yttersta ändan af alla våra vägar komma vi
till hufvudpunkten; och det gäller nu för oss att undersöka
sjelfva lifvets <i>ursprung</i> på Jorden. Äro de lefvande
varelserna fastnaglade vid jordklotets yta? ha de under sex
dagar framträdt på befallning af en hexmästares trollstaf? ha
de plötsligt vaknat upp i skogarnas djup, på flodstränderna,
i de inslumrade dalarna? Hvilken hand förde den första
menniskan från himlen ned till Edens löfsalar? Hvad var
det för en hand, som öppnades i atmosferen och försatte i
frihet de många, i lysande skrud höljda, sjungande fåglarna?
Skulle det vara de fysiskt-kemiska krafterna, hvilka genom
en fruktbringande utvidgning frambragt hafvets och fastlandens
innevånare? Äro då dessa krafter nu ofruktsamma? Vi skola
ej påträffa några lefvande väsenden som icke äro födda af
en fader och moder eller hvilkas födsel icke är fästad vid
de för fortplantningen bestämda lagar. Huru ha djur- och
växtarterna framträdt på jordens yta? detta är den fråga
som nu kommer att taga vårt intresse i beslag; efter
skådespelet i salonen, efter ouverturen och åskådarnes samtal,
låtom oss lyfta ridån som döljer för oss den verkliga
scenen, och låtom oss inträda på teatern. Naturen sjelf är
dennas osynlige maskinist. Låtom oss försöka att
öfverrumpla henne! och invaggom oss i den förhoppning att
hon ej är nog klyftig, och att hon dessutom icke har
något skal att undandraga sig vår stränga undersökning.

—

</chapter>

<chapter name="II. Väsendenas ursprung.">

<b>II.

 Väsendenas ursprung.</b>

Skapelsen enligt den antika och den moderna materialismen. — De frivilliga
aflelsernas historia (generatio spontana). — Huru hypotesen om de frivilliga
aflelserna icke beröra Guds person, — Deras villfarelse och fara, som
tillstädja sig att täta Gud inträda i deras diskussioner. — Att arternas
successiva uppträdande kan vara naturkrafternas resultat, utan att ateismen
vinner något på denna hypotes. — Är bibeln ateistisk (gudsförnekande)? —
Väsendenas ursprung och ombildning- — Växtriket; djurriket:
menniskoslägtet. — Menniskans ålder. — Att alla geologiens, zoologiens eller
arkeologiens fakta icke oroa den naturliga teologien.

»Vid den första vårens värme svingade sig de flygande
djuren, de många olika fåglarna, fria ur födelseägget. Så
se vi under de herrliga sommardagarna insekten frigöra sig
från sitt bräckliga omhölje, begärlig efter lif och näring.
Då aflade jorden menniskoslägtet; vattnet och elden, som
marken gömde, jäste och bragte på de brantaste ställena
de befruktade frön till att växa, hvilkas lefvande rötter
sänkte sig djupt ned i jorden. När tiden medfört deras
mognad och sönderslitit det hölje som fängslade dem,
flyktar hvarje embryo undan, utledset vid jordens fuktiga barm,
och bemäktigar sig luft och dager. Mot dem riktas
jordens klufna porer, och mjölkfloder, samlade i dess 
halföppnade ådror, strömma fram. Så se vi ännu efter
barnsbörden mödrarna fyllas med en fet mjölk, derför att
födoämnena fylla, förvandlade till näringssafter, deras bröst.
Jorden närer sålunda sina första barn: värmen var deras
klädnad, det rikliga och mjuka gräset deras vagga.

»Likasom fågelungen beklädes i födseln med fjädrar
eller silkeslent dun, så omgaf den nya jorden sin nya yta
med mjukt gräs och späda buskar. Snart aflade hon
lefvande arter med oräkneliga sammansättningar och
varieteter: jorden aflade sina innevånare, ty de ha hvarken
nedstigit från himlen eller utgått ur de hemska djupen. Det
var således ett rättvist erkännande som förlänade henne
tillnamnet moder: allt hvad som andas aflades i hennes
sköt'; och alldenstund vi ännu få se några lefvande
väsenden födas i hennes gyttja, då denna, uppsvälld af regnet,
jäser i solens strålar, var det väl då förvånande, att starkare
och talrikare väsenden utgingo från hennes sidor, då jorden
och eterns väsenden ännu sjödo af ungdomens eld».<footnote><i>Lucretius, de natura rerum,</i> lib. V.</footnote>

Så uttryckte sig den antika materialismens koryfé. Han
är deri endast den trogne tolken för sin mästare Epikuros,
hvars fysiska system vi här vilja i några ord framställa:

Atomerna hafva, under det de snabbt och på måfå
genomila den ofantliga rymden, mött, fästat sig vid,
samlats och förenat sig med hvarandra. Deraf massor, som
ännu äro oformliga och oorganiska, men redan
anmärkningsvärda genom denna omständighet, deras
sammansättning. I längden drogos dessa delar, af olika tyngd, i olika
riktningar och med olika hastighet: somliga föllo sakta:
andra deremot höjde sig.

Då vattnet väl var till, tog det på grund af sin
flytande form sitt lopp till de lägst belägna ställen, till de
urholkningar som voro mest lämpliga att inrymma det, och
ibland beredde det de ställen som skulle emottaga det.
Stenarna, metallerna och mineralerna i allmänhet frambragtes
i jordsferens inre, efter de olika slags atomer eller frön
som den innehöll i sitt sköte, då den genom luftens och 
himlens särskiljande blef till jord. Deraf dessa kullar, berg
och mångfaldiga ojemnheter, som omvexla på jordens yta
och bilda skarpa spetsar, djupa dalar, vidsträckta
skogbeväxta platåer, gräs och växter af alla slag. Är icke
jordens glänsande prydnad, såsom silket, fjädrarna, ullen,
äfven kropparnas prydnad? Återstår att förklara djurens
födelse. Det är troligt, att jorden, innehållande helt friska
frön, lämpliga för fortplantningen, frambragte ur sitt sköte
ihåliga blåsor af liknande form med en lifmoder, och att
dessa blåsor, då de kommit till mognad, brusto sonder,
såsom nödvändigt var, och sände djurungar ut i verlden.
Jorden var då uppsvälld af vätskor, liknande mjölk, och de
nyfödda lifnärde sig häraf. Menniskorna, säger Epikuros,
äro icke födda på annat sätt. Små blåsor, ett slags
uterus, fästade vid jorden genom rötter, växte ut träffade af
solens brännande strålar, utsläppte smått yngel och
uppehöllo deras lif under födseln medelst den mjölksaft som
naturen utvecklat i dem. De första menniskorna äro
menniskoslägtets stam, hvilket sedan utbredde sig på nu
brukliga vägar.

Se der en temligen enkel hypotes, skulle jag tro. Den
förklarar på samma gång, huru det kommer sig, att de
nuvarande menniskorna äro mindre stora och mindre starka,
än de uti den företa tiden. Menniskoslägtet föddes då
spontant och ur sjelfva jordens barm, och nu är det menniskor
som gifva lif åt andra menniskor.<footnote>Menniskans och 
djurens ursprung har lifligt sysselsatt de
gamle. Plutarkos berättar, att några filosofer lärde, att de voro i
begynnelsen födda ur den fuktiga jordens sköte, hvars yta hade, torkad
genom atmosferens värme, bildat ett hvalf, hvilket, då det slutligen
remnat, hade åt dem öppnat fri väg. Enligt Diodoros från Sicilien
och Celius Rhodiginus, var detta egyptiernas åsigt. Denna gamla
nation gjorde anspråk på att vara den första i verlden och trodde
sig bevisa detta genom dessa råttor och grodor, som man, hette det,
kan se utgå ur jorden i Thebens land, då Nilen dragit sig tillbaka
och hvilka i början endast synas till hälften organiserade. Ovidius
beskref sålunda detta fenomen: »När Nilen med de sju mynningarna
lemnat de fält som hon gör bördiga, i det hon öfversvämmar dem,
och hoptryckt sina vågor mellan sina gamla stränder, framalstrar den 
gyttja som hon nedlagt, torkad genom elden från dagens stjerna, en
mängd djur, hvilka arbetaren finner i jordens fåror; de äro
ofullkomliga varelser, hvilka börja utveckla sig; största delen utaf dem är
beröfvad flera lifsorganer, och ofta är inom samma kropp en del
lefvande och den andra ännu blott en klump jord. »Det är, säger han,
på det sättet, som de första menniskorna utgått från samma trakt.
Den längre fram återgifna åsigten, att menniskoslägtet förskrifver sig
från fiskarna, är en af de äldsta hypoteserna. Plutarkos och
Eusebius hafva meddelat oss Anaximanders åsigt rörande detta 
ämne.</footnote> Tanken uppenbarar sig
genom sammankedjningen af de rörelser hvilka, till en
början utvecklade i ett ämne utan förnuft, sluta med att
återalstras på artificiel väg, men icke spontant och blindt.

Atomernas rörelser ega utan tvifvel rum på måfå och
utan förnuftets ledning; och det har likväl alltifrån
verldens ursprung händt, att djur existerade, hvilka på visst
sätt voro prototyper för ett helt slägte. Då dessa djur en
gång bildats af atomerna, som rörde sig hit och dit,
närmade sig hvarandra, aflägsnade sig ifrån hvarandra, förenades,
utestängde hvarandra, kommo somliga att lämpa sig efter och
förena sig med prototyp-djurets atomer: det var atomer af
samma natur som detta senares; de andra deremot stöttes
tillbaka; dessa voro sådana, som ej liknade i något
afseende de atomer hvilka utgjorde djuret. Allt är således
förklaradt, dock med undantag af huru prototyp-djuren
frambragtes i verldens begynnelse. Detta är något, som
Epikuros icke förklarar, eller han gör det åtminstone icke
af särskilda skäl.

Det är under denna filosofis auspicier, som herrar
materialister i nittonde seklet våga ställa sig. <footnote>Se isynnerhet Lucretii <i>»Den fria tanken»</i> och hans poem de
<i>Natura rerum,</i> i hvilket solen låter våra förfäder rusa fram ur den
närande gyttjan.</footnote> På grund af
Lucretii fängslande språk och Epikuros' på samma gång
makliga och stoiska lärosats, har detta lätta skapelsesätt
alltid räknat ett stort antal anhängare. Men oaktadt
skenet är den likväl ingenting mindre än vetenskaplig.
Betrakta en morgon en svärm flygkräk, som höjer sig upp ur
en sönderspringande lerjordsblåsa! Baron von Münchhausen
lägger sin hand på en jordtorfva midtpå ett upparbetadt




fält, och en hel kull af hvita trastar börjar genast kila
längs fåran följd af alla slags villebråd. Hittills har blott
en enda menniska varit vittne till en af våra bröders
tillkomst till verlden på detta sätt: nämligen Cyrano de
Bergerac, under hans resa till Solen, hvilken han, såsom man vet,
tillryggalade den 30 febr. år 1649, i det ögonblick han
kom fram till dagens stjerna och stannade, för att hemta
andan, på en af de  små jordar som svänga omkring der. <footnote>Detta äfventyr förtjenar att framhållas för våra motståndare.
Cyrano möter en liten man, som tilltalar honom med ungefär
följande ord: »Betrakta väl den jord, på hvilken vi gå! Hon var, hon
är det ej mer, en osmält, sjudande massa, ett kaos af hoprörd
materia, en svart och klibbig smutsglob, från hvilken solen befriat sig.
Men sedan han, genom kraften i de strålar som han slungade emot
henne, blandat, hoptryckt och gjort dessa många atomskyar kompakta;
sedan, sade jag, genom en lång och stark kokning i detta klot de
hvarandra mest motsatta kropparna åtskiljts och 3e mest likartade
förenats, har denna massa, öfvermättad af värme, så svettats ut, att
den åstadkommit en öfversvämning (syndaflod), hvilken i mer än
fyratio dagar betäckt densamma.

»Af dessa samlade strömmar af vätska har hafvet bildats,
hvilket ännu vittnar genom sin sälta om, att det måste utgöras af en
mängd svett, eftersom all svett är salt. Sedan vattnet derefter vikit
tillbaka, har på jorden qvarstannat en fet och ymnig gyttja, i
hvilken, då solen bestrålat henne, höjde sig liksom en vattenblomma, den
der icke kunde för köldens skull utslunga sitt frö. Hon bragtes
derefter i en ny kokning, hvilken fuliständigade henne genom en
noggrannare blandning och kom det maktlösa fröet att väsa. Solen lät
henne koka om ännu en gång; och efter en tredje smältning, då
denna lifmoder blifvit så starkt upphettad, att kölden ej längre
hindrade henne från att föda, öppnades hon och framfödde en menniska,
hvilken i lefvern, som är växtsjälens säte och den första kokningens
plats, qvarhållit förmågan att växa; i hjertat, som är verksamhetens
säte och den andra kokningens plats, lifskraften; och i hjernan, som
är förnuftets säte och den tredje kokningens plats, förmågan att göra
slutledningar.»

Han slöt på detta sätt sin berättelse, säger Cyrano, men efter
ett ännu omständligare samtal om väl dolda hemligheter, som han
för mig uppenbarade, af hvilka jag vill förtiga en del, medan den
andra delen fallit mig ur minnet, sade han mig, att det ännu icke var
tre veckor sedan en genom solen fruktsam blifven jordtorfva framfödt
honom. »Se denna svulst!» Han visade mig i dyen en uppsvallning,
snarlik ett ögonlock: »Det är, sade han, en böld, eller, rättare sagdt,
en lifmoder, hvilken sedan nio  månader tillbaka innehåller embryot till en af mina bröder. Jag väntar här med flit, för att tjena honom
som barnmorska.»

Han skulle ha fortsatt, om han icke sett marken skälfva i
närheten af denna lerklump. Detta i förening med svulstens tjocklek
kom honom att tro, att jorden var i arbete, och att denna skakning
redan var verkningen af förlossningens slitningar i magen.</footnote>




Dock förtjenar det anmärkas, att Lucretii materialism
icke är så grof och rå, som man uttolkar den. Skaldens
själ gudomliggör naturkrafterna. Holbach deremot har icke
själ, han misskänner kraften och ser endast materien.

Kunna lefvande varelser spontant födas af de kemiska
elementerna, af väte, kol, ammoniak, smuts, dy, förruttnelse?
Man har länge trott det, och ännu i dag söker en positiv
skola att genom experimenter bevisa sanningen af denna
hypotes. Låtom oss höra några af de gamla och de nyare.
Vi taga på höft. — Om man hoptrycker en smutsig (sic)
skjorta i öppningen till ett kärl som innehåller hvetekorn,
säger van Helmont, skall hvetet efter omkring 2l dagar
förvandlas till <i>fullväxta möss,</i> — Urholka ett hål i en
tegelsten, säger samme doktor, stoppa ned deri pulveriseradt
basilikegräs (ocymum), lägg en andra tegelsten på den
första, så att hålet i denna är fullständigt öfvertäckt; utsätt
de båda tegelstenarne för solen, och efter några dagars
förlopp skall basilikans lukt, hvilken verkar som jäst, förändra
gräset till verkliga <i>skorpioner.</i> Samme alkemist påstod, att
det renaste källvatten, häldt i ett kärl, som är genomträngdt
af lukten från ett jäsningsmedel, möglar och aflar maskar.
Gif mig mjöl och fårköttspad, sade Medham i sina »Nya
mikroskopiska upptäckter», och jag skall göra eder ålar. —
Voltaire svarade honom leende, att han hoppades, det man
en dag skulle på samma sätt göra menniskor. — Sachs
lärer, att skorpionerna äro produkten af hummerns
upplösning. — I de döda och upplösta kropparnas materia, sade
sjelfva Buffon, arbeta de alltid verksamma molekulerna på
att förändra den förruttnade materien och bilda en mängd
små organiska kroppar, af hvilka somliga, såsom
jordmaskarna, svamparna etc, äro temligen stora. Alla dessa
kroppar äro endast till genom den spontana aflelsen.  —

Nu i dag påstår dr Cohn i Breslau, att den vanliga
flugans död om hösten förorsakas af den plötsliga
svampbildningen i denna insekts kropp. — Det finnes utan tvifvel
här, såsom i mycket, en gräns for denna egenskap hos de
organiska elementerna, och vi skulle vara mera hugade att
antaga bildningen af mikroskopiska svampar på det sjuka
organet hos en fluga, såväl som af tång i lungan på ett
sjukt bröst eller mögel på en trädstam, än att tro med de
goda gamle i vår barndom, att ett tagel, som ryckes med
roten ut ur svansen på en hvit häst och ställes i en bäck,
ombildas inom trenne dagar till en liten hvit ål. Vi
påminna oss, att vi under Ludvig Filips regering försökt
experimentet; men alldenstund jag då endast var sex år
gammal, befann sig utan tvifvel vår ärliga okunnighet icke i de
förhållanden som voro af nöden för att jag skulle lyckas.

För att icke ha drifvit sina entomologiska iakttagelser
anda till deras gräns, behöll Aristoteles den villfarelsen att
»insekterna bildas på gröna blad, på samma sätt som
lössen komma från köttet och fiskarna från vattnets dyiga
botten.» Det är mycket besynnerligt att se, till hvilken grad
Plinius vid sin öfversättning af Aristoteles drifver
beskrifningen om denna inbillade födelse, »Löfmasken
framkommer, säger han, från en daggdroppe, hvilken faller under
de första vårdagarna och som, förtätad af solen, inskränkes
till ett hirskorns storlek. Så bearbetad, blir daggdroppen,
i det den förlänger sig, en helt liten mask <i>(ros porrigitur
vermiculus parvus),</i> hvilken inom tre dagar blir en löfmask.»
Men ingenting öfverträffar likväl Plutarkos' yttrande i hans
»Bordssamtal,» för lösning af den gamla af Pythagoras
uppställda frågan: <i>»Hvilkendera har bildats först, hönan eller
ägget?»</i> Detta yttrande lemnar en föreställning om de
åsigter som hystes i forntiden och hvilka man nu börjat
föryngra, utan att likväl kunna helt och hållet afhjelpa årens
oundvikliga härjning.

Plutarkos berättar oss, att så fort han framställt
frågan, anmärkte hans vän Sylla, att de skulle med denna helt
enkla fråga, såsom med en häfstång, rubba verldsbildningens
stora och tunga maskin, och han vägrade att deri deltaga. 

Då Alexander skämtat dermed, såsom med en rent
betydelselös fråga, tog hans frände Firmus till ordet: »Låna
mig då, sade han till Alexander, edra Epikuros-atomer; ty
om man bör antaga, att små elementer äro de stora
kropparnas grundpartiklar, så är det sannolikt, att ägget
företrädt hönan, alldenstund, såvidt man kan döma med
sinnena, det är enklare och hönan mera sammansatt. I
allmänhet är grundpartikeln till före det som framgår deraf.
Man säger, att venerna och ådrorna äro de delar af
djuret som bildas först. Det är äfven sannolikt, att ägget
varit till före djuret, likasom det, som innehåller något,
föregår det som deri innehålles. Konstverken börjas med
grofva och oformliga utkast; derefter gifva konstnärerna åt
dessa den form de vilja. Bildhuggaren Polyktetes sade, att
ingenting var i hans konst svårare, än att gifva ett verk
dess sista fulländning. Det finnes äfven skäl att tro, det
naturen, då hon påtryckte materien den första rörelsen och
fann henne mindre böjlig, endast frambragte oformliga
massor utan någon bestämd gestalt, såsom förhållandet är med
äggen, och att djuret ej blef till, förrän dess första utkast
fulländats. Larven bildas först; när derefter torkan
förhårdnat denne, Öppnas puppan och ett bevingadt djur
kommer fram, hvilket kallas fjäril. På samma sätt är här
ägget först till, såsom materien för all framalstring; ty i
hvarje förändring är den varelse, som öfvergår till ett
annat tillstånd, med nödvändighet äldre än den hvars form
den tager. Se, huru mått och mal aflas i träden och
skogarna: de frambringas <i>genom föruttnelsen</i> eller kokningen af
de fuktiga delarna, och ingen skall kunna förneka, att denna
fuktighet är äldre än de djur som den frambringar, och
att naturligtvis det som aftar är till förr än det som aflas.»

Aggets företräde i tiden framför hönan tycktes väl
ådagalagd genom denna förträffliga harrang, då en
interlokutör, Senecion, började förfäkta en alldeles motsatt åsigt.
»Det är naturligt,» sade han, »att det som är fullkomligt
föregår det som icke är det, det fullständiga är före det
bristfälliga, det hela före dess del. Det strider emot allt
förnuft att antaga, det en dels tillvaro föregår det helas. Så
t. ex. säger man aldrig: <i>fröets menniska, äggets höna, utan
hönans ägg, menniskans frö,</i> derför att de senare komma efter
de förra, derför att de af dem födas och derför att de
genom aflelsen betala naturen sin skuld. Ända dittills ha de
icke det som öfverensstämmer med deras natur, som gifver
dem ett begär och en böjelse att frambringa en varelse,
lik den som gifvit dem tillvaron. Också definierar man
fröet sålunda: ett alster som vill återalstas. Men det, som
icke är eller icke varit, önskar ingenting, och man ser
dessutom, att äggen ha ett ämne, hvars natur och
sammansättning äro nästan desamma som djurets, och att de endast
sakna sjelfva kärlen och organerna.

»Deraf kommer det sig, att man aldrig säger, att ett
ägg någonsin aflats ur jorden. Skalderna sjelfva låtsa som
att det, af hvilket Tyndariderna föddes, hade nedkommit
från himlen. Deremot alstrar jorden nu fullkomliga djur,
såsom <i>råttor</i> i Egypten och på många andra ställen ormar,
grodor och gräshoppor. En yttre orsak gör henne lämplig
för denna alstring. På Sicilien, under slafkriget som lät
utgjuta så mycket blod, alstrade den stora mängd af lik,
som ej blefvo begrafna och hvilka ruttnade ofvan jorden,
ett rikligt antal <i>gräshoppor,</i> hvilka hade spridt sig på ön
och förtärde all säden. Dessa djur födas och nära sig af
jorden. Öfverflödet på näringsämne gifver dem förmågan
att alstra; och då njutningens tilldragningskraft drifver dem
att para sig och förenas, frambringa de enligt sin natur,
somliga ägg, andra lefvande djur. Detta bevisar tydligt,
att djuren, som till en början födas af jorden, sedan haft i
sin parning ett annat aflingssätt.

»Att fråga huru det kunde finnas höns förr än
äggen blifvit bildade, det är således att spörja, huru
männen och qvinnorna kunnat existera före de organer som
voro bestämda att återalstra dem. De äro resultaten af
vissa kokningar eller jäsningar som förändra
näringsmedlens natur; och det är omöjligt att det kan, förrän djuret
födes, i detsamma finnas något som kan hafva öfverflöd på
näringsämne. Jag tillägger, att fröet är i vissa afseenden
en grundorsak, under det att ägget icke har denna  
egenskap, eftersom det icke är till först. Det är ej heller något
helt, ty det har icke hela sin fullkomlighet. Derför saga
vi icke, att djuret varit till utan grundorsak, men att det
har en sådan till sin produktion, hvilken låter materien
undergå dess första förändring och meddelar henne en
förmåga att afla; under det att agget deremot är en
öfverbefruktning, hvilken, såsom mjölken och blodet, tillkommer
djuret, sedan det utfört kokningen af sina näringsmedel.
Man har aldrig sett ägget frambringas ur jordens dy; det
bildas endast i djuret. Men i dyn födes ett oändligt antal
djur. Utan att nämna några andra exempel, ser man, bland
den mängd ål man tager hvarje dag, icke någon som ej
har ett lifsfruktsämne eller ett ägg. Men man kan uttappa
vattnet och borttaga all gyttjan från en damm: om vatten
åter kommer dit, aflas ånyo <i>ålar.</i> Således måste med
nödvändighet det, som har behof af ett annat för att kunna
existera, komma till det senare, och tvärtom det, som
existerar utan medverkan af något annat, hafva företräde i
afseende på fortplantning; ty det är härom frågan gäller.
Man kan således tro, att den första produktionen kommer
från jorden, och att den varit följden af den egenskap som
den har att alstra af sig sjelf, utan att behöfva de organer
och kärl som naturen sedan uttänkt, för att hjelpa
fortplantningsvarelsernas svaghet.»

Dessa slutledningar, som nu förvåna oss, äro icke
egendomliga för Plutarkos. Alla forntidens författare
öfverensstämma i denna punkt, och det är ej sällan man påträffar
dem som drifva djerfheten ända derhän att framställa
Minerva stampande med foten, för att låta ur marken
framkomma hästspann och hjordar. Virgilii berättelse i <i>Georgicon</i>
om Aristeus är icke alstret af en skalds fantasi, utan
uttrycket för den allmänna tron att bien födas af det i
förruttnelse stadda köttet. Herden Aristeus hade förlorat sina
kära bin, han anropar sin gudomliga moder och lär att
bilda sig nya kupor genom att offra unga tjurar:

<poem>Hic vero (subitum ac dictu mirabile monstrum)
Aspiciunt liquefacta boum per viscera toto
Stridere apes utero, etc.</poem>

Denna forntida tvist om födelserna utan parning
(generatio equivoca) har nyligen återupptagits af Milne Edwards
ur dess intressantaste synpunkt. Efter det han visat, att i
det oorganiska riket kropparna bildas genom en enkel
sammanhangning af molekuler, tillägger han<footnote>Se <i>Revue des Cours scientifiques,</i> d. 5 dec. 1863.</footnote>: »Hvar och en
vet, att då det är fråga om bildandet af en ek, en häst,
skall den materia, som utgör denna ek, denna häst, vara
oförmögen att bilda denna växt, detta djur, om den icke
sättes i verksamhet af en redan lefvande kropp, ett djur
af samma slägte som den som födes eller en växt af
samma natur. Således öfverflyttas synbarligen hos eken såväl
som hästen denna särskilda egenskap, som man kallar
lifvet; den nya varelsen aflas af ett föräldrapar, som
frambringar en varelse, hvilken är detsamma lik; det finnes
således ett slags successionsordning, en öfverflyttning af
den oafbrutna lifskraften mellan individer, hvilka i
tidernas längd bilda en kedja, hvaraf hvarje art utgöres.
Här ha vi således en väsentlig grundolikhet mellan de
oorganiska och de lefvande kropparna: hvad vi nyss yttrat
om eken och hästen, det kan tillämpas på alla de växter
och djur som vi vanligen ha för ögonen. Men detta slags
ättledning är i flera fall icke så lätt att bevisa; det har
undgått mindre noggranna iakttagelser, det har stundom
tillochmed icke kunnat fattas af äfven de skickligaste
forskare. Sålunda, då liket efter ett djur öfverlemnas åt
luftens inverkan, åt fuktigheten, med en lämplig temperatur,
om sommaren t. ex., undergår detta as en egen förändring,
kallad förruttnelse; man ser då maskformiga kroppar visa
sig i detta ämne, hvilka åtnjuta alla de egenskaper som
äro egendomliga för de lefvande varelserna; de äro djur.
Millioner lefvande varelser födas i detta as, medan det
sålunda för förruttnelsen utsatta djurets kropp under sin
lifstid ej företedde någonting dylikt. Den direkta
ättledningen genom aflelsen synes således vara afbruten
åtminstone i första början. Det är ej sällsynt att få se på fälten
vattenpussar,  bildade  af regnet,  hvilka temligen snart 
betäckas med insekter, vissa crustacéer; man ser äfven ofta i
närheten af de fuktiga ställena jorden befolkas med små
reptiler. I de flesta sådana fall är det svårt, att i första
början förklara på den normala aflelsens väg dessa nya
varelsers uppträdande. Dessa svårigheter ha för forntidens
naturforskare synts så stora, att de ansett det nödigt att
taga sin tillflykt till en särskild hypotes, för att förklara
dessa djurs ursprung. De ha trott sig böra antaga, att
naturen icke följer samma väg, då det gäller de högre
djurens bildning som när det är fråga om bildandet af de
små arterna, såsom insekterna, mössen, råttorna och
tillochmed vissa fiskar. Den spontana fortplantningens roll
ansågs ofantlig hos forntidens filosofer. Medeltidens
naturforskare och filosofer följde blindt sina företrädares åsigter;
deraf kom sig, att under fjorton sekler denna åsigt
herrskade obestridd inom skolorna. Man antog såsom något
fullt bevisadt, att djuren födas på tvänne sätt: ömsom så
som de oorganiska kropparna, ömsom genom öfverflyttning
af lifskraften, hvilken man vet existera hos de djur som
afla successive, hvilka ha föräldrar att tacka för sin tillvaro,
sin form, sin typ. Men under Renaissancen försiggick en
stor rörelse i sinnena. I sjuttonde seklet bildades uti
Florens ett sällskap af läkare, naturforskare, fysici, hvilket
hade för ändamål att lösa de på experimenteringens väg
undersökta frågor; detta sällskap valde åt sig det
betecknande namnet <i>Academia del cimente</i> (erfarenhetens akademi).
En af detta sällskaps medlemmar, Redi, ville underställa
den så allmänt antagna teorien om den spontana
fortplantningen positiva forskningar. Han ville veta, om de
nyskapade varelserna födts utan medverkan af föräldrar, utan
att ha aflats af lefvande kroppar, eller om de bildats genom
den döda materiens sjelfvalda organisation, och se, om de
gamlas hypotes var ett uttryck för sanningen; han gjorde
experimenter med alstringen af dessa masklika kroppar,
som man begagnar till bete vid fiske och hvilka ej tillhörn
någon klass af maskarna, utan äro insektslarver (asticots).
En hvar vet, att uti de i förruttnelse stadda djurämnen
dessa larver visa sig snart, om temperaturen är något hög;
detta iakttog den florentinske naturforskaren. Han anmärkte,
att vissa flugor lockades dit långt ifrån genom lukten från
det skämda köttet och svärmade omkring, i det de ofta
slogo ned derpå och likväl icke tycktes spisa af detta ämne;
han trodde, att maskarna, som man förmenade hafva bildats
af sig sjelfva genom materien ensam, möjligen kunde vara
de nämnda flugornas afkomma; han anmärkte dessutom,
att dessa föregifna maskar upphörde under utvecklingen att
ha denna form och blefvo flugor. De äro således i sjelfva
verket unga flugor. Denna sanning var dock icke
tillräcklig för denne naturforskares ande. Han gjorde
experimenter, för att lösa frågan om dessa maskars ursprung. Han
tog köttet och lade det i olika kärl: somliga af dessa voro
öppna, de andra voro betäckta med en bit papper, hvari
temligen fina hål voro stuckna, för att icke tillåta flugorna
komma in, men likväl tillräckligt stora för att skaffa luften
tillträde; han såg flugor komma och slå sig ned på
papperet, der de sökte att få sin abdomen in genom hålen; i
de tilltäppta kärlen fanns det ingen enda masklik kropp.
Vid ett annat experiment lade han äfvenledes ett tyglock
på, hvilket denna gång tillät flugan att genom några hål
införa sin abdomen, men endast denna; Redi såg nu på
det skämda köttet ett visst antal ägg.»

Närvaron af lefvande varelser, såväl inuti kroppen, som
i en frukt eller i de minst tillgängliga delarna af ett djurs
lik, tillskrefs äfvenledes den spontana fortplantningen. Man
antog, att i förruttnelse stadda organiska ämnen gåfvo lif
åt maskar uti inälfvorna. Vallisnieris och flera andra
fysiologers iakttagelser på den tiden i hänsyn till frukterna och
de knölar eller utväxter på stjelkar och löf å träd och
växter, hvilka uppstått genom insektstyng, gåfvo bekräftelse åt
denna tro. Man såg, att alla dessa parasiter icke voro
någonting annat, än verkningen af de ägg som ditlagts
af insekter.

Det var på samma sätt med infusorierna och de
smådjur hvilka tyckas bildade af grundpartiklar, upplösta i
vattnet. Leuwenhoeck undersökte en dag med mikroskopet
regnvatten, hvilket fallit på hans fönster och länge 
förblifvit i beröring med luften: detta vatten syntes honom i
början rent; efter några dagars förlopp undersökte han det
ånyo och varseblef en oräknelig mängd små, ytterligt fina
lefvande varelser, hvilka lifligt rörde sig och företedde alla
de för verkliga djur utmärkande dragen. Denna upptäckt
gjorde stort uppseende och bekräftades genom andra
iakttagelser. Leuwenhoeck bevisade nu, att hvarje gång man
utsätter för luftens inverkan vatten, som innehåller hö,
papper, organiska ämnen, födas en mängd små varelser,
hvilkas djurnatur är väl betecknad. För att kunna förklara
denna nya befolkning, måste man således antingen antaga,
att dessa små djur, hvilka framkomma af förutvarande djur,
föras omkring af den atmosferiska luften och nedläggas
såsom ämne till lifsfrukt, eller ock godkänna de gamles
hypotes, d. v. s. den spontana fortplantningen. Den
förstnämnda teorien tycktes allmänt framträda för de strängaste
och fullständigaste iakttagelser.

Sedan dess har under sista seklet och äfven under
vårt frågan om de spontana fortplantningarna flera gånger
åter upptagits och uppskjutits: det förra i följd af
mikroskopets nya upptäckter, det senare när forskningen lyckades
bevisa djurens och växternas ursprung ur utspruckna
lifsfruktsämnen och frön. I våra dagar blir samma fråga
lidelsefullt behandlad af olika experimenterande forskare, i spetsen
för hvilka vi skola nämna Pouchet och Pasteur: den förste
för, den andre emot. Hon har for närvarande ånyo
uppskjutits af ett skäl som utan tvifvel skall för våra
efterkommande synas barnsligt: det är att de båda lägren icke
lyckats komma öfverens, derför att de med lika berättigande
tillvita hvarandra, att de slåss med träsvärd i luften.

De erfarenhetsrön, som under sista åren gjorts och
hvilka ryggat tillbaka frågan utan att lösa, henne, kunna
jemföras med de förutgående, såväl i afseende på formen
som de erhållna resultaten. Kortligen, se här ett af dessa
experimenter. »Inskaffa i ett glasrör med mycket tunna
och jemna väggar», säger en af heterogenisterna, hr Joly,
»litet vatten, luft och några bitar växtcells-väfnad. Smält
ihop röret vid lamplågan och iakttag nu hvad som sker.

Vi skola först se en mängd fina körningar bildas, hvilka
utan tvifvel komma från vaxtväfnaden, som redan
desorganiseras. Efter hand skola på de oregelbundna kanterna
af denna korniga hop små utväxter visa sig, hvilka äro
fullkomligt genomskinliga, men ännu orörliga. Detta är
<i>bacterium terma</i> på bildningsvägen. Efter tre eller fyra
timmars förlopp skola de små djuren, som då blifvit fria,
börja röra sig inför våra ögon, liksom om de ville pröfva
tillvaron; derpå skola de med pilens hastighet kasta sig i
vattnet; andra skola komma och förena sig med dem, och
snart skall deras antal vara så betydligt, att ni ej längre
skall kunna räkna dem. Efter sexton timmars fortsatt
iakttagelse skola edra ögon helt säkert vägra att lyda er:
ni skall förgås af trötthet, såsom Mantegazza; men ni skall
liksom han vara förtjust öfver att hafva öfverraskat lifvet i
dess vagga.»

Hvarifrån komma dessa lefvande varelser, hvilka helt
och hållet bildats på denna organiska materia och utan
några förutvarande föräldrar? Motståndarne svara, att
luften är befolkad med myriader mikroskopiska
lifsfruktsämnen, hvilka der sväfva kring, och att nämnda varelser
komma från dessa ämnen. Utan att demonstrera, gå de
att söka luft på spetsen af Montanvert och koka de
organiska ämnena — och det visar sig som om nämnda
spontana fortplantning ej längre eger rum.

Det är inom dessa gränser som debatten sammanfattas.
För vår del tro vi, utan att ha tagit parti hvarken för eller
emot denna lärosats, att det finnes en omständighet på
hvilken man kanske alls icke tänkt och som synes oss
värdig att erhålla en roll i detta mikroskopiska skådespel.

Lifvet är allmänt utspridt inom naturen; Jorden är
en alltför trång bägare, för att kunna rymma det, det flyter
öfver på alla håll, och ej nöjdt med att befolka vattnen
och den oorganiska jorden, hopar det sig äfven på sig
sjelf, lefver på sin egen bekostnad, betäcker djuren och
växterna med parasiter, utvecklar osynliga skogar på
ryggen af en elefant, eller leder okända hjordar till bete på
bladet af ett träd. Detta mångfaldiga, ofattliga, oräkneliga
lif befolkar alla slags lefvande varelser och ämnen med små
djur. När vi derför se mask kräla inuti en ost, maskar
komma fram på ett as och infusionsdjur visa sig i vattnet,
äro de icke de små djur som redan existerade i fröet eller
under en lägre form i mjölken, i det lefvande djuret, i det
flytande ämnet och hvilka genomgingo en metamorfos under
inflytandet af de förhållanden i hvilka de för närvarande
befinna sig? Veta vi, huru många djur- och växtarter som
lefva i vår kropp? Binickemaskens ägg utsås ymnigt; hos
svinet, hos gumsen är han en anspråkslös intestinalmask,
och det är först i menniskokroppen som han börjar utveckla
sina oräkneliga ringar; tvänne gästgifvaregårdar dela sig
emellan hans tillvaro: djuret och menniskan. Vi intaga
honom samtidigt med en fläskkotlett eller ett stycke fårlår,
och derefter skall han bebo vår hydda utan vidare, än då
han först var hyresgäst. Flugan i kålfröet och mjölet
nedstiger i vår mage med sitt residens. De flesta djuren i vårt
inre äro oskadliga; några äro trolösa och förorsaka sin
välgörares död. Hvem har ej följt den nyligen pågångna
debatten angående trikinerna? Huru många parasiter har man
icke funnit i vårt blod, i vårt kött, i vårt bröst, på våra
tänder, i örat, under ögongloben, sedan mikroskopet
uppfanns? Vi nära kött- och gräsätande djur; vi ha sötvattens
fiskar som cirkulera i våra ådror och saltvattensfiskar som
simma i arterernas ocean, vi ha ett slags tång (växter) i de
hektiskas lungor. De koleriska personernas anföringar
beledsagas af ett slags vibrioner. En ryktbar läkare af mina
vänner har ofta berättat för mig, att han sett plötsliga
utslag af tusendetals löss hos sjuka som varit angripna af
tyfusfeber (den utomordentliga fortplantningsförmågan hos
dessa <i>aptera</i> skulle kanske kunna förklara denna
mångdubbling). Coleoptera afvakta icke vår död, för att utträda ur
sin vanliga verld. Omärkliga insekter intränga i lungorna
och fortplanta sig der från slägtled till slägtled. Man har
i oxarnas matstrupe funnit hela familjer af blodsugande
djur, hvilka säkerligen nedsvaljts i mikroskopiskt tillstånd
och der nedslagit sina bopålar. Hästens mage är den
osunda atmosferen för styngens lif. Huru många djurslag
finnas i de lefvande kropparna, utan att dessa märka det,
förutom de yttre parasiterna, loppan, lusen, vägglusen,
qvalstern etc? En filosof har sagt, att alla delarna af en
lefvande varelse äro personligt lefvande, och det är i våra
dagar ej längre någon alltför stor djerfhet att i de högre
djuren se en cellbyggnad, som bebos af en obeskriflig
massa elementära djur. Men om så är, är allt i naturen
lefvande. Ej allenast luften, utan vattnen, de små
kringsväfvande kropparna, de organiska och oorganiska
elementerna äro befolkade med ett osynligt lif, med arter hvilka
undergå de för insekternas verld gemensamma trenne
faserna och uppenbara sig under den ena eller andra af dessa
metamorfoser, alltefter de temperatur-, värme- och
fuktighetsförhållanden som omgifva dem. Sedda ur denna
synpunkt, skulle de spontana fortplantningarna icke bara sitt
rätta namn; de skulle endast erbjuda oss en utsigt af det
universela lif som rör sig på hvarje atom materia. Och
detta sätt att betrakta frågan är desto mera grundadt, som
hvarje art städse uppträder på det ämne som tyckes
särskildt tillhöra densamma. Höets infusorier påträffas icke i
det kokta kliet, och vinets jäsningsmedel är icke detsamma
som hvetets.

Huru härmed än må vara, är dock den under den
spontana fortplantningens sken afslöjade mysteren långt
ifrån klargjord. Man skall helt säkert en dag, och det
snart, återtaga debatten på den punkt der Lachésis nyss
afslutat den. Men för öfrigt, och i den ställning hvari
denna fråga befinner sig, bibehåller frågan om lifvets
skapelse sitt gamla oberoende och träffas hvarken af
Heterogeniens eller Panspermiens vapen.

Kampen upphörde af brist på skäl och bevis. Det är
för närvarande omöjligt att veta, om icke den lättaste luft,
som insamlas på snöbergens spetsar, innesluter lifsfrukts
ämnen. Det är äfvenledes omöjligt att veta, om icke dessa
motstå en värme af mer än hundrade grader. Det har ibland
förefallit oss som att experimentatorerna fruktade för att
lyckas — en för öfrigt mycket naturlig fruktan — och att
de icke handla med samma stränghet som om de varit
främmande för saken eller dess motståndare. I hvarje fall
är problemet ånyo olöst. Hvad som mest förvånat oss i
denna kamp, det är att vi märkt att man tagit sitt parti
i båda lägren, isynnerhet i det ena. Man ville absolut se
deri en fråga tillhörande naturteologien, under det att denna
teologi <i>icke är lika intresserad</i> i experimenternas resultats
Se der en förklaring, som utan tvifvel skall öfverraska
några läsare. Men i det man går till djupet af saken,
kan man få for sig klart, att den förebråelse för ateism,
som slungats i ansigtet på dem hvilka förfäkta den
spontana fortplantningen, icke är förtjent af dem som efter
Pouchefs exempel icke teologiskt tolka dessa experimenter;
och att de som tolka dem teologiskt befinna sig i den
dåraktigaste villfarelse, när de deraf draga slutsatser emot
Guds tillvaro<footnote>Man har haft orätt i att på det sättet omflytta frågan. Pasteur
har midtunder en föreläsning låtit sig förledas till följande
anklagelser: »Hvilken vinst för materialismen, om den kunde protestera
emot, att den stödjer sig på det bestyrkta faktum att materien
organiserar sig sjelf! Materien som redan har i sig sjelf alla de kända
krafterna! Ah! om vi kunde med våra experimenter tillägga henne
äfven denna andra kraft, som kallas lifvet, och det i sina yttringar så
vexlande lifvet! Hvad är naturligare, än att vi förguda denna
materia! Hvartill tjenar det att taga sin tillflykt till idéen om en
ursprunglig skapelse, inför hvars rnystér man måste böja sig?» På grund
af denna anklagelse svarade Pouchet med klokhet: »Att kläda sig i
religionens mask, för att triumfera öfver sina motståndare, det är
någonting ovanligt på den vetenskapliga lärostolen; att tillskrifva dem
åsigter <i>som man vet att de icke hysa,</i> det är ovärdigt.» Det har
sagts, att det var i följd af en teologisk illusion af detta slag, som
vetenskapsakademien icke ville veta af den spontana fortplantningen.
For 60 år sedan frågade för öfrigt en viss person Cuvier, som då
var universitetskansler, om han trodde på den spontana
fortplantningen. »Kejsaren vill ej veta af den!» svarade den ryktbare
naturforskaren. <i>O libertas libertaium!</i></footnote>.

Man yttrar sig ej mera emot den sanne Guden, om
man tror, att lefvande varelser, växter eller djur, kunna af
sig sjelfva framfödas ur föreningen af vissa elementer, än
om man tror, att planeterna utgått från himlen eller att
vindthyndan är kusin till Pyrené-hunden. Det högsta
väsendet är icke inblandadt i dessa ytliga tolkningar, hvilkas 
epidermis tjenar som stridsfält för de tänkande skabbdjuren.
Mikrograferna hafva ömsesidigt misskrediterat sin sak,
genom att låta de skapande makterna nedstiga i deras burkar.
Tro de då, att de, under det de antaga att den orörliga
materien kan bli <i>half-organiserad</i> och sedan <i>organiserad</i>
under vissa krafters inflytande, fördrifva den suveräna
orsaken till naturens rike? Det är ej så. Deras experimenter
föra, utan de flestas vetskap ibland dem, helt enkelt till en
protest mot den menskliga Guden och till andens höjande
mot en renare och mera storartad uppfattning af den
hemlighetsfulla Skaparen.

Är väl det att nedsänka gudsbegreppet, då man
betraktar verlden såsom den gigantiska utvecklingen af ett
enda verk, hvars tillstånd uppenbarar sig under olika
former, hvars förmögenheter tydas i vissa särskilda krafter?
Det ursprungliga ämnet upptager gränslösa rymder. Guds
plan är, att detta ämne skall en dag kondenseras till
verldar, der lifvet och intelligensen skola utveckla sin glans.
Ljuset, värmen, elektriciteten, magnetismen, attraktionen,
rörelsen under alla dessa okända tillvarelsesätt genomtränger
detta ursprungliga ämne, likt den joniska vinden hvilken
under Pans herravälde kom de under natten upphängda
harporna att vibrera. Hvilken hand för stråken och leder
detta förspel till den herrligaste af alla körer? Det
tillkommer ej menniskotanken att söka bestämma det. Låtom
oss uppmärksamt lyssna till skapelsens aflägsna konsert.

I den jordiska naturens morgon glänste rymdens solar
sedan lång tid tillbaka på himlen, graviterande i sina
harmoniska lopp under ledning af den universela lag som
ännu styr dem. Vår jord vaknade upp på sin
första dag. De ursprungliga öde oceanerna, de upprörda
stormarna, de fruktansvärda slitningarna mellan vattnen
och molnen sågo en dag en okänd frid sänka sig
midtibland dem. Gyllene strålar bröto sig genom molnen; en
blå himmel gaf atmosferen dess azur; en vacker purpursäng
reddes på denna dags afton åt solen. Denna jord räknade
hvarken dagar eller år; ty ofantliga, omätliga sekel-perioder
hade farit öfver dess panna. Planeterna äro ännu unga,
då redan myriader slägten dukat under. Då höjde sig öar
öfver böljorna, och den första grönskan kastade sin jungfruliga
slöja öfver deras stränder. Långt, långt derefter visade sig
glänsande blommor på sina stänglar, och ljufva vällukter
utströmmade från deras halföppnade läppar. Senare lifvades
skogarnas grönskande djup af fåglarnas sång, och de
ursprungliga hafvens fabelaktiga gäster korsade hvarandra i
sitt rike. Så småningom öppnades jorden för lifvets
hänryckning; lifvad af odödlighetens fläkt, såg hon ljuset och
tillvarelsernas skuggor följa hvarandra på hennes anlet.
Antagom för ett Ögonblick, att den organiska kraft, som
nu öfverflyttas från slägtled till slägtled, visat sig såsom
en naturlig och oundviklig följd af de fruktsamma
förhållanden i hvilka jorden befann sig, då lifvets sera inträdde;
antagom, att de första organiska cellerna, olika danade och
bildande särskilda, fastän enkla, armodsfulla och råa
ursprungliga typer, äro de successiva varieteternas stam;
antagom slutligen, att alla växt- och djurarterna,
menniskoslägtet deri inberäknadt, äro resultatet af ombildningar,
hvilka långsamt försiggått under jordklotets framåtskridande
utvecklingsförhållanden; i hvad afseende kullkastar denna
teori nödvändigheten af en ursprunglig skapare och en
organisatör? Hvem har gifvit dessa lagar åt verlden? hvem
har organiserat denna ymnighet? Hvem har påtryckt naturen
en ständig sträfvan hän mot framåtskridandet? Hvem har
åt materiens elementer gifvit makten att framalstra eller
emottaga lifvet? Hvem har uttänkt arkitekturen i dessa
lefvande kroppar, dessa undransvärda byggnader, hvilkas
alla organer sträfva mot samma slutmål? Hvem har
öfvervakat individernas och arternas fortvaro genom den
oefterhärmliga konstruktionen af organväfnaderna, benstommen,
mekanismerna, genom instinktens förutseende förmåga,
genom alla de egenskaper med hvilka de lefvande varelserna
äro begåfvade, hvardera efter den roll som hon skall
spela på verldsscenen? Med ett ord, om lifvets kraft är
en kraft af samma slag som de molekulära krafterna, hvem
är då, ännu en gång, dess upphofsman? Skulle ni, derför
att upphofsmannen ej tillverkat allt med sina egna händer,
förneka hans tillvaro? Tror ni verkligen, att om jag, i
stället för att nödgas skrifva detta arbete ord för ord,
bokstaf för bokstaf och sedan skicka detta manuskript till
»akademiska bokhandeln», hvilken lemnar det till en af sina
boktryckare, som i sin ordning anförtror det åt en af
sina faktorer, den der återigen låter sina sättare och
afdragare taga bestyr dermed; derpå i min ordning läsa
korrekturarken; efter hvilka preludier man väljer det
papper på hvilket ni ser det tryckt, ordnar sidorna, trycker,
glättar, samlar arken, veckar dem, häftar dem, inbinder
boken och slutligen utgifver den . . . tror ni, sade jag, att
om jag, i stället för att se denna bok genomgå så många
pröfningar och mödor, då jag uppgjorde planen, endast
behöft vilja, för att denna plan skulle efter hvartannat
nedskrifvits, tryckts och utgifvits, att jag då icke desto mindre
skulle vara författaren och upphofsmannen dertill, ja,
tillochmed den mest privilegierade författare som funnes? Tror
ni väl, att jag skulle beröfvas (den anspråkslösa)
författarerätten till detta verk, derför att jag helt enkelt anordnat
vissa lagar, i kraft af hvilka min tanke skulle bli uttryckt
genom bläck, papper, penna; orörliga och blinda arbetare,
hvilka verka under påtryckningen af min befallning och
ledningen af mitt ständiga öfvervakande; derför att jag
begagnat mig af en sådan maktutöfning och sett min bok
i materielt hänseende utveckla sig lika omärkbart som den
utvecklat sig i min tanke? För min egen del skall jag,
mina herrar materialister, finna mig mycket belåten med
att bli befriad från korrekturarken, om hvilka Balzac sade,
att de äro skriftställarnas helvete; och om någon dålig
skämtare kom och affischerade på gatorna i Paris, att min
bok gjort sig allena sjelf, skulle jag skratta af godt hjerta
och icke tveka om att uppgifva ett så dyrbart privilegium.

Men om jag vågade jemföra min bok med naturens bok,
skulle jag, synes det mig, kunna försöka att grunda en
jemförelse mellan en docka med fjedrar och den lefvande mediceiska
Venus, eller emellan hjulen i det ur som af kalifen
Harun-al-Raschid Öfverlemnades till Carl den Store och
verlds-systemets mekanism. I alla fall är det för visso icke I,
mina herrar, som skolen lyfta mitt verk till lika höjd med
naturens. Om den minsta docka och den gröfsta
mekanism uppenbara för Voltaire tillvaron af en eller flera
tillverkare, hvad går då deras förnekelse ut på, som vägra att
se en byggmästare i verldsbyggnaden sublima harmoni?

Det är på detta sätt som, — hvilken godtyckliga krets
det än må vara, som vi tänka uppdraga, omkring Skaparens
märkbara verksamhetsyttring och genom hvilken vi tillmäta
oss att begränsa hans närvaro, — Gudsidéen med en
sällsam finhet städse undgår oss genom blotta vidröringen.
Denna för det oskapade väsendets idé särskilda egenskap
uppenbarar sig vid hvarje slutledning af vårt försvarstal!

Man har sagt oss, att Darwin hade vid sin sida en
engelsk teolog, hvilken åtog sig att »arrangera sakerna» och
bibehålla en ständig öfverensstämmelse mellan den store
naturforskarens religiösa samvete och den föregifna
konseqvensen af hans teori om det naturliga valet. Hans
franska öfversättarinna gör sig för öfrigt besvär med att
underrätta oss om, »att Darwin förgäfves protesterar emot,
att hans system skulle på något sätt vara stridande mot
Gudsidéen.» För vår del, skola vi med verklig inre
tillfredsställelse här till våra enskilda tankar foga författarens
till »Arternas Ursprung»: »Jag ser ej något skäl», säger
han, »hvarför de i detta verk framställda meningar skulle
såra de religiösa känslorna hos hvem det än vara må. För
att visa, huru föga varaktiga sådana intryck äro, ar det
dessutom tillräckligt att erinra om, att den största upptäckt
som någonsin blifvit af menniska gjord, nämligen teorien om
tyngdlagarna, af sjelfva Leibnitz angripits såsom
omstörtande den naturliga religionen. En ryktbar författare, <i>a
divine,</i> skref till mig en dag, att han efter hand kommit
till det erkännandet, att den har en lika riktig och stor
uppfattning af Gudomligheten, hvilken tror, att denna
endast skapat några ursprungliga former, i stånd att af sig
sjelfva utvecklas till andra gagneliga former, som den
hvilken tror, att det behöfs en ny skapelsehandling, for att
ifylla de genom dess lagars verkning förorsakade tomrum.
Ansedda författare synas fullt belåtna med  hypotesen,   att
hvarje art skapats sjelfständigt för sig. Hvad vi känna om
de lagar, som af Skaparen föreskrifvits materien,
öfverensstämmer enligt mitt förmenande mera med de nu- och
förutvarande varelsernas bildning och utödning genom
underordnade orsaker, lika dem som bestämma individernas
födelse och död. När jag betraktar alla de lefvande
varelserna, icke längre såsom särskilda skapelser, utan såsom en
ätteled i rak linie af varelser, hvilka lefde långt innan de
första lagren af det siluriska systemet blifvit lagda, synas
de mig hastigt förädlade.»

Samme naturforskare tillägger längre fram: »Hvilket
intresse röner man icke af att betrakta en yppig strand,
betäckt med talrika växter, med fåglar som sjunga i
lundarna, med kringsvärmande insekter, med ringmaskar eller
maskformiga larver som kräla öfver den fuktiga jorden, om
man på samma gång betänker, att alla dessa med så
mycken sorgfällighet, tålamod och skicklighet utarbetade
former, hvilka sammanhänga med hvarandra genom en följd
af invecklade förhållanden, frambragts enligt lagar hvilka
ständigt verka omkring oss! Dessa lagar skola vi här
uppräkna, tagna i deras vidsträcktaste betydelse: de äro lagen
för tillväxten och återalstringen; ärftlighetslagen, hvilken
finnes nästan inneburen i de föregående; föränderlighetslagen
under den medelbara eller omedelbara verkningen af lifvets
yttre förhållanden och af organernas begagnande eller brist
på öfning; lagen om arternas mångdubbling i geometriskt
förhållande, hvilken har till följd lifstäflingen och det
naturliga valet, hvaraf utstrålningen af de organiska
väsendenas karaktersolikheter och de specifika formernas utödning
följa. Det är sålunda som af det naturliga kriget mellan
hungren och döden omedelbarligen följer den mest
beundransvärda verkning vi kunna tänka oss: den långsamma
bildningen af de högre varelserna. Det ligger någonting
stort i att på det sättet betrakta lifvet och dess olika
förmögenheter, som i begynnelsen gifva under Skaparens
andedrägt lif åt några former eller blott en enda. Och under det
vår planet fortfarande beskrifvit sina ständiga bågar, enligt
de en gång fastställda gravitationslagarna, hafva oräkneliga, 
allt skönare och skönare, allt mer och mer beundransvärda
former utvecklat sig och skola utveckla sig genom en
fortskridande rörelse utan slut.»<footnote><i>»Om arternas ursprung»</i> — sista anmärkningarna.</footnote>

Det ar nödigt att uppmärksamma dessa förklaringar
och det är sällsamt att med dem möta våra materialister.
Dessa påstå, att den af Pouchet förfäktade satsen om den
spontana fortplantningen och den af Darwin fasthållna
åsigten om arternas ursprung kullkasta bådadera Gudsidéen;
och likväl går <i>ingendera</i> in på en sådan anklagelse, båda
äro tvärtom ifriga efter att förekomma densamma och att
<i>protestera</i> mot våra motståndares villa. Här såsom
öfverallt äro dessa gäckade af sin sällsamma hägring. Vi vilja
derför såsom nya fakta inregistrera denna dubbla, vigtiga
omständighet. I första rummet ha materialisterna icke rätt
att stödja sig på den spontana fortplantningen, för att deraf
göra den slutsats att Gud ej är till: l:o derför att denna
fortplantning ej är bevisad; 2:o derför att den, om den vore
bevisad, icke skulle ha en dylik konseqvens. Å andra sidan
ha de ej rätt att låta systemet om arternas ombildning
tjena deras åsigter, l:o derför att detta system icke är
bevisadt; 2:o derför att det ej berör den dominerande frågan
om lifvets ursprung.

Om det vore bevisadt, att de lägre växterna och
djuren äro bildade genom spontana fortplantningar i den
oorganiska materiens sköte, så skulle det finnas stor
sannolikhet för att tro, att det förhölle sig så med arternas
ursprung. Anhängarne af systemet om de specifika
ombildningarna hafva tillochmed stödt sig på läran om de
spontana fortplantningarna» för att förklara huru det kommer
sig, att det, oaktadt de primitiva arternas sträfvan efter att
fullkomna sig, ännu i dag finnes en mängd lägre former.
De antaga derför, att skapelsen icke är slutad och att den
ännu i våra dagar fullbordas uti dessa mörka rum. Detta
var Lamarcks åsigt. Vi böra härtill anmärka, att chefen
för den nuvarande rörelsen icke delar dessa meningar och
ej ens tror på den spontana fortplantningen. »Det 


naturliga valet,» säger Darwin, »innebär icke någon nödvändig
och allmän lag för utveckling och framåtskridande. Det
bemäktigar sig endast hvarje förändring, som uppträder, då
denna är fördelaktig för arten eller dess representanter. Jag
har behof af att här säga», förklarar han, »att vetenskapen
i dess nuvarande ställning i allmänhet icke antager, att
lefvande varelser beredas ännu i våra dagar i den oorganiska
materiens sköte.»

Det förtjenar här anmärkas, att det icke är de lärda,
icke sjelfva experimentatorerna, som proklamera de
satser vi bekämpa; det är föregifna filosofer, hvilka
bemäktiga sig föregångarnes vetenskapliga studier och ovilkorligen
vilja deraf draga slutsatser som förnekas af de lärda sjelfva.
Det är vår pligt att rycka masken af detta spel och att
genom de ryktbara illustratörernas egna förklaringar visa,
att om det materialistiska systemet naivt envisas med att
vilja för den stora allmänheten visa sig sittande på dess
amfiteater, så åstadkommer det denna effekt endast genom
en fantasmagorisk, en optisk villa.

Likasom de föregående författarne, har en utmärkt
kemist, Fremy, hvilken trott sig märka på gränsen mellan
de båda rikena obestämda kroppar, som han kallat
halforganiska, blifvit af våra doktrinärer framställd såsom höjande
materialismens fana för hypotesen och den spontana
fortplantningen. Men se här denne kemists egna ord i
universitetet: »Behöfver jag säga, att <i>jag utan tvekan
tillbakavisar</i> den spontana fortplantningsideen, om man tillämpar
den på producerandet af en organisk varelse, äfven den
enklaste, med elementer som ej ega lifskraften. Den
kemiska syntesen<footnote>Syntes betyder här förening af flera förut kemiskt åtskilda
elementer, hvilka genom denna kemiska förening bilda en
sammansatt kropp.                       Öfversättarens anm.</footnote> tillstädjer visserligen återalstringen af ett stort
antal grundpartiklar af omedelbar vigt för växternas eller
djurens ursprung, men organisationen reser enligt min åsigt
ett oöfverstigligt stängsel för de syntetiska återalstringarna.
Vid sidan af de bestämda omedelbara grundpartiklar som 
syntesen kan bilda, finnes det äfven andra ämnen, vida
mindre fasta och varaktiga än de förra, men äfven vida
mera invecklade till sin konstitution, hvilka kunna
betecknas med det allmänna namnet <i>halforganiserade kroppar.</i>
Dessa kroppar befinna sig i afseende på organisationen,
organväfnadernas bildning, jäsningsmedlens produktion och
föruttnelsen uti nästan samma ställning som ett torrt korn,
hvilket existerar i åratal, utan att förete
växtlighetsfenomener, och som gror, så snart man utsätter det för luftens,
fuktighetens och värmens inflytande. De kunna såsom det
torra kornet länge förblifva i ett tillstånd af organisk
orörlighet; men de kunna äfven framträda ur detta
orörlighets-tillstånd, på bekostnad af sitt eget ämne, förmedelst
organisationens elementer, när omständigheterna bli gynnande
för den organiska utvecklingen.»

Man kan således i sjelfva verket icke vetenskapligt
förklara sig hvarken för eller emot den spontana
fortplantningen. Men denna tvungna obestämdhet är långtifrån att
kasta ljus öfver frågan om den ursprungliga aflelsen.
Mystèren förblir lika djup, lika fullständig som på Pythagoras'
tid. Det finnes lefvande varelser på jorden — se der ett
faktum. Hvarifrån komma de? Vi känna stjerntydare (ty
det finnes ännu sådana), hvilka skrifvit stora böcker for att
bevisa, att de anländt till oss från de andra planeterna på
någon äfventyrlig komets vinge eller i foten på någon tung
meteorsten. Vi känna drömmare, som påstå, att varelserna
äro utkläckta på jordens yta genom befruktning af de
ämnen som utstrålat från planeterna eller stjernorna i
rymden. Men detta tillhör romanens område. Hvaraf komma
då varelserna? Skall man svara, att de alltid funnits till?
Detta sätt att undvika svårigheten skulle dessutom ha det
oförlåtliga felet att vara falskt, alldenstund de geologiska
lagren visa oss tiden för de olika arternas uppträdande.
Om hvarje organisk varelse har att för sin födelse tacka
föräldrar, hvem har då skapat det första paret för hvarje
art? Gud, svarar bibeln. Mycket bra. Men huru? Är detta
en blott verkning af hans ord? Men talar han i
begynnelsen? svara de elaka skämtarne och invända, att ljudet ej
utbreder sig i tomrummet. Är det en plötslig verkning af hans
vilja? men då under hvilken form? De uppenbarade
böckerna äro ej tydliga, och man kan tolka dem till förmån
för den spontana fortplantningen — må det ej väcka herrar
teologers misshag — likasåväl som till förmån for den
motsatta åsigten. »Gud sade: Bäre jorden gräs och örter, som
frö hafva, och fruktsamma träd, att hvart och ett bär frukt
efter sin art och hafver sitt eget frö i sig sjelf på jorden.
Och det skedde så. Och jorden bar gräs och örter, som
frö hade, hvart efter sin art, och träd, som frukt buro,
och hade sitt eget frö i sig sjelf, hvart efter sin art. Och
Gud såg, att det var godt.

»Och vardt af afton och morgon den tredje dagen.

»Och Gud sade: <i>Göre vattnet af sig</i> krälande och
lefvande djur och fåglar, som på jorden flyga under
himmelens fäste.

»Och han välsignade dem och sade: Varer fruktsamme
och förökens och Uppfyllen hafvens vatten, och fåglarna
förökade sig på jorden.

»Och vardt af afton och morgon den femte dagen.

»Och Gud sade: <i>Göre jorden af sig</i> lefvande djur hvart
efter sin art, fänad, krälande djur och vilddjur på jorden,
hvart efter sin art. Och det skedde så. <footnote><i>Genesis,</i> kap. 1.</footnote>

Detta liknar mycket den spontana fortplantningen.
För öfrigt ha kyrkans fäder sjelfva hyllat denna lärosats.
Alex. v. Humboldt finner det ytterst märkligt, att St.
Augustinus, under det han närmare förhandlar frågan: —
Huru ha öarna kunnat efter syndafloden emottaga nya
växter och nya djur? —, visar sig ej vara långt ifrån att
taga sin tillflykt till föreställningen om en spontan
fortplantning <i>(Generatio æquivoca spontanea aut primaria).</i> »Om
englarne eller jägarne från fastlanden», säger denne
kyrkofader, »icke flyttat djur öfver till de aflägsna öarna, måste
man väl antaga, att jorden aflat dem; men då spörjer man
sig, hvartill det tjenat att i arken innesluta alla slags djur.»
I en gammal afhandling två sekler före biskopen af Hippo 
finna vi redan, mellan den gamla verldens, den asiatiska
platåns uttorkning och den spontana fortplantningen en
liknande öfverensstämmelse med den som man återfinner i
Linnes teori angående det jordiska Paradiset och i det
adertonde seklets undersökningar angående den fabelaktiga
Atlantican.

För öfrigt befinna sig, i trots af deras häftiga tal,
dessa den positiva tribunens Mirabeau'er i grund och
botten uti en fullständig okunnighet och obestämdhet i
afseende på lifvets ursprung. Förgäfves kasta de öfver denna
mystèr slöjan af något kanske; fåfängt öfva de sig i att
antaga tusendetals metamorfoser; då man ser ned på
djupet af kärlet, finner man, att klarheten ej är så stor som
man tror. Då och då, och utan att för mycket yfvas
deröfver, låta de erkännanden komma fram, hvilka det är oss
tillåtet att här framhålla till parterrens uppbyggelse. »En
olöslig gata», säger B. Cotta, »från hvilken vi endast kunna
vädja till en Skapares ogenomträngliga makt, är alltjemt
den jordiska materiens första ursprung, likasom de
organiska varelsernas födelse.» Detta är då ett medgifvande,
värdigt en spiritualist. »Man måste», säger på ett ställe
Büchner, »medgifva den spontana fortplantningen en större
roll i tidens begynnelse, än i våra dagar, och man kan ej
förneka, att densamma då gifvit tillvaro åt mera
fullkomliga organismer». Omedelbart derefter tillägger han: »Det
är sannt, att vi sakna bevis och <i>tillochmed antagliga
gissningar</i> angående det närmare i dessa förhållanden, och vi
äro långt ifrån att förneka det.» Återvändande till sin
förherrskande ide, förklarar han återigen omedelbarligen, att
»hurudan vår okunnighet än må vara, kunna vi dock med
visshet säga, att den organiska skapelsen har kunnat och
bort ega rum utan inblandning af någon yttre kraft.»

Carl Vogt erkänner i likhet med de föregående, att
organismernas ursprung ej kan förklaras genom de kända
fysiskt-kemiska krafterna allena. Hvarje lefvande varelse,
växt eller djur, har till väsentligt ursprung den organiska
cellen eller agget. Man måste att börja med medgifva, att
detta väsentliga ursprung skapades, man vet ej huru. Det

är först efter detta medgifvande, som de fysiskt-kemiska
bevisningarna börja. »Om vi antaga, att <i>det varit möjligt en
gång»,</i> säger författaren till »Vorlesungen iiber den Menschen»,
»att, genom en liktidig verksamhet af olika
omständigheter som vi icke känna, en organisk cell kunnat bildas på
de kemiska elementernas bekostnad, så är det tydligt, att
den aldra minsta förändring i verksamheten måst
omedelbart föranleda en förändring i det alstrade föremålet,
d. v. s. i cellen. Men eftersom vi icke kunna antaga, att
på hela jordens yta samma orsaker verkat eller ännu verka
under alldeles samma förhållanden och med samma kraft i
den ursprungliga cellens byggnad, eller att dessutom den
organiska skapelsen måst utsträcka sig öfver hela jorden,
så följer deraf med nödvändighet den slutsatsen att de
ursprungliga cellerna, ur hvilka organismerna utvecklat sig,
måst ega olika utvecklingsförmögenheter.»

Virchow förklarar ej på ett bättre sätt lifvets
begynnelse. »Under en viss tid af jordens utveckling», säger
han, »hafva ovanliga förhållanden inträffat, under hvilka
elementerna, inträdande i nya föreningar, erhållit
lifsrörelsen och hvarvid de vanliga förhållandena <i>blifvit vitala</i>.»

I hänsyn till Charles Darwin hafva vi förgäfves letat
efter hans åsigt om sjelfva arternas ursprung. Han nöjer
sig med att förklara den möjliga föränderligheten i ett visst
antal ursprungliga typer, och det är minst sagdt underligt,
att det i ett stort och rikhaltigt verk öfver varelsernas
<i>ursprung</i> ej ens är fråga om detta <i>ursprung!</i>

Problemet är dunkelt: det är längre från intet till
något, än ifrån något till intet. Vid hvilket system våra inre
trosåsigter än fästa sig, spiritualistiska eller materialistiska,
äro vi dock alla beherrskade af den outtydda hemligheten
med lifvets ursprung. Hvarför icke öppet erkänna den
fullständiga okunnighet i hvilken vi befinna oss angående
denna särskilda punkt? Denna okunnighet borde dock något
återhålla ateisternas förnekelseifver och förmå dem att mindre
högdraget genomskära gåtans knut. Det vill synas som att
man, då man befinner sig i en sådan okunnighet angående
det sätt hvarpå en sak utförts, icke är berättigad att ropa
på seger; i fall vi ville vända om frågan, skulle det vara
oss lätt att bringa alla fördelarna på vår sida, och vi
skulle kunna tvinga våra motståndare att antaga Gud,
utan att de skulle kunna mera undandraga sig hans välde.
Eftersom vetenskapen icke bevisar, att materiens
valfrändskaper kunna skapa lifvet, förblir Skaparens roll här
alldeles densamma som på Adams och tillochmed
præadamiternas tid. Och äfven om vetenskapen skulle bevisa detta,
låta dock lifvets ursprung och uppehållelse tydligen se
tillvaron af en <i>skapande kraft,</i> med andra ord, af en <i>dold Gud.</i>

Men så stark är vår taktik, att vi aldrig vilja
missbruka en privilegierad ställning, och att vi städse skola
föredraga att strida med lika vapen, på lika terräng. Vi
inskränka oss till att låta våra motståndare, till deras
uppbyggelse för ögonblicket, märka denna Öfverlägsenhet; derpå
nedstiga vi från de höjder dit stridens gynsamma
vexlingar fört oss, för att återvända till området för lifvets
organisation, utan att stärka oss med de bevisningsskäl som
problemet om detta lifs ursprung lemnat oss.

Men ur organisationens synpunkt allena är ett
förnuftigt väsendes tillvaro ovilkorligen bevisad. Äfven om
lifvet skulle, på grund af krafter som ännu äro oss okända,
kunna synas spontant i vissa af materiens förhållanden,
äfven om de primitiva varelserna skulle ha bildats af en
ursprunglig cell, utvecklad genom en mängd särskilda
omständigheter, skulle de lefvande varelsernas organisation
likväl fortfarande vara ett ovedersägligt bevis till förmån
för kraftens påbjudna herravälde. Lifvet skulle alltid visa
sig och organiseras i kraft af vissa högre <i>lagar,</i> hvilka ej
bevisa någon blind eller oförnuftig orsak, utan en orsak som
åtminstone bör veta hvad den gör. Det skall vara på samma
sätt, om menniskan någonsin råkar upptäcka infusorierna
eller intestinalmaskarnas spontana födelse, hon skall äfven
der icke skapa dessa lägre varelser, utan blott förvissa sig
om, hvad naturen utför utan henne, genom en makt som är
hennes öfverlägsen, genom procedurer som det oaktadt
hennes förstånd skulle behöfvas sekler för att upptäcka — om
hon någonsin kommer dithän — och slutligen skall det
gudomliga förnuftets sak dermed endast vara desto bättre
belyst och bevisad.

I den mystèr hvari lifvets ursprung på jorden ännu
är höljdt, är för öfrigt ingen berättigad att förklara
Skaparens verksamhet stå utom lagen. Må man antaga, att
de första lefvande varelserna föddes i ett tillstånd som
blott utgjordes af de första outvecklade tecknen till
djurväsendets organiska lif, och att de derpå följande olika
varieteterna voro stammen till de nu så särskilda arterna,
eller att de första föräldrarna till hvarje familj uppvaknade
på en stor trollkarls befallning; dessa antaganden rubba
likväl icke mera den naturliga teologiens grund, än om
man antoge, att dessa arter hitförts från de andra
verldarna på någon himmelsk budbärares vinge. Hvad angår
arternas bildning eller förändring, så är den icke bättre
känd än sjelfva lifvets ursprung, såsom ock Ch. Lyell
erkänner: »Hvad vi veta uti paleontologien, det är ingenting
i jemförelse med hvad vi ännu ha att lära.»

Vi vilja nu med denna framstående geolog<footnote>Sir Charles Lyell, <i>The Antiquity of Man</i>... Menniskans höga
ålder på jorden bevisad genom geologien och anmärkningar om
arternas ursprung genom förändring, 1864.</footnote> närmare
undersöka de mest utmärkande dragen i Lamarcks och E.
Geoffroy Saint-Hilaire's teori angående arternas <i>utveckling
och förändring.</i> De ytliga menniskorna inbilla sig gerna,
att vetenskapen är organiserad efter absoluta regler och att
ingen svårighet stör henne på hennes väg uppåt. Men det
är ingalunda så förhållandet. Sjelfva de stora definitionerna
äro icke ovilkorliga. Zoologerna t. ex. kunna icke komma
öfverens i afseende på termernas <i>art</i> och <i>slägte.</i> Hvad
Lamarck förutsagt, det har inträffat, säger Lyell; ju mera
de nya formerna mångdubblats, desto mindre ha vi varit i
stånd att noggrannt angifva, hvad vi förstå med en varietet
och en art. I sjelfva verket äro zoologerna och botanisterna
ej allenast i större bryderi än någonsin, för att kunna
bestämma hvad som menas med art, utan äfven för att
bestämma om den verkligen finnes till i naturen eller om 
den icke är en blott abstraktion af det menskliga förnuftet;
somliga påstå, att den är oföränderlig inom vissa trångt
uppdragna och oöfverstigliga gränser; andra mena, att den
ar emottaglig för obestämda och obegränsade förändringar.
Ifrån Linnes tid ända till början af innevarande sekel
trodde man sig hafva tillräckligt definierat arten, i det
man sade: »En art utgöres af individer, hvilka äro
hvarandra lika och genom fortplantning återalstra varelser som
äro dem lika.» Lamarck, som funnit en hop fossila arter,
af hvilka några voro lika med ännu lefvande varelser,
under det att andra endast voro varieteter, föreslog, att man
skulle låta tiden ingå som ett element i artens definition
och att denna skulle uppställas sålunda: »En art utgöres
af individer, som alla äro hvarandra lika och genom
fortplantning återalstra varelser som äro dem lika, <i>såframt de
förhållanden, i hvilka de lefva, icke undergå förändringar,
hvilka äro tillräckliga för att låta äfven deras vanor, deras
utmärkande egenskaper och deras former förändras.»</i> Han
kommer till sist till denna slutsats: att intet af de djur
eller växter, som nu äro till, skulle tillhöra den
ursprungliga skapelsen, men att de skulle alla vara utgångna från
förut existerande former; att de, efter att hafva under en
obestämd följd af åldrar återalstrat varelser som varit dem
lika, till slut undergått gradvisa förändringar under
inflytandet af klimatets och djurverldens förändringar, och
att de lämpat sig efter dessa nya omständigheter; men att
några ibland dem blifvit i tidernas längd så aflägsnade
från den ursprungliga typen, att de nu ha rätt att anses
för nya arter.

Till stöd för detta sitt sätt att se saken, åberopade han
kontrasten mellan de vilda djuren och husdjuren, erinrande
om huru mycket deras färg, deras form, deras byggnad,
deras fysiologiska egenskaper och tillochmed deras instinkt
efter hand förändras på en ny plats, under nya klimat, i
närvaro af nya fiender och under inflytandet af olika
födoämnen samt andra uppehållelsesätt.

Lamarck påstod icke allenast, att arterna ständigt
varit underkastade förändringar under öfvergången från den
ena perioden till den andra, utan äfven, att den organiska
verlden ständigt skridit framåt ifrån de första tiderna till
de sista, ifrån de enklaste varelserna till dem af en alltmer
och mer invecklad byggnad, ifrån de lägre instinkterna till
de mest upphöjda och slutligen ifrån det oskäliga djurets
fattningsgåfva till menniskans själsförmögenheter och
förnuft. Varelsernas fullkomning skulle varit långsam och
fortgående, och sjelfva menniskoslägtet skulle till slut
lösgjort sig ur de detsamma underlägsna däggdjurens grupp,
hvilkas organisation var den högsta.

En innehållsrik och på vetenskapliga forskningar
grundad framställning af denna teori har lemnats af en lärare
vid universitetet i Cambridge <footnote>Professor Sedgwicks <i>Discourse on the Studies of the University
of Cambridge,</i> 1850.</footnote>. Vi finna, säger han, i
jordskorpans forna nederlagsplatser spår af en
framåtskridande utveckling i de på hvarandra följande lefvande
varelsernas organisation. Man kan t. ex. finna, att däggdjuren
saknas i de äldsta grupperna och att de sällan visa sig i
de nyare sekundära grupperna; varmblodiga djur (af till
största delen okända slägten) äro temligen utspridda i de
äldsta tertiära lagren och de öfverflöda (ofta med kända
slägtformer) i de högre delarna af samma lager; slutligen
är menniskans framträdande på jordens yta en ny händelse.
Denna historiska utveckling af det organiska lifvets former
och verksamhetsyttringar under successiva tidsafdelningar
tyckes angifva en efter hand försiggående rörelse af den
skapande makten, hvilken yttrar sig uti en framåtskridande
sträfvan hän mot djurorganisationens högsta typ.

Det är ett utomordentligt faktum, anmärker äfven Hugh
Miller<footnote>Footprints of the Greator. Edinburgh, 1849.</footnote>, att den af Cuvier i hans <i>Règne animal</i> antagna
ordning, likasom den i hvilken de fyra vetebrerade
klasserna naturenligt komma och taga plats alltefter deras
ömsesidiga förhållanden och deras rang, äfven är den i hvilken
de uppträdde uti den kronologiska ordningen. Den hjerna,
hvars volym i jemförelse med ryggmergens ej har en större 
medelproportion än den af två till ett, är fiskens; den
visade sig först; ödlans hjerna, som företer medelproportionen
af två och en half till ett, har följt på fiskens; derpå
kommer proportionen af tre till ett, hvari fågelns hjerna och
ryggmerg stå till hvarandra; däggdjuret företer
medelproportionen af fyra till ett; och slutligen uppträder den
sista af alla på skådeplatsen, en hjerna hvars
medelproportion till ryggmergen är tjugotre till ett: detta är menniskans,
som gör slutledningar och beräkningar.

Hjernan skulle kunna vara endast en ryggmergens
blomkrona. Hos de lägre arterna (grodorna t. ex.) tillhör
förmågan att emottaga intryck lika mycket ryggmergen som
hjernan.                                                                                   
Man kan visserligen göra allvarliga inkast mot läran
om utvecklingen från lägre till högre, genom att uppvisa
några mindre fullkomliga växter och djur, hvilka uppträdt
<i>efter</i> de mera fullkomliga arterna, såsom
monocotyledonembryot och träd med excentriska kärl (palmträden) efter
dicotyledon-embryot och träd med koncentriska kärl (såsom
kottbärande barrträd med körtelartad cellväfnad), såsom
fulländade arter af de äldsta kryptogamerna, reptilernas
tillbakaskridande rörelse efter förut gjorda framsteg, boans
uppträdande efter Iguan-ödlan etc; exempel saknas icke.
Men öfvertygade om att denna teori icke angripen
föremålet för vår försvarstalan, »Guds närvaro i naturen», och
af liflig sympati for densamma, skola vi förfäkta den. Vi
anse den med Lyell icke allenast nyttig, utan vida snarare,
i vetenskapens nuvarande ställning, såsom en oundgänglig
hypotes, hvilken aldrig skall kunna fullkomligt förstöras,
huru många och stora förändringar densamma än är
bestämd att senare undergå.

Det skall utan tvifvel synas paradoxt, att de
skriftställare, som äro de kraftigaste förfäktarne af arternas
förvandling (Darwin och J. Hooker t. ex.), intaga en
besynnerligt tillbakadragen hållning gentemot utvecklingen framåt
och att dennas ifrigaste förkämpar ofta göra ett mycket
häftigt motstånd mot arternas förvandling. Kunna icke de
båda teorierna vara sanna sinsemellan och stämma öfverens?

Bådadera framställa för oss såsom sitt slutomdöme, att de
vertebrerade eller ryggradsdjurens typ gradvis stiger under
tidernas lopp, ifrån fisken, som är den enklaste formen
derför, till däggdjuren, tills slutligen menniskoslägtet visar
sig på sista tinnen i tidernas rad. Denna sista tinne tyckes
således uti denna hypotes vara en ingripande del i samma
följd af utvecklingsverkningar, en länk i samma kedja, kronan
på verket, på samma sätt som den ingår i samma och enda
följd af den skapande maktens uppenbarelser.

Vi vilja nu öfvergå till teorien om arternas ursprung
på det naturliga valets väg.

Denna teori framställer för oss i stort naturens
verksamhet, sådan den anmärkts i husdjurens uppfostring.
Ladugårdsidkarna veta, att man kan efter några generationers förlopp
göra en ny kreatursrace, med korta horn eller utan horn, i
det man till fortplantningsdjur väljer dem hvilkas horn äro
minst utvecklade; på samma sätt, säger man, handlar
naturen; hon förändrar under tidernas lopp ett lands
lifsförhållanden och utmärkande geografiska drag, dess klimat,
växternas och djurens association, i följd deraf en arts
näringsmedel och fiender samt dess tillvarelsesätt, och hon
utväljer härmedelst vissa varieteter, som äro mest lämpliga
för tingens nya ordning. Det är på det sättet, som nya
racer ofta kunna ersätta den ursprungliga typ från hvilken
de sjelfva härstamma.

Lamarck tror, att ursprunget till giraffens långa hals
ligger uti en följd af bemödanden, som djuret gjort för att
söka sin föda högre upp. Darwin och Wallace antaga helt
enkelt att, under en tid af brist på näringsämnen, en
varietet med lång hals öfverlefde den öfriga delen af arten, tack
vare sin förmåga att kunna beta vida högre än de andra.

Genom mångdubblingen af mindre förändringar under
loppet af tusendetals generationer och genom de
nyförvärvade egendomligheternas öfverflyttning medelst arf, antager
man att en allt större och större skiljaktighet från den
ursprungliga typen uppstår, tills deraf följer en ny art eller
ett nytt slägte, om längre tid åtgått. Den moderna
upphofsmannen till denna fysiologiska förklaring öfver arternas
ursprung, M. Ch. Darwin, redogör sjelf<footnote>On the Origin of species by the mean of natural selection.
Om arternas ursprung genom det naturliga valet.</footnote> på följande sätt
för de allmänna fakta på hvilka den stödjer sig.

Man finner bland husdjuren en stor föränderlighet:
denna tyckes förnämligast härleda sig deraf, att
återalstringssystemet är högligen emottagligt för inverkan af förändringar
i lifsförhållandena och ej längre återalstrar noggrannt
moderformen. De särskilda formernas föränderlighet står under
ledning af ett visst antal mycket invecklade lagar, såsom
bruket eller bristen af organernas öfning, såsom den
omedelbara verkningen af lefnadssättets fysiska förhållanden. Våra
husdjur hafva undergått djupa förändringar, hvilka genom
arf öfverflyttats under mycket långa tiderymder. Så länge
lefnadsförhållandena förblifva desamma, hafva vi skäl att
tro, det en förändring, som redan under flera generationer
öfverflyttats från den ena till den andra, kan fortfarande
öfverflyttas under en nästan oändlig följd af geologiska
grader. Å en annan sida är det bevisadt, att föränderligheten,
då den en gång börjat uppenbara sig, ej upphör helt och
hållet att verka; ty nya varieteter frambringas ännu då och
då bland våra äldsta husdjur.

Menniskan gör ej förändringarna; hon endast utsätter,
och ofta utan afsigt, de organiska varelserna för nya
lefnadsförhållanden, och då frambringar naturen förändringar, i det
hon verkar på organisationen. Vi kunna välja dessa
förändringar och hopa dem i den riktning vi behaga. Vi
lämpa således antingen djuren eller växterna efter vår egen
fördel eller vårt nöje. Ett sådant resultat kan systematiskt
erhållas eller tillochmed utan vetskap om den åstadkomna
verkningen: det är tillräckligt att en och hvar, utan något
slags tanke på att förändra racen, företrädesvis behåller de
individer som vid hvarje gifven epok äro honom nyttigast.
Det är, säkert, att man kan förändra de för en art
utmärkande egenskaperna, i det man vid hvarje på hvarannan
följande generation utväljer individuela olikheter, och denna
valprocedur har varit den förnämsta verkande orsaken i 
frambringandet af de mest åtskilda och de nyttigaste
husdjursracerna.

Be orsaker som så kraftigt inverkat på djuren i deras
ställning som husdjur kunna äfvenledes inverka på deras
naturtillstånd. De gynnade racernas och individernas
bevarande i den ständigt förnyade kampen angående medlen
for deras tillvaro är en allt förmående och alltid verkande
orsak till naturliga val. Lifstäflingen är en nödvändig följd
af alla de organiska varelsernas förökning i mer eller mindre
hög geometrisk proportion. Snabbheten i denna progression
är bevisad ej allenast genom beräkningen, utan genom den
raska mångdubblingen af flera djur eller växter under en
följd af vissa särskilda årstider eller då de naturaliserats i
nya länder. Det födes flera individer, än de som kunna
lefva; ett korn i vågskålen kan bestämma om, hvilken
varietet som skall tillväxa till antalet och hvilken som skall
förminskas. Eftersom individerna af samma art under alla
förhållanden inträda i närmare täflan med hvarandra, är
kampen i allmänhet så mycket mera svår dem emellan.
Den är nästan lika allvarlig mellan varieteterna af samma
art och äfven stark mellan arterna af samma slägte; men
kampen kan ofta stånda mellan varelser som befinna sig
på långt afstånd ifrån hvarandra i naturens kedja. Den
minsta fördel som en individ vunnit, under någon tidsålder
eller någon årstid, öfver dem med hvilka han inträder i
täflan, eller en bättre användning af organerna på de
omgifvande fysiska förhållandena, huru ringa denna större
fulländning än är, skall låta vågskålen sjunka.

Till skenet medelmåttiga fördelar kunna medföra denna
växande förändring. »Bland de djur hos hvilka könen äro
åtskilda», säger naturforskaren, »rasar oftast krig mellan
hanarna om besittningen af honorna. De kraftigaste
individerna, eller de som med största framgången kämpat
mot de lokala fysiska förhållandena, skola i allmänhet lemna
den talrikaste affödan. Men deras framgång skall ofta bero
af de speciela vapen eller de försvarsmedel de ega, eller
tillochmed af deras skönhet, och den ringaste fördel skall
förskaffa dem seger.»

Då föränderligheten en gång antagits, såväl som
tillvaron af en mäktigt verkande orsak hvilken städse är beredd
att arbeta, kommer man lätt till den slutsatsen, att
förändringar som äro på något sätt nyttiga för individerna i
deras lifsförhållanden kunna bevaras, öfverflyttas och hopas?
Om menniskan kan med tålamod utvälja de förändringar
som äro henne nyttigast, hvarför skulle naturen då icke
välja de förändringar som äro nyttiga för dess under
vexlande lefnadsförhållanden lefvande alster? Hvilka gränser
kan man antaga för denna makt, när den verkar under
många år och strängt ransakar hvarje djurs hela byggnad,
organisation och vanor, för att befrämja det som är godt
och undantrycka det som är ondt? Det tyckes ej finnas
någon gräns för denna makt, hvars verkning är att
långsamt och på ett beundransvärdt satt lämpa hvarje form
efter lifvets mest invecklade förhållanden.

Alldenstund hvarje art, på grund af den geometriska
progression i återalstringen som är för densamma
egendomlig, sträfvar att omåttligt tillväxa i antal, och de
förändrade ättlingarna af hvarje art förökas så mycket mera,
ju mera de omvexla i vanor och byggnad, så har lagen
för det naturliga valet en ständig böjelse att bevara de
mest olika ättlingarna af hvarje art, hvilken som helst.
Deraf följer, att under det länge ihållande loppet af deras
på hvarandra följande förändringar sträfva de små olikheter,
som utmärka varieteterna af samma art, att tillväxa, tills
de blifva de större olikheter som utmärka arterna af samma
slägte. Nya och mera fullständiga varieteter skola
oundvikligen följa på och utrota de äldre, mindre fullkomliga
varieteter som utgöra en mellanlänk mellan lägre och högre,
och deraf skall följa, att arterna skola bli desto mera
bestämda och utpräglade.

Man kan invända, att man icke i verkligheten ser
dylika förändringar. Men teoretikern svarar, att det naturliga
valet, som endast verkar genom att samla fördelaktiga, lätta
och vexlande förändringar, icke kan plötsligt åstadkomma
stora förändringar, utan blott verka med långsamma och
korta steg. Denna naturlag skulle utan tvifvel ej förefinnas,
om hvarje art blifvit skapad oberoende för sig.

Geologiens vittnesbörd talar till förmån för teorien
om förändrade ättlingar. De nya arterna hafva långsamt
och med på hvarandra följande mellanrum framträdt på
verldens skådeplats, och summan af de under lika tider
timade förändringar är mycket olika inom de olika
grupperna. Utslocknandet af arter och hela grupper af arter,
som spelat en så vigtig roll i den organiska verldens
historia, är en nästan oundviklig följd af det naturliga valets
princip; ty de gamla formerna böra ersättas med nya och
mera fullkomliga. Hvarken de enskilda arterna eller
grupperna af arter kunna återuppträda, när de regelbundna
generationernas kedja en gång blifvit afbruten. Den
gradvisa utbredningen af de förherrskande formerna och de
långsamt försiggående förändringarna hos deras ättlingar
göra, att lifsformerna tyckas efter långa tidsmellanrum hafva
samtidigt förändrats inom hela verlden.
Öfvergångskarakteren hos de fossila djuren i hvarje formation, jemförda
med dem i lägre och högre formationer, förklaras helt
enkelt af den öfvergångsplats de intaga i den geologiska
kedjan. Det stora ådagalagda faktum, att alla de
utslocknade organiska varelserna tillhöra samma system som de
nu lefvande och ordna sig antingen i samma eller i
mellanliggande grupper, härflyter deraf att de utslocknade och de
lefvande varelserna äro ättlingar af gemensamma föräldrar.

Författaren åberopar, ytterligare till sin förmån
betydelsen af de embryologiskt utmärkande dragen, i det han
anmärker att de organiska varelsernas verkliga frändskap
grundar sig på ärftligheten eller det gemensamma ursprunget;
det naturliga systemet är ett genealogiskt träd, hvars
ättelinier man måste utsöka med tillhjelp af de mest
permanenta utmärkande egenskaperna, huru ringa deras vitala
vigt än är. Han glömmer ej heller analogien. Benens
anordning är Öfverensstämmande i menniskans hand, i
flädermusens vinge, i sköldpaddans simfena och i hästens hof;
samma antal ryggknotor bilda giraffens och elefantens hals;
dessa omständigheter och en oändlig mängd andra dylika 
förklaras af sig sjelfva i teorien om den långsamt och så
småningom förändrade afkomman. Identiteten i planen för
byggnaden af flädermusens vinge och ben, hvilka dock tjena
till så olika bruk, af en krabbas käkar och klor, af
kronbladen, ståndarna och pistillen hos en blomma, förklaras
på samma sätt genom den gradvisa förändringen af
organer, som fordom varit likadana hos de äldsta förfäderna
inom hvarje klass.

Bristen på öfning, hvilken stundom hjelpes genom det
naturliga valet, sträfvar ofta att inskränka proportionerna
hos ett organ, som förändringen i vanor eller
lefnadsförhållanden så småningom gjort onödigt. På grund häraf är
det lätt att förstå tillvaron af rudimentära organer.

Man kan slutligen fråga, huru långt läran om
artförändringen sträcker sig. Alla medlemmarna af en och
samma klass kunna förenas genom sin frändskaps
kedjelänkar, och alla kunna på grund af samma principer
klassificeras i grupper som äro underordnade andra grupper.
Darwin kan ej tvifla om, att icke härkomstteorien omfattar
alla medlemmarna af en och samma klass. Han tror
tillochmed att hela djurriket härstammar från på sin höjd fyra
eller fem ursprungliga typer, och växtriket från ett lika eller
mindre antal.

Analogien skulle föra honom ännu längre, tillägger
han, d. v. s. till tron att alla djuren och växterna
härstamma från en enda prototyp; men analogien kan vara en
bedräglig vägvisare. Det är dock åtminstone sannt, att alla
lefvande varelser ha en stor del egenskaper gemensamma:
deras kemiska sammansättning, deras cellbyggnad, deras
tillväxt-lag och deras förmåga att röna inverkan af skadliga
inflytanden.

Hos alla organiska varelser är, så vidt man kan döma
af hvad vi känna derom i våra dagar, växtblåsan
densamma; så att hvarje organisk individ utgår från ett och samma
ursprung. Men om man tager i betraktande de båda
förnämsta afdelningarna af den organiska verlden, d. v. s.
djur- och växtriket, så finner man att vissa lägre former
äro till sina egenskaper så fullständiga mellanlänkar, att
naturforskare hafva tvistat om till hvilket rike de borde
räknas, och, såsom professor Cl. Gray anmärkt, »lafkornen och
andra återalstrande kroppar bland de lägsta algerna kunna
skryta öfver att först hafva de egenskaper som utmärka
djurväsendet, och senare en tvätydig växttillvaro». Sålunda
tyckes det, då man utgår från principen om det naturliga
valet, med skiljaktig utstrålning af de utmärkande
egenskaperna, icke vara otroligt att djuren och växterna bildats
af någon lägre förmedlingsform. Om vi antaga denna
utgångspunkt, måste vi äfven antaga att alla de organiska
varelser, som någonsin lefvat, kunna härstamma från en
enda och ursprunglig form. Men denna slutledning är
förnämligast grundad på analogien, och det är af föga vigt
om den godkännes eller icke. Annorlunda är det med
hvarje stor klass, såsom ryggrads-, leddjuren etc; ty här
finner författaren i lagarna om homologien och
embryologien alldeles särskilda bevis för, att alla härstamma från
en enda fader och moder <i>(parent).</i>

Sådan är Darwins teori, framställd af honom sjelf.

Om slutligen vår berättigade nygirighet vågar sig på
att tillämpa densamma på vårt eget slägte, finner den med
en med ledsnad blandad förvåning, att vi kanske härstamma
från en försvunnen aptyp. Visserligen finner sig känslan
af vår värdighet kränkt genom denna enda möjlighet; men
tyckes det icke, då vi utan någon förut fattad mening
iakttaga naturen, att vi utgöra ett undantag från den allmänna
lagen? Många utaf oss föredraga att heldre härstamma från
en vanslägtad Adam än en fullständig apa. Men naturen
har ej frågat oss till råds.

För vår egen del ha vi aldrig tillbragt några timmar
med studiet af embryologien, utan att starkt gripas af dess
dolda uppenbarelser. Vi ha aldrig kunnat jemföra embryon
af olika faser, utan att i dem se ett rudimentärt spår af
de motsvarande faser som vår mensklighet måst passera i
forna tider. De högre ryggradsdjuren antaga efter hand,
likasom i sjelfva deras utkast-tillstånd, de egenskaper som
förnämligast utmärka de fyra stora utgreningsklasserna, utan
att dock genomgå formerna for de andra zoologiska
utgreningarna. Alltifrån början af sin hemliga tillvaro företer
fröblåsan ett system af karakteristisk utveckling, utan att hafva
antagit leddjurets, molluskens eller stråldjurets form. Helt
visst framställer denna vexling en bild af de faser som
samma djurklass under de försvunna åldrarnas lopp så
småningom genomgått, under det den ryckt framåt på de
lefvande varelsernas gradskala. Hvem har ej förvånats öfver
den allmänna likhet, som menniskoembryot efter hvartannat
företer, med fiskens, reptilens och fågelns? — Skulle icke
den närvarande stunden vara spegeln af en långt aflägsen
forntid ?

Man vågar ej betrakta detta ursprung ansigte mot
ansigte; men frågan är dock tillräckligt vigtig att förtjena
ett ögonblicks mod. Låtom oss derför närmare undersöka
menniskans ställning inom den jordiska naturen. I det vi
afsluta detta kapitel angående de lefvande varelsernas
ursprung, skall denna betraktelse fortfarande visa oss en
förnuftig styrelse i skapelsens uppåt stigande rörelse.

Den zoologiska hypotes, som anser menniskan
härstamma från någon menniskoaflande ap-race, är hvarken
omoralisk eller antispiritualistisk. De som på senare tider
omfattat densamma hafva icke gjort det i afsigt att vara
fientliga mot kristendomen och hylla hedniska
föreställningar; denna hypotes är tvärtom oaktadt starka fördomar
gynsam för öfverlägsenheten hos våra första föräldrar,
såsom hvilkas vanslägtade ättlingar de bort betrakta sig. Vi
förstå för öfrigt icke, att lärda personer, som äro värdiga
detta namn, kunna erfara ett barnsligt nöje af att »reda
en nisch åt kristendomen»; och vi tro, att vetenskapen bör
förhandla sina problemer, utan att på något sätt fästa
afseende vid trosartiklarna.

Först och främst förklara vi, att menniskans främsta
utmärkande egenskap är hennes ande, förnuft. Men hennes
<i>filosofiska plats</i> tillhör ej de naturhistoriska klassificeringarna.
Genom sin egenskap att kunna fullkomnas, hvars förnämsta
orsak är <i>språket,</i> genom sitt förstånd och sitt förnuft, med
ett ord, genom sina andliga förmögenheter beherrskar
menniskan den jordiska naturen hel och hållen. Hennes ande
står ej under dissektionsknifvens välde. Menniskans värde
består icke i hennes kropp, i hennes skelett, i hennes
lefver eller mjelte, utan i hennes andliga egenskaper. Men
det betyder föga för vår själ, om vår kropp härstammar
från den ena eller andra källan. Andens verld är ej
materiens verld. Vi äro genom denna hvarken mindre stora
eller mindre rena. Det är endast af inskränkthet, som
man låter inbillade farhågor, hvilka framkallats af den
zoologiska vetenskapen, få inträde i den psykologiska
filosofien. Om vår jordiska vagga vore, såsom Jesu, en krubba
i ett kreatursstall, äro vårt lif och vår sändning i verlden
derför hvarken mindre heliga eller mindre upphöjda. Vår
öfverlägsenhet består i våra andliga egenskaper.
»Menniskans kropp», säger den engelske naturforskaren Wallace,
»var naken och värnlös; det är själen, anden, som försett
honom med en klädnad mot årstidernas våldsamheter.
Menniskan skulle ej kunnat täfla i snabbhet med dofhjorten,
ej heller i styrka med den vilde tjuren, det var anden,
som gaf henne vapen att fånga eller kufva dessa djur.
Menniskan var mindre än de andra djuren förmögen att
nära sig af de örter och frukter som naturen frivilligt
lemnar; det är denna beundransvärda egenskap, anden,
som lärt henne att beherrska naturen, att leda den efter
sina önskningar, att förmå den att framalstra födoämnen,
när och hvar hon vill. Ifrån det ögonblick då den första
kreaturshuden användes som klädnad, då det första grofva
spjutet gjorde tjenst vid jagten, då det första fröet såddes
och det första trädskottet planterades: ifrån detta ögonblick
fullbordades en stor revolution inom naturen, en revolution
hvilken ej haft sitt motstycke inom verldens historias alla
tidsåldrar; ty nu fanns en varelse till, som ej mera var
tvungen att förändras med universets förändringar, en
varelse som i viss mån stod högre än naturen, eftersom den
egde medel att kontrollera och bestämma sin verksamhet
och kunde bibehålla sig i harmoni med henne, icke genom
att förändra sin kroppsliga form, utan genom att fullkomna
sin ande.» Det är endast häri vi se menniskans sanna
storhet och värdighet. <footnote>Vårt tidehvarfs stora andar dela ej dessa tankar och betrakta
menskligheten såsom en vanslägtad race. Vi skola taga oss friheten
att såsom exempel anmärka, att Cousin, om hvilken vi talade i
början af detta arbete, biträdde denna senare åsigt, och att de
Lamartine anser de ariska racerna hafva varit vida öfverlägsna det
nuvarande samfundet. — Problemet är ännu långt ifrån löst; men den
sanningen är derför ej mindre, att menniskans karakter består i
hennes framskridande intelligens.</footnote>

Menniskans anatomiska plats befinner sig högre upp,
än den på hvilken chimpanzen står; skilnaden mellan
negrens hjerna och denna primas' bland aporna är ej större,
än den som skiljer chimpanzen från aparten <i>simia apella</i>
och isynnerhet halfapan (lemur). Efter chimpanzen
(troglodytes) komma i nedstigande ordning orang-outangen
(pithecus), långärmade apan (hylobates), hafskatten 
(cercopithecus), makakon (macacus), babianen (cynocephalus) etc.
Menniskan är, såsom E. Geoffroy Saint-Hilaire yttrat i en
ryktbar tvist med Cuvier, den första familjen i den
primaternas ordning, som Linne fastställde i sista seklet. Det
är af vigt att här anmärka, att vi tala endast ur
anatomisk synpunkt. Hvarje annat slags resonnemang leder de
föregående klassificeringarna på villospår. Men vi äro af
den åsigt, att när man sysselsätter sig med anatomi, måste
man äfven göra det. Vi skola ha tillfälle att i nästa
kapitel följa jemförelsen mellan menniskan och apan genom
studiet af hjernorna.

Menniskans <i>geologiska</i> plats förer vårt slägtes ursprung
tillbaka till den långt aflägsna tid, då antediluvianska racer
ännu lefde, hvilka nu försvunnit: hjorten med de kolossala
hornen, björnen från jordens hålor, rhinoceros tichorinus,
elephas primigenius, mammuthdjuret, den fossila renen etc.
Det äldsta kända datum för menniskans närvaro på jorden
är vida senare, än den nuvarande faunans och florans
framträdande; men man räknar ett visst antal arter, som ej
mera existera i våra dagar och voro samtida med
menniskan. De gamla menskliga qvarlefvor, som funnits bland 
Floridas korallref, i Languedocs och Belgiens hålor, det
skelett som uppgräfts nära Düsseldorf, kraniet från
Borrebyhålan i Danmark, den fossila menniskan från Puy och
Natchez vid Mississippi, de menskliga återstoder som
påträffats vid Maastricht, — alla dessa angifva i de
ursprungliga menniskovarieteterna ett tillstånd af uppenbar
underlägsenhet och närma dem märkligt till vildarna i våra
dagar och de menniskolika aporna. Det är numera
ovedersägligt, att menniskan lefde före isperioden och ifrån början
af den qvaterna tidsepoken.

Menniskans <i>arkeologiska</i> plats öfverensstämmer med de
föregående till förmån för teorien om utvecklingen framåt.
Hvem skulle numera kunna tvifla om sten och bronsåldern,
hvilka menniskan genomlefvat, innan någon konst eller
industri uppfunnits, åldrar af hvilka man återfinner spår
öfver hela jordens yta? Och hvilka anor skall man gifva
dessa åldrar: Stenåldren inföll i Danmark samtidigt med
perioden för den första växtligheten eller skotska tallen,
och till en del med den andra växtlighetens, eken.
Bronsåldren har upprullats under ekens tid, ty det är i
torflagren, der eken öfverflödar, som man funnit svärden och
sköldarna af denna metall. Före densamma fanns det inga
bokträd; Jernåldern, som är mindre gammal, motsvarar
björken. Huru länge varade den första åldren? Eftersom
bronsen är en metallblandning af nio delar koppar på en
del tenn, angifver de första bronsverktygens eller redskapens
framträdande en industri, som icke befann sig i sin första
råa linda. Metallblandningen och den långsamt
framträdande utsirningen, af de smälta föremålen hafva endast
kunnat verkställas efter långvariga försök.

Till hvilken tid skall man förlägga pålbyggnaderna i
Schweiz och de 40,000 pelarna i Wangen? Gräfningar hafva
uppenbarat tillvaron af 20 byar vid Geneversjön. tolf vid
Neufchatels- och tio vid Biel-sjön, hvilka äro samtida med
sten- och bronsåldern. De i Irland tyckas tillhöra samma
tidsafdelning. Dessa byar liknande bäfrarnas måste förete
någon jemförelse med dem, som Dumond d'Urville beskrifver i
Nya Guinea. De ben som Lartet funnit i Aurignac-hålan äro
samtida med hyenan från fördjupningarna i jorden och
rhinoceros med de afdelade näsborrarna. Det var mycket
långt derefter, som Thebe och Memphis, det öfra och nedra
Egyptens hufvudstäder, uppnådde sin stora glans och de
fyratio pyramiderna blefvo uppbyggda, typer för en långsamt
utvecklad civilisation, med en särskild form för kulten och
glänsande ceremonier, en underbar stil i arkitektur och
inskrifter, samt flodernas indämning. Denna ärorika tid hade
dock gått till ända långt före Homeros. »Det har», säger
Lyell, »för den långsamma och gradvisa bildningen af racer,
såsom den kaukasiska, mongoliska eller negerracen, behöfts
en vida längre tid, än den som omfattas af något af de
allmänt antagna kronologiska systemerna.»

Vetenskapen besvarar ännu icke frågan om det
noggranna kronologiska datum för menniskans framträdande på
jorden. Dessutom existerar ej detta datum, om menniskan
icke uppträdt spontant. Rörande mensklighetens eller sjelfva
menniskans spår, äro åsigterna (ty det finnes här ej annat
än,åsigter) mycket sväfvande och föränderliga. Ett brändt
tegel, som funnits på aderton meters djup nära Kairo,
skulle vara 13,000 år gammalt, om man antager
Niladeltats aflagring ökas med 15 centimeter i seklet. Den lägsta
beräkningen af den tid som varit nödig för
Mississippideltats bildning är 100,000 år. Det menskliga skelett
som funnits nära New-Orleans på fem meters djup under
fyra begrafna skogar skulle enligt dr Dowler vara af ej
mindre än 50,000 års ålder (denna siffra förefaller oss
likväl öfverdrifven). Agassiz har beräknat, att
korallklippornas formationer vid Florida vittna om 135,000 års ålder.
De huggna flintor som påträffats på olika punkter af
jordklotet och särskildt i Somme-dalen tyckas ha försett med
vapen en menniskorace, som är skild ifrån oss genom ett
tiotal sekler.

Arkeologien öfverensstämmer med historieskrifvarnes
och skaldernas berättelser i forntiden, såsom Herodotos,
Diodoros, Aischylos, Vitruvius, Xenofon, Plinius, angående
menniskoslägtets ursprungligt barbariska tillstånd och dess
bland hålorna valda tillflyktsorter. Men man kan betrakta
detta tillstånd såsom utanför vår historia, och kronologien,
som går tillbaka till den redan mysteriösa tiden för de
stora ariska utvandringarna, mer än tio sekler tillbaka i tiden,
förirrar sig in i en djup natt, när den söker utforska vårt
verkliga ursprung.

Allt hvad vi kunna försäkra, det är att menskligheten
är vida äldre, än man hittills trott, och att hon börjat på
de lägre trappstegen, innan hon höjt sig till begreppen om
rätt och moral. Om det vore oss tillåtet att gå tillbaka
till dessa tider, skulle vi icke kunna känna igen vår æras
andliga civilisation uti de barbariska åldrarnas mörker, då
anden sökte att vid sitt första uppvaknande frigöra sig från
materiens starka bojor.

Vi föredraga att tillstå denna ålder och detta ursprung
vara möjliga för vårt slägte, utan att derför hysa några
betänkligheter for spiritualismen och utan att följa deras
dåliga föredöme som låta de religiösa trosbekännelserna
blanda sig i alla diskussioner; vi bekräfta med den
uppriktigaste Öppenhet fakta och vår okunnighet, ty vi äro
innerligt öfvertygade om, att eftersom tvänne sanningar ej kunna
vara motsatta hvarandra, kan naturvetenskapen icke
angripa det Högsta Väsendets sak. Menniskorna hafva,
såsom Helmholtz säger, för vana att mäta verldens storhet
och vishet efter den lifslängd och den fördel som de hemta
af densamma; men historien om vårt verldsklots förflutna
sekler visar, huru oändligt litet ögonblicket för menniskans
tillvaro är i jemförelse med jordklotets tillvaro.

Vetenskapen antager icke gerna läran om det första
menniskoparets uppträdande genom ett underverk. »Om
den ursprungliga källan till menniskoslägtet verkligen varit
begåfvad med högre andliga egenskaper», säger sir Charles
Lyell, »om dess vetande ingifvits detsamma och om det egt
en utvecklad natur som dess efterverld, då skulle den
utveckling, hvartill menskligheten kommit, varit underbart
större. Hon skulle under dessa tidsåldrar haft tillfälle att
göra framsteg, om hvilka vi svårligen kunna göra oss en
föreställning, och de mest olika karakterer skulle påtryckts
de utarbetade föremål som vi nu söka att tolka. Uti St.
Acheul's sandgropar, såväl som uti den del af Medelhafvets
bädd som upplyftats på Sardiniens kuster, skulle vi, i
stället för de gröfsta krukmakeri-arbeten, i stället för
flintredskaper af en så oregelbunden och så ofulländad form,
att ett föga öfvadt öga kan tveka om att tillskrifva dem
en hand som rörts af en vilja, nu finna skulpterade
föremål, vida öfverlägsna Fidias' och Praxiteles' mästerverk;
vi skulle upptäcka jernvägar och elektriska telegrafer, der
våra ingeniörer skulle hemta ovärderliga upplysningar; vi
skulle se derifrån utgå mikroskoper och astronomiska
instrumenter af en mera framskriden konstruktion, an något
af dem man känner i Europa, samt en mängd andra bevis
på en fulländning i konster och vetenskaper hvartill det
nittonde seklet ännu icke varit vittne. Vi skulle förgäfves
uttömma vår inbillningskraft med att utgissa
användbarheten af dylika öfverlemningar från forna tider; vi skulle
kanske der finna maskiner för luftfärder eller för uträkning
af de aritmetiska problemerna, apparater som ej skulle stå
i proportion till nu lefvande matematicis behof eller ens
deras fattningsförmåga.»

Denna fysiska förklaring angående arternas ursprung
rycker icke spiran ur händerna på verldens styresman. Vi
hafva redan härofvan omnämnt Darwins förklaring till
förmån för den religiösa känslan; och det synes oss, att man
i afseende på de omedelbara följderna af en lärosats snarare
bör hänvända sig till mästarens mening, än till hans
odisciplinerade lärjungars. Ch. Lyell uttalar samma
öfvertygelse, i det han citerar följande förklaring, i hvilken
geologen Asa Gray låter tydligt framstå, att läran om arternas
förändring och det naturliga valet icke har någon syftning
att undergräfva den naturliga teologiens grundvalar och att
hypotesen om arternas härstammande från grundtyper icke
strider mot någon af de sunda föreställningarna om
naturens historia. »Vi kunna tänka oss, att händelserna och
naturens verksamhetsyttringar i allmänhet helt enkelt
åstadkommas på grund af krafter som meddelats densamma i
begynnelsen och utan någon yttre inblandning; eller vi
kunna antaga, att Guds inblandning skett då och då, men
endast då och då; och vi kunna slutligen äfven antaga, att
alla de forändringar, som ske, äro resultatet af den
metodiska och beståndande verksamheten, men oändligt olika
med den visa och skapande orsaken. De som ovilkorligen
påstå, att en individs ursprung, såväl som en arts eller ett
slägtes, endast kan förklaras genom en skapande orsaks
omedelbara verkning, de kunna, utan att öfvergifva sin
älsklingsteori, antaga läran om arternas förvandling, hvilken
icke är med densamma oförenlig. Helheten och vexlingen
af de naturliga fenomenerna kunna icke vara annat än den
materiela tillämpningen af en på förhand uttänkt anordning,
och om denna vexling af tilldragelserna inom den
organiska verlden kan förklaras genom artförvandlingen, låter den
organiska verldens ständiga antagande af nya förhållanden
beviset for en plan och i följd deraf äfven för en arkitekt
qvarstå lika kraftigt som någonsin.» Det förefaller oss i
sjelfva verket som att ateismen ingenting kan vinna på
denna hypotes, lika litet som på någon annan naturlig
teori.

Hvad angår den förebråelse för materialism som
påbördats alla former af utvecklingsteorien, så hafva vi redan
ofvan sett, att gravitationsteorien, likasom ett stort antal
andra upptäckter, anklagats för att vilja kullstörta den
naturliga religionen. Huru skulle man väl bete sig, om
man vore tvungen att höra alla de stelnade teologernas
klagomål?

Långtifrån att hafva någon materialistisk syftning,
synes oss denna hypotes om först lifvets, sedan
känselförmågans, derpå instinktens, så förståndets hos de högre
däggdjuren, förnuftets grannar, och slutligen sjelfva det
menskliga förnuftets framträdande på jorden under på hvarandra
följande geologiska tidehvarf tvärtom vara utvecklingen af
en storartad och beundransvärd plan och företer för oss
taflan af andens alltjemt tillväxande öfvervälde öfver
materien.

Vi hafva något länge uppehållit oss vid menniskans
förhållande till de djur som föregått henne, huru
hemlighetsfullt detta verkliga förhållande än är. Vi tro med
Pascal, att dessa jemförelser äro af sin betydelse. »Det är
farligt», sade författaren till <i>Pensées,</i> »att låta menniskan
alltför mycket se, huru lik djuren hon ar, utan att visa henne
hennes storhet. Det är äfvenledes farligt att låta henne
alltför mycket se sin storhet i sin låghet. Det är ännu
farligare att lemna henne i okunnighet om bådadera. Men
det är mycket fördelaktigt att för henne framställa såväl
det ena som det andra.» Fastän problemet om
menniskoslägtets ålder och ursprung är helt annat för geologen, än
for arkeologen eller etnologen, är det icke desto mindre
bekräftadt, att menskligheten daterar sig från en mera
aflägsen tid, än man vanligen tror. Fastän detta samma
problem definieras olika för zoologien eller teologien, är det
icke, desto mindre troligt att våra äldsta förfäder ej voro
oss öfverlägsna och att framåtskridandet uppenbarat sig
inom menskligheten såväl som på skapelsens hela skala.
Men vi spörja dem af god tro: hvari sårar tron på
menniskans ålder — äfven om vi taga hennes ap-ursprung i
betraktande — tron på den absoluta Guden? På hvad sätt
förstöres den gudomliga verksamheten af denna hypotes, att
lifvet framträdt på jorden, att det utvecklat sig enligt de
organiska lagarna och att den antediluvianska skapelsen
ifrån växten till menniskan blott utgjort en och samma
enhet? Har icke materien här såsom förut varit sina krafter
lydaktig? Är icke varelsernas lif en särskild kraft,
atomernas regent, ledaren af alla deras rörelser? Är det icke i
teorien om det naturliga valet isynnerhet lifskraften som
styr verldens gång? Är icke <i>materien</i> här såsom öfverallt
en <i>slaf</i> och <i>kraften herrskare?</i> Och är icke, äfven då vi
antaga medierna ha det största inflytande på organernas
förvandling, denna alltid verkningen af lifvet, af det lif som
styres af förnuftet och är begåfvadt med ett slags aktiv
lydnad for framåtskridandets förnuftiga lag?

I det vi öppna frågan om organernas lämpande för de
funktioner som de skola utföra, och om hvarje arts
fullkomligt lika byggnad ifrån tänderna till fötterna, alltefter
dess roll på verldens skådeplats, inträda vi inom området
för varelsernas och  tingens  <i>bestämmelse.</i> Diskussionen om
detta stora problem skall utgöra föremålet för detta arbetes
fjerde bok.

Således hafva vi, för att sammanfatta oss, bevisat,
såväl ur synpunkten af materiens omlopp i de lefvande
varelserna, som i hänsyn till lifvets ursprung och fortvaro,
att detta lif utgöres af en enda och för hvarje varelse
central <i>kraft,</i> som förfogar öfver den af organisation
förmögna materien i enlighet med en plan hvars fysiska uttryck
individen bör vara. Våra motståndare äro tillbakaslagna på
alla punkter i denna andra bok såväl som i den första. De
upprätthålla ej längre sin materialistiska hypotes och tjena
i sina djerfvaste öfverdrifter tvärtom vår sats, ty i det de
vilja, att materien skall vara i stånd till allt, ersätta de
den, utan att ana det, med sjelfva kraftens ide. Vi
hoppas, att våra inkonseqventa förnekare nu äro belåtna i
afseende på detta kapitel. Och innan vi öfvergå till det
följande, bedja vi dem, till deras lilla fåfängas uppbyggelse,
uppmärksamma, att grekerna och sjelfva Aristoteles voro
längre framskridna än de, ty rötternas <i>kraft</i> och <i>lif</i> voro
för dem synonyma, och den store filosofen hade redan
förfäktat den stora saken, att »själen är den lefvande kroppens
verkande orsak och organiserande princip.» Det är icke
mödan vardt att göra en så stor exposition af sitt vetande,
för att nedstiga under grekerna.

—

</chapter>
<chapter name="Tredje Boken. SJÄLEN.">

<b>Tredje Boken. 

SJÄLEN.</b>

<poem>Hoc principium quo primo
inteligimus, <i>intellectus</i> est
corporis actus.
<tab>Anima continet corpus.</poem>

—

</chapter>

<chapter name="I. Hjernan">

<b>I.

Hjernan.</b>

De psykologers och metafysicis villfarelse som försmå fysiologiens arbeten. —
Hjernans anatomiska fysiologi. — Hjernans och tankens ömsesidiga
förhållanden. — Dessa förhållanden bevisa icke, att tanken är någon egenskap
hos hjernsubstansen. — Diskussion och motsatta bevis. — Att anden herrskar
öfver kroppen. — Misstaget i att assimilera tanken med en afsöndring eller
en kemisk förbindelse. — Några naiva definitioner af materialisterna. —
Orimligheten af deras hypotes och dennas konsekvenser.

Geologen Agassiz har redan för länge sedan formulerat
denna ofta tillämpliga betraktelse: »För hvarje gång som
ett nytt och gripande faktum bringas i dagen inom
vetenskapen, säga menniskorna genast: »Det är ej sannt».
Derefter: »Det strider mot religionen». Och till slut: »Det der
visste hela verlden redan för längesedan.»

I sjelfva verket, sanningen har tvänne slags
motståndare: materialismens och dogmens skeptiker.

Om man med skäl förvånas öfver att de fysiologer,
som tillbedja materien, våga med myndig och säker ton
påstå att menniskan, såväl som hela det jordiska lifvets
kör, endast är en blind produkt af materien, kan man med
ännu större skäl förvånas öfver att det i vår tid finnes
bildade och tillochmed ryktbara personer, hvilka förblifvit så
fullständigt utanför de kemiska och fysiska vetenskapernas
rörelse, att de ignorera tillochmed de mest banala
invändningar som dessa vetenskaper göra mot idealismen, och
att de icke ha den minsta aning om de nödvändiga
förändringar som denna rörelse förorsakat inom alla den
menskliga tankens områden.

Vi ha sålunda ännu i dag lärda, filosofer, teologer,
metafysici, tänkare, hvilka tala om Gud, om försynen,
bönen, själen, det tillkommande och det närvarande lifvet, om
Guds förhållande till verlden, om de yttersta orsakerna, om
händelsernas gång, andens oberoende, tillbedjandets formler,
om de andliga väsendena etc. i samma ordalag och i samma
mening sora skolastiken i sextonde seklet talade derom.
Detta slags orörliga talare äro ännu mera oförklarliga och
kuriösa än de förut nämnda. Då man hör dem med sin
myndiga ton förfäkta de mest bestridliga satser, då man
ser dem ignorera så starka invändningar, hvilka mera
klarsynta själar ha så svårt att besegra, då man iakttager huru
de med sin outsinliga verv och säkerhet framställa sina
föregifna oangripliga sanningar, då skulle man verkligen tro att
de inslumrat under det minnesvärda år, då den döende
Copernicus emottog första exemplaret af sin bok <i>De
Revolutionibus,</i> och att de nu först åter uppvakna i omedvetenhet
om de genomståndna revolutionerna. Eftersom de, ack!
äro talrika och kring sig samla ett betydande antal
anhängare, är det skäligt att gifva alla en föreställning om
de förhållanden för hvilka de borde göra sig reda, och att
visa dem att det icke tillhör dem att vakta mensklighetens
tillväxande skattkammare, om de sålunda framhärda i att
sofva sin sorgliga sömn.

De som omständligt beskrifva naturen och själens
funktioner; som fullständigt förklara i hvilket ögonblick,
genom hvilket medel själen sätter sig i besittning af barnets
kropp i modrens sköte och likaledes genom hvilken port
hon slipper ut vid den sista sucken; som berätta under
hvilken form hon framträder inför Gud och i den andra
verlden emottager belöningen eller straffet, tillfälliga eller
eviga, för sina handlingar under sin lefnad; de som lägga
i dagen sitt meddelelsesätt med sin skapare; som påstå att
själen är fullständigt oberoende af organismen, att hon
herrskar öfver materien i enlighet med de medfödda ideer som
hon medför i det hon förenar sig med köttet, att hon kan
beherrska denna materia såsom ett främmande ting,
förfölja sin kropp i det hon genom fastor och späkningar
förnekar honom att tillfredsställa sina behof; som i detalj
framställa själens historia, en ren ande nedstigen på jorden
liksom i en pröfvodal; kortligen, de som, hvilken religion,
hvilken trosbekännelse, hvilket system, hvilket land de än
må tillhöra, förspilla sin vältalighet och sin tid med att
utförligt förklara lösningar, som ingenting reda, och tecken
som ingenting betyda<footnote>»Jag måste tillstå», sade Voltaire temligen uppriktigt (<i>Dict.
phil,</i> art. <i>Själ</i>), »att jag, när jag närmare studerade den ofelbare
Aristoteles, den evangeliska läraren, den gudomlige Platon, tog alla
dessa epiteter för öknamn. Jag har hos alla de filosofer som talat
om menniskosjälen endast sett blinda fulla af djerfhet och pladder,
hvilka söka öfvertyga om att de ha en riktig örnblick, och kuriösa
personer samt dårar i dem som tro dem på deras ord och inbilla sig
äfven se någonting.»</footnote>, dessa, säger jag, böra inbjudas att
begrunda de iakttagelser hvarmed vi riktats år ifrån år
genom de positiva vetenskapernas framsteg. Och eftersom
dessa iakttagelser just utgöra grunden för de materialistiska
slutledningarna, är det vår dubbla pligt att genast i början
framställa dem, för att derefter kunna bedöma om
slutledningarna äro riktigt gjorda.

De menniskor, som med det största föraktet förhandla
frågorna och bedöma dem med största tillförsigten, de
känna dem minst, af det helt enkla skälet att de som icke
inträngt uti dem ej ana hvilka svårigheter de förete för
forskaren. Vi hafva ännu i dag metafysici, hvilka tillsluta
ögonen för att kunna bättre se in i sig sjelfva, och hvilka
ej ha någon föreställning om den experimentala metoden.
De, hvilka sålunda sedan 500 år upprepa, utan att ana
svårigheten i att upprätthålla denna sats, att själen är en


i kroppen inkarnerad varelse, <i>oberoende</i> af denna kropp,
skola göra väl i att öfvertänka den följd af förhållanden
som vi skola här utveckla.

Hvilken åsigt man än har om andens natur, kan man
likväl icke betvifla det hjernan är de intellektuela
förmögenheternas organ. Vi vilja närmare undersöka hennes
byggnad. Denna är, säger Carl Vogt<footnote><i>Vorlesungen iiber den Menschen.</i></footnote>, ytterst invecklad; det
finnes ej i den menskliga kroppen något organ som, med
ett så jemförelsevis ringa antal anatomiska elementer hvilka
utgöra dess ämne, eger en så stor mängd olika formade
delar, de der genom sin yttre form, sin inre byggnad, sitt
läge och sina ömsesidiga förhållanden tydligen bevisa, att
de förherrska i vissa särskilda funktioner, hvilka man ännu
icke kunnat bestämma.

I afseende på de elementära delar som utgöra
menniskans och djurens hjernsubstans, bilda de tvänne
väsentliga grupper: ett grått ämne, som är mer eller mindre
svart eller gulaktigt, som för det blotta ögat företer en
temligen homogen massa, och ett hvitt ämne hvari det
blotta ögat kan urskilja mer eller mindre tydliga knippor,
löpande i bestämda riktningar. Det gråa ämnet utgör med
säkerhet den förnämsta härden för nervverksamheten; den
hvita deremot tyckes vara den ledande delen.

När det är fråga om att taga reda på förhållandet
mellan hjernans byggnad och den intellektuela utvecklingen,
bör man företrädesvis rikta sin uppmärksamhet på den gråa
substansen och på de punkter som äro till stor del bildade
af densamma.

Hjernan är delad i tvänne sido-<i>halfklot</i> genom en djup
fåra som följer dess skärande linie och i hvilken intränger
af den yttre hjernhinnan en fåll, som kallas <i>hjernans lie.</i>
En annan fåll af samma hinna, kallad <i>lilla hjernans tält,</i>
är horisontalt utsträckt i bakre delen af hufvudet och skiljer
lilla hjernan från de bakre loberna af hjernan, som hon
uppbär. Den egentliga hjernan utgör således ett
fullständigt helt, hvilket, enligt vittnesbörd af den embryologiska 
utvecklingen och den komparativa anatomien, utvidgar sig
och slutar med att öfverväldiga och under sig
sammantrycka alla de andra delarna. Denna utvidgning ökas i
djurens rad, alltsom dessa höja sig i den organiska skalan
och med en tydlig sträfvan hän mot menniskohjernans typ»

Sedt uppåt, tyckes hvarje halfklot utgöra en särskild
massa, som på sin yta företer en mängd vridna fåror, hvilka
åtskilja tarmformiga valkar eller circonvolutioner. De båda
halfkloten äro i allmänhet lika hvarandra. De äro delade
i trenne segmenter, som följa på hvarandra och sträcka sig
framifrån bakåt: pannans, hjessans och bakhuvudets lober.
Sedt från sidan, kommer härtill: den lägre tinningsloben
och dessutom en liten undangömd lob, som man kallat ön
eller centralloben.

De forna anatomerna. hafva egnat blott föga
uppmärksamhet åt circonvolutionerna, och så mycket mindre som
de snart funnit att de båda halfkloten icke äro helt och
hållet symetriska. Man ansåg derför circonvolutionernas
fördelning vara tillfällig eller betraktade dem, enligt en
forskares anmärkning, såsom »en hop tarmar» kastade huller
om buller, så att tecknarna brukade framställa dem efter
sitt godtycke på de anatomiska plancherna.

De mera djupgående iakttagelserna på sista tiden ha
dock lärt oss, att denna vackra oreda är en verkning af
naturens konst och att en bestämd plan förefinnes, en viss
lag som anda dittills icke anmärkts, derför att man alltför
uteslutande inskränkt undersökningarna till menniskan allena.
Det hände naturforskarne, hvad som brukar inträffa med de
personer hvilka äro föga bevandrade i arkitekturen, som,
midtibland ymnigheten af elementer hvilka öfverlasta en
stil, ej kunna utfinna grundplanen dertill. Enligt de senaste
undersökningarna skulle dessa circonvolutioner i hjernan
tillochmed vara af väsentlig vigt, och vi skola tala härom
innan vi sysselsätta oss med volym och vigtförhållandena.

Denna hjernans form är enligt Gratiolet egendomlig
för apan och menniskan, och i hjernans veck råder en
allmän ordning, en indelning, hvars typ är gemensam för alla
dessa varelser. »Denna öfverensstämmelse i anordningen af
hjernans veck hos menniskan och aporna», säger nämnde
fysiolog, »förtjenar den högsta grad af uppmärksamhet å
filosofernas sida. På samma sätt finnes det en särskild typ
för hjernans veckning hos björnarna, kattorna, hundarna etc.,
kortligen, inom alla djurfamiljerna. Hos hvardera af dessa
har hon sin egen karakter, sin norm, och i hvardera af
dessa grupper kunna arterna lätt förenas med afseende på
hjernvecken allena<footnote>Gratiolet, <i>Annales des Sciences natur,</i> 3:dje serien, t. XIV, p. 186.</footnote>.»

Det vill synas som att tanken står i proportion till
circonvolutionernas antal och oregelbundenhet. Menniskan,
orang-outangen, chimpanzen hafva circonvolutioner på
mellersta loben; hos de andra apslägtena och de öfriga djuren
är denna lob alldeles slät. Figuren af dessa fåror och dem
som beskrifva oregelbundna slingringar på de andra loberna
är desto mera oregelbunden, ju mera bestämd tankeförmågan
är. De djur som lefva mycket tillsammans, såsom skälen,
elefanterna, hästarna, renarna, fåren, oxarna, tumlarna förete
mindre regelbunden teckning än de andra. Hvad som ur
denna synpunkt isynnerhet utmärker den menskliga hjernan
framför apornas, det är, att det bland de circonvolutioner,
som gå från nackloben mot tinningloben, finnes tvänne som
menniskan har men icke apan, och detta är en af de
största motsatser som skilja de båda hjernorna åt<footnote>Tiedemann, <i>das Hirn des Negers mit dem des Europeers und
Orang-Outang verglichen.</i></footnote>.

Inom djurslägtena och i menniskoslägtet tyckes
intelligensen vara desto öfverlägsnare, ju flera håligheter som
finnas på hjernans ojemna ben, ju djupare fårorna äro och ju
flera intryckningar och förgreningar som finnas, ju mera
osymetrisk och oregelbunden hon är. Ränderna, hvilka äro
mycket tydliga på den fullvuxnes hjerna, visa sig icke på
barnets; Beethovens hjerna visade fördjupningar, hvilka voro
dubbelt så djupa och talrika som på en vanlig hjerna.

Några anatomer skola kunna svara, att stora och
mycket dumma djur, såsom åsnan, fåret, oxen, hafva flera
circonvolutioner på sin hjerna än de klokare djuren, såsom 
hunden, bäfvern, katten. Men man får ej glömma
matematiken, utan erinra sig att volymerna förhålla sig till
hvarandra såsom diametrarnas kuber, under det att ytorna
endast förhålla sig till hvarandra som qvadraterna. En
tillväxande kropps volym växer snabbare än dess yta. Vi
vilja räkna ut det med följande exempel: Ett klot om 2
meters diameter mäter 12<sup>m</sup>,566 i ytan och 4<sup>m</sup>,188 i
volymen; ett klot om 3 meters diameter mäter 28<sup>m</sup>,273 i
ytan och 14<sup>m</sup>,113 i volymen (4/3 π R<sup>3</sup> stiger snabbare än
4 π R<sup>2</sup>). Tigerhjernans volym står i samma förhållande till
tigerns kropp som hos katten, men ytan är jemförelsevis
mindre, och för att ernå en lika utveckling måste den mera
vecka sig och bilda rundlar.

Dessa rundlar eller circonvolutioner hafva otvifvelaktigt
sin betydelse; men det har varit naturligt att tro, att
hjernans jemförda <i>vigtförhållande</i> bör hos de olika arterna vara
af en ej mindre betydelse, och att hennes förändringar hos
menniskoslägtet böra tagas i betraktande. Det tyckes i sjelfva
verket som att hennes verkningar stå i förhållande till
hennes massa. Hon är mindre hos barnet och gubben än hos
den mogna mannen. Barnets själ synes utveckla sig i samma
mån som hjernsubstansen sjelf utvecklas.

<i>En mennishohjernas normala vigt är från tre till tre
och ett halft franskt skålpund</i> <footnote>Ett franskt skålpund är lika med ungefär 1 1/6 svenskt d:o. —
Se härom Vogt, Peacock, Hoffmann, Tiedemann och Lauret. Schneider
fick henne till 3 fr. skålpund; Pozzi till 3 d:o 8 uns; Sennert till 4
skålpund; Arlet till 4 d:o 3 uns; Haller till 4 skålpund; Bartholin
till 4 a 5 d:o; Picolhuomini till mer än 5 d:o.</footnote>, Idioternas nedstiger ibland
ända till ett skålpund. Cuviers vägde mer än fyra skålpund.

Storleken, formen och sättet af hjernans bildning
åberopas på samma gång af våra anatomer såsom stående i
samband med storleken och kraften i det förstånd som bor
derinom<footnote>Man bör i sjelfva verket förena dessa olika förhållanden, för
att kunna bevisa en förbindelse mellan hjernan och själen. Det skulle
ej vara tillräckligt att lägga hjernans verkliga vigt till
beräkningsgrund härvid. »Man har förr påstått», säger Carl Vogt, »att
menniskan egde den absolut tyngsta hjernan af alla djar i verlden. 
Detta är sannt för den största delen utaf dem; men djurrikets kloka
kolosser, elefanterna och hvalfiskarna, ha dock snart på ett slående sätt
bevisat det ringa värdet i denna sats. Då sade man: Om den icke
är den absolut tyngsta, är den det likväl relativt. Menniskokroppens
vigt förhåller sig i medeltal till dess hjernas vigt såsom 36:1, under
det att hon hos de klokaste djuren sällan öfverstiger proportionen af
100:1. Men motsatte jättarna sig den första satsens antagande, är
det här skapelsens dvergar som kullkasta den andra. De små
sångfåglarnas skara företer i afseende på hjernans förhållande till
kroppens vigt siffror som äro vida mera gynnande an den normala siffran
för menniskan, och de små amerikanska aporna ha i detta afseende
hjernor som äro jemförelsevis vida tyngre an den skapelsens konung har.»

Vogt tror med rätta, att om hjernans vigt kan iemföras med
någon annan numerisk faktor hos kroppen, skulle denna faktor ej
kunna vara något annat än en längd, hvilken, allt under det att den
är underkastad fluktuationer, likväl bör vara det inom mycket trånga
gränser; kanske det vore lämpligast att antaga såsom sådan ryggraden,
med hvilken man skulle sammanställa hjernans vigt.

Menniskor, som tyckas befinna sig på samma nivå i hänsyn till
sina förståndsförmögenheter, kunna visserligen ha hjernor af olika
vigt, framstående personer kunna ha hjernor af mindre vigt än andra
som icke på något sätt särskilja sig ifrån hopen; men detta hindrar
ej att det i allmänhet finnes en ungefärlig proportion mellan hjernans
vigt och förståndsgraden, och att bestämmandet af denna proportion
är en faktor som ej bör på något sätt försummas.</footnote>. Den jemförda anatomien visar i hela följden af 

djur ända till menniskan, att förståndsförmögenhetemas styrka
befinner sig i fast och uppåt stigande förhållande till
hjernans materiela byggnad och storlek. De djur, som äro
utan hjerna, intaga den sista platsen i skalan. Menniskan
har den största <i>verkliga</i> hjernan, tror man, ty fastän
hjernan i sin helhet är hos vissa stora djur mera volyminös,
äro dock de delar som tjena tankens funktioner mest
beaktansvärda hos menniskan. Det vanliga resultatet af de
anatomiska operationerna bevisar, att hjernans förminskning
hos djuren ökas under nedstigandet i den zoologiska serien,
och att djuren på de nedersta trappstegen, såsom amfibien
och fisken, hafva minsta hjernan.

Dessa allmänna förhållanden äro icke utan undantag,
såsom vi snart skola få se, men vi skola samvetsgrant
framställa dem innan vi förhandla eller utveckla dem.

Öfvertygelsen om den ofantliga vigten i det sätt, hvarpå
hjernan är bildad  hos däggdjuren, har tillochmed föranledt 
satsen om en ny klassificering, endast grundad på denna
bildning. Men det förefaller oss som att det icke så
mycket är vid hjernans <i>absoluta</i> vigt, som vid hennes vigt relativt
till kroppen, det här är af vigt att fästa afseende. Att en
elefants eller en flodhästs hjerna är tyngre än en ung
flickas, detta är visst icke någon utmärkande egenskap som
talar till förmån för de förra. Det är riktigare att taga i
betraktande <i>proportionerna</i>, utan att derför gå anda derhän
att tro det en och samma hjerna skulle tänka bättre hos
en mager menniska än hos en tjock och grof kropp. Ur
denna synpunkt intaga aporna och fåglarna första rummet.
Åsnans hjerna väger endast 250:de-delen af hennes kropp,
under det att åkerråttans väger 31:sta-delen; också har den
senare en liten ganska spirituel mine, såsom Andrieux sade.

Eftersom circonvolutionerna, den absoluta vigten och
den relativa vigten ännu lemna oss i stor ovisshet om
hjernans förhållande till tanken, så har man antagit att
varelsens öfverlägsenhet står i proportion till den fettmängd som
hjernan innehåller. Menniskan har i sin hjerna mera fett
än däggdjuren, och dessa mer än fåglarna. Massan i oxens
hjerna uppgår icke till sjettedelen af menniskohjernans<footnote>Von Bibra, <i>Vergleichende Untersuehungen  über das Gehirn des
Menscken und der Wirbelthiere,</i> 129.</footnote>.

Hvad som utmärker fostrets hjerna under hafvande
tillståndet är, att hon endast innehåller en ringa mängd
fett och isynnerhet föga fosforbundet fett. Hos barnen har
fettmängden redan betydligt ökats i sjelfva födselstunden,
och den ökas ännu ganska snabbt med ålderns framskridande.
Raceskilnaden är icke betecknad på barnens hufvudskålar,
de må vara europeer eller negrer; dessa hufvudskålar förete
sinsemellan den största likhet.

Balzac <i>(Recherche de l'absolu)</i> hade redan haft den
ideen att anse fosforn såsom det för tanken vigtigaste
elementet. Feuerbach, hvilken utvecklade denna kropps
betydelse och den roll som en memoir af Couerbe lät honom
spela i nervsystemet, framställde den såsom själens
grundpartikel. Huarte inbillar sig att detta ämne tändes af 
hjernans lågor alldeles som af en reverberlykta. Vi skola längre
fram se hvarthän Moleschott kommer i sin öfverdrift. För
det närvarande vilja vi sluta den särskilda redogörelsen för
hjernan med några jemförelser, hvilka isynnerhet äro af
intresse för vår race.

Hanarnas och honornas hufvudskålar förete inom
många arter sådana olikheter sinsemellan, att man skulle
vara frestad att klassificera dem i tvänne olika slägten.
Inom menniskoslägtet skilja de sig äfven märkbart ifrån
hvarandra. Den qvinliga hufvudskålen är mindre såväl i
sin horisontala omkrets som till sin inre volym, och
qvinnans mindre tunga hjerna närmar sig barnets. En annan
anmärkningsvärd omständighet är, att det afstånd, som
finnes emellan de båda könen relativt till hufvudskålens volym,
ökas med racens större utvecklingsstadium, så att den
europeiska mannen står mera öfver den europeiska qvinnan än
negern öfver negressen.

Qvinnohjernan väger i medeltal två uns mindre än
mannens hjerna. Aristoteles hade redan längesedan
förutsett och den experimentala vetenskapen har bekräftat, att
det täcka könet har en lättare hjerna än vår! Kanske det
förtjenar tilläggas att mätningarna icke utförts af qvinnor<footnote>Dr Boyd har, efter att ha vägt hjernorna till 2,086 manliga
och 1,061 qvinliga kroppar, kommit till den slutsatsen att de förra
väga 1,285 till 1,366 grammes, de senare 1,127 till 1,238 d:o.</footnote>.

Vi skola äfvenledes tillägga, att eftersom qvinnans växt
och medelvigt äro underlägsna mannens växt och vigt, så
skulle det vara skäligt att göra sig reda för denna olikhet.
Detta skulle vara till fördel för mannen. Men qvinnorna
ha i öfrigt en sådan öfverlägsenhet öfver oss genom hjertats
ädla egenskaper, att de böra utan afsaknad lemna oss
förståndets kalla öfverlägsenhet.

En annan skiljaktighet finnes jemväl i pannbenets
storlek; kraniets horisontala omkrets är i medeltal 546
millimeter för vanliga förståndiga menniskor, 644 för enfaldiga
i allmänhet, 541 för dylika af första graden. Men dessa
mätningar äro långt ifrån betecknande. Ett mera allmänt 
anatomiskt förhållande består deri, att hjernan betäcker den
lilla hjernan desto fullständigare ju högre djuret står i den
zoologiska serien. Redan hos aporna sträcker sig en smal
kant af den lilla hjernan bakut och nedom hjernans båda
halfglober. Hos de andra djuren gör den det mer och
mer. Man kan ur embryologisk synpunkt uppställa samma
anmärkning. Hos fostret i moderlifvet ar den först i sjunde
månaden betäckt af hjernan <footnote>Tiedemann, <i>Anatomie und Bildungsgeschichte des Gekirns im
Foetus des Menschen</i> etc, p. 142. I afseende på kraniets mätning,
V. Lelut, <i>Physiologie de la pensée,</i> t. II, p. 315.</footnote>.  
                                                    
Vi äro således långt ifrån att förneka, att ett
beståndande proportionelt förhållande tyckes binda hjernans
byggnad vid förståndet. En Shakspeares, Hegels, Göthes
hufvuden äro ett exempel på den öfverlägsenhet som
pannbenets utveckling förråder. Vi veta visserligen att denna
synbara utveckling på grund af vissa undantagsfall icke
alltid motsvarar hjernans vigt och att under vissa
idiotförhållanden vattnet intager hjernsubstansens plats. Men
det är i allmänhet icke någon särskild egenskap hos hjernan
som förråder tankens öfverlägsenhet, utan sammanfattningen
af alla hennes delar. Kortligen, man kan med några
anatomer antaga, att hjernan ökas i vigt ända till det 25:te
året ungefär, för att ånyo märkbart minskas vid framskriden
ålder <footnote>Peacock, <i>Archives générales de médecine,</i> 4:de serien, XXVII,
212. Man kan här anmärka med Welcher, att dessa beräkningar
förete en ömtålig sida, i den mening att antropologerna med stort
hufvud och de med spetsigt hufvud skola ha goda skäl att draga sina
slutsatser, hvardera å sin sida.</footnote>.

Hjernan är alldeles känslolös; hjernans bihang och de
till synen hörande delarna tyckas allena vara känsliga. Vid
djupa sår i hufvudet, hvilka endast angå detta organ, kan
man röra vid hjernans yta och tillochmed borttaga stycken
deraf, utan att den sårade deraf lider någon smärta.
Deremot hafva de undersökningar, som man i detta afseende
gjort med fåglarna, ådagalagt att hjernan synbarligen är
det enda sätet för förståndet. Man har under mer än ett 
år bibehållit vid lif, genom att artificielt lifnära dem,
fåglar, dufvor, sedan hjernan borttagits. Det har visat sig,
att ett djur, hvilket sålunda beröfvats sin hjerna, befinner
sig i ett tillstånd af ihållande och djup sömn. Det
hvarken ser eller hör mera, fastän det har både ögon och öron.
Rörelserna äro bibehållna, deras förening eger ännu rum
till en viss grad, smärtan kännes ännu och åtföljes af de
rörelser som äro nödiga för att undvika henne, men djuret
är dumt och liknöjdt, liksom om det befunne sig i ett
tillstånd af drömmeri, hvilket utestänger medvetandet. Det är
en automat, som ej skall lefva under andra vilkor än att
man på mekanisk väg stoppar födoämnen uti det. Det
skulle kunna dö af hunger inför sin af mat öfverfulla ho,
derför att det ej kan kombinera bilden af födan och sitt
behof af att äta med de rörelser som måste utföras.

Om man borttager hjernans båda halfklot lager efter
lager, minskas förståndsverksamheten i förhållande till den
borttagna massans volym. När man kommer fram till
hjernkamrarna, förlorar djuret allt medvetande. Bildningen
af blod och organväfnader förblir ännu möjlig. Men dessa
djur äro alldeles känslolösa för den yttre verldens intryck.
Medvetandet har försvunnit, utan att lemna spår efter sig.
Man har efter hand och lager för lager borttagit hjernans
öfra delar, och man har sett förmögenheterna så småningom
förminskas. De höns, på hvilka man experimenterat, förde
fortfarande ett vegeterande lif. I strid mot åsigten om
själsförmögenheternas lokalisering, minskades
förståndsverksamheten så småningom i mån af dessa borttagningar, och
den ena förmögenheten ej förr än den andra; men kunna
de förhållanden som iakttagits i afseende på en <i>hönas
förstånd</i> tillämpas på menniskan? Det är tillåtet att tvifla
derpå. Inför dessa experimenter af Flourens, Valentin och
andra fysiologer, utbrister Büchner: »Kan man begära ett
mera lysande bevis på själens och hjernans ovilkorliga
gemenskap, än det som anatomens dissekerknif lemnar oss,
i det han borttager själen bit för bit?»

En förändring i hjernan medför en motsvarande
förändring i tankeförmågan, själssjukdomarna betecknas af
vissa skador på hjernan. Af 318 lik efter sinnessvaga
personer ha endast 32 ej företett några patologiska
förändringar i hjernan och dess membraner, och blott 5 angåfvo
icke någon patologisk förändring (Romain Fischer).
Skador på hjernan åstadkomma ibland förvånande verkningar
på förnuftet. Så t. ex. berätta fysiologiens annaler, att en
person på sjukhuset St. Thomas i London, hvilken var
allvarsamt sårad i hufvudet, efter sitt tillfrisknande talat ett
språk som han glömt under sitt tretioåriga vistande i
London. Om någon benägenhet till urartning frambringas
i hjernans båda halfklot, föranleder den sömnaktighet,
själssvaghet och tillochmed fullständig idiotism. — Hjern- och
ryggmergfluidets utomordentliga tillväxt medför själssvaghet
och domning, dvala. — Ett blodkärls sönderspringande i
hjernan och blodets utgjutning verkar det patologiska
tillstånd som man kallar slag. Hela verlden vet, att
medvetandets förlust är en följd af denna sjukliga
förändring. — Hjernans inflammering, förorsakad genom
blodkärlens öfverfyllning och en for stark plastisk utsvettning,
framkallar hjernfeber och yrsel. — När hjertklappningarna
försvagas derhän, att ett vanmaktstillstånd inträffar, då
kommer blodet i alltför ringa mängd till hjernan; också
medföljes alltid vanmakten af medvetandets förlust. De
halshuggnas hjerna dör snabbt på grund af blodsförlusten. —
Eftersom syret är ett oundgängligt vilkor för vårt blods
förnyande, är hjernan den första som känner när det
saknas; då inträffa hufvudvärk, svindel, syner. — Téet
inverkar på omdömet; kaffet lifvar hjernans skapande makt.
Insupandet af alkoholen medför ruset och dess följder.<footnote>Moleschott, II, 151.</footnote>

Alla de intryck som örat och ögat emottaga äro
materiela inflytanden, hvilka genom nervsystemet öfverflyttas
till hjernan och verka motsvarande materiela förändringar.
En vän som väcker vår sympati förändrar vår tankegång.
När en stackars innevånare från de kärriga dalarna
bestiger Alperna, tjusas han af sina nya intryck. Musiken leder
till drömmeri; vaniljlikören, äggen, det eldiga vinet  
kalla begär; en klar och strålande himmel gör oss glada,
en dyster himmel nedslår oss. Ifrån det ögonblick vi aflas
inträda vi uti en ocean af i omlopp varande materia. Hvad
vi äro, det ha vi våra föräldrar, vår amma, vårt fosterland,
vår uppfostran, luften, tiden, ljudet, ljuset, vårt lefnadssätt,
våra kläder att tacka för. <footnote>Moleschott, II, p. 194.</footnote>

Sådana äro de positiva fakta, ådagalagda af de fysiska
vetenskaperna och åberopade af den materialistiska skolan,
för att förklara att förståndsförmögenheterna äro en produkt
af hjernsubstansen. Vi ha direkte framställt detta utkast,
for att sätta den fiende, som vi bekämpa, på fötter och
för att gifva de alltför naiva spiritualister, som alltjemt tro
problemerna vara lösta, tillfälle till eftertanke.

I vårt följande kapitel skola vi förelägga herrar
materialister trenne solidariska frågor, hvilka vi trotsa dem att
kunna besvara och hvilka i grund och botten vända upp
och ned på hela deras uppförda ställning. Det skall
intressera oss att tills dess först oroa dem i afseende på fastheten
i deras föregifna förklaringar.

Vi anmärka först och främst, att det ej finnes någon
exklusiv lag rörande hjernans och tankeförmågans
förbindelse. Det är ej strängt bevisadt, 1:o att hjernans vigt
Ökas ända till den mogna åldern och derefter minskas
(Scemmering antager dess maximum vid tre år, Wenzel vid
sju, Tidemann vid åtta, Gratiolet i ålderdomen, etc); 2:o
att menniskans förstånd står i proportion till vigten
(Napoleons, Voltaires, Rafaels kranier äro icke öfver
medelmåttan); 3:o att en stor panna angifver snillet (Lélut har
visat, att idioterna vanligen ha mycket utvecklad panna och
att det är omöjligt att uppställa det noggranna förhållandet
mellan förståndet och kraniets mått; 4:o att galenskapen
alltid förorsakas af någon skada på hjernan: den tyckes
tvärtom vara en psykologisk sjukdom (Esquirol, Lélut,
Leuret, Georget, Ferrus hafva bevisat, att galenskapen åtföljes
af skador på hjernan endast i det fall, då den står i
samband med organiska sjukdomar). Våra motståndare känna 
frågans svårigheter och ha annorstädes sökt
förståndsverksamhetens materiela orsak, t. ex. i den förut omtalade
fosforn. Couerbe har funnit 4 procent fosfor i de förrycktas
hjerna, 2 1/2 procent i den vanliga hjernan, 1 1/2 och 1
procent uti idioternas. Men är det väl af nöden att anmärka,
att det hvarken här eller annorstädes finnes någon absolut
lag och att alla dessa förklaringar icke äro tillfredsställande.

Låtom oss nu se, huruvida de ofvan framställda
förhållandena, så klart och befallande som man påstår, bevisa,
att tankeverksamheten endast är en fysiologisk yttring af
hjernan, och att själen är en materiens egenskap.

Problemets knut är att bestämma om hjernan är ett
organ i förståndets tjenst eller om förståndet är en hjernans
skapelse, hjernsubstansens dotter och slaf.

Det är alltjemt, men ur en annan synpunkt, samma
fråga om kraften och materien: beherrskar kraften materien
eller lyder den senare den förre?

Dessa herrar förklara, under en annan form, att <i>det
är tydligt,</i> att kraften är en egenskap hos den gudomliga
materien och att själen endast är en illusion af henne sjelf,
som tror på sin personlighet, under det att hon är den
tillfälliga verkningen af en viss rörelse hos fosforn eller
albuminet i hjernans lober.

Om denna råa förklaring är så väl bevisad och så
<i>tydlig</i> for våra motståndare, så tillstå vi deremot uppriktigt,
att den är dunkel för oss, och att det synes oss verkligen
omöjligt att i detta hänseende bevisa något. Hjernans
fysiologi är ej allenast ännu i sin barndom, men enligt de
mest framstående fysiologers vittnesbörd äro äfven hjernans
och tankens förhållanden till  hvarandra  högligen  obekanta.

Själens tillstånd står utan tvifvel i samband med
hjernans; visserligen medför den senares försvagning äfven den
förras svaghet; helt visst göra barnet och gubben (fastän
det finnes talrika undantag) sina slutledningar med mindre
klarhet, mindre skärpa, än den mogne mannen; onekligen
åsamkar en skada på hjernan förlusten af motsvarande
själsförmögenhet . . . men hvad annat bevisar detta, om icke
att hjernan är det nödvändiga verktyget för själens 
uppenbarelse härnere, hennes <i>sine qua non?</i> — om icke att hon,
i stället för att vara <i>orsaken,</i> endast är <i>medlet?</i>

Om verldens förnämsta musiker endast hade till sitt
förfogande ett piano på hvilket flera tangenter saknades,
eller ett till sin konstruktion bristfälligt instrument, skulle
han då vara berättigad att förneka sin musikaliska talang,
på den grund att hans instrument var bristfälligt,
isynnerhet som andra konstnärer vid sidan om honom, försedda
med instrumenter hvilka fullständigt passa för deras
förmåga, låta hvem som vill höra dem och beundra denna
förmåga?

Det är lätt för Broussai att skämta med den lille
musikern, som finnes dold i hjernans djup, han skall likväl
icke kunna laga så, att frågans kärna ligger just der. Låt
oss ej göra några falska cirkelslut. Den första punkt som
vi verkligen ha att här närmare granska är denna: Är
själen en personlig kraft, som lifvar nervsystemet?

Ett första svar på problemet finnes uti den ofvan
anförda omständigheten, att hjernans halfglober förete desto
flera fördjupningar och inskärningar och desto mera
oregelbundna circonvolutioner, ju <i>mera tänkande</i> den individ
är, som hjernan tillhör.

Vill det ej synas som att, just derför att den
oberoende och verksamma tanken starkt arbetat i detta hufvud;
derför att han ofta ingått i sjelfpröfning, att han skälft
under orons qval, fruktans pressningar, lyckans hänförelse;
derför att han efter hvartannat rest och underkastat sig;
derför att han sökt, begrundat, djupt forskat i problemerna,
— med ett ord, vill det ej synas som att hjernsubstansen,
hvilken tjenade tanken såsom medel att kommunicera sig
med den yttre verlden, derför att tanken utfört tunga
arbeten under denna skalle, bibehållit spåren af dessa
rörelser och dessa vakor? — Detta är åtminstone vår åsigt,
och vi tro, att det skulle vara svårt att bevisa oss
motsatsen.

En anatom i Bonn, Albert, har dissekerat några
personers hjerna, hvilka under flera år egnat sig åt strängt
tankearbete; han har funnit, att substansen i alla dessa
hjernor var mycket fast, samt det gråa ämnet och
skrofligheterna ganska märkbart utvecklade. Om vi å en annan
sida iakttaga med Gall, Spurtzheim och Lavater, att
odlingen af våra högre själsförmögenheter låter sitt vittnesbörd
utbreda sig i glans öfver vårt anlete och vårt hufvud; om
vi besöka antropologiska museet i Paris och anmärka efter
den rika samlingen af kranier derstädes, att civilisationens
framsteg haft den verkning, att den främre delen af
hufvudet höjes och den bakre tillplattas, skola vi af dessa
omständigheter kunna draga en slutsats, som är diametralt
motsatt den våra motståndare göra, och påstå, att <i>tanken
beherrskar hjernsubstansen.</i>

Är icke andens arbete på materien så tydligt som
dagen? och nedstiga ej slutledningarna af sig sjelfva, för att
öppna triumfbanan för vår sats?

I afseende på slutledningar, så kunna vi ej afhålla oss
ifrån att beundra, huru lätt det är, att af samma fakta
draga alldeles motsatta slutsatser; allt beror af vår själs
stämning och anlag, och vi skulle deraf kunna bringas till
förtviflan, om flertalet af menniskorna hade dåliga
själsegenskaper. Man har t. ex. gjort den erfarenheten, att
svagsinta ofta återfått sitt medvetande och förnuft kort före
sin död. Spiritualisterna hade deraf dragit den slutsats, att
dessa olyckligas själar efter en lång isolering återkommo
till kunskapen om sig sjelfva och till handlingsfriheten i
afseende på kroppen, och att det i detta yttersta ögonblick var
dem tillåtet att öppna sitt medvetandes blick, på vägen
från detta lifvet till det andra. Materialisterna åberopa
deremot detta argument till sin förmån, i det de säga, att
dödens annalkande befriar hjernan från kroppens besvärande
och osunda inflytande. <footnote>Büchner, ibidem, p. 126.</footnote>

Den fysiologiska anatomien är sjelf mera förvirrad, än
man tror, i afseende på förhållandet emellan hjernans
tillstånd och vansinnet; och under det somliga, såsom dem vi
ofvan omnämnt, få reda på mycket, — finna andra, ej
mindre skickliga, ingenting, alls ingenting. Så t. ex. 
förklarar Leuret, dårhusläkaren, att man ej finner någon
förändring i hjernan, utom i det fall då vansinnet åtföljes af
någon annan sjukdom, och att dessa förändringar äro så
vexlande olika, att man ej är berättigad att med
bestämdhet framhålla dem såsom verkliga orsaker. På samma sätt
som i hänsyn till de fördjupningar i hjernans skål som
vi förut omtalade, skulle man äfven häri kunna se
verkningar.

När våra motståndare tillägga, att sinnessjukdomarna
tala emot själens tillvaro, äro de ej mera berättigade att
försvara sitt system. Tvänne hypoteser finnas till
förklaring af vansinnet. Antingen är der en skada på hjernan
eller icke. I det förra fallet bevisar bristen på verktyg
ingalunda frånvaron af den verkande, i senare fallet qvarstår
problemet. Ännu mera, det förra fallet kan uppgå uti det
senare, om man, såsom erfarenheten föranleder att tro,
antager, att vansinnet, förorsakadt antingen af en plötslig
smärta eller en plötslig förskräckelse, eller genom en djup
förtviflan, har uti alla fallen <i>sin källa i själens vara,</i> som
verkar emot hjernans normala tillstånd och inom densamma
vållar en förändring. Här är det tydligen ännu den
tänkande varelsen som lider och föranleder inom organismen
en oreda, som motsvarar detta lidande.

Och man har i sjelfva verket ådagalagt, att
förändringarna endast inträffa hos dem som redan länge varit
vansinniga, liksom om själen vore här såsom annorstädes
orsaken till rörelserna inom hjernans substans.

Under det att å en annan sida våra motståndare från
den anatomiska beskrifningen om hjernan draga den
slutsatsen, att förmågan att tänka endast är en egenskap hos
de olika rörelserna inom densamma, se vi uti sjelfva
mångfalden af dessa rörelser, i denna hjernans underkastelse
under den stora lagen om arbetets fördelning, i olikheten af
de funktioner som dess olika organer utfört, allt efter deras
läge, byggnad, sammansättning, form, vigt, storlek, — se
vi uti dessa olika verkningar ett bevis till förmån for
själens oberoende. Ty dessa fysiologers hypotes kan icke på
något sätt försona detta hjernorganets  invecklade  tillstånd
med det tänkande föremålets nödiga och erkända enkelhet.
Vi skola snart mera särskildt yttra oss härom; men det
återstår oss ännu att dessförinnan fortsätta vår etyd angående
hjernans och själens ömsesidiga förhållanden.

De jemförelser, som gjorts i afseende på de skallar
man funnit uti de gamla kyrkogårdarna i Paris, sedan
denna stad började nybyggas af Napoleon III, och särskildt
i afseende på olikheten mellan skallarna i de gemensamma
grafvarna och dem i de enskilda, hafva ånyo ådagalagt, att de
personer, hvilka genom sin samhällsställning äro kallade att
sysselsätta sig med konster och vetenskaper, ega en vida större
hjernvolym, än de simpla arbetarne. Sjelfva gräfningarna
ha visat, att skallens volym vuxit sedan Filip Augusts tid
(tolfte seklet). Hjernans volym hos den frie negern är
större, än hos negerslafven. Detta är ett andra betecknande
faktum, hvilket skulle under vissa omständigheter kunna
åberopas till förmån för friheten.

Ha vi bevis för att intrycken utifrån inverka på
tanken, så ha vi äfven dem som ådagalägga, att tanken
beherrskar sjelfva sinnena. Huru många lidande varelser träffar
ni ej här på jorden, hvilkas hjerta är, likasom kroppens
andra delar, angripet af en långsam och ihärdig sjukdom,
hvilka släpa fram en eländig kropp till smärtans och tyvärr
ofta äfven till eländets läger och hvilka icke desto mindre,
starka i pröfningen, bibehålla sin dygds blomma ofvan den
smutsiga flod som drifver dem med sig, och genom
storheten i sin karakter beherrska olyckan och hennes bojor?
Skall ni väl äfven förneka, att det finnes moraliska smärtor,
hvilka sönderslitande rasa i själens outgrundliga djup? inre
smärtor hvilka hvarken förorsakats af någon kroppens
olyckshändelse, eller någon yttre sjukdom, eller en förändring i
hjernan, utan endast af en okroppslig sorg, af en faders
förlust, ett barns död, någon med lidelse älskad persons
otrohet, af en skyddlings otacksamhet, en väns bedrägeri,
och äfven af eländets skådespel, olyckans tafla, en rättvis
saks fall, de osunda ideernas smitta, med ett ord, af en
mängd orsaker hvilka ej ha någonting gemensamt med 
materiens verld, hvilka hvarken kunna mätas matematiskt eller
kemiskt, men bilda den andliga verldens område?

Och se vi icke äfven i fysiskt hänseende andens
inflytande på kroppen? Lidelserna återspeglas på ansigtet. Att
vi blekna af fruktan, kommer sig deraf, att denna känsla,
uppenbarad genom en rörelse i hjernan, hoptrycker
kindernas kapillär-kärl; vreden eller blygseln färga ansigtet i
purpur, derför att de förorsakade rörelserna utvidga dessa
samma kärl, allt efter de enskilda personernas
egendomlighet; men här spelar anden återigen hufvudrollen. Om ni
någon gång rodnat under det plötsliga intrycket af en
qvinnoblick (det är ej någon skam att erkänna det), har ni
icke då känt, att det indiskreta intrycket medelst edra ögon
öfverflyttades till er hjerna och derefter nedsteg från hjernan
till hjertat, för att åter uppstiga i ansigtet. Analysera
en dag denna vexling; eller, om ni ej mera rodnar då en
plötslig fruktan griper er, tillämpa derpå samma analys,
och ni skall finna, att eder ovetande intrycken snabbt
passera genom eder själ, innan de öfverflyttas till det yttre.
Det är på samma sätt med känslorna: det är i vårt bröst
och icke i vårt hufvud, som en outsäglig känsla af tomhet
förråder sig, när under vissa stunder af melankoli våra
oroliga tankar flyga han mot den <i>älskade.</i> Men eftersom denna
känsla först uppväckes, efter det vi tänkt, så är det säkert,
att äfven här anden spelar första rollen. Under andra
omständigheter meddelar en plötslig förskräckelse sig ifrån
själen till hjertat och påskyndar eller saktar pulsen; den kan
tillochmed förorsaka ett fullständigt afstannande, en
vanmakt. Ledsnaden eller glädjen föranleda tårarnas
afsöndring. Förståndsarbetet uttröttar sitt verktyg, hjernan;
blodet utarmas, hungern låter känna sig. Alla dessa och ett
stort antal andra iakttagelser låta oss tro, att tanken, en
immateriel varelse, har sitt säte i hjernan, att detta organ
är hans tjenare, lika mycket för att till honom befordra
depescherna från den verld mod hvilken han står i
gemenskap, som för att bära hans befallningar utåt.

Vi veta för öfrigt redan, att hjernan och ryggmergen
icke äro någonting annat, än samlingar af en mängd 
nervtrådar, att nerver utgå från dessa, utstrålande i alla
riktningar mot kroppens yta, och att det i alla nerverna finnes
en ström, som är jemförlig med den elektriska. Nerverna
äro de telegraftrådar som till medvetandet frambära
intrycket utifrån och musklerna verkställa hjernans befallning.
Dubois-Reymond har visat, att all nervverksamhet, som
uppenbarar sig i musklerna såsom rörelse och i
hjernan såsom intryck, åtföljes af en förändring i nervernas
elektriska ström. Men att med Dubois-Reymond äfven säga,
att medvetandet ej är något annat än produkten af dessa
rörelsers fortplantning, det är att göra sig skyldig till
samma enfaldiga sats som om man påstod, att de
telegrafiska tankeutbyten, som hvarje dag försiggå mellan de
diplomatiska kabinetten i London och Paris, hafva till orsak,
att ett stormmoln eller en induktions-bobin närmar sig
nyckeln, och att reläet på emottaguingsstationen af sig sjelf
återsänder svaret på de förståndiga depescherna. <footnote>Oaktadt några sällsamma experimenter, är djurelektriciteten
för öfrigt icke något bekräftadt faktum. Ingenting bevisar, att ej de
iakttagna verkningarna hafva en annan verkande kraft till orsak.
Elektroforerna ha ännu icke kunnat hos darrockorna, ålarna etc.
bevisa någon elektrisk spänning, polaritet, attraktion. Sir
Humphry-Davy har icke kunnat se någon afvikning af magnetnålen ej heller
den ringaste sönderdelning af vatten genom darrockorna eller andra
djur. Man bör således icke brådska med att göra sina slutledningar
och med sådan emfas besjunga elektricitetens och lifvets, men
isynnerhet tankens identitet.</footnote>

Att påstå att det hos menniskan ej finnes något
annat, än en produkt af materien, att göra henne till en
kemisk sammansättning och inrymma, att tanken är en
kemisk produktion af vissa materiela föreningar, det är en
vidunderlig villfarelse. Vi veta alla, att tanken icke är
någon beståndsdel af ett tryckeri. Anden och materien äro
tvänne för hvarandra så fullkomligt främmande tillvarelser,
att alla folks och alla åldrars tungomål alltid ställt dem
diametralt emot hvarandra. Andens lagar och krafter äro
till, oberoende af kroppens lagar och krafter. Ärelystnaden
är mycket olik hungern. Begäret är långt skildt från
törsten. Hvar finner ni andens verksamhet uti de moraliska 
lagar som styra medvetandet? Den kaukasiska hjernan må
vara oval, den mongoliska rund och negerns aflång, hvari
förenar sig menniskosjälens förmåga af intryck med de
korniga eller cylindriska trådarna? Hvad ha begreppen om rätt
och orätt för något gemensamt med kolsyran? Hvari beröra
en triangel, en cirkel eller en qvadrat godheten, ädelheten,
modet? Skulle det vara rätt att säga, att Cromwell hade
2,231 gramme förstånd, Byron 2,238 och Cuvier 1,829,
af det skäl att deras hjernor hade resp. denna vigt? I
sanning, när man söker att uppmärksamt utgrunda ämnets
djup, förvånas man öfver, att menniskor, som äro vana vid
att tänka, ha kunnat komma dithän att i ett enda föremål
sammanblanda andens och  materiens verld.

Också fråga vi oss sjelfva, om dessa praktici<footnote>Vid läsningen af Karl Vogts »Föreläsningar öfver Menniskan»,
anade vi icke, af de vältaliga exempel som han framställt, att dessa
föreläsningar voro riktade mot anden. De bevisa tvärtom i flera
punkter, som äro värda uppmärksamhet, att andens verksamhet, hans
bildning, framåtskridande och ständiga arbete betydligt inverka på
hjernans storlek, form och vigt.</footnote>
verkligen hafva betänkt meningen af sina ord, när de uttalat
sådana satser som följande, hvilka utgöra grundvalen för
deras doktriner: — Alla de egenskaper, som vi förstå
under namnet af själens förmögenheter, äro endast
hjernsubstansens funktioner. Tankarna stå i ungefär samma
förhållande till hjernan som gallan till lefvern och urinen till
njurarna. <footnote>Karl Vogt, <i>Physiologische Briefe für Gebildete aller Stünde,</i> 206.</footnote>

Lefverns och njurarnas afsöndring, säger en annan
skriftställare, hvilken ej vågar gå till alldeles denna
jemförelse, eger rum utan vår vetskap och frambringar en
känbar materia; under det att hjernans verksamhet icke kan
ega rum utan hela medvetandet: detta afsöndrar ej ämnen,
utan krafter. <footnote>Büchner, <i>Kraft und Stoff,</i> 141.</footnote>

Hvad är att afsöndra krafter? Det skulle vara mycket
snällt, om man ville förklara oss det. Men låtom oss höra.

— Hvad vi kalla förråd af vetande, säger en broder 
från ett annat land, det bestämmes af de elementer som
utgöra blodet. Ett bevis för att själskrafternas produktion
beror omedelbart af kemiska förändringar, är att de
produkter, som njurarna skilja från blodet, byta om karakter
allt efter hjernans arbete.<footnote>Herbert Spencer, <i>First Principles,</i> 282.</footnote>

—  Tanken är en materiens rörelse. Materiela rörelser,
bundna i nerverna vid elektriska strömmar, uppfattas i
hjernan i egenskap af intryck eller förnimmelse; detta intryck
är förnimmelsen af sig sjelf, medvetandet. Viljan är det
nödvändiga uttrycket för ett hjernans tillstånd, som
frambragts genom yttre inflytanden. Det finnes ej någon fri
vilja. <footnote>Moleschott, <i>Kreislauf des Lebens</i>, 11, 156, 181, 190.</footnote>

—  Samma förhållande råder (enligt Huschke) mellan
tanken och de elektriska vibrationerna i hjernans trådar som
mellan färgen och eterns vibrationer.

—  Tanken är en hjernans afsöndring, hade redan
Cabanis sagt för mer än ett halft sekel sedan.

—  Alla de menskliga handlingarna äro bestämda alster
af hjernsubstansen, sade nyligen Taine; lasten och dygden
äro alster såväl som vitriolen och sockret.

Vi skola till dessa satser lägga en sista, hvilken
tyckes vara enkom gjord för att förklara dem. Nicole har
nämligen med rätta sagt: De löjligaste dumheter påträffa
alltid själar, med hvilka de öfverensstämma.

Kant hade haft den tanken att ersätta den yttre
verldens realitet med menniskoandens rent subjektiva ideer. T
motsats dertill försöker författaren till <i>Körper und Geist,</i>
M. H. Scheffler, att förklara andens fortplantning genom
materien. Vi vilja ej upprepa hans något virriga
bevisningssätt, men väl det kritiska vittnesbörd som animismens
nuvarande försvarare Tissot lemnar om detsamma. Uti
denna hypotes, säger han, »är anden en materiens kraft,
icke en enkel kraft, utan en verkning af materiens enkla
krafter förenade för att (hvilken hemlighetsfullhet i dessa
tre ord!) bilda den menskliga organismen. Anden kommer
endast till fenomentillståndet, så länge materien organiserat
sig i menniskokroppen (hvilken afgrund som man ej ens
tyckes skönja); men <i>böjelsen</i> (!!) för denna materiens
organisation eller andens produktion finnes i materien.»

Nödvändigheten af att antaga kraftens verkning
framträder emot deras vilja uti alla deras definitioner. Och
hvilka definitioner! man har kunnat döma till dessa af
föregående exempel; men se här en sista ljusstrimma, hvilken
kan anses for fyrverkeriets bouquet. »Tanken», erkänner
Büchner, »anden och själen hafva ingenting materielt, de
äro icke materia (bravo!); utan (lyssnen!) en invecklad
sammanfattning af olikartade krafter hvilka bilda en enhet, de
äro verkningen af en samverkan af många materiela ämnen,
begåfvade med krafter eller egenskaper.» Om ni ej rätt
förstår vidden af denna definition, så meddela vi den här
på tyska språket: »Der Effekt eines Zusammen wirkens
vieler mit Kraften oder Eigenschaften begabter Stoffe.»
Enligt den riktiga slutsats, som dr Höfer drager häraf, är
detta en förklaring som är värdig att figurera vid sidan af
Sganarells svar: <i>»Ossabundus, nequeis, nequer, potarium,
quipsa milus,</i> se der just det som gör, att er dotter är
stum,» O, lärda! Epikuros hade redan sagt, att det ligger
i en stens natur att falla, derför att han faller . . . det är
ej mera vetenskap, det är komedi. — Den galimatias, som
man ger ut för att vara en själens definition, är för oss ett
afskyvärdt skämt. Må vara! Hvar och en roar sig, så godt
han kan.

Det finnes ingenting som kan jemföras med dessa
definitioner utom Hegels beundransvärda sats om själens och
kroppens identitet, en sats som lyder sålunda: »Materien är
ett annat än anden. Anden är ett <i>annat</i> än materien. De
äro således båda ett <i>annat.</i> Ergo äro de en och
samma sak!»

Denna värdiga slutledning, af Hegel betecknad som
ovederlägglig, finnes i hans <i>Stora Logik.</i> Hvilken herrlig
logik, och hvad den rena materialismen verkligen är ren
ifrån allt hvad ande och förstånd heter!

Det är, såsom ni ser, kära läsare, ej definitioner som
saknas. Men vi fråga ännu oss sjelfva, livad det är de
definiera. De bevisa oss åtminstone, att dessa herrar ej veta
mer än vi rörande själens natur.

Vi ha sålunda i detta kapitel sett, att om hjernans
fysiska byggnad å ena sidan står i harmoni med själen och
är förträffligt lämpad för att denna själ skall kunna
emottaga intrycken från den yttre verlden samt döma öfver dem
och i handling öfverflytta sina egna beslut; så kan å en
annan sida anatomien deraf endast draga den slutsatsen
att denna själ ej är någonting annat än en organisk
produkt, och filosofien deremot utforskar, midtunder
materialismens ovisshet och motsägelser, <i>andens synbara inverkning
på materien.</i>

Vi ha sett, att vansinnet icke är någon organisk, utan
en psykologisk sjukdom, och att själen har såväl sina
smärtor som sina fröjder. Men skall man väl tro, att man,
efter att hafva betraktat vansinnet som en fysiologisk
sjukdom, gått ända derhän att vilja neddraga snillet till samma
rang och att nu ett stort antal läkare anser snillet för en
nervsjukdom.

Vårt tidehvarf allena kunde vara så djerft. »Många
snillrika menniskors konstitution», säger Moreau, <i>»är
verkligen densamma som. idiotemas.»<</i>footnote><i>La Psychologie morbide.</i></footnote> Utan måtta utvecklande
en sats af dr Lélut, påstår författaren, att snillet icke
tillhör andens område, utan kroppens! Och på hvilken basis
stödjer han sig? Derpå, säger man, att vissa personer med
snille förråda bisarrerier, excentriciteter, distraktioner, eller
haft en sjuklig kroppsbildning, varit små, ledbrutna, halta,
döfva, stammande, eller äfven offer för några syner.

Det är för visso att göra sig en underlig föreställning
om snillet, då man tror, att det består i besynnerliga
åsigter, i originaliteten, hänförelsen eller yrseln. Det synes oss
snarare bestå i tankens höghet, i själens höjande upp på
de höga spetsarna af det vetenskapliga studiet af naturen, i 
den fulla besittningen af sig sjelf i afseende på andens
betraktelser.

Denna besynnerliga sammanställning af snillet och
vansinnet har kraftigt vederlagts af Paul Janet i hans lärda
verk öfver <i>Hjernan och Tanken.</i> Denna teori, säger han,
»har tagit skenet för verklighet, tillfälligheten för saken, de
mer eller mindre föränderliga symptomerna för grunden och
väsendet. Hvad som utgör snillet, det är ej hänförelsen
(ty denna kan alstras äfven hos de medelmåttigaste och
tommaste andar), det är förnuftets öfverlägsenhet.
Menniskan med snille är den som ser klarare än andra, som
skönjer en större del af sanningen, som kan sammanfatta
ett stort antal särskilda omständigheter under en allmän
ide, hvilken hopkedjar alla det helas delar under en
gemensam lag, hvilken, äfven då hon skapar, såsom i poesien,
endast förverkligar genom inbillningskraften den ide som
hennes förstånd uppfattat. Snillets egendomlighet är att ega
sig sjelft och icke släpas bort af en blind och oåterkallelig
kraft, att beherrska sina ideer och icke underkastas af
inbillningar; att ha ett tydligt och klart medvetande om hvad det
vill och hvad det ser, och att icke försjunka i en tom och
orimlig extas, såsom de indiska fakirerna. Visserligen
tänker den snillrika menniskan, då hon skapar något, icke
mera på sig sjelf, d. v. s. på sina små intressen, sina små
lidelser, sin hvardagliga personlighet; men hon tänker på
det som hon tänker: annars skulle det endast vara ett
ljudande och oförståndigt eko och hvad Paulus förträffligt
benämner <i>en ljudande bjellra.</i> Med ett ord, snillet är för oss
menniskosnillet i dess sundaste och kraftigaste tillstånd,»

Men isolerade i sin dystra öken, utbreda våra
passionerade fysiologer nattens mörker omkring sig och vägra att
erkänna tillvaron af menniskoandens ädlaste egenskaper. De
påstå, att de äro vetenskapens stränga tolkar, att de hålla
intelligensens framtid i sina händer och med ett föraktfullt
öga betrakta de arma dödliga, hvilkas bröst tjena som en
sista tillflyktsort för tron från forna dagar, för det
förvisade hoppet. Utom deras krets finnes det endast mörker,
villor, fantomer. De hålla i sin hand frälsningens lampa,
utan att märka att den svarta rök som utströmmar
derifrån förvirrar deras syn och förirrar deras väg. De klämma
tingen med hela sin armstyrka, för att krama ut deras
väsende, och när de medgifva, att detta väsende icke
motsvarar hvad de väntade, så förklara de, att »tingens väsende
icke existerar i och för sig, men att det ej är någonting
annat, än den gemenskap som vi tro oss se mellan
materiens ombildningar.» Det finnes ej mera någon lag, om
den icke är i vår. inbillning. Det finnes ej mera ens några
krafter, utan helt enkelt egenskaper hos materien, dolda
egenskaper, hvilka i stället för att låta oss skrida framåt,
föra oss tjugofem sekler tillbaka, till Aristoteles' tid.
Deras slutledningar äro rent godtyckliga, hvarken kemien eller
fysiken bevisa dem, såsom de vilja låta oss förstå. Det är
icke geometriska satser, hvilka med nödvändighet härledas
den ena ifrån den andra, utan främmande inympningar, som
de godtyckligt påtvinga vetenskapens träd. Desto bättre
för oss, känna de ej heller lagarna för inympningen. Dessa
dödfödda skott af en främmande art äro ej i stånd att
emottaga den lifgifvande safven och det tillväxande trädet
glömmer dem uti sin utveckling. Också förete de nu ej
mera lif, än på Epikuros' och Lucretii tid, och efterverlden
skall ej ha besvär med att der plocka blommor och
frukter. Men då man hör dem, skulle man kunna tro, att de
äro så naturligt inympade på vetenskapens grönskande träd,
att de uppehållas af hennes eget lif och genom hennes egna
omsorger förses med näring, liksom om en klok moder
kunde gå in på att hälla sin bästa mjölk emellan läpparna
på dylika parasiter! Ur historisk synpunkt är den myndiga
hållning, som de intaga inför den moderna vetenskapens
stridsmän, sällsam och värd uppmärksamhet; de göra epok,
ty om de än icke äro alla lärda, tillhöra likväl några ibland
dem vetenskapens främsta leder och hafva lemnat arbeten i
fysik af ett visst värde, hvilka imponera och komma
personer att antaga dessa experimentatorers falska metafysik.

Hvad blifva inför resultatet af dessa försök, inför
råheten af all tings absoluta materialisering, inför denna
föregifna yttersta gräns for det vetenskapliga framåtskridandet:
upphäfvandet af skapelselagen och menniskosjälen — hvad
blifva inför allt detta mensklighetens ädlaste förhoppningar,
dess mest instinktmessiga trosåsigter, dess äldsta och mest
storartade tankar? Hvad blifva begreppen om Gud, rättvisa,
sanning, det goda, moralitet, pligt, intelligens, kärlek? Blott
ett tomt och betydelselöst stoft alltsammans! Vi tänkare,
som lifvas af en brinnande åtrå efter vetande, vi äro alla
endast den kemiska operationen af ett stycke fosforbundet
fett. Vi beundra naturens herrliga taflor, vi lyfta våra
tankar till dessa ljusa höjder, som solen förgyller i
qvällens sorgbundna timmar, vi lyssna till den menskliga
tonkonstens harmonier och låta oss vaggas på vindarnas och
brisernas melodier, vi betrakta de ofantliga hafvens sorlande
ban', stiga upp på de glänsande bergens snöhvita spetsar,
iakttaga jordlifvets i alla dess faser så skona och
tilldragande verksamhet, inandas blommornas vällukter, vi höja
våra blickar mot de strålande stjernor som beslöja sig i
azurns glans, sätta oss i förbindelse med menskligheten
och hennes historia, akta de ryktbara snillena, de lärda
som beherrska materien, vi vörda de förföljda moralisterna,
folkens lagstiftare, och tillåta vänskapen att förena hjertan
omkring oss, kärleken att klappa inom våra bröst,
fosterlandskärleken och hederskänslan att elda våra ord: i alla
dessa föråldrade illusioner ligger endast den kemiska
verkningen af en blandning eller en förening af några gaser.
Detta är en vigt- och volymfråga uti syrets, vätets, fosforns,
kolets eqvivalenter, hvilka förenas till större eller mindre
proportioner i hjernurholkningen. Dygd, mod, heder,
ömhet, känslofullhet, begär, förhoppningar, omdöme,
intelligens, snille: allt är endast kemiska förbindelser! Må vi
veta det en gång för alla och lefva i enlighet dermed.
Må vårt hjerta hejda sina slag, må vår själ icke fästa sig
vid vördnaden för de intellektuela egenskaperna, må vår
blick ej längre höja sig mot himlen: andens lif är blott
en gyckelbild. Låtom oss vara nöjda med att veta, det
vi ej äro någonting annat än den okänbara och lösa
afsöndringen af tre eller fyra skålpund hvit eller grå merg!...

—
</chapter>
<chapter name="II. Den menskliga personligheten.">

<b>II. 

Den menskliga personligheten.</b>

Den hypotes, som framställer själen såsom en egenskap hos hjernan, Ur icko
hållbar inför den menskliga personlighetens gerningar. — Motsägelse mellan
själens enhet och mångfalden af rörelserna i hjernan. — Motsägelse mellan
själens beståndande identitet och den oupphörliga förändringen uti de delar
som bilda hjernan. — Materialisternas tystnad rörande denna dubbla
omständighet. — Vanmakten i deras teori. — Djerfheten i deras förklaringar
inför den moraliska vissheten om vår identitet. — Huru själens enhet och
identitet bevisa den materialistiska hypotesens tomhet.

Desto bättre för de stora och vördnadsvärda sanningarna
i den moraliska ordningen, äro vi icke bragta dithän att
nödgas böja hufvudet under en så enfaldig slutledning som
den i förra kapitlet framställda. Likasom på de dagar,
hvilka <i>metamorfosernas</i> latinska skald besjungit, äro vi födda
att hålla oss upprätt och betrakta himlen. Vi skulle
visserligen kunna här framställa det imposanta vittnesbördet
af menniskonaturens djupaste känslor; vi skulle kunna här
med dagsens klarhet bevisa, att det i dessa förderfliga läror
ej mera finnes någon plats qvar för hoppet, ingen moralisk
lag för samvetet, intet ljus för hjertats böjelser, ingen
kärleksfull godhet i naturen, ingen rättvisa i den universela
ordningen, ingen tröst för den slagna, och att jordklotets
tänkande befolkning enligt dem ej har framför sig något
mål, någon klarhet, någon intellektuel lag. Befolkningen
svänger alltjemt omkring, hvirflande bortförd i den dunkla
rymden genom klotets snabba rotation, den förnyas från
sekund till sekund genom sina medlemmars födelse och
död, och är ej något annat på den materiela skapelsens
yta än en parasitisk mögel, hvilken blindt aflas och
upprätthålles af de kemiska krafterna. Ja, vi skulle kunna,
genom att åberopa vittnesbördet af de hjertan som ännu
klappa och af de själar som hoppas, och i det vi ordna i
slaglinie filosofiens och psykologiens ännu lefvande 
bevisningsskäl, nedslå våra motståndare och tvinga dem att
sjelfva erkänna sig besegrade. Men eftersom vi velat kämpa
på samma område och med samma vapen, eftersom vi
påstått oss kunna vederlägga dem i vetenskapens namn allena,
hvars stöd och målsmän de säga sig vara, vilja vi
ädelmodigt hålla oss på den vetenskapliga marken och likasom
de försmå psykologiens förnuftslut. Vi lemna derför utan
svar följande satser af våra motståndare och de
kommentarier som de foga till dem: »Naturens lagar äro råa,
oböjliga krafter, de känna hvarken moralen eller välvilligheten.»
(Vogt.) »Naturen besvarar ej menniskans klagan och böner;
hon stöter henne obevekligt tillbaka till sig sjelf.»
(Feuerbach.) »Vi känna af erfarenhet, att Gud ej på något sätt
blandar sig i detta jordiska lif.» (Luther.)

Se der iakttagelser, hvilka äro mycket tröstande för
menskligheten, icke sannt? Men vi upprepa det, känslan
är ej någon vetenskaplig angelägenhet, och vi skola ej
afhandla detta kapitel. Men denna afhållsamhet hindrar oss
naturligen likväl icke ifrån att uppmana våra läsare att
tänka efter och bestämma åt hvilken sida deras förnuft och
hjerta mest luta.

Men ur synpunkten af den vetenskapliga iakttagelsen
allena och i det vi lemna å sido hjertats känslor och
samvetets lagar, hvilka dock äro någonting i själens historia,
säga vi, att vissa förhållanden af ren iakttagelse äro
alldeles oförklarliga inom den materialistiska hypotesen. I
föregående kapitlet kan läsaren ännu förblifva villrådig
mellan de båda hypoteserna, ty vi hafva för honom
framställt förhållanden, hvilka ömsesidigt motväga hvarandra och
hålla själen obeslutsam i deras tyngdpunkt; i detta kapitel
skall tyngdpunkten öfvergå i de spiritualistiska lärosatserna,
och de som ej följa den skola löpa stor fara att förlora
jemnvigten och snart falla i det tommaste tomrum.

Vi redogöra först för de materialistiska påståendena
emot <i>själens</i> tillvaro, och för att ej blott sysselsätta oss
med främlingarne, utan på samma gång äfven framställa
materialismens historia i vårt land, vilja vi höra Broussais,
hvars verk var det första stora tecknet till våra moderna
epikureers förening och hvilket skall i vårt sekel inleda
den första vetenskapliga fasen af denna föga lysande kurs.

För Broussais, såsom för Cabanis, Locke och
Condillac, utgör menniskan helt enkelt helheten af de kroppsliga
organerna och deras funktioner. <i>Jaget,</i> den menskliga
personligbeten, är icke en varelse <i>sui generis,</i> det är ett
faktum <footnote><i>De l'Irritation  et de la Folie,</i> p. 153.</footnote>, ett resultat, en produkt som härleder sig af den eller
den anordningen af materien<footnote><i>Ibid.,</i> p. 171.</footnote>. Förståndet och förmågan
af intryck äro nervapparatens funktioner, nästan på samma
sätt som näringsmedlens ombildning till mjölksaft och blod
ar en verksamhetsyttring af matsmältnings- eller
andningsapparaten<footnote><i>Ibid.,</i> företalet, XIX.</footnote>. Själens tillvaro är endast en hypotes, en
hypotes som ej grundar sig på någon iakttagelse, som ingen
slutledning berättigar, en obevist hypotes, ja, tillochmed
en föreställning som saknar sundt förnuft <footnote><i>Réponse aux critiques,</i> p. 30.</footnote>. Att hos
menniskan se något annat an ett system af organer, det är att
förfalla i ontologiens orimligheter <footnote><i>De l'Irritation etc,</i> p. 122.</footnote>.

Cabanis i sin bekanta bok, och Destutt de Tracy i
den analys, som han uppgjort öfver förhållandet mellan
menniskans fysik och moral, uttala samma åsigter, men i
en mindre utvecklad form.

Enligt de fanatiska försvararne af läran om att själen
blott är en förmåga af intryck genom sinnena, är den
menskliga personen bortblandad i de organiska funktionerna.
<i>Den är i sjelfva verket icke till.</i> Alla menniskor hos alla
folk och i alla tider hafva trott på sin personliga tillvaro,
ha känt sig lefva och tänka; alla språk hafva på första
sidorna af mensklighetens tideböcker angifvit den menskliga
tankens, själens, förståndets, andens personliga tillvaro, hvad
namn de för öfrigt an gifvit häråt (vi skulle kunna fylla
en hel sida med ursprungliga ariska, sanskritska, grekiska,
latinska, keltiska namn etc.; men en sådan nomenclatur
är icke nödvändig och våra läsare känna att dessa ord 
finnas till); den stora allmänhetens sunda förstund såväl som
filosofens snille ha af sig sjelfva trott, sedan verlden blef
verld och sedan tänkande varelser äro till på jorden, att
det i vår kropp finnes något annat än materia, ett
<i>sjelfmedvetande,</i> hvarförutan vi icke skulle existera och hvilket
bevisar sig sjelft endast genom en inre visshet; kortligen,
alla menniskor ha kant att vår kropp ej utgör vår tänkande
personlighet och att den yttre verlden ej heller utgör
densamma. Men den förgångna och den närvarande
menskligheten har gjort upp räkningen utan att taga reda på
materialisternas meningar. Desto bättre för vår
undervisning äro de tillstädes att fortfarande lemna oss
upplysningar och uppmana oss att betänka vår trosbekännelses
naivetet, såsom en spiritualistisk filosof<footnote><i>Hertig de Broglie, Ecrits et Discours, t. I, de l'Existence de l'âme.</i></footnote> fint beskrifvit det:
»Mina kära vänner, de säga till oss, att I hittills trott att
<i>I voren till</i> och att I hafven hvardera en kropp; I bedragen
eder; <i>I ären ej till; det är edra kroppar som hafva eder.</i>
I ären till endast till skenet; hvad hvar och en utaf er
kallar <i>jag,</i> det är blott ett namn i vädret, en ihålig
spökbild, något, jag vet ej hvad, utan realitet eller fasthet; och
hvad som verkligen finnes till derinunder, det är någonting
hvarom I ej hafven medvetande och hvilket icke heller har
medvetande om eder.»

Enligt Broussais, hans lärare, kolleger och lärjungar,
är <i>jaget</i> hjernan. Tanken, alla sinnesintryckens,
instinktens, förståndets fenomener äro »retningar» i hjemmaterien
eller, för att tala författarens eget mera materiela språk,
»kondenseringar» af samma materia<footnote>Broussais, <i>de l'Irritation et de la Folie,</i> p. 214.</footnote>. Och af hvilken
natur den än må vara, är dock all själsuppfattning sådan.
Smärta, glädje, minne, inbillning, omdöme, jemförelser,
beslut, önskningar, hänförelse: allt är <i>kondensering</i>
(förtätning). Om det finnes invecklade fenomener i denna
tankens verkstad, såsom en följd af slutledningar, hvilka utgå
efter hvarandra  från  ett första intryck, tillochmed från det 
yttre, tills de blifva en viljohandling, då är detta
<i>förtätningars förtätningar.</i> Dessa förtätningar äro sjelfva tanken.
Denna är icke samkraften, han är sjelfva hjerntrådarnas
<i>förtätning</i>… Gud! hvad vetenskapen likväl är för en
herrlig sak! och hvad Broussais hade för en väl förtätad
inbillning.

<i>Att förnimma sig förnimma,</i> detta är formeln, detta är
det enda faktum af medvetande, som Broussais antagit.
Den föregifna menniskosjälen är hel och hållen i dessa
fyra ord. Men hvad är det för ett organ som förnimmer
i den menskliga organismen? Det är obestridligen hjernan.
Således är hjernan jaget och alla tankens uppfattningar äro
endast retningar i hjernsubstansen.

Detta synes vara mycket enkelt. Dock kan en lindrig
anmärkning göras deremot.

Vi ha sett att hjernan är en köttklump om 3½
skålpund, mer eller mindre, bestående af merg, hvita eller gråa
trådar, fosforbundet fett, vatten, albumin etc. Men hvad
är det för ett ämne deri, som tänker? Är det vattnet? är
det fosforn, albuminet eller syret? Om förmågan att tänka
är fästad vid en enkel molekul, en verklig atom, så har ni
ej rätt att förneka själens odödlighet, ty uti denna hypotes
skulle förmågan att tänka dela lika öde med den
oförstörbara atomen. Men man måste då antaga, att denna atom
är ifrån den stunden frigjord från rörelsen, är orörlig
(kanske på djupet af den tallkottformiga körteln i hjernan).
Om nu hvarje molekul i hjernan är förmögen af att
emottaga intryck, enligt de sinliga förnimmelsernas natur, så
skall detta föregifna <i>jag</i> ej längre vara i singularis, utan i
pluralis; det skall finnas så många jag som det finnes
molekuler i hjernan. Språken känna ej detta nya ord och
skola nödsakas att hädanefter tillägga det till sin ordbok.
Menniskan hade aldrig anat att det i henne fanns flera
personer, ty sjelfva grekerna med deras <i>ψυχὴ</i> deras <i>ϑρεπτιχòv</i>,
deras <i>γεννητιχὴ òύναμις</i>, deras <i>αἰσϑητιχὸν</i>, deras <i>ὀρεχτιχὸν</i>,
deras <i>φαντασἰα</i>, deras <i>νοῦς πασχῶν</i>, deras <i>νοῦς ποιητιχὸς</i> 
och alla möjliga <i>νους</i> hade ännu icke föreställt sig deri
annat än en enda själs olika egenskaper och olika  


tillvarelsesätt Men hvarje molekul är sjelf en
sammanfattning af atomer, af enkla och olika förenade kroppar. Skall
det då vara hvarje atom som skall tänka? Se oss sålunda
försjunkna i den orimligaste hypotes som man kan tänka
sig. Denna motsägelse mellan den tänkande personens
obestridliga enhet och den ej mindre ovedersägliga
mångfalden af hjernans elementer inskränker till intet tanken
på att af det personliga medvetandet göra en egenskap hos
hjernan.

Besynnerligt nog märka icke dessa herrar att de,
genom att så resonnera, återkomma till Van Helmonfs
archéer <footnote>Den lifsprincip, som Van Helmont trodde styra alla
menniskokroppens förrättningar.
<tab><tab><tab><tab><tab><tab>Öfversättarens anm.</footnote>, under det de föregifva sig gå framåt. Det saknas
dem ej mer än <i>djursjälarna</i> på Cartesii och
Malebranehe's tid, och vi skola finna oss kastade mer än två sekler
tillbaka, före sjelfva fysiologiens ursprung.

Hafva vi icke i djupet af vårt medvetande vissheten
om vår enhet? Känner eder tanke sig såsom en af flera
stycken sammansatt mekanism eller som ett enkelt vara?
Alla vår själsverksamhets handlingar vittna till förmån för
denna personliga enhet, ty de äro alla i sin vexling och
mångfald grupperade omkring en enda inre uppfattning,
ett enda omdöme, en enda förmåga af tillämpning,
avkänna inom oss sjelfva denna vår personliga enhet,
hvarförutan våra tankar såväl som våra handlingar icke längre
skulle vara fästade genom något band, utan hvilken våra
beslut ej skulle ha något värde. Och detta faktum är så
fast grundadt i medvetandet och så oantastligt, att de
skenbara invändningar, som man skulle kunna göra emot det,
bestämdt lända detsamma till fördel. Om t. ex. en af
våra själsförmögenheter misstager sig i sin uppfattning, så
vill det synas som att man skulle kunna deraf draga den
slutsats att det finnes någon sammansättning i själens
handlingssätt. Men då man går till bottnen med detta så
ofta förekommande fenomen af irring, så finner man att 
det är samma varelse, samma person, som misstager sig
och erkänner sitt misstag, och att det hos den menniska,
som begår en irring och återupprättar felet, tydligen är
samma förnuft som dömer och rättar. Sjelfva den
menskliga naturens motsägelser tjena således, lika mycket som
vårt eget medvetande, till att bekräfta vår själstillvaros
personlighet.

Fastän bekräftelsen af det personliga <i>jaget</i> bevisar
själens tillvaro, följer deraf icke att det utgör densamma. Vi
tro att själen är det tänkande föremålet, under det att jaget
endast är ett begrepp som åt inre fenomener förlänar
karakteren af medvetande. Själen skulle kunna vara till, utan
att ha medvetande om sin personlighet, och i sjelfva verket
förhåller det sig så med ett stort antal själar här i verlden.

Andra genmäla, att det är hjernan i dess helhet som
tänker och ej hvarje molekul särskild. Men hvad är
hjernan i dess helhet, om icke föreningen af de molekuler af
hvilka hon är sammansatt? De som af denna förening
göra en ideal varelse, ett slags samfund, en armé, kunna
ej låta detta samfund tänka, utan att låta enhvar af dess
medlemmar äfvenledes göra det. Ty ett samfund, ett folk
äro i sig icke verkliga varelser, utan en sammanfattning
hvars natur och värde endast bero af desamma hos de
medlemmar af hvilka de utgöras. Undertryck tanken i
franska folkets hjernor, hvad skall det då återstå för detta
folk? Tänk eder, att vår hjernas molekuler icke tänka,
hvad skall då återstå för hjernan? Och om de tänka, så
återvända vi till den bisarra bilden af en obestämd mängd
af <i>jag!</i> (detta ord måste finna det singuliert att stå i
pluralis). Och for att de må öfverensstämma med hvarandra,
skola vi se en militär-hierarki inrättas och en general
utnämnas, som man skall sätta till häst på någon krökt
atom af körteln i hjernan, eller ock skall man säga med
Sydenham, »att det i menniskan finnes en annan inre
menniska, begåfvad med samma egenskaper, samma intryck som
den yttre menniskan.» Under förevändningen af positiv
vetenskap skall man uttänka tusendetals hypoteser, hvilka
äro svårare att förklara än de så mycket kritiserade
mysterierna i forntidens religioner.

Nutidens materialister äro ett strå hvassare. De
förklara, såsom vi sett, att själen är en af hjernan (?) afsöndrad
kraft, utan att göra sig besvär med att bestämma, hvilken
del eller hvilket element af hjernan som eger denna
undransvärda afsöndringsförmåga. Hon är samkraften af alla de
rörelser som under olika inflytanden försiggå inom
hjernorganet. Detta är den materialistiska och äfven den
panteistiska skolans åsigt. Denna nya hypotes är fullkomligt
lika enkel som de föregående; den har blott ett ringa fel,
nämligen det att den är alldeles obegriplig. Man gör sig
för öfrigt icke ens besvär med att söka förklara den. När
man år 1827 satte själens enhet mot mångfalden af de
elementer som utgöra hjernan, vid den tiden då tankens
kemi ännu icke haft lyckan att födas i skallarna på andra
sidan Rhen, genmälte Broussais beskedligt: »<i>Jaget</i> är ett
oförklarligt faktum, jag gör ej anspråk på att kunna
förklara <i>jaget</i>.» (Men till de ofvan antydda definitionerna
har han fogat äfven dennar: »Jaget är ett fenomen af
nervernas inverkan på hjernan till tankens formerande.») Ej
heller nu kan man mera bevisa eller förklara, att vårt
individuela medvetande ar samkraften af vissa förbindelser
som försiggått inom  en automatisk maskin.

Sålunda protesterar <i>enheten af vår tänkande kraft</i>
energiskt mot hypotesen om hjernsubstansen tanke-afsöndringar
och förstör den rätt och slätt. Vi skola nu mot samma
hypotes sätta en annan omständighet, som är med denna
jemförlig och hvars värde är så stort, att det för sig allena
är i stånd att nedbringa till intet den kolossala här af
redan förslöade bevisningsskäl som gör anspråk på att
försvara nämnda teori.

Se här med några få och tydliga ord detta faktum.

Det ämne hvaraf hjernan utgöres förblir icke under
tvänne veckor å rad identiskt med sig sjelft. Hjernan
undergår på några månader en fullständig ombildning. Vi
ha i andra boken af detta verk sett, att ej allenast hjernan
utan hela den organiserade kroppen endast är vexling, en
ständig förändring af molekuler.

Vår tänkande menniska deremot står qvar. En hvar
utaf oss är viss om, att han ifrån sin barndom ända till
den ålder han uppnått icke förändrats såsom hans kläder,
hår, anletsdrag och kropp.

Uti de föregående sidorna hafva vi bevisat själens
personlighet i trots af hjernans sammansättning af flera
elementer, oaktadt mångfalden i hennes funktioner, och vi ha
sett att denna personlighet, långt ifrån att vara en samkraft
af flera, försäkrar sig vara en individuel kraft. Nu skola
vi på visst sätt öfverflytta till föreställningen om tiden
hvad vi sagt om utsträckningen i rummet och ådagalägga
att själens enhet ej blott existerar i hvarje ögonblick,
betraktadt i och för sig, utan att den äfven består från det
ena ögonblicket till det andra och förblir identisk med sig
sjelf, i trots af de förändringar som tiden åstadkommer i
hjernsubstansens sammansättning.

Det gäller således att försona vår persons <i>beståndande
identitet</i> med materiens <i>oupphörliga föränderlighet.</i> Herrar
materialister skulle göra oss en synnerlig tjenst, om de
ginge in på att för ett ögonblick höja sig upp till följande
tablå, för att lösa detta lilla problem.

Vi vilja här framställa densamma för dem: Att bevisa
att rörelsen är hvilans vän och att det bästa medlet att i
verlden skapa en fast och varaktig institution, det är att
kasta ideen derom midtibland en hvirfvel af frivola
hufvuden.

De noggranna iakttagelserna, gjorda ur olika
synpunkter och jemförda med hvarandra, hafva visat att ej allenast
vår kropp så småningom helt och hållet förnyas, utan äfven
att denna ständiga förnyelse är af en förvånande snabbhet,
och att tretio dagar äro tillräckliga för att gifva kroppen
en ny sammansättning. Detta är principen för
desassimileringen inom djuret. Strängt taladt, förblir den
kroppsliga menniskan icke tvänne ögonblick å rad identisk med
sig sjelf. De små blodkulor, som cirkulera uti mina
fingrar i det ögonblick då jag skrifver detta, den magiska
fosfor, som slår i min hjerna i det ögonblick då jag tänker
detta, skola, när dessa sidor blifvit tryckta, ej längre utgöra
någon del af mig sjelf, och kanske att dessa samma
molekuler, i det ögonblick ni läser detta, kära läsare, utgöra en
del af edert öga eller eder panna . . . kanske, o, drömmande
läsarinna, som sakta vänder med edra älskvärda fingrar detta
blad, att nämnda molekul fosfor, som enligt våra
motståndares hypotes hade den nycken att tänka sig ifrågavarande
fras, kanske, sade jag, att denna lyckliga molekul nu sitter
inspärrad under den känsliga epidermen å ert pekfinger . . .
kanske den eldigt spritter under edert hjertas klappningar . . .
(Mycket skulle kunna sägas om detta indiskreta ämne af
en molekuls resor, men jag vågar ej förlänga min hypotes.)
Det vigtigaste är att erinra om denna sanning: att materien
befinner sig uti ständigt omlopp inom alla varelser och att
menniskokroppen särskildt ej förblifver tvänne dagar å rad
identisk med sig sjelf.

Om vi icke misstaga oss om värdet af denna
omständighet, så tyckes den för oss hafva sin vigt uti den fråga
som här sysselsätter oss, och vi göra oss ett verkligt nöje
af att framställa den för våra motståndare och uppmana
dem att förklara den. Eftersom vetenskapen har sjelfva
materialismens förkämpar att tacka för en del af dessa
intressanta iakttagelser, så äro de bättre än någon i stånd
att tolka dem till förmån för sin teori, om likväl detta
slags uttolkning icke är en alltför långt drifven kraftyttring.
Vi skola se.

»Blodet öfverlemnar ständigt sina egna beståndsdelar
åt kropparnas organer såsom histogena elementer.
Organväfnadernas verksamhet sönderdelar dessa elementer i
kolsyra, urinämne och vatten. Väfnaderna och blodet lida
genom lifvets regelbundna gång en ämnesförlust, hvilken
endast ersättes af hvad födoämnena lemna i stället. Denna
utvexling af ämnen försiggår med en anmärkningsvärd
snabbhet. De vanliga förhållandena angifva, att kroppen förnyar
största delen af sitt ämne under en tid af tjugo till tretio
dagar. Öfverste Lann har medelst flera vägningar funnit
en medelförlust af 1/22:del af sin vigt på 24 timmar. Den


fullständiga förnyelsen skulle således erfordra 22 dagar.
Liebig uppskattar omsättningstiden till 25 dagar på grund
af en annan betraktelse af ämnenas utvexling: nämligen af
blodets förbränning. Huru förvånande denna snabbhet än
kan synas, öfverensstämma dock iakttagelserna i alla
punkter<footnote>Moleschott, <i>Kreislauf des Lebens.</i></footnote>.»

Det är således I sjelfva som lären, att vår kropp helt
och hållet förnyas på några dagar, några veckor. Vår
materiela varelse har så småningom sett hela sin konstituerande
församling upplöst och ersatt; ej ens en molekul syre, väte,
kol, jern, fosfor, albumin har stannat qvar; dessa molekuler
hafva förenat sig till andra ämnen och vaggas för närvarande
i skyarna, ryckas med af vågorna, ligga begrafna i jorden,
uppsamlas af växterna eller djuren, och hela vår egen
substans har alldeles förändrats.

I det man äfven tillämpar eder sinnrika teori på vissa
förhållanden i den sociala ordningen, kommer man derhän
att bevisa, att den äktenskapliga föreningen icke är något
verkligt äktenskap, att efter en månads förlopp de båda
makar, som trodde sig knyta band för evigheten, äro
andligen och lekamligen <i>ombildade</i> och härefter lefva i
äktenskapsbrott, samt tusende andra lika uppbyggliga
slutledningar. I tilläggen i enlighet med denna lära, att
eftersom fosforn är hjernans mest utmärkande beståndsdel, så
är det ifrån detta ämne som tanken kommer, på samma
sätt som det är kalit man har att tacka för musklerna och
rörelseförmögenheterna, den fosforsyrade kalken för benen
och kroppens stomme etc., och I jemfören tankens
verksamhet (hjernans afsöndring!) med lefverns afsöndring af
galla, njurarnas af urin.

I motsats till edra påståenden finner jag, att min
tänkande varelse, att min personlighet, mitt <i>jag,</i> är
alldeles densamma som för fem, tio, tjugo, fyratio år sedan.
Och jag hoppas att I ej skolen förneka, det I minnens att
I varit barn, att I lekt i edra mödrars armar, att I suttit
på skolbänkarna, att I gjort (jag tviflar ej derpå) lysande 
framsteg i edra studier och senare "blifvit de ursinnigaste
materialister. I hafven ju, icke sannt, tillbragt en
sådan lefnad? Det är öfver eder ande, om icke öfver eder
panna, som alla dessa år ha passerat. Om I än förändrat
åsigter, tankar, ledning i edra studier, hemland, vanor,
födoämnen, så ar det icke desto mindre <i>eder samma person</i>
som växt upp, lefvat och åldrats, och om någon djerf och
äkta anhängare af edra teorier hade för tio år sedan
beröfvat eder heder eller förmögenhet och om han, då han nu
äter visar sig inför eder, påstod att ni ej är samme man,
att ni sedan dess förändrats många gånger, att han ej
känner eder, att han sjelf förändrats till sin person och ej
är skyldig eder någon upprättelse, skulle ni snart låta
honom förstå att det ej är så ni menar med tillämpningen
af edra teorier. I sjelfva verket, mina herrar, synas oss
dessa teorier hvarken mer eller mindre an orimliga inför
detta vältaliga faktum af <i>andens identitet.</i> Kunnen I
försona dem, med detta? Kunnen I påstå, att en afsöndring
af öfvergående ämnen, hvilka endast skrida igenom
organismen, är i stånd att njuta af denna egenskap? Skullen I
våga påstå att, i det I betrakten tänkandet som en
egenskap hos en viss samling molekuler af fosforbundet fett,
albumin, cholesterin, kali och vatten<footnote>Moleschott, II, 149.</footnote>, molekuler som förts
till denna verkstad genom ätning och andning, föränderliga,
ständigt rörliga, lika soldater från alla nationer, hvilka
komma till ett och samma läger, der uppslå sina tält och
dagen efter skilda åt fortsätta sina resor, för att ersättas af
andra; — skullen I våga påstå, säger jag, att ett dylikt
system kan förklara tänkandets identitet och fortvaro? Nej,
nej, I vågen det icke: I försöken det ej ens, ty jag har
lätt att söka i edra annaler, jag ser i dem att I brådskande
undviken svårigheten, utan att nästan värdigas nämna den.

En utaf er<footnote>Büchner, <i>Kraft und Stoff,</i> 136.</footnote> svarar i förbigående, att iakttagelser, som
gjorts med personer på hvilka hufvudskålen blifvit öppnad,
visat, att vissa år eller vissa tider af deras lefnad utplånats 
ur deras minne genom förlusten af några delar af hjernan.
Han tillägger ytterligare, att ålderdomen låter minnet nästan
alldeles försvinna. Visserligen, säger han, förändras
hjernans ämnen, men sättet för deras bildning bör vara
beståndande och bestämma det individuela medvetandets
tillvarelsesätt. Derpå tillstår han, att »de inre procedurerna
äro oförklarliga och ofattliga». Se, det är ett svar som
godtgör allt. Dessa föregifna förklaringar genom abnorma
fakta äro de enda man gifvit åt det stora faktum vi
betecknat.

Detta är en märkbar lucka, mina herrar, och
eftersom eder större ärelystnad går ut på att göra sig
reda for alla svårigheterna och icke förbigå något under
tystnad — en förebråelse som I ställen till edra
motståndare — så uppmanar jag eder, att i sjelfva eder mäkta
och edert ryktes intresse ej längre glömma det och att
fysiskt eller kemiskt förklara, huru edra atomers förnyelse
kan hafva den egenskapen att såsom samkraft uppställa <i>en
tänkande varelse, hvilken har medvetande om sin identitets
fortvaro.</i>

Någon försoning synes ej vara möjlig mellan dessa
tvänne motsatta satser, och vi skulle kunna omedelbart
förbigå dem, utan att bekymra oss om våra motståndare,
genom att helt enkelt anse dem vara oförmögna till kamp
och lemna dem afsvimmade i sanden, på samma sätt som
forntidens gladiatorer hvilka fångades i motståndarnas nät
och genomborrades af den dödande treudden. Men af
förbarmande med dem vilja vi fortsätta kampen, och för vår
saks försvar i allmänhet tro vi det vara nyttigt att
närmare undersöka de olika förklaringar som afgifvits angående
detta ämne, på det man må veta att ingen förklaring är
tillfredsställande och att svårigheten förblir helt och hållet
<i>olöslig</i> uti den materialistiska hypotesen.

Den första förklaringen är att säga, att om kroppens
molekuler befinna sig i ständigt omlopp, så är det likväl
icke på samma sätt med den individuela formen. Våra
drag förbli inskrifna på vårt anlete; våra ögon behålla
samma färg, vårt hår samma natur, vår fysiognomi samma
grundkarakter. De som haft den fördelen att från något
fälttåg medföra ett ädelt ärr behålla detta stolta märke, i
trots af köttets förnyelse. Sådant är det vanliga
förhållandet med den individuela fortvaron och fysiognomiska
karakteren.

Våra motståndare kunna påstå, att eftersom det så
förhåller sig med kroppen, så finnes det ingenting omöjligt
deri att andens identitet likaledes är resultatet af materiela
fenomener.

Men se här hvari misstaget just ligger: l:o man kan
icke bevisa, att dragens fortvaro är resultatet af de enkla
assimilerings- och desassimilerings-fenomenerna och af
ämnets oupphörliga förändring; 2:o äfven om det så skulle
förhålla sig, skulle man deri aldrig ha annat än en identisk
form, en skenbar identitet, bibehållen genom vexlande
molekuler, och ej en identitet i grunden, en substantiel varelse
som förblifver densamma; 3:o själen är ej en vexling af
tankar, en följd af förståndsyttringar, utan en personlig
varelse som har medvetande om sin fortvaro.

Den olikhet, som i följd deraf skiljer den
materialistiska hypotesen ifrån vår, består således helt enkelt deri,
att ingenting förklaras i den förra, under det att allt
förklaras i den senare. Detta är, såsom ni ser, en obetydlig
olikhet.

Man skall kanske komma och säga, att de materiela
atomerna, i det de ersätta hvarandra, följa alldeles samma
riktning som deras företrädare, indragas af samma hvirfvel,
aflösande hvarandra såsom soldater på vakt, hvilka den ena
efter den andra gifva hvarandra lösen, och att, om tanken
blott är en följd af vibrationer, det är alldeles samma
vibrationer som beständiggöras, fastän de vibrerande cirklarnas
ämnen har förändrats. Men ett sådant påstående är i
dubbelt hänseende betydelselöst, emedan det ej bättre än de
förra förklarar jagets identitet, och derför att det har en
böjelse att återföra oss till de dolda egenskaperna och
ombilda kroppen till ett emottagningsrum för små molekuler,
hvilka skulle lyckas förstå hvarandra och komma öfverens
oaktadt deras köns pladder och lätthet.
Man kan jemväl säga, att om hjernan efter hand
förändras, så är det äfven på samma sätt med våra ideer,
med vår karakter, våra böjelser, med sjelfva vår ande. Men
om vi ä ena sidan uti ett gifvet ögonblick betrakta det
ämne, hvaraf hjernan utgöres, så skall det tima några
månader eller veckor senare (tiden betyder föga), att t. ex.
hälften af detta ämne skall vara förändrad, och att det i
följd deraf ej skäll der finnas mer än hälften af det uti
ifrågavarande ögonblick i betraktande tagna ämnet. Senare
skall det ej finnas mer an fjerdedelen. Ännu senare
åttondedelen och så vidare. Så att vi enligt denna hypotes skulle
förändras till hälften, derpå till tre fjerdedelar o. s. v., tills
nästan ingenting mera skulle återstå af vår ursprungliga
personlighet. Men hvem inser ej att det icke så förhåller
sig, att man icke på det sättet skär af en större eller mindre
del af vår själ, att vår själ är enkel, odelbar, identisk
med sig sjelf i hvarje ögonblick af hennes tillvaro? <i>Jagets</i>
fortvaro utgår således åter segrande ur denna träffning.

Skall man slutligen påstå, att det någonstädes i
hjernan finnes en helgedom, i hvars sköte en hjernmolekul
förblir frigjord från materiens allmänna lagar, oföränderlig
och beståndande, särskilt privilegierad och försedd med en
oantastlig integritet, och att det är denna molekul som är
tankarnas medelpunkt och hvilken bildar vår personlighets
identitet? Ett sådant antagande är ej allenast rent
godtyckligt och blottadt på sundt förstånd, utan står äfven i
strid med den vetenskapliga iakttagelsen och andan i den
positiva metoden, och ingen af våra motståndare vill för
öfrigt åtaga sig ansvaret derför.

Således är, vare sig man vill det eller icke, vår
själstillvaros beståndande identitet en med hjernorganets
oupphörliga föränderlighet oförenlig omständighet, i händelse
man af vår själstillvaro gör en egenskap hos detta organ.

Ar det icke en besynnerlig djerfhet att vilja inför det
individuela och universela medvetandet förneka detta stora
faktum af själens personliga tillvaro? Veta vi icke alla,
och detta ovedersägligen, att vårt <i>jag</i> och våra organer äro
alldeles särskilda, att vår personlighet  sjelfständigt kännes
och bekräftas, att våra organer icke äro <i>vi,</i> utan <i>våra,</i>
hvilket är en stor skilnad, och att förneka detta, synes
det ej vara detsamma som att förneka ljuset vid full
middag?

Att sålunda sätta i tvifvel den första bekräftelsen af
vårt medvetande och att påstå det vi befinna oss i
illusionen och att det, medan vi tro oss personligen existera
och ega våra organer, i stället är de som ega oss, och att
vi ej ha någon personlig tillvaro; det är att på samma
gång sätta sjelfva principen för all visshet i tvifvelsmål
och att till en dunst inskränka de menskliga kunskapernas
sekelgamla byggnad.

Om man förnekar detta medvetandets första faktum,
så står ingenting mera fast i menskligheten.

Inser ni djerfheten i detta gyckel? Om vi befinna
oss i villfarelse angående vår egen personlighet, hvaröfver
skola vi då vara säkra nu, och hvad skola vi våga påstå?
Vi beundra verkligen herrar materialister, som sätta detta
tvifvel i första rummet och våga förfäkta det på grund af
föregifna positivt vetenskapliga iakttagelser. Finner ni icke,
att de i sin ordning äro offer för en besynnerlig villa, då
de naivt komma och påstå att vår personliga identitet blott
är en spegelbild och att vi helt enkelt äro hjernelementets
egenskapsord. De borde likväl vara öfvertygade om, att
eftersom deras tanke endast är samkraften af fosforn eller
kaliet, så beror dessa tankars natur af naturen i de
kemiska förbindelserna, och att de i följd deraf ha dålig smak
då de ställa sig som personlighetens förfäktare. De ha ej
rätt dertill, och om vi ville drifva deras eget system ända
till dess burleska konseqvenser, skulle vi ej anse dem sjelfva
personligen existera, och i stället för att vända oss till
deras tänkande personlighet skulle vi behandla dem efter
deras hjernas inrättning. Här är rätta platsen att med
Herschel anmärka, att det ej finnes någon orimlighet, som en
tysk icke satt i teori.

När man kommer till dessa öfverdrifter, nödgas man
verkligen kasta sina blickar tillbaka och återkalla <i>ontologien</i>
till den tron från hvilken den afträdde till förmån för den
vetenskapliga republiken. Utan att återställa jemnvigten,
är man frestad att med de Broglie<footnote><i>De l'existence de l'âme,</i> p. 112.</footnote> fråga sig sjelf, om
ontologien verkligen är en dumhet och om ontologerna
ovilkorligen äro dårar, idioter och drömmare. Det synes ej så,
skola vi svara med akademikern. Ontologien är ej något
som tages eller bör tagas på den dåliga sidan. Den är en
af den allmänna filosofiens utgreningar, den är vetenskapen
om varat i motsats till vetenskapen om fenomenet eller
skenet. Menniskan, säga filosoferna, tager ovilkorligen
fenomenerna om hand; hon bemäktigar sig dem antingen
genom sinnena eller genom medvetandet; hon studerar,
beskrifver och jemför dem. Men bakom fenomenet finnes den
varelse som består, under det att fenomenet vexlar eller
förändras. Oberoende af predikaterna, förändringarna, ha
vi der det ämne som uppbär predikaterna och undergår
förändringarna. För egenskaperna, skenet är ett
beståndande föremål af nöden, ett som uppbär dem, namnet
betyder föga. Under det att naturvetenskaperna beskrifva de
sinliga fenomenerna, under det psykologien skildrar
fenomenerna inom medvetandet, utgrundar ontologien giltigheten
af det förfaringssätt genom hvilket vi öfvergå från
fenomenet till varat.

Men vi vilja ej sjelfva iniräda eller föra våra läsare i
denna ännu alltför mörka håla för den abstrakta
vetenskapen, och vi frukta mer an någon annan de söfvande
dunster som utströmma derifrån. Vi sätta ett väsentligt värde
på att förblifva i den experimentala iakttagelsens ljusa och
verksamma verld. Vi anmärka tillochmed — så sannt ar
det, att vi äro vissa om segern och att vi med nöje
uppresa alla möjliga svårigheter emot oss — vi anmärka
tillochmed, att medvetandets myndighet kan i ett visst
hänseende sättas i tvifvel och att det är af vigt, att icke utan
kontroll antaga det inre sinnets rena och enkla vittnesbörd.
Eftersom tankens grundväsende i hvarje ögonblick undergår
en mängd inflytanden, hemtade från den yttre verlden
genom organernas förmedling, inflytanden hvilkas lekboll hon 
mången gång är, utan att hon kan märka det och frigöra
sig derifrån; så skulle man kanske kunna påstå, att
känslan af hans påstådda identitet är en illusion, hvilken
härleder sig af en oöfvervinnerliga okunnighet om de olika
elementers resp. lek, som utgöra honom. Till denna
invändning skola vi med Magy<footnote><i>De la Science et de la Nature,</i> p. 30, 63.</footnote> svara medelst sammankedjandet
af följande satser:

Vi finna i menniskosjälen såväl som i hela naturen
kraftens och utsträckningens samvaro. De förhållanden,
som kunna i det tänkande föremålet för oss uppenbara en
egen verksamhet, äro synliga vid hvarje steg af våra
studiers gång.

I sjelfva verket, det första vilkoret för vår ande att
lära sig något är en sjelfvillig ansträngning efter att
neutralisera alla de orsaker som söka att qvarhålla oss i lättja
och okunnighet, såsom det sociala lifvets fordringar,
kroppens behof, passionerna, bristen på skicklighet, studiets egna
svårigheter. Denna förberedande ansträngning hejdas icke
på sjelfva tröskeln till studiet, tvärtom, dess kraft
bibehålles och tillväxer under förvärfningstiden. Det fordras en
ständig och ihållande uppmärksamhet, för att kunna
genomträngas af den kunskap som man åtrår. Denna
uppmärksamhet är nödvändig för såväl det största snille, som
för skolgossen. Newton fann den allmänna
tilldragningskraften endast genom sin egen själs utvidgning.
Arkimedes märker icke, der han sitter sysselsatt med
utgrundandet af ett problem, Syracusas intagande, och dör
genomborrad af svärdet, ett offer för själens dynamik. Cartesius
ser uti allt ett föremål för begrundning. Och veta vi ej
alla, att vetandet förvärfvas endast genom ihärdiga
ansträngningar samt genom andens långa och stränga qvarhållande
vid ämnet för studiet?

Ännu mera: samma energi, som anden behöfde för att
förvärfva sig vetande, är för honom nödvändigt för att
kunna behålla detta. Det säkraste medlet att genom
minnet qvarhålla hvad man kan, det är att med samlad 
uppmärksamhet stanna vid hvarje ide, vid hvarje faktum; att
så mycket som möjligt göra sig reda för de förfaringssätt
vid en upptäckts görande, som uppfinnarne måste följa, att
deraf utleta metoden och på visst sätt fästa sjelfva studiets
ide i hjernan. Dessa omständigheter bevisa, att det
tänkande föremålet uti förvärfvandet af sina kunskaper
assimilerar dem med sig genom ett för detsamma egendomligt
arbete och beter sig som en individuel kraft. Nåväl, det
egentliga sättet för den intelligenta orsakens verkande
bevisar på ett bjudande sätt, att denna kraft är individuel och
icke en sammanfattning af särskild krafter.

Alla det menskliga förnuftets operationer äro syntetiska
analyser, eller analytiska synteser, d. v. s. de bestå
väsentligen i sönderdelningen af ett gifvet helt eller i den
ändamålsenliga anordningen af särskilda elementer af hvilka
hvardera blandar sig imellan för sin del och intager sin
logiska plats. — Hvilken vetenskap vi än ha att göra med,
är dock detta menniskoandens lag, en lag utan hvilken det
ej skulle finnas någon förbindelse mellan de olika
föremålen för våra kunskaper, utan hvilken vetenskapen ej skulle
vara till. Det är ej nödvändigt att afgifva exempel derpå;
våra läsare äro tillräckligt vana vid förståndets inre
tillvägagåenden, för att i det enkla anförandet af blotta faktum
uppfatta dem i deras djup och allmänlighet.

Nåväl, om vi bedöma själen efter sjelfva dess
förståndsverksamhets tillvarelsesätt, så skola vi utan tvekan finna,
att den tänkande kraften ej skulle kunna vara ett agregat
af elementära krafter. Under hvad vilkor kan själen
återföra till en och samma ideernas medelpunkt alla de
iakttagelser som dervid fästa sig, gruppera de medverkande
förnuftssluten kring hufvudsaken, hopfoga omdömena efter
logikens regler, uppfatta förhållandet mellan de satser hvilka
hon förklarar ändamålsenliga, i en och samma inre
åskådning ändamålsenligt anordna de studerade fenomenerna,
uppgöra hypoteser, jemföra resultaterna; under hvad vilkor
slutligen kan själen abstrahera och allmängöra, om ej under
det, att hon är en absolut, enkel, absolut odelbar kraft och
begåfvad med förmågan att återföra allt till sig sjelf såsom
till en enda domare, ett enda medvetande?

Anhängarne af hjernafsöndringen skola kanske en sista
gång upprepa, att denna personliga själ endast är
sammanfattningen af alla de krafter, som utarbetats af hvart och
ett af hjernans organer, och att alla dessa krafter
öfverensstämma i en så väl ordnad ömsesidig vexelverkan, att de
på detta sätt bevisa förståndsarbetets enhet och harmoni.
Men denna sällsamma enighet mellan alla de små själarna,
för att deraf bilda en stor, är en vida mera invecklad
hypotes än vår och är i följd deraf mindre nära den
naturliga sanningen. Långt ifrån att fastställa själens enhet,
tvärtom förstör den densamma. Gall förklarade, i det han
lokaliserade förståndsförmögenheterna uti hjernans olika
organer, att alla dessa förståndsförmögenheter äro försedda
med egenskapen att kunna uppfatta, uppmärksamma,
minnas, erinra sig, döma och inbilla sig! Hvilken förtjusande
republik! När någon dylik egenskap skall komma att
beherrska sina grannar (såsom vi kunna finna hos hvarje
individ), skola de då med undergifvenhet underkasta sig dess
despotism? Om tvänne sådana egenskaper bli oense, t. ex.
Galls no 5 (hågen för mord) och no 24 (välvilja), hvem
skall då råda öfver denna antagonism? Man bor väl snart
komma underfund med att en general en chef måste
tillsättas, och i så fall skola subalternofficerarne och soldaterna
bli onödiga, och vår general skall helt enkelt vara anden
eller själen sjelf; ty, såsom vi sett, i kraft af själens
verksamhetssätt såväl som af vittnesbördet i vår känsla af
medvetandet, är denna själ en, identisk, odelbar.

Själens dynamiska karakter är lätt att finna uti
densammas alla yttringar. När vi hålla oss till de bildade
själarna, så finna vi hos dem ett osläckligt behof af att
lära. Här visar sig själens verkande kraft uti vältaliga
arbeten. Om vi nedstiga till samfundets lägre lager, i dessa
skymningstrakter, der upplysningens fackla ännu icke
utstrålar sitt ljus, så se vi, ej mera i tankens öfning, utan i
passionernas riktningar ett allmänt psykologiskt
verksamhetssätt. Till individernas lidelsefulla böjelser kommer 
ytterligare en beherrskande lidelses kraft, och till denna lidelse
den vilja som bekämpar eller styr densamma. Förmågan
att besegra eller tygla sina lidelser är således äfven en
dynamisk form för vår själs väsende. Om vi slutligen sänka
oss från våra särskilda önskningar till de vanor som de
skapa och upprätthålla inom oss, så skola vi finna, att alla
våra handlingar, ifrån tankens skapande verk ända till den
enklaste rörelse af våra lemmar, angifva den inre kraft som
styr oss och öfvergår i materiel handling genom förmedling
af hjerna, nerver och muskler. Vi veta, att källan till all
kroppslig rörelse ligger i anden eller själen. Ingen vågar
förneka, att min arm eller mitt ben endast röra sig efter
min viljas befallning, på alldeles samma sätt som
lokomotivet genom inverkning af den af föraren skötta ångan.
Min kropp i och för sig är orörlig. Cartesius och Locke
öfverensstämma häri med Leibnitz. Tanken är själens
verksamhetsyttring : behöfs det väl mera för att påstå, att själen
är en kraft? Cabanis sjelf är nära att erkänna det, då han
säger: »För att kunna göra sig en riktig föreställning om
de operationer af hvilka tanken framgår, bör man betrakta
hjernan som ett särskildt organ, hvilket är särskildt afsedt till
att framalstra honom; på samma sätt som magen och tarmarna
äro afsedda att utföra matsmältningen, lefvern att distillera
gallan, örmandlarna samt käft- och tungkörtlarna att bereda
spottsafterna. Då intrycken komma till hjernan, låta de
henne träda i verksamhet, hennes egentliga funktion är att
uppfatta hvarje särskildt intryck, att dervid fästa vissa tecken,
att förena de olika intrycken, jemföra dem sins emellan,
deraf härleda omdömen och beslut, likasom magens
funktion är att verka på de näringsmedel hvilkas närvaro
gifver ny kraft, att upplösa dem och assimilera safterna med
vår natur.» Cabanis tillägger, att detta sätt att se saken
hafver »den svårighet, som de rest, hvilka betrakta
förmågan att genom sinnena emottaga intryck såsom en passiv
egenskap och icke förstå, huru omdöme, slutledning och
inbillningskraft kunna vara någonting annat än nämnda
förmåga. Svårigheten förefinnes ej mera, när man i dessa
olika operationer ser hjernans inverkning på de intryck
som till henne öfverbringats». Hjernan är således, anmärka
vi med Magy, enligt de minst spiritualistiska filosoferna, ett
system, hvars funktion är att alstra och utarbeta tanken,
hvilken bokstafligen följer deraf. De stanna der, utan att
märka, att de blott behöfva tillägga ett enda ord, för att
förklara det.

De som, inför det märkliga samband som förenar
själen med kroppen uti dessa bådas alla yttringar, förfäkta
den tänkande kraftens och hjern-energiens substantiela
identitet, de likna dem som förläna Guds oskiljaktiga
egenskaper åt materien. De öfverflytta till hjernan de egenskaper
som tillhöra det tänkande föremålet och hvilka medvetandet
upptäcker i djupet af vår inre verksamhet.

Alla edra påståenden uppgå i rök, o, I intelligensens
undertryckare; hela mensklighetens stämma anbefaller eder
detta oförgängliga namn: <i>Själen;</i> och hvarje tänkande
varelse förfäktar särskildt <i>jaget,</i> hvilket råder i hans lifs
medelpunkt. Förgäfves söken I att fastknyta denna
personlighet vid en materiel rörelse af ryggmergen, jag sätter emot
eder segerrikt min förståndsmakt som säger: <i>jag</i> tänker,
<i>jag</i> dömer, <i>jag</i> vill; denna oantastliga makt, som tänker ej
allenast det synliga, utan äfven det osynliga, icke blott det
materiela, utan ock det immateriela, ej allenast det
närvarande, utan jemväl det förflutna och det blifvande; denna
makt som icke kan vara materiens dotter, alldenstund dess
lif och verksamhet tima inom den moraliska verlden. Jag
sätter emot eder slutligen min tanke, hvilken reser sig
frustande inför edert mordförsök emot hans individuela tillvaro
och försäkrar eder om sin personlighet! Skolen I väl påstå
att denna hans protest kominer från en lob af min hjerna?
Nej, mina herrar, upphören med edert gyckel, jag vet (och
I veten det äfven), att det är <i>jag,</i> som talar till eder och
icke en nerv eller fiber . . .

Vi skulle, för att afsluta detta kapitel om den
menskliga personligheten, kunna tillägga några reflexioner
angående vissa ännu hemlighetsfulla, men icke betydelselösa
studieföremål. Den naturliga Somnambulismen, magnetismen,
spiritismen erbjuda åt de allvarliga experimentatorer, som
kunna vetenskapligt undersöka dem, karakteristiska fakta,
hvilka skulle vara tillräckliga för att visa de materialistiska
teoriernas otillräcklighet. Det är, vi medgifva det, ledsamt
för den samvetsgranne forskaren att se det skamlösa
charlataneriet insmyga med sin bedrägliga lystenhet i saker
som borde vara högt aktade; det är sorgligt att nödgas säga,
att nittionio fall bland hundra kunna vara falska eller
efterapade. Men ett enda väl bevisadt faktum omintetgör
alla förklaringar. Men hvilket parti taga vissa lärda inför
dessa fakta? De helt enkelt förneka dem. <i>»Vetenskapen
betviflar icke»,</i> säger Buchner, »att alla fallen af föregifven
clairvoyance frambragts genom taskspeleri och hemligt
förstånd mellan de båda intresserade parterna. Clairvoyancen
är af naturliga skal en omöjlighet. Enligt naturens lagar
äro sinnenas verkningar inskränkta till vissa gränser i
rummet, hvilka de ej kunna öfverskrida. Ingen har förmågan
att läsa i andras tankar eller att med tillslutna ögon se
hvad som tilldrager sig omkring honom. Dessa sanningar
äro grundade på naturlagar, hvilka äro orubbliga och utan
undantag.» Ah! herr domare, ni känner således i grunden
naturlagarna? Skapelsen har således ingenting mera
hemligt för eder? Lycklige man! att ni ej dukar under för
Öfvermåttet af ert vetande! Men hvad? jag vänder om ett
par blad, och se här hvad jag nu läser: »Somnambulismen
är ett fenomen om hvilket vi tyvärr endast ha ganska
ofullständig kunskap, fastän det vore önskligt, att vi derom
hade noggrann kännedom, <i>på grund af dess vigt för
vetenskapen.</i> Men utan att hafva derom vissa fakta (hör!), <i>kan
man</i> förvisa bland <i>fablerna</i> alla de underbara och
utomordentliga saker som man berättar angående somnambulerna.
Det är ej en somnambul gifvet att klättra Öfver murarna,
etc.» Ah, min herre, hvad ni räsonnerar klokt och
förståndigt! och hvad ni skulle gjort väl, om ni, innan ni
skref, tagit litet reda på hvad ni tänkte!

De filosofiska forskare, som höra oss, veta, att vissa
förhållanden inom själens lif äro alldeles oförklarliga efter
den materialistiska hypotesen, och att dessa
omständigheter, med sträng noggrannhet bevisade, kunna i och för sig

allena kullkasta dess grofva ställning. Utan att det är af
nöden att här vidare utbreda oss i afseende på denna
sida af saken, är det dock fördelaktigt för vår seger, att vi
här anmärka, att det är omöjligt att antaga, det själen är
den kemiska produkten eller den mekaniska rörelsen, som
man sätter emot oss, när man vet, att hon i vissa fall
förråder en tydligt utpräglad personlighet, en okroppslig natur
och sjelfständiga egenskaper.

Således, för att återkomma till de föregående
slutledningarna: motsägelse mellan själens enhet och hjernrörelsernas
mångfald; motsägelse mellan själens beståndande identitet
och den oupphörliga förändringen i de delar som bilda
hjernan; motsägelse mellan den verkliga tillvaron af vårt
jag och själens uppgående i en egenskap hos hjernan;
motsägelse mellan själens dynamiska karakter och föregifna
organiska afsöndringar; motsägelser, alltjemt motsägelser!
Om våra motståndare finna, att de ej äro tillräckliga, skall
framställningen af det närmare förhållandet med viljan
erbjuda dem ett nytt val.

—

</chapter>

<chapter name="III. Menniskans vilja.">

<b>III. 

Menniskans vilja.</b>

Granskning och vederläggning af satsen: "Materien beherrskar menniskan." —
Om det är sannt, att viljan och individualiteten endast äro en illusion. —
Om det ar sannt, att medvetandet och. omdömet bero af näringsmedlen. —
Historiska exempel på kraftiga menskliga viljor och stora karakterer. — Mod,
ihärdighet och dygd. — De intellektuela och moraliska förmögenheterna
tillhöra ej kemien. — Besynnerliga förvirringar på andra sidan Rhen. —
Legymernas inflytande på mensklighetens andliga framåtskridande. — Om den
moraliska friheten. — Själens trängtan och böjelser äro oberoende af
materien. — Anden och kroppen.

»Ett af de förnämsta hindren för tyskarne i allmänhet
att tala sitt språk lika lätt och flytande som andra 
nationer», sade Zelter till Göthe, »består i en olägenhet i
tungan, hvilken till stor del härleder sig deraf, att de förtära
mycket vegetabilier och feta ämnen. Det är visserligen
sannt, att vi ej ha något annat här i landet; men
hofsamheten och försigtigheten kunna uträtta och beriktiga många
saker.»

Med denna anmärkning öppnar Moleschott sitt stora
kapitel med titeln <i>Materien beherrskar menniskan,</i> utan att
inse, att den andra punkten i detta stycke innebär
fördömelsen af systemet, hvilket han vill stödja på de närande
ämnenas förhållande till menniskans fysiska och andliga
tillstånd. När Göthes gamle kamrat anmärker för honom, att
»hofsamheten och försigtigheten kunna uträtta och beriktiga
många saker,» bevisar han med detsamma, att menniskan i
hans ögon icke allenast är en sammansättning af materia,
utan äfven en andlig kraft, som är i stånd att ur sig sjelf
härleda beslut, hvilka äro motsatta materiens sträfvanden.
Vi skola i sjelfva verket följa materialisternas bevisning,
hvilken här såsom öfverallt försyndar sig i sin egen
grundval och endast uppehålles genom ett slags osäker jemnvigt,
hvilken en knäpp från ett barn ar tillräcklig för att
alldeles kullkasta. Liebigs motståndare påstår sig bevisa, att
materien beherrskar menniskan, i det han ådagalägger, att
födoämnena inverka på organismen. Såsom föremål för
fysiologi, äro dessa förhållanden intressanta och
undervisande, och vi skatta oss lyckliga öfver, att tillfälle här
erbjuder sig till att åter upptaga dem: men såsom ämne för
filosofi äro de det ofullständigaste i verlden.

Ramen för detta kapitel erbjuder genom sin egen
natur ett dubbelt sätt att betrakta förhållandena. Med den
samtida fysiologien skola vi anmärka näringsmedlens fysiska
inverkan på den menskliga organismen. Men å andra sidan
skola vi äfven visa, att denna inverkan är långt ifrån att
utgöra hela menniskan och att det menskliga väsendet har
sitt hemvist i en makt som står vida öfver gallans och
mjölksaftens i magen ombildningar, att denna makt
beherrskar materien och ingalunda är hennes slaf.                          .

Man åberopar först skilnaden uti näringsmedlens 
inverkan, alltsom de förskrifva sig från växt- eller djurriket.
Legymerna, köksväxterna innehålla mycket vatten, litet fett
och fyratio gånger mindre albumin än köttet. Vid
analyseringen af de salter som finnas uti dessa motsatta ämnen,
har man funnit, att den lefnadsordning, som använder
hufvudsakligen köttet, låter de fosforsyrade salterna förherrska
i blodet och att deremot lefnadsordningen med växter gifver
öfvervigten åt de kolsyrade salterna. Ännu mera, de
albuminösa ämnena i växternas gröna delar äro hvarken
albumin eller fibrin: de måste således undergå denna
ombildning, innan de kunna utgöra en del af blodet. På samma
sätt äro växtfetten icke verkligt fett, utan blott fettartade,
d. v. s. elementer af hvilka fett kan fås: de måste
äfvenledes undergå en ombildning. Man har skäl att säga, att
köttets inverkan börjar kännas, icke för första gången uti
det färdigbildade blodet, utan redan i blodbildningen, vid
matsmältningen. Dessa näringsmedel smältas desto lättare,
ju mera deras beståndsdelar närma sig till blodets. Deraf
följer, att köttet bättre egnar sig för blodbildningen än
brödet och isynnerhet bättre än köksväxterna. Tarmarnas
längd beror af hvilka ämnen man mest brukar smälta och
gifver derom en föreställning. Hos flädermössen, som endast
nära sig med blod, är tarmkanalens längd ej mer än tre gånger
så stor som kroppens. Hos menniskan, som lefver af både
kött och växter (hvilket jemväl ses af hennes tandsystem),
är tarmkanalen sex gånger så lång som hennes kropp är
hög. Hos fåret, som endast lefver af växtämnen, är
tarmkanalen tjugoåtta gånger längre än dess kropp. Samma
olikhet i anordningen finnes äfven i magens byggnad. De
köttätande djuren ha endast en liten mage. Menniskans
mage deremot liknar en vattenbehållare, liggande på tvären
i underlifskaviteten. De idisslande djuren, hvilka gömma
foderförråden, ha en mage med fyra afdelningar.
Menniskan är bygd såsom allätande. I förbigående sagdt, de
forna och pythagoriska föreskrifterna och J. J. Rousseaus
mera moderna åsigter om förmånen af uteslutande
växtätning samt Helvetii förordande af köttätning måste förkastas
såsom icke öfverensstämmande med naturen.

Under det växterna äro mindre närande än djuren,
antager brödet en förmedlande ställning. I glutenämnet,
hvaraf det utgöres, urskiljer man albuminösa kroppar:
olösligt växtalbumin och växtlim. Dessa ämnen skilja sig
ifrån köttets fibrin och skola under matsmältningen uppgå
i magsafterna. Det finnes mindre fett i brödet, än i
köttet, men der finnas fettartade ämnen, stärkelse och socker,
hvilka förändras till fett, sedan de förlorat en del af sitt
syre. Af dessa olika jemförelser följer, att blodet och med
detsamma musklerna, nerverna, köttet, alla organväfnaderna
snabbare omsättas eller förnyas med kött, än med bröd
och köksväxter.

Man drager deraf den slutsatsen, att eftersom blodet
frambringar kroppens organväfnader, afsöndringar och
anföringar, och eftersom det danas i enlighet med de
näringsmedel menniskan intagit, så bör den första olikheten, som
man varseblifver mellan växt- och djurriket, utvidga sitt
inflytande till alla lifvets fenomener.

Om man stannade vid denna slutsats, skulle vi
ingenting ha att invända deremot. Vi säga med våra
motståndare, att man stillar en frisk menniskas matlust med kött,
men aldrig med salad. Vi gå in på det antagandet, att
om de jagande indianracerna ega en legendartad.
muskelkraft, under det att öboerna i Stilla Hafvet till sin tjenst
endast ha svaga och bräckliga muskler, så kommer detta
sig (till en del) deraf, att de förra förtära djurkött, under
det att de andra endast lefva af örter och frukter. Vi
medgifva äfvenledes, att hinduernas veklighet och brist på
karakter i någon mån härleda sig derifrån att de lefva af
örter; — att filosofen Haller haft skäl att beklaga sig öfver
en viss tröghet, då han under några dagar inskränkt sig till
växtriket; — att af motsatt anledning en afdelning af den
armé, till hvilken Villermé hörde, under spanska kriget
angripits af . . . diarrhé (förlåt uttrycket! men jag citerar),
afmagring och svaghet, derför att den nödgats att under
åtta dagar endast lefva af kött. Vi medgifva äfven, att
Oregon-indianerna under en stor del af året endast äta
rötter, af hvilka tjugo mycket saftiga och välsmakande arter
äro der inhemska, och att innevånarne flytta från den ena
trakten till den andra, för att »beta» nämnda rötter, hvilka
endast mogna efter hand. Vi tro gerna, att tron på
själavandringen ännu existerar i Malabariska landet, att der
finnas sjukhem för kreaturen och att man der i templen
underhåller råttor, som det är förbjudet att döda. Vi veta
äfven, att isländarne, kamtschadalerna, lapparne,
samojederna endast kunna lefva af fisk under en del af året,
medan jägarne i Amerikas gräsöknar endast lifnära sig med
oxkött. Slutligen medgifva vi utan tvekan och utan att
begära bevis derför, att det är tillräckligt för en menniska
»att äta päronmos, för att göra sin urinsyra alkalisk», att
fransmännen på en dag afgifva mindre urinämne, än
tyskarne, och att dessa i det fallet stå vida efter
engelsmännen — hvilket bevisar, att det i London förbrukas sex
gånger mera kött än i Paris. Ja, mina herrar, vi gifva
eder, eller snarare låta eder taga med fulla händer allt
hvad I begären uti fysiologi. Men, i sjelfva verket, hvad
bevisar allt detta i afseende på menniskosjälens personlighet?
Uppriktigt sagdt, hvilket ljus kasta dessa experimenter
öfver här ifrågavarande ämne? Hvad gifver det för vinst?
Hvari ser ni, att denna kemi bevisar, att själen icke är
till? Hvad uträttar ni då med den vetenskapliga metod
som förordar, att ni endast må handla genom induktioner
eller deduktioner? Hvarför nedlåter ni eder sålunda till våra
förfäders skolastik? Vi veta i sanning icke, hvilket som är
mest förvånande, dessa fysiologers djerfhet eller deras
villfarelse! De föra oss till randen af en afgrund och säga oss:
Hoppa! Tro de sig då hafva slagit en bro med några
spindelväfvar? I sanning, de måste anse menniskoanden blind
född, för att kunna tillmäta sig att vilja insöfva den efter
dylika förfaringssätt. Och hvem skall ej bli förvånad öfver
att få veta, att man, såsom slutsats af de föregående, mer
eller mindre ofullständiga fakta, framkommer med tillochmed
följande pompösa förklaring:

— Det är säkert — såsom de talrika iakttagelserna
och de i stor skala gjorda experimenterna bevisa —, att
menniskan har för den privilegierade rang, hon intager i
förhållande till djuren, till en del att tacka den
egenskapen, att hon måste ömsom lifnära sig med blott
vegetabilier, ömsom endast lefva af kött. <footnote><i>Lifvets Omlopp.</i></footnote>

Och dessa andra: — Materien är basen för all andlig
kraft, för all mensklig och jordisk storhet.<footnote><i>Kraft und Stoff.</i></footnote>

Ordet själ uttrycker, om vi betrakta henne anatomiskt,
helheten af hjernans och ryggmergens funktioner; och,
fysiologiskt tagen, helheten af de funktioner som verka vid
hjernans emottagande af intryck genom sinnena.<footnote><i>Dictionnaire des Sciences médicales.</i></footnote>

— Analysen finner i medvetandet, i denna höga
instinkt och denna odödliga stämma, ingenting annat än en
mycket enkel mekanism, hvilken den plockar sönder som
en fjeder. <footnote><i>Taine, Philosophes francais.</i></footnote>

Dylika påståenden sakna ej djerfhet. Men när man i
det föregående kapitlet läst de förklaringar som gjorts i
ändamål att bevisa, att vi ej äro till, så har man icke
mera något skäl att förvåna sig.

Om det är sannt, att kryddorna befrämja
matsmältningen, säger Moleschott, om brödet, frukterna och
isynnerhet några fikon, efter hvilka man på fastande mage om
morgonen dricker kallt vatten, påskynda uttömningarna;
om rädisorna, rättikan, purjulöken, vaniljen reta den
starkaste appetit, om vinet, théet och kaffet utöfva sitt välde
öfver hjernans tillstånd, så är det äfven bevisadt, att
materien styr menniskan . . .

Vi hade aldrig tviflat derpå. Vet ni, hvad man bör
göra, för att förvärfva sig vältalighet? Man bor ej äta
nötter eller mandlar, och eftersom rösten och ordet bero,
tyckes det, af rörelserna hos struphufvudets muskler, bör man
föredraga en vegetabilisk lefnadsordning framför de feta
näringsmedlen.

Vill ni ha ett öfvertygande bevis för, att tanken och
materien stå i väsentlig gemenskap med hvarandra? Se ned
på bottnen af er kaffekopp. Kaffet, likasom ångbåten och 
den elektriska telegrafen, sätter en följd af tankar i
cirkulation, gifver uppkomst åt en ström af ideer, fantasier,
företag, hvilken rycker oss alla med sig. Det är uppenbart,
att mensklighetens af valfrändskap födda behof af kaffe
och thé blifvit desto mera tydligt och allmänt, ju mera
de intellektuela fordringar tillväxt som civilisationen
föreskrifvit oss.

Se här äfven en annan omständighet af väsentlig vigt.
Kamtschadalerna och Tunguserna berusa sig med sin röda
aguaric, och det tyckes som att de tjenare, hvilka vilja
röna samma verkningar, icke försmå att dricka sina herrars
urin. — Således styr materien menniskan, slutar Moleschott
spirituelt.

I ett sådant system är det, såsom vi redan sett,
tydligt, att den menskliga viljans frihet är fullkomligt
tillintetgjord. Moleschott förklarar det. Den luft, som vi
inandas under hvarje ögonblick af vårt lif, ej allenast
förändrar venerblodet till arterblod, den icke blott ombildar
musklerna till creatin och creatinin, hjertats muskler till
hypoxantin, mjeltens organväfnad till hypoxantin och
urinsyra, Ögats glasvätska till urinens grundämne; den
förändrar äfven i hvarje ögonblick hjernans och nervernas
sammansättning. Den luft, som vi inandas, förändras hvarje
dag, den är ej densamma i skogarna som i städerna, icke
densamma ofvan vattnet som på bergen, icke densamma
uppe i ett torn som på gatan. Föda, börd, uppfostran,
yttre förhållanden, allt omkring oss är i en rörelse, som
ständigt meddelar sig från det ena till det andra. — Alla
dessa satser äro sanna. De bevisa, att menniskan befinner
sig i skötet af en verld, hvars inflytande hon ar
underkastad: de bevisa kanske äfven, att den fria viljan ej är så
alldeles oinskränkt som vissa entusiastiska psykologer hafva
påstått: de bevisa ej, att den menskliga viljan icke existerar.

Alla materialisterna drifva icke excentriciteten derhän
att påstå, det menniskan ej har medvetande om sin
tillvaro och att hon icke är fri till sina beslut och sina
handlingar. Büchner är mindre öfverdrifven. Vi säga med
honom, att menniskan är naturens verk, att hennes  person,
hennes handlingar, hennes tanke och tillochmed hennes
vilja äro underkastade de lagar som styra verlden. De
enskilda menniskornas handlingar och uppförande bero
obestridligen af deras uppfostran, af karakteren, sederna och
omdömet hos det folk eller den nation individen tillhör,
och denna nation är i en viss mån produkten af de yttre
förhållanden i hvilka hon befinner sig och i hvilka hon
utvecklat sig. Man kan t. ex. anmärka med Desor, att
den amerikanska typen utvecklat sig efter de första
engelska kolonisterna för två och ett halft sekel sedan. Detta
resultat kan förnämligast tillskrifvas klimatets inflytande.
Den amerikanska typen utmärker sig för sin ringa fetma,
sin långa hals, sitt verksamma och alltid feberaktiga
sinnelag. Det föga utvecklade glandulärsystemet. hvilket gifver
de amerikanska qvinnorna deras ömma och eteriska uttryck,
deras tjocka, långa och torra hår. allt detta kan härleda
sig af luftens torrhet. Man tror sig hafva bemärkt, att
amerikanarnes rörlighet mycket ökas med den nordostliga
vinden. Häraf följer, att Amerikas snabba och storartade
utveckling skulle i någon mån vara resultatet af fysiska
förhållanden. På samma sätt som i Amerika ha
engelsmännen i Australien äfven framkallat en ny typ,
isynnerhet i södra delen af Nya Wales. Menniskorna derstädes
äro mycket storväxta, magra och muskelstarka; qvinnorna
ha en tjusande, men snart flyktande skönhet. De nya
kolonisterna gifva dem öknamnet Halmstrå. Engelsmannens
karakter bär intrycket af hans fäderneslands dystra och
dimmiga himmel, tunga luft och trånga gränser.
Italienaren deremot erinrar oss i hela sin individualitet om den
alltid sköna himlen och den brännande solen i hans
klimat. (Dock ha romarena mycket förändrats på 2,000 år).
Österländingarnes fantastiska idéer och berättelser stå i
nära gemenskap med den yppiga växtlighet som omgifver
dem. Den kalla zonen frambringar endast klena buskar,
dverglika, knöliga träd och en race af små varelser, som
äro litet eller intet tillgängliga för civilisationen.
Innevånarne i den heta zonen äro likaledes föga lämpliga för en
högre själsodling. Det är endast i de länder, der  
klimatet, jorden och jordytans yttre förhållanden förete en viss
måtta och tempererad natur, som menniskan kan förvärfva
sig den grad af själsodling, hvilken förlänar henne en så stor
öfvervigt öfver de varelser som omgifva henne.

Alla dessa iakttagelser bevisa icke, att materien
beherrskar menniskan och att viljan blott är en illusion, likasom
vår individualitet. Vi kunna tillochmed låta Büchner
anmärka, att det snarare är individerna som dana nationerna,
än nationerna som skapa individerna. En stats förtjenst
befinnes, såsom Stuart Mill skref, i längden endast vara de
individers förtjenst, af hvilka den är sammansatt. Det är
hvarken institutionerna, eller lagarna eller regeringarna, som
skapa nationernas storhet; utan medborgarnes tapperhet och
uppförande. Det är således af menniskornas individualitet,
som folkens framåtskridande beror, och icke af dessa folks
allmänna förhållanden. Man skall förgäfves säga, att denna
individualitet ej är någonting annat, än det nödvändiga
resultatet af de kroppsliga förhållandena: uppfostringen,
undervisningen, föredömet, lefnadsställningen, förmögenheten,
könet, nationaliteten, klimatet, landet, tidehvarfvet etc.; det
finnes hos den menskliga varelsen en kraft som är alla
dessa vida öfverlägsen, en kraft som dessa förnekare ej vilja
se och hvilken de söka att dölja under deras ords töcken.
Af samma skäl som växten, säga de, beror af den mark
der den tagit rotfäste, icke allenast med hänsyn till sin
existens, utan äfven i afseende på sin storlek, sin form och
sin skönhet; af samma skäl som djuret är litet eller stort,
tamt eller vildt, vackert eller fult, allt efter dess yttre
förhållanden; så är äfven menniskan i sitt lekamliga och
andliga tillstånd ej mindre produkten af samma yttre
förhållanden, samma tillfälligheter, samma anordningar, och hon
är i följd deraf icke den spirituela, sjelfständiga och fria
varelse, som moralisterna utmåla . . . Dessa herrar vägra
bestämdt att vara <i>spirituela,</i> och vi äro verkligen alltför
artiga att vilja tvista med dem derom. Men utan att vilja
särskilt tillämpa det till deras förmån, hafva vi rätt att
förfäkta menniskans andlighet (spiritualitet) och att genom de
stora viljornas lysande exempel utplåna denna dimmiga

teori, som af de menskliga besluten gör en
barometerfunktion.

Man måste sjelfvilligt tillsluta ögonen för de
herrligaste och mest aktningsbjudande tilldragelserna inom
mensklighetens historia; man måste föredraga bedröfliga
abstraktioner framför herrliga sanningar, man måste uppoffra
människotankens vördnadsvärdaste monumenter för chimären af
en fix ide, för att våga förneka viljans makt, värdet af dess
energi, sjelfständigheten i dess beslut, sjelfva underverken af
hennes ihärdighet, och i hennes ställe sätta en sväfvande
och obestämd skugga, som beror af en teatersols ställning.
Och vi se i sanning icke hvad fördel man kan draga af
detta utbyte. Det är att misskänna menniskans storhet,
när man framhärdar i att påstå, att hon ej eger någon
individuel kraft och att alla hennes handlingar endast äro
den nödvändiga samkraften af hennes fysiska, organiska och
materiela böjelser. Det är att nedsänka sin värdighet
under den medelmåttiga intelligensens nivå och att sätta sig
i strid med de mest glänsande och beundransvärda
exempel, som bestråla mensklighetens panna och kröna henne
med en oförgänglig ära. Låtom oss vid hvarje fas öppna
den menskliga andens annaler, låtom oss isynnerhet
rådfråga de sidor som omfatta vårt sekel, hvilket redan är så
stort genom de rikliga uppfinningar och krafter som det
uppdagat, och vi skola förblifva öfvertygade om, att snillet
ej blott är en sam kraft af de materiela förhållandena och
isynnerhet en nervös sjukdom; utan äfven bekräftar sig
vara en kraft som står öfver dessa förhållanden, hvilken
mycket ofta beherrskat, styrt eller besegrat dem. Långt
ifrån att gå in på att anse menniskan för en trög varelse,
hvars arbeten endast skulle vara verkningen af instinkt,
vanor, behof, begär, organiska anlag, proklamera vi tvärtom
med faktas myndighet, att <i>anden beherrskar materien</i> och
att menniskans värde just består i denna höjning, i andens
suveränitet.

För att illustrera denna sats och genom sjelfva
exemplet tillintetgöra det bedröfligt djerfva påståendet af dessa
materiens förkämpar, låtom oss kasta en blick på de 
liga intelligensernas panorama och låtom oss samtidigt
med dessa lysande minnen upprulla för alla dem som
kanna sina hjertan klappa för mensklighetens patriotism,
för alla dem som skulle, unga och obeslutsamma beträdande
lifvets väg, frestas att lyssna till materialismens lögnaktiga
ord och att sålunda bereda sin värdighets undergång —
låtom oss för dem upprulla den för våra känslor så
tillfredsställande, för våra planer så gagneliga och för våra
trängtande förhoppningar så lockande taflan öfver de
energiska män, hvilka genom sin egen kraft höjt sig från de
lägsta samfundslagren till verldens eröfring, till den
suveråna tankens tron.

I en herrlig bok, hvars titel hvarken är nog klar
eller tillräckligt fängslande, men hvilken borde finnas
i händerna på hvarje lands ungdom (Self-Help<footnote>Denna bok heter i svensk öfversättning: »Menniskans egna
kraft, rätta vägen till utmärkelse och rikedom.»

Öfversättaren.</footnote>) har en
redlig man, Samuel Smiles, på ett ställe samlat exemplen
af de storsinnade män, som gjort sig till herrar öfver alla
svårigheter och varit en lefvande vederläggning af den
sällsamma teori som söker att sänka menniskan i stället för
att höja henne. Det är genom sådana exempel man höjer
själen mot hennes ideals sanning. Vi anse det för vår
pligt att helsa detta autobiografiska pantheon af de
efterföljansvärda män, hvilkas panegyrik borde bäras af vingarna
på himlens fyra vindar.

Följande allmänna eller särskilda fakta, och de
betraktelser som de framkalla, må stå för deras räkning som med
Büchner, Moleschott et C:o förklara: att menniskan följer
sina böjelser och att eftertanken ingenting förmår öfver
högen och de naturliga eller förvärfvade anlagen.

Lärda, skriftställare, konstnärer, de som egna sig åt
de högsta sanningarnas apostlaembete och de hvilkas
adelskap ligger i deras moraliska mod, de ha egentligen aldrig
tillhört någon klass eller någon grad af den sociala
hierarkien. De hafva utgått från alla klasser, från alla rangens 
leder, från verkstaden och farmen, från hyddan och slottet.
De fattigaste ha ibland intagit de högsta platserna, och
det finnes inga svårigheter, huru oöfvervinnerliga de än må
synas, som kunnat stänga deras väg. Just dessa
svårigheter tyckas i många fall hafva varit deras bästa bunds
förvandter, ty de ha tvungit dem att visa allt hvartill de
voro i stånd i afseende på arbete och ståndaktighet, och
de ha väckt till lif egenskaper som dem förutan kanske
skulle för alltid slumrat. Exemplen af sålunda öfvervunna
hinder och så förvärfvade segrar äro så talrika, att de väl
kunna rättfärdiga satsen: att med den goda viljan kommer
man alltid till målet.

Ett stort antal af dem som mest utmärkt sig inom
vetenskapen äro födda i sociala ställningar, der man ej
väntade sig att finna någonting utmärkt och ännu mindre
en vetenskaplig utmärkthet. I stället för fosforns och vätets
kemiska föreningar, i stället för nervelektricitetens
verkningar framställa vi, att vördas af alla, de stora karakterer
som från djupet af de lägsta samfundslagren stigit upp
och eröfrat vetenskapen: Copernicus, son af en polsk
bagare; Galilei, förföljd för sanningen; Kepler, son till en
tysk värdshusvärd och sjelf kypare, under hela sitt lif ett
rof för penningebekymmer; d'Alembert, ett hittebarn,
upptaget en vinternatt på trappan till en kyrka och uppfostradt
af en glasmästares hustru; Newton och Laplace, den förre
son till en liten egendomsegare i Grantham i England,
den senare en fattig bondson från Beaumont i Auge, nära
Honfleur; William Herschel, organist från Halifax; Arago,
som hade sin ungdoms ihärdighet och flit att tacka for
hela sin ära; Ampere, en enslig arbetare; Humphry Davy,
tjenare hos en apotekare; Faraday, bokbindarearbetare;
Franklin, tryckarelärling; Diderot, son till en knifsmed i Langres;
Cuvier, Geoffroy Saint-Hilaire och hundradetals andra;
fysikern från Hautefeuille, son till en bagare i Orleans;
Gassendi, en fattig bonde från Basses-Alpes; Haüy, mineralogen,
son till en linneväfvare; Buffon, som lät gjuta iskallt
vatten på bröstet på sig för att kunna tidigt vakna upp och
bekämpa sin tröghet (hans helsa stod honom föga bi, fastän
våra motståndare säga det, och hans största arbeten utfördes
under hans långvariga och grymma sjukdom); kemisten
Vauquelin, bondson från Saint-Andre d'Hebertot (Calvados),
hvilken, sedan han tjenat som laboratoriigosse hos en
landtapotekare, kom till Paris utan att ha någonting mera än
sin matpåse på ryggen och en ecu i fickan. Huru ingå
qväfvet eller fosforn i viljans afsöndring hos dessa ryktbara
lärda och på hvad sätt beter sig kolet for att föra dem
till den intellektuela sferens högsta spets? Oaktadt de
ogynsamma omständigheter, mot hvilka de hade att kämpa
alltifrån första timmarna af sin lefnad, skaffade dessa
framstående män sig blott genom utöfningen af sina
själsförmögenheter ett lika fast som varaktigt rykte, hvilket alla
verldens rikedomar icke skulle kunnat köpa.

Låtom oss nu äfven nämna kirurgerna John Hunter,
Ambroise Pare och Dupuytren, födda i låga vilkor. Man
berättar om Dupuytren, att han, på den tid då han
studerade uti skolan i Marche, bebodde med en skolkamrat en
kammare hvars hela möbelmang bestod i trenne stolar, ett
bord och ett slags säng, i hvilken de båda ynglingarna
turvis hvilade. Deras hjelpkällor voro så ringa, att de
mycket ofta måste lefva af endast vatten och bröd.
Dupuytren började arbeta redan klockan 4 på morgonen. Det
är bekant att han blef den störste kirurgen på sin tid.
Behöfva vi väl nämna Joseph Fourrier, son till en
skräddare i Auxerre; Conrad Gesner, naturforskaren, son till en
garfvare i Zürich, eller Pierre Ramus, Shakspeare, Voltaire,
Rousseau, Molière, Beaumarchais, tankens stora arbetare,
hvilka genom sin själskraft allena kullkastade de stängsel
som de sociala kasterna hade rest for folket?

Det skulle vara oss lätt att kunna komma med ett
oändligt antal dylika exempel. Inom den menskliga
verksamhetens alla grenar, inom vetenskap, skön konst,
litteratur, allmänna angelägenheter, äro de verkligen så talrika
att man befinner sig i en riktig <i>embarras des richesses,</i> och
att det är mycket svårt att göra ett val bland denna hop
af märkvärdiga män, hvilka för sin framgång ha att tacka
sin arbetsifver och sina tåliga ansträngningar. Det är t. ex.
tillräckligt att kasta en blick på geografiens område, for
att der varseblifva bland upphofsmännen till stora
upptäckter Christopher Columbus, son till en ullkrämare i Genua;
Cook, som var bodgosse hos en kramhandlare i Yorkshire;
och Livingstone, som var arbetare i ett bomullsspinneri
nära Glasgow. Bland påfvarna hade Gregorius VII till
far en timmerman; Sixtus V en herde och Adrianus VI
en fattig båtroddare. I sin ungdom hade Adrianus, som
var alltför fattig för att kunna köpa en eländig ljusdank,
för vana att lära sig sina lexor och dylikt vid skenet från
gatlyktorna. Syrets inflytande visar sig ej i dessa
ihärdiga viljor.

Det är endast genom den fria utöfningen af sina egna
förmögenheter och egenskaper som en menniska kan
förvärfva sig det vetande och den erfarenhet hvilkas förening
alstrar vishet, och det är, såsom Franklin sade, lika fåfängt
att hoppas det man skall utan möda och arbete komma i
besittning häraf, som att räkna på en skörd der ej ett korn
blifvit sådt. Tvänne bröder kunna utgå från samma
moderlif, erhålla samma uppfostran, hafva samma handlingsfrihet,
lefva tillsammans, nära sig af samma luft och samma bröd,
af samma maträtter — ingenting skall dock förhindra den
ena från att förblifva okänd, under det att den andra blir
ryktbar. På huru många familjer skulle man icke kunna
tillämpa dessa ord af den forne biskopen af Lincoln till
hans broder, en lättjofull man som kommit för att bedja
honom göra honom till en stor man: »Jag kan visserligen,
om din vagn gått sönder, låta åter laga den, och om du
förlorar en af dina oxar, kan jag köpa dig en annan; men
jag kan ej af dig göra en stor man: som en stackars
jordbruksarbetare har jag funnit dig och som en sådan nödgas
jag lemna dig.»?

Rikedomarna och välståndet äro icke nödvändiga för
utvecklingen af menniskonaturens högsta egenskaper: om
det varit annorlunda, skulle verlden icke i alla tider stått
i så stora förbindelser till dem som utgått från samfundets
lägre leder. Näringskemien ingår ej för intet i dessa
intellektuela alster. Långt ifrån att vara ett ondt, kan 
fattigdomen, om man vet att ersätta den med den individuela
viljans kraft, blifva en stor fördel: ty den låter menniskan
känna nödvändigheten af denna kamp med verlden, i
hvilken, till förargelse för dem som köpa välståndet mot sin
egen degradering, de rättfärdiga och modiga finna styrka,
förtröstan och seger. Lyckan har ofta illa tjenat de af
henne gynnade. Men äfven i lyckans sköte finna vi
exempel, som tala till förmån för vår sats, i dem som, ingifna
af tron och ifrande för sina likars bästa, frivilligt afstått
från nöjena, makten och hedersbetygelserna samt nedstigit
från sin höga plats för att blanda sig i hopen och sprida
undervisningen inom alla klasser.

»Verlden tillhör energien», sade Alexis de Tocqueville,
»det finnes aldrig någon tidpunkt i lifvet, der man kan
hvila; kraftansträngningen utåt och ännu mera inåt är lika
nödvändig och tillochmed vida nödvändigare, i samma mån
som man åldras, än i ungdomen. Jag jemför menniskan
i denna verlden med en resande, som oupphörligt färdas
mot en allt kallare och kallare trakt och hvilken nödgas
att färdas fortare, alltsom han kommer längre fram. Själens
stora sjukdom är kölden. Och for att bekämpa detta
farliga onda, måste man ej allenast genom arbetet underhålla
sin andes lifliga rörelse, utan äfven genom beröringen med
sina likar och de allmänna angelägenheterna här i verlden.»

Det personliga exemplet af författaren till dessa ord
bekräftar dem ytterligare. Midtunder sina stora arbeten
förlorade han synen, sedan helsan; men han förlorade aldrig
kärleken till sanningen. När han råkade i ett sådant
svaghetstillstånd, att en sjukvaktare måste på sina armar bära
honom från rum till rum såsom ett svagt barn, öfvergafs
han likväl ej af sitt okufliga mod; och så blind och
kraftlös han var, uttalade han icke desto mindre vid afslutandet
af sin litterära bana dessa ädla ord, hvilka förtjena att
ställas mot den materialistiska hypotesen: »Om, såsom jag
älskar tro, intresset för vetenskapen räknas bland de stora
nationala intressena, då har jag gifvit åt mitt land hvad
den på slagfältet stympade soldaten gifver detsamma. Hvad
öde som än må drabba mitt arbete, hoppas jag dock att
detta exempel icke skall vara förloradt. Jag skulle önska,
att det bidroge till att bekämpa det slags moraliska
förslappning som är den nya generationens sjukdom; att det
kunde återföra till lifvets rätta vag några af dessa
enerverade själar, som beklaga sig öfver brist på tro, som ej
veta hvar de skola få henne och öfverallt söka ett föremål
för dyrkan och hängifvenhet, utan att någonstädes finna
det. Hvarför säger man för sig sjelf med sådan bitterhet,
att det inom verlden, så inrättad som hon är, ej finnes
luft nog för alla bröst, icke användning för alla
förståndsförmögenheter? Har man icke det lugna och allvarliga
studiet? och finns det icke i detta en tillflykt, ett hopp,
en bana, som kan nås af hvar och en ibland oss? Med
studiet genomgår man de onda dagarna, utan att märka
deras tyngd; man skapar sig sjelf sitt öde, man tillbringar
på ett ädelt sätt sitt lif. Se der hvad jag gjort och hvad
jag ytterligare skulle göra, om jag måste åter börja min bana
på nytt; jag skulle hålla mig till studiet, som ledt mig
dit der jag nu är. Blind och lidande, kan jag afgifva
detta vittnesbörd, hvilket från min sida ej kan misstänkas:
det finnes i verlden något som är mera värdt än de
materiela njutningarna, mer än rikedomen, mer än sjelfva
helsan, det är hängifvenheten för vetenskapen.» Vi
föredraga dylika känslor och  åsigter framför förståndets kemi.

Vi stödja oss förtröstansfullt på dessa exempel, derför
att de mer än allt räsonnerande vittna om den öfverlägsna
menniskans verkliga karakter och om de materialisters
orimlighet, som våga inskränka denna karakter till att vara en
blott egenskap hos materien, blott en af naturen gjord
anordning i hjernan. Vi vilja ej sluta dessa gagneliga
protester utan att tala om Bernard Palissy, den man hvars
lefnad uppreser sig starkast mot våra motståndares hypotes.

Vi erinra först om att Bernard Palissy, född omkring
1510, var son till en fattig glasmakare i Chapelle-Birony
att han ej erhöll den ringaste uppfostran, att han, såsom
han sjelf säger, aldrig hade i sin hand »någon annan bok
än himlen och jorden, hvilken det är alla tillåtet att känna
och läsa». Vid 28 års ålder, fattig, boende i en eländig
koja i Saintes i egenskap af glasmålare, gift och fader till
flera barn, hvilkas underhåll han ej förmådde anskaffa, kom
han på den fixa ideen att tillverka oäkta porslin och
efterhärma Luca della Robia, Alldenstund det var omöjligt för
honom att resa till Italien for att der lära sig konsten,
måste han underkasta sig att inhemta den på måfå i sin
obemärkta ställning.

Han kunde till att börja med endast gissa sig till
hvilka ämnen som inginge i glaseringen, gjorde
långvariga försök for att öfvertyga sig om hvad de verkligen
voro, hopsamlade de ämnen som han ansåg kunna ingå i
denna komposition, köpte vanliga lerkrukor, slog sönder
dem, beströk bitarna med de olika glasyrer som han
beredt, och utsatte dem för värmen från en härd som han för
detta ändamål inrättat. Han lyckades ej i sina försök, och
det första resultat, som han erhöll, var en stor mängd
sönderslagna krukor och en betydlig förlust i bränsle, kemiska
ämnen, tid och arbete.

Under sin hustrus klagan, sina barns skri och
grannarnas gyckel fortsatte han sina försök. Hans maka såg
helt säkert icke med nöje, huru det torftiga hushållets redan
ringa hjelpkällor uppgingo i rök. Hon måste likväl finna
sig deri, ty Palissy beherrskades af sitt fattade beslut,
hvilket han ej skulle till något pris i verlden hafva
öfvergifvit. Under hela månader, ja, år fortsatte han sina försök.
Missbelåten med den första härden, byggde han en annan
utanför huset. Der brände han upp ny ved, förstörde andra
kemiska varor och andra krukor samt förspillde så mycket
tid och penningar, att han slutligen fann sig och sin familj
vara offer för ett verkligt elände. Han framhärdade det
oaktadt med grym envishet.

Han kunde ej längre mata egen härd, hvarför han
måste bära sina krukor till en fabrik, hvilken låg 1 1/2 lieue
från Saintes, men hans försök strandade alltjemt. Slagen,
men oöfvervinnerlig, beslöt han att sjelf bygga åt sig, nära
sin hydda, en glasugn; och han grep med egna händer
genast verket an. Han hemtade teglen från tegelbruket,
bar dera på ryggen derifrån och murade upp dem, i det
han sålunda sjelf var på samma gång glaserare, murare,
handtlangare etc. Efter ännu ett års förlopp hade han
sin ugn och sina lerkrukor i ordning till ett nytt försök.
Fastän hans hjelpkällor voro nära nog alldeles uttömda,
hade han likväl samlat sig ett ansenligt bränsleförråd.
Elden tändes och arbetet började på nytt. Palissy
förlorade ej ett ögonblick sin ugn ur sigte. Hela dagen
förflöt på detta sätt och äfven natten; Palissy vakade alltjemt
och underhöll fortfarande elden. Men glasyren smälte icke.
Solen rann för andra gången upp öfver hans arbete; hans
hustru bar till honom hans del af familjens magra frukost.
Han skulle ej for något pris i verlden velat lemna ugnen,
i hvilken han med förtviflan kastade sitt bränsleförråd.
Men den andra dagen förrann, utan att glasyren smälte:
Solen gick ned; Palissy gick ej till hvila, han. Blek,
hemsk att se, med långt, tofvigt skägg, förtviflad, men
oböjlig, stod han qvar vid sin ugn, med stirrande blickar
efterseende om icke glasyren slutligen smälte. En tredje
dag och en tredje natt gingo till anda; en fjerde, en femte,
slutligen en sjette . . . Under sex långa dagar och sex långa
nätter vakade och arbetade den oöfvervinnerlige Palissy,
fastän alla hans förhoppningar gått i qvaf. . . Men glasyren
smälte icke.

Då började han låna, för de lånta penningarna köpte
han sig nya krukor och ny ved, hvarefter han förberedde
ett nytt försök . . . Sedan krukorna blifvit lämpligt bestrukna
och omsorgsfullt ställts i ugnen, tändes ännu en gång elden.
Detta försök var det sista: det var ett förtviflans försök.
Palissy tillredde en stark eld; men oaktadt en intensiv
hetta smälte likväl icke glasyren. Bränslet började redan
tryta. Huru skulle han kunna till slut underhålla denna
helvetiska eld? Palissy ser sig omkring, och hans blickar
falla på stängslet till hans hage, hvilket var af torrt trä
och skulle brinna förträffligt. Hvad vore väl en dylik
uppoffring mot det stora experimentet, hvars framgång kanske
endast berodde af några trästycken! Stängslet ryckes loss
och kastas i ugnen. Onödig uppoffring! Glasyren smälter
ännu  icke. Tio minuters värme till var kanske allt, hvad
som saknades! Han måste ha ved, ännu mera ved, ved till
hvad pris som helst! Han skulle heldre vilja bränna upp
sina möbler, än att se detta sista experiment slå fel! Ett
förskräckligt brak hördes i huset, och under sin hustrus
och sina barns skri, hvilka denna gång allvarsamt frukta
att Palissy är alldeles vansinnig, kommer denne bärande
på sönderslagna stolar och bord, hvilka han kastar i ugnen.
Men glasyren smälter ännu icke! Det återstår honom
ingenting mer än golfplankorna! . . . Yxhugg ljuda för andra
gången från huset, och snart vandra de lösryckta plankorna
samma väg in i ugnen, som den möblerna gått. Hustru
och barn rusa denna gång ut ur huset och skynda sig i
förtviflan till staden, ropande att den stackars Palissy
blifvit galen och att han bränner upp sitt hus för att steka
sina lerkrukor.

I detta ögonblick var uppfinnaren alldeles utmattad,
uppgifven af trötthet, oro, fasta och vakor. Skuldsatt och
förlöjligad, tycktes han hafva sjunkit till ruinens sista
trappsteg. Men han hade lyckats finna hemligheten; den sista
värmepusten hade smält glasyren. Hans grofva kärl af
brun krukmakarlera hade förändrats till vackert hvitt
porslin, hvilket arbetaren i sjelfva verket borde finna
utomordentligt vackert. Ifrån denna stunden kunde Palissy
tåligt uthärda förebråelserna, kränkningarna och föraktet.
Mannen med snille hade, tack vare sin ihärdighet, vunnit
seger; han hade frånryckt naturen en af hennes
hemligheter och kunde lugnt vänta att bättre dagar skulle komma
och erbjuda honom tillfälle att begagna sig till sin fördel
af den upptäckt han gjort.

Efter omkring sexton års trägen möda och läroår,
sexton år under hvilka han måst ensam lära sig allt,
skördade han ändtligen frukten af sina mödor. Men han
blef snart angifven för att i religionssaker hylla alltför
sjelfständiga åsigter, och rättens emissarier öfverlemnade
hans verkstad åt en okunnig och fanatisk hop, hvilken
krossade och plundrade hans dyrbara lersaker, under det
Palissy sjelf fördes till Bordeaux, hvarest han kastades i
fängelse för att der afvakta bålet eller schavotten. Han
hade för sitt lif att tacka konnetabeln af Montmorency,
hvilken lade sig ut för honom — dock ej så mycket för
hans åsigters skull, som mera för hans porslin.

Han begaf sig till Paris, dit han kallades af de
arbeten som konnetabeln och enkedrottningen uppdragit åt
honom, och medan dessa arbeten påstodo, bodde han i
Tuilerierna. Men det oupphörliga krig han förde mot
astrologiens, alkemiens, trolldomens adepter, föranledde att
han ånyo anklagades för kätteri. Han blef återigen
arresterad, satt fem år innestängd i Bastillen och dog der
1589, åttatio år gammal. Så slutade och belönades den
fattiga »jordarbetaren, uppfinnaren af den glaserade leran
och det grofva porslinet»<footnote>Denna berättelse är hemtad ur <i>Self-Help.</i> Ett stort antal
andra typer skulle kunna uppräknas till förmån för viljans
sjelfständighet och kraft. Vi hafva hållit oss till Palissy's lefnad, derför att
den är ett af de vältaligaste exempel som man kan uppställa emot
våra motståndares teori.</footnote>.

Inför detta vältaliga exempel af mod och ihärdighet —
icke af det mod som uppväckes af nervsystemets lifvande,
af vreden eller fruktan för fara, af krutröken eller
militärmusiken, ty i dessa ofrivilliga fall skulle våra motståndare
kunna åberopa sinnenas intryck — utan af en kraft som
bibehåller sig under sexton år, utan att försvagas af
motgången, af en vilja som öfvervann alla hinder och
beherrskade materien, likasom den beherrskat sjelfva Palissy's
kropp och alla blodets böjelser; med hvilken panna kan
man väl inför dessa exempel, säga vi, inför vår tänkande
familjs alla ärekrönta, inför tankens hjeltar, inför alla dessa
facklor, hvilka förtärdes under det de lyste öfver
generationernas hufvuden, inför slagen af mensklighetens hjerta
och inför de höga vittnesbörden om dess medvetande —
med hvilken panna kan man påstå, att en varelses vilja är
en illusion och att den moraliska kraften ar en <i>slaf?</i> Med
hvad rätt vågar man förneka den sjelfständiga energien och
den beherrskande karaktersfastheten hos dessa stålsätta själar?
Under hvilken förevändning inskränker man dessa ädla
hjertans makt till den kroppsliga varelsens fysiologiska 
förhållanden eller omständigheternas impuls? Och huru kan man
drifva fantasien ända derhän, att man uppställer såsom
grundsats »att våra beslut vexla med barometern»? Skall man
invända, att den ryktbara krukmakaren, hvars gestalt vi
återuppväckt, är en dåre och ett undantag i
menniskoslägtets historia? Men en sådan ursäkt kan endast framkomma
af fullständig okunnighet och brist på allt slags iakttagelse.
Det finnes mera lysande namn än Palissy's, hos hvilka vi
beundra samma ihärdighet, samma envishet. Buffon har
skrifvit någonstädes, att snillet är tålamodet. Behöfva vi
tala om Kepler, hvilken under sjutton år sökte de trenne
odödliga lagar, som buro hans namn till efterverlden och
hvilka styra verldssystemet såväl i himlarnas fjerran, der
dubbelstjernorna sväfva, som i månens rörelse kring jorden?
Behöfva vi tala om Newton, hvilken anspråkslöst svarade
den, som tillsporde honom huru han kunnat finna
tilldragningskraften eller attraktionen: »Derigenom att jag alltid
tänkt derpå.» Behöfva vi nämna upp alla dessa ryktbara
lärda, som anden allena uppehåller i materiens kamp?
Behöfva vi erinra om Harvey's, Charles Bonnefs och
Jenner's <footnote></footnote> arbeten under ensamheten? Behöfva vi omtala de
oöfvervinnerliga svårigheter, som de af den heliga elden
lifvade uppfinnarna, hvilka kallade sig James Watt,
Jacquard, Gerard, Fulton, Stephenson, likväl måste besegra?
Behöfva vi säga, hvilka själsarbeten vi ha att tacka för
våra jernvägar, våra ångbåtar och våra telegrafer, herrliga
uppfinningar, i hvilka vi egna vårt bifall icke åt materien,
utan åt anden?" Behöfva vi erinra om de konstnärers eld,
som man helsar med namnen Michael Angelo, Titian,
Claude Lorrain, Jacques Callot, Benvenuto Cellini, Nicolas
Poussin, Flaxman? Behöfva vi upprepa dessa ord, som
Bayle skref år 1820 öfver en arbetare vid namn
Meyerbeer: »Det är en man af någon talang, men utan snille;
han lefver som en enstöring och arbetar femton timmar
om dagen.» Men om vi ville skrifva historien öfver de
svåra pröfningar som hemsökte de mäktigaste snillen, skulle
vi behöfva stiga ned till de okända namnen på dem som
fallit i det stormiga hafvet, offer for ödet men icke för sitt
mod, i det de slogo sig för pannan såsom Chenier vid
schavottens fot eller uppreste sig såsom Gilbert mot
verldens egoism. Vi skulle då låta dem framträda som dukade
under med ära, såsom en Jordano Bruno, hvilken föredrog
döden framför återkallandet af sina satser och som lät
uppbränna sig lefvande for sina astronomiska och religiösa
läror; Campanella, som sju gånger undergick tortyren, sju
gånger utgjöt sitt blod och kroppsligen dukade under för
smärtan, samt sju gånger åter började sina bittra satirer
mot inqvisitorerna; Jeanne d'Arc, som räddade Frankrike;
Socrate, som räddade filosofien och föredrog döden
framför en blott återkallelse; Christopher Columbus, som
kastades i fängelse och dog af brist och sorg; den gamla Pierre
Eamus, strypt under Bartholomæi-natten, hvars offer
Ambroise Pare äfvenledes skulle varit, om Carl IX icke gjort
sig mödan att spara honom för sin personliga tjenst; alla
vetenskapens och framåtskridandets martyrer, alla religionens
martyrer i forntiden, hvilka föllo i den romerska cirkus
under lejonens och tigrarnas tänder, under det de bådo
till Gud för sina bröder. Hvilken trosbekännelse de än
må tillhöra, hvilken sak dessa offer än försvarade, hvilket
verkligt värde denna sak än må ha, ha de likväl rätt till
vår djupa aktning, vår ständiga hyllning. De visa oss,
att menniskan icke är allenast en massa organiserad
materia och att energien, ihärdigheten, modet, dygden, tron
endast äro egenskaper hos hjernans kemiska
sammansättning. De vittna från djupet af sina grafvar, att de före-
gifna lärda, som våga göra menniskan till ett och samma
med den orörliga materien, icke ana hennes värde och att
de sväfva i den djupaste okunnighet om de sanningar som
utgöra på samma gång intelligensernas ära och lycka.

Och tror ni, att det är nödigt att vända sig till
ryktet och historien, för att med lika oemotståndliga exempel
besvara denna blinda förmätenhet att förneka den rent
intellektuela ordningens förhållanden och att lika lättsinnigt
bryta stafven öfver moralen och andligheten? Nej, det är icke
blott i de höga sfererna, som forskaren beundrar dessa
rörande exempel. Inom alla lager af samfundet, ifrån
vetenskapens furste till den okunnige och ifrån tronen till
hyddan, företer det dagliga lifvet inom familjens helga
krets samma bevis på sjelfförnekelse eller mod, tålighet
eller själsstorhet, kraft eller dygd, hvilka, derför att de
förblifva okända, ej äro till sitt värde i och för sig mindre
förtjenstfulla eller mindre vältaliga än de föregående. Huru
många själar lida ej i hemlighet, hvilka icke våga för
någon förtrogen uppenbara sin smärta, som böja sin vilja
under orättvisan och äro offer för slumpen och detta
outransakliga olycksöde som hvilar tungt på så många goda
och rättfärdiga varelser? Huru många varma hjertan klappa
ej i tysthet dessa slag som skulle kunna elda ordet och
resa en hel verld, om de, i stället för att försvinna i
skuggan, läte sig höras i ryktets sol? Huru många okända
snillen slumra ej i ofruktbar ensamhet? Huru många
sublima verk ha icke utförts af okända händer? Huru många
heliga och rena själar egna sig icke utan något förbehåll
åt ett helt lif af förnekelse, välgörenhet och kärlek? Och
huru många emottaga väl för den mest bepröfvade dygd,
de oafbrutnaste uppoffringar, det Ödmjukaste tålamod och
den mest rörande omvårdnad någon annan belöning än
deras hårdhet eller otacksamhet, som de älska, och de
förbigåendes leende, hvilka hvarken förstå dylika uppoffringars
storhet eller dylika exempels språk!

Våra motståndares sista tillflykt är att draga sig
tillbaka inom de naturliga anlagens system och förklara, att
alla dessa fakta från själens område endast äro samkraften
af de personers böjelser hos hvilka vi beundra dem. Att
Palissy envisats i sexton år med att söka få reda på
glasyren, det kommer sig deraf att han af en särskild böjelse
drifvits dertill. Att Christopher Columbus ej tappat modet
för sina samtidas skepticism och sin besättnings myteri,
det kommer sig deraf att hans hjernas anlag var
uteslutande riktadt mot den nya verlden. Att Dante slutat
sin <i>Divina Comædia</i> tillochmed i bojor och landsflykt, det
härleder sig deraf att minnet af Beatrice och de borgerliga
krigen i Italien skakade hans poetiska nervtråd. Då den
sjutioårige Galilei måste knäböja, taga tillbaka sin innersta
tro, eftersäga och underteckna en förklaring samt underkasta
sig den vansinniga dom, som förbjöd jorden att röra sig,
så led han icke så mycket som vi tro af en sådan
förödmjukelse: han endast kände att hans naturliga böjelser
undergingo en lindrig motsägelse. Då Charlotte Corday
aflägsnade sig från sitt hem för att begifva sig till Paris
och der stöta ned Marat, kom detta sig ej af någon inre
öfvertygelse om, att hon skulle kunna rädda fäderneslandet
från dess förmente räddare, utan af en blott exaltation i
hjernan. Att man under skräckväldets vidunderliga scener såg
qvinnor bedja bödlar om den lyckan att få dö med sina
makar och såg dem. med fasthet bestiga schavottens
trappsteg; att man under alla historiens tidehvarf sett offer
frivilligt erbjuda sig vilja dö, för att rädda dem som de
älskade eller för att med dem nedstiga i grafven; äfven detta
var en naturlig böjelse eller ett resultat af vissa rörelser i
hjernan. Att Kristus beträdde hufvudskalle-platsen, det
var ej det sublima offret af ett gudomligt väsende, utan
den revolutionära rörelsen af några oförsigtiga molekuler...
Det är till detta eländiga flock man vill nedsänka de rikaste
diamanterna i mensklighetens krona.

Men menskligheten låter sig icke så der bestjälas ock
hon skall ej tillåta att en profan hand sliter kronan från
hennes panna. För att kunna uppbära dessa sublima
handlingar af kraft och mod, behöfs det något annat än en
förening af molekuler. Tillbaka! dåraktiga förnekare som
tillmäten eder kunna till dessa haltande förklaringar nedbringa

intelligensens värde och mandom. Organiska anlag,
naturliga böjelser, hjernans förmögenheter, sjelfva uppfostran,
hvad äro väl alla dessa ord, om man inskränker sig till den
råa och blinda materiens yttringar och om man förnekar
andens tillvaro? Hvad äro väl kemien, fysiken, mekaniken
inför den vilja som böjer verlden under sin lag och efter
behag styr den lydaktiga materien? Vågar man väl påstå,
att det moraliska värdet, den intellektuela makten, hjertats
djupa åtrå, de eldiga själarnas hänförelse, det ofantliga
djupet i intelligensens blick, tankens forskningar som
ransakar rymden och gifver glans åt de lagar som organisera
verlden — vågar man väl påstå, att vetenskapens och
poesiens betraktelser, upptäckter och mästerverk kunna förklaras
genom materiens kemiska och chimeriska ombildningar till
tanken? Behöfs det icke för understödjandet af denna
själens energi, att en suverän kraft, som är i stånd att
beherrska alla hindren och hvars verkningskrets sträcker sig
vida bortom det fysiska ögats synvidd, är sjelfva grunden
för denna själsstyrka, dess underlag, dess stöd och vilkoret
för dess makt? Bor väl dygden någon annanstädes än i
själen? i den oberoende själ, som ej beröres af den
materiela verldens bråk; i den <i>andliga själ,</i> som hör
sanningens röst och går rakt fram mot sitt ideala mål, hvilka
de hinder än må vara som stänga hennes väg, hvilka
svårigheter man än må resa emot henne på hennes
segerrika tåg?

Hela menskligheten protesterar mot dessa vansinniga
påståenden och hon protesterar, ej med detta omdöme
som är grundadt på sinnenas iakttagelse, som kan bedraga
sig såsom den gjort i afseende på himmelens rörelse,
utan med detta inre omdöme som är grundadt på
bekräftelsen af vårt eget medvetande. Nationaliteten, klimatet,
näringsmedlens natur, uppfostringen äro icke tillräckliga
för att göra intelligenta och oöfvervinnerliga viljor! I den
menskliga karakteren är energien verkligen den lotsande
makten, hjulets axel, tyngdpunkten. Det är den allena,
som gifver impuls åt dess handlingar och är själen i dess
ansträngningar. Denna själskraft är sjelfva grunden och
vilkoret for hvarje giltig förhoppning, och om det är sannt
att hoppet är lifvets vällukt, dess doft, så är väl själsstyrkan
roten till denna så älskade planta. Äfven då
förhoppningarna gäckas och menniskan dukar under i sina sträfvanden,
är det ännu en stor tillfredsställelse för henne att veta, att
hon arbetat för att lyckas och isynnerhet att hon, långt
ifrån att vara den materiela maktens slaf, stått fast vid de
ofta svåra regler som hedern ålagt henne. Finns det väl
något herrligare och mera berömvärdt skådespel än detta:
att se en menniska kraftigt kämpa i motgången och genom
sitt exempel visa att en oförgänglig kraft andas inom
hennes bröst, att se henne sätta tålamodet mot smärtan, att
se henne triumfera genom sin karaktersstorhet och, »när
hennes fötter blöda och knän svigta, ännu gå, uppehållen
af sitt mod»!

I en mindre allmän ordning, än de stora exemplens
som vi här framställt, har man sett enstaka stående bevis
på mäktiga viljor, som utfört riktiga underverk. Våra
önskningar äro ofta ingenting annat än förelöparne till de planer
som vi hafva förmågan att utföra, och det är ibland
tillräckligt med en intensiv åtrå, for att ombilda möjligheten
till verklighet. Om å ena sidan en Richelieus, en Napoleons
vilja utstryka ordet »omöjlig» ur ordboken, finna deremot
vacklande andar allting omöjligt. »Vill, med kraft», sade
Lamennais till en sjuk själ, »stadga ert kringfladdrande lif
och låt det ej längre föras åt alla fyra vädren likt ett torrt
grässtrå.» Vi ha personligen känt eldiga personer som
kommit fram till randen af det andra lifvet och redan haft ena
foten i grafven, hvilka, i det de af förskräckelse ryggade
tillbaka vid tanken på den frestande glansen i det lif som
de skulle lemna, beslöto att behålla detta lif, och behöllo
det. Dessa exempel äro sällsynta, alldenstund de endast
äro möjliga när kroppen ännu icke träffats af dödens hand,
men de finnas. En engelsk skriftställare, Walker, författare
till <i>Originalet,</i> beslöt en dag att beherrska den sjukdom
som nedslog honom, och att må väl, hvilket han derefter
äfven gjorde. De militära tideböckerna erbjuda oss exempel
på flera befälhafvare, hvilka, fastän gamla eller sjuka, då de
i slagtningens afgörande ögonblick fingo veta att deras
soldater släppte sitt fotfäste, rusat ut ur sina tält, hopsamlat
dem, fört dem till seger och straxt derefter ibland fallit
utmattade ned och utstött sin sista suck. Historien har
inregistrerat ett vältaligt antal dylika märkliga drag. Ej
allenast viljan, utan äfven sjelfva inbillningskraften
beherrskar materien, motsäger sinnenas vittnesbörd och stundom
förorsakar illusioner hvilka äro fullständigt främmande för
det fysiska området. Kan man förklara huru en menniska
kan dö, när läkarne, efter att hafva sakta berört hennes
ådror, låta henne tro att hennes blod rinner och att hon
dör? (Detta och liknande fakta äro fullt bekräftade.) Kan
man förklara, huru inbillningen skapar sig en verld af
chimèrer, hvilken ofta starkt inverkar på organismen och helsan?

För öfrigt, viljan är så stark och sjelfständig, de
inflytanden som omgifva oss så föga tillräckliga att förklara
vårt själslifs gång, att dessa inflytanden oftast icke störa
detta lif och att vi tvärtom handla med en makt, hvilken
är så mycket tydligare, ju större de svårigheter äro som
skola öfvervinnas. Alla de som arbeta med tanken skola
med oss säga, att den del af deras bana, på hvilken de
arbetat mest, är just den då de hade de flesta svårigheterna
att besegra, och att, om våra viljor än såsom floderna följa,
när de kunna och när de urskilja dem, de vägar som äro
öppnade för deras lopp, de derför likväl icke underkasta sig de
dammar som uppkastats emot dem, utan ofta liksom uppretas
och blifva desto mäktigare, ju högre och fastare det stängsel
är som man djerfves uppresa emot dem. När framgången
och äran krönt våra sträfvanden, när, efter den länge
utöfvade verksamheten, reaktionen kommer och inbjuder oss
till hvila, invaggar oss och stundom insöfver oss, öfverlemna
vi oss mycket ofta att förvekligas i Capuas nöjen, och
den eld som föregår inspirationen tänder ej mera sin
morgonrodnad på vår panna. Viljans personliga arbete är
sjelfva vilkoret för vår utveckling.

I en afhandling öfver viljans tillvaro kan man ej
underlåta att äfven taga i betraktande den så länge och
så fåfängt omtvistade frågan angående den fria viljan. Våra
motståndare förneka fullständigt den fria viljan och förklara,
såsom vi redan tillräckligt visat, att alla de menskliga verken
äro det nödvändiga resultatet af de orsaker eller
tillfälligheter som framkallat dem, utan att reflexionen kan på
något sätt förändra deras gång. Tanken är ingenting annat
än en materiel rörelse i hjernsubstansen; denna rörelse
kommer frän nervsystemet, som rönt intryck af någon yttre
rörelse; tankerörelsen i sin ordning återverkar på nerverna,
musklerna och alstrar våra handlingar. Hela denna vexling
omfattar endast materiela rörelser. Jag föreställer mig gerna,
att en kristen träffar en af Holbachs lärjungar i den bakre
kammaren till en af dessa verkstäder hvilkas atrium
skyddas af Hippokrates' klassiska statyett, och att de hålla med
hvarandra ungefär följande samtal:

— Det är mycket lätt att bevisa, att tanken är en
rörelse hos materien, säger den senare till den förra. Se
här t. ex. ett lokomotiv, som kommer i galopp emot eder.
Åsynen af detta lokomotiv eller, för att tala mera fysiskt,
den ljusstråle, som utgått från denna apparat och uppnår
ert öga, uppväcker en viss rörelse på er synnervs utgrening.
Medelst nerven öfverflyttas denna rörelse till hjernan. Derpå
sätter rörelsen i hjernan, hvilken nu blir orsak i sin ordning,
de nerver i verksamhet som stå i beröring med benens
muskler, och edra ben börja springa och föra eder person
utanför jernbanan. Det är tydligt, att ni dervid ej begagnat
eder af något slags frihet. Edra handlingar härleda sig
med nödvändighet från det intryck som åsynen af detta
lokomotiv utöfvat på er hjerna.

—  Men förlåt! svarar spiritualisten; om jag af en
sjelfmordsnyck, hvarpå man ofta ser exempel, beslutat icke
fly utan tvärtom lägga mig på jernbanan och afvakta att
lokomotivet skulle gå öfver min kropp, vore detta en
handling af fri vilja å min sida?

—  Alldeles icke. Antaget att ni icke är galen och
att ni långsamt och kallt uppgjort eder sjelfmordsplan,,
skulle detta sjelfmord vara samkraften af vissa orsaker
som bragt eder dit. Denna handling skulle således icke
vara fri.
—  Jag går in derpå för ett ögonblick, hvad beträffar
sjelfva beslutet, ty att döda mig utan orsak, det skulle vara
en dåres gerning; men skulle jag icke i afseende på valet
af dödssätt kunna välja att hänga, dränka, strypa, förgifta
mig, att kasta mig ned från ett torn, att hungra ihjäl, att
skjuta mig för pannan, att i ett bad öppna mina ådror etc,
såväl som att lägga mig öfver en jernbansskena? Har jag
icke åtminstone haft frihet att välja?

—  Alldeles icke. Om ni bestämt eder för att bli
krossad, så skulle det komma sig deraf, att ni bodde i
närheten af en jernväg eller trodde er på det sättet kunna
lugnare gifva upp andan, eller att de andra dödssätten vore
eder vidriga, eller etc.

—  Men jag säger, att jag <i>valt</i>. . .

—  Riktigt! Vissa rörelser hafva försiggått inom
organet för eder eftertanke. Den ena förorsakades af åsynen
af en hängd, den andra af likutställningen, en tredje genom
en krossad skalle, en fjerde af smärtorna från ett
pistolskott som till hälften misslyckats, en femte af hungrens
qval o. s. v. Och den rörelse, som framställde
krossningen genom en jernvägsvagn, som syntes eder minst
oangenäm, beherrskade alla de andra och afgjorde slutligen
öfver edert öde.

—  Men om jag, i stället för att lägga mig sjelf öfver
skenan, hyst agg till min bror eller syster, och om jag,
under det att detta agg bestämde samma rörelse i min
hjerna med den obetydliga skilnaden att denna rörelse
betecknade mord i stället för sjelfmord, under natten burit
denna systers eller broders kropp till jernvägsskenan, —
skulle jag då handlat af fri vilja och varit brottslig?

—  Låtom oss icke inlåta oss på dessa små detaljer
för lagkunniga, om jag får be.

—  Ah, bravo! jag är nu säker. Men för att
återkomma till vårt sjelfmord, ni säger, att den som valt ett
dödssätt förmåtts dertill af någon orsak. Det är tydligt,
ty det skulle vara enfaldigt att välja utan någon
bestämmande orsak. Men huru påtvinga sig dessa orsaker i
materielt hänseende?
—  Genom en plötslig motgång har ni hastigt förlorat
eder sjelfbelåtenhet och edert välstånd. Van vid att äta,
dricka och sofva godt, finner ni er hastigt försänkt i
armod. Eder bedragna organism inverkar på eder hjerna,
hvilken känner sig i förväg duka under och föredrager att
göra det genast. Det är alltid samma fysiska rörelser.

—  Men om det är familjebekymmer, hjertesorger,
fruktan för vanära, kortligen, moraliska orsaker?

—  <i>Den moraliska ordningen finnes ej.</i>

—  Vi väntade oss detta svar. Och ni har djerfheten
påstå, att ni ej förfäktar något utan bevis och att ni nöjer
eder med att troget tolka, hvad vetenskapen lär? Låtom
oss taga ett sista exempel. Vänta! Se här min högra hand
i hvila. Ingenting tvingar mig att lyfta den. Men jag vill
det. Jag lyfter handen. Är detta en fri handling?

—  Nej, ni lyfter honom af ett skäl: för att öfvertyga
mig om att ni är fri. Denna eder önskan att öfvertyga
mig förskrifver sig från vårt föregående samtal. Detta af
de händelser som förutgått. Och så vidare ända till vår
födelse. Själslifvet såväl som det fysiska lifvet, eller
rättare sagdt det enda lifvet, är blott en nödvändig följd af
orsaker och verkningar, hvilka naturligt hopkedja sig.

—  Vidare: min hand är upplyftad. Jag för med en
kroklinig rörelse det inre af denna hand till mitt ansigte
och genom att göra samma krokliniga rörelse tillbaka
tvingar jag honom att applicera sin utansida på eder kind. Ni
får en örfil. Ni blir röd, ni blir ond, edra ögon flamma,
ni är färdig till utbrott. För all del, huru är det fatt med
eder? Hvaröfver förvånas ni? Var jag väl fri i att ge er en
örfil? Och är ej detta slag den oundvikliga följden af min
hands rörelse, af nycken hos den hjern-lob, som verkar
ofvan mitt öra, mot de trakter som skydda det vårtlika
utskottet baktill vid nedra tinningsbenet och
hjernbenssömmen etc. etc, och går det ej efter hand tillbaka ända
till verldens begynnelse? . . .

—  Min herre, ni har verkligen slående exempel, och
edert bevisningssätt rör mig mycket. Det står för mig
tydligt, att allt detta endast är en nödvändig följd af 
dipotasshydorylhydroxaminens rörelse i eder pann-lob, och om
det inträffade att ni, i följd af denna rörelse, toge eder
knif för att rispa mig, skulle det vara dumt af mig att
finna mig förargad häröfver. Men, för att afsluta denna
diskussion, ty jag känner mig ha behof af att aflägsna mig,
tror ni icke med Spinoza, att vår föregifna frihet endast är
ett sken, och att »om vi än ha medvetande om våra
handlingar, vi likväl icke ha medvetande om orsaken till våra
handlingar»? Antager ni icke med Hume, att »menniskan
har medvetande, ej om principen för sina handlingar, utan
endast om sjelfva sina handlingar, för så vidt de äro rena
fenomener»? All rörelse i hjernan kommer utifrån genom
sinnena och retningen i hjernan, tanken, är ett materielt
fenomen likasom sjelfva rörelsen. »Viljan är det
nödvändiga uttrycket för ett tillstånd i hjernan, som föranledts af
yttre inflytanden. Det finnes ej någon fri vilja; det finnes
ingen viljohandling som är oberoende af summan af de
inflytanden, hvilka i hvarje ögonblick bestämma menniskan
och uppdraga gränser, äfven omkring de mäktigaste, hvilka
de icke kunna öfverskrida.»

Så skulle Holbachs lärjungar tala, och så tala de i
sjelfva verket äfven. Holbach säger<footnote>Systême de la nature, part. I, chap. XI, p. 223.</footnote>: »Friheten är ingenting
annat än den nödvändighet som vi innesluta inom oss
sjelfva. Det finnes ingen skilnad mellan en man, som man
kastar ut genom fönstret och en man som kastar sig sjelf
ut, om icke den att den impuls, som verkar på den förre,
kommer utifrån, och att den impuls, som bestämmer den
senares fall, kommer inifrån hans egen apparat.» Det
finnes peremptoriska fall, då vi tro oss kunna bevisa den fria
viljan, t. ex. i en menniskas handling, som, gripen af en
ofantlig törst, för glaset till sina läppar, men stannar när
man underrättar henne om att vattnet är förgiftadt. Vi
ha, vill det synas, orätt i att tro, att denna person
frivilligt håller tillbaka. »Viljan eller snarare hjernan befinner
sig då i samma belägenhet som en kula, hvilken, fastän
hon fått en stöt som slungar henne i rak linia, likväl  
des från denna riktning, så fort som en kraft, hvilken är
större än den första, tvingar henne att förändra den.»

Holbach har gifvit oss en aritmetisk formel öfver
friheten: »Menniskans handlingar stå alltid i sammansatt
förhållande till hennes kraft och de varelsers, hvilka verka på
henne och förändra henne.»<footnote>Det är tydligt, att det utan frihet hvarken finnes dygd eller
moral. Efter att hafva ordat om <i>herrskande krafter,</i> om de
<i>oförstörbara lagar, som tvinga,</i> tillägger Taine: Hvem skall förarga sig
öfver geometrien: hvem skall isynnerhet vredgas på en lefvande
geometri?

På ett annat ställe frågar författaren vid ett ställe hos Byron
om Haidées kärleksäfventyr, huru man kan vägra att erkänna det
öfvernaturliga ej blott i medvetandet och handlingen, utan äfven i
njutningen! «Hvem har kunnat läsa Haidees kärleksäfventyr», utropar
han, «och hysa någon annan tanke, än den <i>att afundas</i> och beklaga
henne? Hvem kan inför denna herrliga natur, som ler emot dem och
vinkar dem, tänka sig för dem något annat, än den känsla som
förenar dem! ...»

Bayle antager på en annan omväg, att våra dygder ha samma
ursprung som våra laster: lidelsernas kraft. Han tillägger till detta
sätt att se saken: <i>casta est quam nemo rogavit</i> etc. Den dygdigaste
qvinna hålles mera tillbaka af det dåliga ryktet, än af den förbjudna
frukten. — Vi älska att tro, att dygden är fastare  än  dessa teorier.</footnote>

Vi besvara denna fullständiga förnekelse af friheten
med en sats, hvilken, utan att bekläda oss med en
oinskränkt frihet, alldenstund de yttre inflytandena ständigt
verka för att minska denna oinskränkthet, icke desto mindre
förlänar oss en verklig frihet, en inre ansvarighet, en
ovedersägligt fri vilja. Ämnet är mera inveckladt, än det
synes för de oinvigda, och vi ha ett ständigt bevis på dess
svårighet uti den under sekler fortgående vexlingen af de
religiösa trosbekännelser, som vackla mellan fatalismen och
den gudomliga nåden. Mohamed planterar fatalismens fana.
Calvin ser endast nådevalet (predestinationen). Luther
uppreser sig emot den fria viljan. Sanningen tyckes ligga
emellan de båda ytterligheterna. Antalet af de teologiska
böcker, som skrifvits öfver de olika slagen af gudomlig nåd,
är oräkneligt, och man förstår i våra dagar, att det är en
förlorad tid som man använder på detta slags forskningar.



Men det kan vara af gagn att veta, hvartill man skall
hålla sig i afseende på friheten. Det är åtminstone, hvad
vi tänka med Spurzheim, som öfver denna sak skrifvit
några goda sidor och hvilken yttrar sig på följande sätt
öfver detta så omtvistade ämne: <footnote>Essai philosophique sur la nature morale et intellectuelle de
l'homme.</footnote>

Ordet frihet användes i mer eller mindre omfattande
betydelse. Det finnes filosofer, som gifva åt menniskan en
<i>obegränsad</i> frihet; enligt dem skapar menniskan så till
sägande sjelf sin egen natur; hon gifver sig de
själsförmögenheter som hon önskar sig, och hon handlar oberoende
af all lag. En sådan frihet står i motsägelse till begreppet
om en skapad varelse. Allt hvad man kan säga till dess
förmån inskränker sig till emfatiska deklamationer,
meningslösa och osanna.

Andra antaga en <i>absolut</i> frihet, i kraft af hvilken
menniskan handlar utan någon inre driffjeder. Men detta
är att antaga en verkan utan orsak eller att fritaga
menniskan från causalitetslagen. Denna frihet skulle vara i sig
motsägande, ty menniskan skulle vid tillfälle kunna handla
klokt eller oklokt, väl eller illa, men alltid utan
bevekelsegrund. Slutligen skulle alla de institutioner, som hafva
samhällets eller individens bästa till ändamål, vara onödiga.
Hvartill skulle väl lagarna, religionen, bestraffningarna,
belöningarna tjena, om ingenting bestämde menniskans
handlingar? Hvarför skulle vi skänka åt någon vänskap och
trohet hellre än hat och trolöshet? Löften, eder,
förbindelser skulle vara utan verkan. En dylik frihet har
således ingenting verkligt, den är endast spekulativ och orimlig.

Man bör tvärtom erkänna tillvaron af en frihet
hvilken öfverensstämmer med menniskans natur, en frihet som
lagstiftningen antager, en motiverad frihet.

Den sanna friheten är grundad på tvänne
omständigheter. Den fria varelsen bör först och främst kunna välja
mellan flera motiver. I det man följer den mäktigaste
bevekelsegrunden eller handlar endast i enlighet med hvad 
som inger nöje, då handlar man ej längre med frihet.
Belåtenheten är blott ett falskt sken af frihet. Lammet, som
afbetar med belåtenhet gräset, utöfvar ej någon handling af
frihet, och det djur eller den menniska som följer det
starkaste begäret är ej heller fri mera. Frihetens förnämsta
vilkor är intelligensen, eller förmågan att känna motiverna
och ibland dem göra sitt val. Ju verksammare
intelligensen är, desto större är friheten. De som födas idioter,
barnen före en viss ålder, ega ibland mycket starka begär efter
en viss sak, men betraktas ej som fria, alldenstund de icke
ha tillräckligt förstånd för att urskilja det sanna från det
falska. De menniskor, som erhållit en god uppfostran eller
äro begåfvade med ett högt förstånd, äro mera tadelvärda
för sina fel, än de okunniga och enfaldiga. Alltsom
djuren stiga högre och högre inom förståndsförmögenheternas
serie, äro de friare och förändra mera personligt sina
handlingar efter de yttre omständigheterna och efter hvad deras
förut vunna erfarenhet lärt dem. Om man använder våld,
för att afhålla en hund från att förfölja en hare, påminner
han sig de slag som vänta honom, och fastän hans ifriga
begär kommer honom att darra och skälfva, skall han
emellertid icke våga att förfölja haren. Menniskan,
öfverlägsen alla sina föregångare i den zoologiska skalan, är till
sjelfva sin natur den varelse som njuter friheten i
högsta måtto; hon ensam söker sammankedjningen af
orsak och verkan, hon kan bäst jemföra det närvarande med
det förflutna och deraf draga slutledningar för framtiden;
hon väger bevekelsegrundernas värde och fäster sin
uppmärksamhet på dem som synas böra föredragas; hon
känner traditionen, hennes förnuft bestämmer och danar den
upplysta viljan, hvilken ofta befinner sig i motsägelse med
hennes önskningar.

Ett sista vilkor för friheten är viljans inflytande på de
verktyg som böra utföra hennes personliga befallningar.
Menniskan är ej ansvarig för sina begär eller för sina
begärs förmögenheter, hvilka ej bero af henne. Individens
ansvarighet börjar med eftertanken och med den makt som
är honom gifven att handla af fri vilja. Då han är frisk,
stå handlingarnas verktyg under viljans inflytande. Vreden
är ofrivillig, men jag är icke tvungen att slå eller
misshandla dem som gjort mig ondt, derför att viljan har
inflytande på armar och fötter. Om detta viljans inflytande
går förloradt, är menniskan ej längre fri. Detta inträffar
ofta med de svagsinta, hvilka röna begär, erkänn? det
opassande uti dem och genom sitt förnuft komma dem på
skam; men de känna sig icke ha nog kraft att lägga tygel
på sina frivilliga rörelser, och de bedja tillochmed ibland,
att man skall hindra dem ifrån att öfverlemna sig deråt.

Den moraliska friheten är sjelfva grunden för
samfundet, och om den friheten endast är en villa, då är hela
menniskoslägtet, såväl de lägre nationerna, då de först
vakna för kunskapen om det sanna, som de mest framskridna
civiliserade folken, hvilka idka vetenskaperna och beherrska
materien, såväl de folk som lefde för tusende år sedan,
som de med hvilka vi äro samtida, — då är hela
menniskoslägtet, säga vi, en gäck för den största villfarelse
som någonsin funnits och inkommet på den mest falska
och orätta väg man kan tänka sig. Hvad säga vi? <i>Orätta!</i>
Sjelfva detta ord uttrycker ej mera någonting uti detta
system, och eftersom det goda och onda icke mera existera,
eftersom det ej finnes någon moralisk ordning, så är det
tydligt, att alla de ord som äro ämnade att uttrycka
någonting härtill hörande, alla tankarna, alla omdömena icke
mera ha något berättigande. Men om man icke vill
abstrahera från sitt medvetande, kan man ej gå in på dylika
slutledningar. »Till hvilka teoretiska slutledningar logici än
må komma i afseende på frågan om den fria viljan», säger
Samuel Smiles, »känna vi likväl alla fullkomligt, att vi äro
praktiskt fria i att välja emellan det goda och det onda;
att vi ej likna spånet, som, då det kastas i strömmen, ej
kan annat än angifva vattnets lopp, hvilket det måste följa,
men att vi ha inom oss simmarens hjelpkällor och kunna
välja den riktning, vi vilja, samt kämpa emot vågorna och,
i trots af strömmen, begifva oss nästan hvart vi behaga.
Något absolut tvång tynger ej på vår vilja, och vi känna
och veta, att vi, hvad våra handlingar angår, icke äro 
fastkedjade genom något slags trollkraft. All vår åtrå hän
mot det sköna och goda skulle vara förlamad, om vi tänkte
annorlunda. Alla allmänna angelägenheter och hela lifvets
anläggning, våra husliga och sociala anordningar, våra
allmänna inrättningar äro baserade på det praktiska begreppet
af den fria viljan. Hvar skulle annars ansvarigheten ligga?
Och hvartill skulle det tjena att undervisa, råda, predika,
undertrycka och straffa? Hvartill tjena lagarna, om icke den
tron vore allmän, att det beror af menniskorna och deras
individuela beslut att lämpa sig derefter eller icke?»
Menniskan, som visar sig ega det högsta moraliska modet, är
äfven den varelse som iakttager sig sjelf, beherrskar sina
lidelser, lefver efter den lag som hon ålagt sig, studerar
dess förtjenster och brister. Se der i sjelfva verket
menniskan: friheten är hennes storhet. Men om menniskan icke
vore fri, skulle det icke vara henne tillåtet att hungra eller
törsta, utan att äta eller dricka, eller att på något sätt
beherrska sin kropps böjelser! Den sociala ordningen skulle
ej vara inrättad. Men vi behöfva icke något yttre bevis,
för att bekräfta vår frihet. Ingen vet det bättre, än vårt
eget medvetande. Detta är det enda som är fullständigt
vårt, och den goda eller onda riktning som vi gifva åt
detsamma beror slutligen endast af oss sjelfva. Yåra
vanor och böjelser äro icke våra beherrskare, utan våra
tjenare. Äfven när vi gifva vika för dem, säger oss värt
medvetande, att vi skulle kunna emotstå, och att vi, för att
i denna konflikt gifva det öfvervigten, icke behöfva något
kraftigare beslut, än det som vi veta oss vara fullkomligt
i stånd att fatta, om vi vilja utföra en viljehandling. Det
är genom det fria bruket af vårt förnuft, som vi göra oss till
hvad vi äro. Om det endast afser de sinliga njutningarna,
är en stark vilja en dämon, hvars föraktliga slaf förståndet
blifver; men ledd af det goda, är samma vilja en
drottning, som har till sina ministrar våra
förståndsförmögenheter och som, i spetsen för dem, presiderar vid den högsta
utveckling hvartill den menskliga naturen är i stånd.

Denna föregifvet vetenskapliga ateism har gjort sig till
uppgift att nedsätta och förstöra alla de egenskaper som 
utmärka den menskliga storheten. Men det kan ej hända., att
själen icke skulle bekräfta sitt värde, att hon icke skulle
beherrska materien, att hon icke med kraft skulle skapa sig
sitt medium och sitt klimat. Ateismen märker icke, att om
menniskans personlighet vore resultatet af naturens
nödvändiga inflytande, så skulle barnet och vilden, hvilka mera
uteslutande beherrskas af detta inflytande, vara mera
menniskor, mera fullkomliga, än den lärde, tänkaren och
konstnären. En sådan konseqvens tillintetgör i och för sig allena
våra motståndares princip.

Moleschott skrattar tanklöst åt den spirituele och
spiritualistiske kemisten Liebig, derför att denne lärde tänkare
skrifvit följande fras: »Menniskan har ett visst antal behof,
<i>hvilka ega sin källa i hennes andliga natur</i> och ej kunna
tillfredsställas af den fysiska naturens krafter; dessa behof
äro de olika vilkoren för hennes förståndsförmögenheters
utöfning.» Det är tydligt, genmäler Moleschott, att <i>dessa
ord ej ha någon mening.</i> Kan den menskliga ärelystnaden
tänka sig ett stoltare mål, än anspråket på att kunna höja
sig till behof hvilka naturens krafter ej förmå
tillfredsställa?

Helt säkert har författaren till »Lifvets Omlopp» aldrig
känt denna åtrå, som står öfver den fysiska naturen och
de krafter som styra henne; han har aldrig tänkt på det
skönas och godas ideal; han har aldrig utträdt ur de
kroppsliga funktionernas krets: djurisk assimilering och
desassimilering. Om detta är sannt, så beklaga vi det, och vi
bedröfvas öfver att veta, att det inom den tänkande
menskligheten linnes varelser för hvilka den intellektuela verlden
är helt och hållet tillsluten. Men jag vänder mig till eder,
tänkande ande, som läser dessa rader, hvem ni än må
vara, man eller qvinna, gubbe eller barn, yngling eller
ungmö: Tror ni, att alla själens behof, alla hjertats
känslor, all tankens trängtan uppåt icke syfta mot ett mål som
står ofvan naturens materiela ombildningar? Tror ni, att
vår menskliga personlighets alla böjelser och sträfvanden
äro inneslutna inom de sinliga förnimmelsernas och
sensualismens krets ? Om ni älskat i de tjusande timmarna af 
lifvets morgonrodnad ; om edra vårdrömmar vaggat på sina
vingar en ideal varelse, som eder själ omslutit i sin famn;
om eder ungdoms himmel låtit eder, vore det också blott
ett ögonblick, skönja en verkligt himmelsk stjerna i hennes
fängslande gloria: tror ni väl då, att man gör rätt i att anse
Stendhals yttrande som ett uttryck för verkligheten — att
kärleken ej är något annat än en »beröring mellan tvänne
epidemier»? Om ni studerat naturens verk, Himlen, hvars
oräkneliga verldar röra sig harmoniskt i ljusets och lifvets
sköte; Jorden, som på sin yta ser lifskraftens glänsande
uppenbarelser vexla med hvarandra; atmosferen, hvars
periodiska lagar styra dess allmänna ordning; växterna,
jordens prydnad och doft, grunden för tillvarelsernas byggnad;
de lefvande varelserna, hvilkas byggnad vid hvarje steg
visar funktionernas lämplighet för organerna; om ni studerat
de stora lagarna för och den allmänna mekanismen i denna
så rika och ymniga natur, har ni väl då vägrat att ur
djupet af eder själ helsa det yppersta förnuft, som så bjudande
uppenbarar sig under materiens slöja? Om eder själ under
stjernenattens vältaliga tystnad djerft pröfvat sina
vingar och svingat sig upp mot dessa aflägsna härdar för
ett okändt lif, om ni stundom sport eder sjelf, hurudana
det tillkommande lifvets former kunna blifva, och om ni
känt, att våra förhoppningars ideal icke finnes förverkligadt
i denna verlden, har ni icke då känt eder rysa till vid
tanken på det oändliga och den evighet som vänta eder? Om
ni varit vittne till de sublima offer af hängifvenhet och
menniskokärlek som gjuta tröstens balsam öfver de hjertan
som lida, hvilka lata jordens proskriberade hoppas rättvisa
i himlen, som stödja den sårades vacklande steg och med
kärlekens passion egna sig åt lindrandet af det jordiska
eländet; har ni icke då erkänt, att sensualismen och den
egoistiska likgiltigheten icke hålla det menskliga hjertat
inne-stängdt? Om ni någon afton berusats af musiken, i det
ni låtit eder själ vaggas af dessa mästerverk med hvilka
lysande snillen kastat skimmer öfver den menskliga
farkostens färd, har ni icke då trott, att det finnes ord, att det
finnes harmonier som örat ej uppfattat och af hvilka de
jordiska melodierna endast äro ett mycket svagt eko?
Kortligen, om ni lefvat själens lif, detta af hänförelser och
lidanden vexlande lif, på samma gång så känsligt och så
beherrskande, hvilket låter sig förvirras af hjertats smärtor
och likväl vet att under sina fötter trampa de allmänna
fördomarna samt ärofullt beherrska det materiela intet; om
ni vandrat med högburet hufvud och pannan höjd mot
himlen, har ni icke då förstått, att man har rätt, då man
säger, att anden når längre än materien, att själen har andra
behof än kroppen och att vår moraliska värdighet icke
känner dammet från de offentliga platser der gycklarne roa ett
gapande folk med lustiga kroppskonster.

Om, såsom vi sett, vetenskapen om den fysiska
verlden förlorar uti hypotesen om Guds icke-tillvaro på samma
gång sin grund och sitt ljus och förfaller till absolut
oförmåga att förklara universets förnuftiga byggnad, så förlorar
vetenskapen om den andliga verlden ännu mera sitt lif och
sin existens. Det sanna, det goda och det sköna ha
försvunnit. I hvilket mörker fördjupa sig då filosofiens,
estetikens, moralens principer? Betraktelsen af de eviga
sanningarna är ej mer än en dröm. Den lärde, tänkaren,
konstnären stappla i skuggan och i kaos? Förgäfves skall man
påstå, att <i>konsten</i> ej har något annat föremål eller mål, än
framställningen af de angenäma formerna, och att
bildhuggerikonsten, målarekonsten och musiken ej ha någon annan
orsak att vara till, än den att tjusa våra sinnen. Misstag,
ett djupt misstag! Hvad är det för en skönhet som själen
skönjer i bildhuggeriet, teckningen och harmonien ? Hvad är
det för en skönhet, som lockar oss genom de förgängliga
utkastens ljus och skuggor? Är det icke den ideala
skönheten, den hemlighetsfullt dolda sanningen, efter hvilken
vår varelse törstar och hvilken den söker uti alla bilderna?
är det icke det rena, outplånliga, genomskinliga, oinskränkta
idealet, förståndets oemotståndliga magnet och allsmäktiga
frestare? Menskligheten har höjt sig öfver de andra jordiska
varelserna endast genom sitt ständiga sträfvande uppåt mot
idealet, mot den andliga sanningen. Konsten skulle vara
en myth, ett skal, en lek, ett intet, om den ej hade sin
källa i det yppersta sköna. Det är häri, isynnerhet häri,
som menniskan tolkar sig sjelf genom egenskaper hvilka ej
tillhöra materien, men beröra det oändligas sfer; det är
isynnerhet genom konsten som hon står i förbindelse med
det oförgängliga ljuset och för alltid binder det vid
odödliga mästerverk . . . Jag har framför mig det eländiga
stoftet, den liflösa materien, en klump lera. Min inspirerade
själ har uppfångat den synliga typen för en öfvermensklig
dygd, uttrycket för hjeltemod, sjelfuppoffring, kärlek och
hängifvenhet, Lerklump, du handfull jord från någon
fuktig grop, jag skall i dig ingjuta min själs ingifvelse! i dig
skall min ande antaga form! i dig skall den sublima typ,
som min själ begrundar, uppenbara sin synliga glans! i dig
skola min tankes slag spritta! och då min eländiga
qvarlefva, försjunken i en namnlös nesa, för längesedan skall
hafva försvunnit från de lefvandes rike, då mitt namn
kanske för längesedan skall hafva utplånats ur slägtenas
historia, skola under ännu fyratio sekler de, som betrakta
dig, äfven skåda min tanke! millioner hjertan skola ha
klappat och skola ännu klappa i takt med mitt! och inför dig
skola andarna böja sig, för att helsa den gudomliga egenskap
af hvilken en stråle skall bilda din oförgängliga gloria.

Den menskliga naturens herrligaste egendom skulle ej
vara mer än ett lockbete i verldsalltets mekaniska teori. Det
sanna och goda försvinna såväl som det sköna. Förgäfves
sätta våra motståndare emot oss sitt exemplariska och
tadelfria uppförande. Det är här icke fråga om
inkonseqvenserna af deras lefnadssätt, utan om konseqvensen af deras
lära. Nåväl, logiskt taladt, kan ateismen icke, utan att
motsäga sin egen princip, uppgöra någon moral.
»Materialismen», säger mycket riktigt Patrice Larroque, »kan
ingenting annat än beröfva det menskliga lifvet allt allvar och
allt värde . . . och förse med skäl dessa män, de
föraktligaste bland alla, som låta skickligheten bestå i att på
möjligast säkra sätt begagna sig af sina likars elände och
moraliska brister.»

Vi vilja gerna tro, att alla materialisterna derför icke
äro förderfvade menniskor, och vi göra oss ej till något
eko för dem som beskylla dem för att lefva »försänkta i
utsväfningarnas rus». Vi känna män och qvinnor, hvilkas
hedersamma och oförvitliga lif är ett mönster för moralitet,
fastän de hvarken tro på Guds eller själens tillvaro. Men
vi kunna ej underlåta att erkänna, att enligt deras eget
system denna hederlighet endast är en temperamentssak och
att om de äro rättfärdiga och goda, om de ha samvete,
om de äro välvilliga och kärleksfulla, om de motstå vissa
förödande lidelser, om de bispringa eländet, om de ej offra
åt guldkalven, om de föredraga rättskaffensheten och
renheten framför de tvifvelaktigt förvärfvade rikedomarna, så
är det icke deras system de ha att tacka för detta
moraliska värde, utan en inre öfvertygelse som leder dem utan
deras vetskap och protesterar emot deras ord och deras
filosofi. De äro icke moraliska <i>derför</i> att de äro skeptiska;
de äro det, <i>fastän</i> de äro skeptiska. Och i sjelfva verket,
hvad är en moralitet utan grund, förnuft och mål?

Visserligen tro vi på en <i>moral, oberoende</i> af
katolicismen, af sjelfva kristendomen och i allmänhet oberoende af
hvarje religiös form; men vi tro ej på någon moralitet som
är oberoende af sjelfva gudsidéen. Om den fysiska
ordningens sanningar allena funnes till, om de sanningar, som
vi påstå tillhöra den moraliska ordningen, endast vore myther,
då tillstå vi att sjelfva moralen skulle i våra ögon vara en
utopi och hedern en naiv dumhet.

Men det finnes andra böjelser än materiens. »Den
menniska, som på ett giltigt sätt tillbringar sina dagar
eller snarare icke använder hela sin tid på att se sin
lekamliga del till godo», säger en stor astronom<footnote>Discourse on the study of natural philosophy, by J. F. W.
Herschel.</footnote>, »röner behof,
i hvilka sinnena ej ha någonting att göra; hon erfar
smärtor, njutningar, som icke ha någonting gemensamt med
lifvets obetydligheter. Och när dessa smärtor, dessa
njutningar en gång uppenbarat sig med en viss styrka, så kan
hon ej längre förblanda dem med dessa som de djuriska
böjelserna  gifva:  hon  känner att de äro af ett annat slag,


att de tillhöra en högre ordning. Detta är icke allt.
Menniskan är ej allenast emottaglig för inbillningskraftens lek,
för de sociala vanornas behag, hon är äfven till sin natur
spekulativ. Hon betraktar icke med kall förvåning denna
verlden och de föremål som omgifva henne, såsom vore det
blott en serie af fenomener, för hvilka hon endast intresserar
sig i hänsyn till de förbindelser i hvilka de stå till henne. Hon
anser dem vara ett med ordning och plan ordnadt system.
Delarnas harmoni, visheten i ämnenas förbindelser väcka
hos henne den lifligaste beundran. Hon föres sålunda till
föreställningen om en makt, en ande som är öfverlägsen
hennes, som kan framalstra och uttänka allt hvad hon ser
i naturen. Hon kan benämna denna makt oändlig,
eftersom hon ej skönjer några gränser för de verk genom
hvilka den uppenbarar sig. Vidare: ju mera hon granskar
och undersöker, ju mera hon vidgar sina forskningar, desto
mera herrlighet upptäcker hon, desto bättre urskiljer hon
alltets storhet.

»Hon ser, att allt hvad det längsta lif och det
starkaste förstånd kunna tillåta henne att genom sina egna
forskningar upptäcka, eller gifva henne tid att inhemta af andras,
för henne på sin höjd till vetenskapens gränser. Är det
underligt att en sådan varelse först röner hoppet och sedan
kommer till öfvertygelsen om, att dess andliga grundväsende
icke skall följa det omhöljes vexlingar som innesluter
detsamma, att det ena icke skall sluta när det andra upplöses? Är
det förvånande, att hon blir öfvertygad om att hon, långt
ifrån att slockna ut, skall öfvergå till ett nytt lif, der
hon, fri från dessa tusendetals hinder som här resa sig i
vägen för hennes djerfva flygt, begåfvad med de finaste
sinnen och de högsta förmögenheter, skall kunna dricka ur
denna vishets källa, efter hvilken hon på jorden började så
ifrigt törsta?»

Den materialistiska hypotesen utestänger all denna
moraliska storhet, all denna åtrå uppåt, alla dessa höga
förhoppningar. Men våra motståndare taga lätt sitt parti.
»Låtom oss abstrahera», säger författaren till <i>Kraft und
Stoff,</i> »från all fråga om moral och nytta. Naturen 
existerar hvarken för religionen eller för moralen eller för
menniskorna. Skulle det icke vara löjligt — hören! — skulle
det icke vara löjligt af oss, om vi skulle gråta som barn,
derför att vi ej fått tillräckligt smör på våra smörgåsar?»

Huru kommer ni till smörgåsen? Vi tillstå, att vi ej
rätt förstå skämtet i ett ämne af denna vigt.

Inför den moraliska och den intellektuela ordningens
stora fakta måste man, synes det oss, hafva förlorat all
känsla af sanningen, för att förslafva denna dygd, dessa
»virtutes» under materiens rörelser. Huru vågar man, under
deras vältaliga öfvervälde, stamma med Moleschott, att
»menniskan har för den privilegierade roll, som hon intager i
förhållande till djuren, till en del att tacka den egenskapen
att hon kan ömsom nära sig endast med vegetabilier,
ömsom blott lefva af kött»? Eller säga med Helvetius, att
»menniskan endast har bildningen af sina händer att tacka
för sin öfverlägsenhet öfver djuren»? Huru skulle man kunna
gilla Büchner, då han predikar, att materien är grunden
för all andlig makt, för all mensklig och jordisk storhet,
att den, som erkänt materiens och andens jemlikhet, delar
hänförelsen öfver denna materias värdighet, och att
<i>benämningen materialist är en hederstitel,</i> ty det är den som
menniskan har att tacka för sin storhet? Huru skulle man
kunna förenas med Herbert Spencer i följande förklaringar:
»Hvad vi kalla förråd af vetande, bestämmes af blodets
beståndsdelar; man ser det tydligt i den sublimering som
inträffar när man i blodomloppet inför vissa kemiska
sammansättningar, såsom alkoholen och de vegetabiliska alkalierna»?
Huru skulle man kunna dela Littre's mening, då han
förklarar, att »viljan innehålles i hjernsubstansen likasom
förmågan af sammandragning i musklerna, och att det fria
beslutet ej är något annat än ett tillvarelsesätt för hjernans
verksamhet»? Huru kan man till proportionerna af kemiens
och fysikens kroppar samt till ätningens och assimileringens
proportioner inskränka dessa dygdens och snillets gigantiska
verk? I det vi afsluta detta kapitel, låtom oss återkomma
till de betraktelser med hvilka vi öppnade det, och
ådagalägga inkonseqvensen hos de filosofer som stolt inbilla sig

hafva slagit en bro mellan anden och materien, och hvilka
ej märka att de endast kastat kiselstenar i afgrunden. De
beskrifva ämnenas atomistiska rörelser, de kemiska
förbindelsernas metamorfoser, assimileringens och desassimileringens
tillvägagående, och påstå att dessa ombildningar, som låta
en molekul jern öfvergå från lungan till hjernan, tydligt
förklara tankens bildning. Och derpå frukta de ej att
tillägga: »Vi ha så säkra bevis för dessa sanningar, att <i>en
materialistisk trosbekännelse</i> icke kan betraktas som en aning
af stor omfattning, ej heller som en djerf profetia, utan
såsom <i>verkningen af en djupt rotad öfvertygelse</i><footnote>Moleschott, »Lifvets Omlopp».</footnote>.»

Det der är då djerft sagdt. Således veten I alla,
moralister och filosofer! att menniskan är resultatet af sin
näring, sina föräldrar, sitt klimat, sin jord, sin uppfostran;
och om I ären lifvade af den ädla önskan att förbereda ett
framåtskridande inom menskligheten, så bören I icke
sysselsätta eder just med att upphöja hvarje individs moraliska
och intellektuela grad, utan med att se huru han lefver
och med hvilka födoämnen han lifnärer sig: om det finnes
nog jern (ty bristen på jern är ett af vår tids dåliga tecken
och de unga flickorna ha stort behof deraf — Brefvet XI);
om det finnes nog fosfor (ty blodet, hjernan, äggen och
säden, med ett ord, alla de kroppsdelar som intaga de
högsta platserna å lifvets skala, hafva det fosforbundna
fettet <footnote>I hänsyn till denna sublimering af de fosforbundna lifsmedlen,
spörja vi dem som med så stor hänförelse predika derom, om de tro
att de fiskare, som bebo kusterna af Picardie, Normandie och
Bretagne och hvilka lifnära sig med fisk, lysa med någon ovanlig
intelligens.</footnote> att tacka för sin väsentligaste egenskap — Brefvet XI);
om det finnes nog salt i själen och socker i hjertat.
Hufvudsaken är att lifnära sig väl och att upprätta en lämplig
harmoni mellan djur- och växtriket. Vi välja bland detta
senares elementer dem som äro rikast på näringsämnen, och
isynnerhet dem som glänsa genom rikedom på fosfor. Man
borde visserligen icke gå till ytterligheterna och sluka
kemiska tändstickor. Men framför potatis, ris, morötter, 
rofvor, lök, sparris, ärtskockor, kål och blomkål föredraga vi
ärter, bönor och lins.» Se der menniskoandens trenne
restauratörer! och det är med en glädje utan like som man
uttalar sig för dessa trenne förträffliga legymer. Låtom oss
roa oss för ett ögonblick med att af höra följande tirad:
»Ärter, bönor och lins blomma under våra ögon. Ärter,
bönor och lins innehålla i det närmaste lika mycket
albumin (legumin) som vårt blod och två eller tre gånger mera
fettämnen än legumin; fastän de kosta mera och fastän
deras tillredning är mera kostsam, är det dock större uträkning
med att förtära ärter, bönor och lins, än potatis. De kunna
alstra blod af god beskaffenhet samt stärka musklerna och
hjernan. Det kan ej potatisen; ärter, bönor och lins äro
på grund af deras närande egenskaper en bättre affär än
potatis, likasom jernet är bättre att använda än träet, då
det är fråga om att lägga skenor för jernvägarna. Ärter,
bönor och lins gifva styrka till arbetet, de tjena in sig,
under det att en lefnadsordning med potatis ofelbarligen
medför svaghet och aftynande. Den menniska, som under
fjorton dagar endast lefver af potatis, är ej längre i stånd
att sjelf förtjena sig dem<footnote>Moleschott.</footnote>.»

Talaren måtte ha undertecknat en öfverenskommelse med
någon trädgårdsmästare (eller kanske med en restauratör),
som uteslutande sysselsätter sig med dessa allmäktiga
legymer. Må de kunna bringa honom lycka!

Under denna nya panegyrik öfver de ifrågavarande
näringsmedlen smyger materialismen så sakta och insinuerar
sig utan buller. Man jemförde den en dag (men vi vilja
ej tro derpå) med den sak hvarom don Bazile talar: ett
lätt buller, hvilket snuddar vid marken som svalan före
stormen, hvilket sakta mumlar och spinner och under sitt
lopp utsår den förgiftade pilen . . .

Hvilken verkan de mjölartade trollkrafterna än må
utöfva, är det likväl icke hos dem vi skola söka
menniskoandens uppenbarelser.

När man slutligen tillägger, att näringsordningens  
obestridliga och obestridda inflytande på individens fysiska och
moraliska tillstånd är tillräckligt för att rättfärdiga denna
absoluta sats: materien beherrskar menniskan, då hemfaller
man till öfverdriften hos de systematici hvilka förneka allt
hvad som står utanför deras system och pina sjelfva fakta
för att tvinga dem in i deras trånga gjutningsform. Om
dessa herrar gjorde sig besvär med att se sig för, skulle
de icke kunna fortfarande bibehålla dylika villfarelser. Hvilka
karakteren, målet, grundvalen än må vara för de stora
viljor som vi omnämnt, är det dock skäligt att sätta deras
exempel emot dylika vansinniga påståenden. Se här t. ex.
Indiens stora apostel Francois Xavier. Låtom oss följa
honom, då han på den farkost som Juan III sändt till det
portugisiska Indien, stiger utför Tajo, klädd i en lappad
kaftan och utan något annat bagage än sitt breviarium, ty
denne högsinnade ädling af en lysande familj, som var lärd
och redan (22 år gammal) filosofie professor i Paris, hade
öfvergifvit allt för att följa en vän. Om dagen arbetar han
tillsammans med matroserna och drager försorg om dem;
om natten sofver han på däck med en trossrulle till
örngått. Han kommer till Goa, som har en eländig
befolkning, och hans enda ärelystnad är att draga densamma upp
ur dess fysiska och moraliska armod. Senare begifver han
sig, fullföljande sin sjelfuppoffrande mission, till Cap och
grundlägger der en kyrka. Ännu senare återfinner man
honom i Malacca och Japan i skötet af nya racer och nya
klimater. Man vet, att hela hans lefnad var en följd af
kroppsliga lidanden och andliga verk. Hunger, törst,
nakenhet och våld spärrade vägen för denne tappra troskämpe.
Men han vandrade framåt, drifven af ett okufligt beslut:
»Hvilken död eller tortyr som än väntar mig», sade han,
»är jag dock beredd att lida den tusende gånger för att
rädda en enda själ.» Döden, företrädd af febern, hejdade
honom på gränsen till Kina. — Huru går det väl inför
sådana exempel med den fysiologiska argumenteringen rörande
ärter, bönor och lins? I hvad afseende styrde Xavier's
matordning hans själ? Fann han i dessa okända trakter den
metodiska jemnvigt som man föreslår stadsbon och hvilken
den sysslolösa rentiern kan påbjuda sin Vatel? I hvad
gemenskap stå Brillat-Savarin och Grimod de la Reyniere
med Ignatius af Loyola, Francois Xavier eller Vincent de
Paul? De stora resenärerna, i hvilkas spets lysa namnen
Dumont-d'Urville, Cook, Livingstone, alla dessa män till
hvilka läsaren kan foga många andra, hafva de icke
fullföljt sin ärelystnads mål under de mest olika och mest
motsatta fysiska förhållanden? Kan man påstå att de,
under det de förändrat jord, föda, klimat, samfund, nation,
elementer, under det de på grund af molekulernas ständiga
ombildning tillochmed vexlat kroppar, att de derför bytt
om själ, tro, hopp, mod, vilja? och ha de icke fullföljt sitt
ideala mål under de mest genomgripande vexlingar, i det
de ha öfvervunnit de mäktigaste hinder<footnote>Moleschott fortfar med att uttala samma åsigter som år 1852
och märker ännu icke sin villfarelse. Han skulle göra väl i att ända
till slutet följa Cabanis' exempel. Af de exempel som vi citerat
erfar man att en forskare af god tro ännu uppställer såsom allmän
grundsats följande sats: »Inom hela djurserien se vi hjernlifvets
mångfaldiga funktioner svara mot de olika faserna af hjernans tillväxt och
minskning, vi se själens förmåga af intryck, <i>omdömet, medvetandet,</i>
modet och kärleken förändras med födan och helsotillståndet.»
Föreläsning 1865 vid universitetet i Zurich.</footnote>. I sanning, att
påyrka något sådant, det skulle vara att göra läsaren orätt.
Förutom våra systematiska motståndare betviflar ingen sund
ande, att icke materien och anden äro tvänne skilda saker;
ingen är obekant med, att om den kroppsliga assimileringen
än inverkar på vår tanke, likasom dagens fägring eller
dysterhet inverkar på vår själs stämning, så hindrar den likväl
icke denna själ från att vara en personlig varelse som
stundom gråter när fåglarna sjunga och när blommorna utandas
sitt doft, och hvilken ibland lugnt hängifver sig åt
vetenskapens fängslande studier, under det en stormig himmel
låter åskan skrälla och sönderslita atmosferen med
flammande blixtar och dystra hagelstormar<footnote>Filosofien låter sig icke beherrskas af dylika mysterer. »O vitæ
philosophia dux!» sade Cicero (<i>Tusc. quæst</i>.). »O virtutis indagatrix
expultrixque vitiorum. Tu urbes peperisti; tu inventrix legum, tu
magistra morum et disciplinæ fuisti; ad te confugimus, a te opem
petimus.»</footnote>.





Må man väl förstå oss och må spiritualismens
motståndare icke komma och falskligen tolka våra anföranden.
Vi säga icke, att materien ej eger något inflytande på
själen; vi säga icke, att menniskosjälen är fullkomligt
oberoende af organismen och vi ansluta oss ej ens till Platon,
då han påstår att själen är främmande för kroppen och att
antipati eger rum mellan dessa båda grundväsenden. Hvem
hyser väl tvifvel om att en man, som håller på att dö af
hunger, ej är hugad för att sjunga? Hvem betviflar väl att
man under trötthetens timmar, då man är nära att falla i
sömn, ej mera har någon lust att dansa? Veta vi icke alla,
att vår själ erfar intryck utifrån, att en ljus och klar dag
gjuter glädtighet i vårt bröst, att en dyster och regnig
morgon gör oss bedröfvade, att de vackra aftnarnas klarhet
och lugn intränger i vårt inre och förskaffar oss stilla
njutningar? Hafva väl någonsin musikens djupa drömmerier,
dessa smekande symfonier, dessa sonater som tala med så
mycken passion, ha dessa den sjungande tankens vaggningar
eller hänförelsen aldrig utöfvat den minsta inverkan på
edra nerver? Har ni uti edra vanliga sysselsättningar såväl
som i de drömmar, hvilka komma och befolka edra nätter,
icke rönt de olika verkningarna af edra näringsmedel och
edert lefnadssätt? Inverkar ej det sätt, hvarpå ni slutat
eder afton, på edra drömmar? Med ett ord, är det för
forskaren möjligt att förneka det beståndande och
föränderliga inflytande, som den yttre verlden, samhällslifvet,
förbindelserna mellan menniskorna, måltiderna, värmen, kölden,
ljuset, mörkret, staden eller landet och tusende andra för
oss obekanta orsaker utöfva på vårt sinnestillstånd, våra
intryck och våra tankar? Nej. Dessa inflytanden äro
verkliga. Vi medgifva dem och vi åberopa dem. Montesquieu,
hvars förklaring är mindre exklusiv än man antager, har
skrifvit: »I de kalla länderna skall man vara föga
emottaglig för nöjena; man skall vara det mera i de tempererade
länderna; i de varma länderna skall man vara det till
ytterlighet. Jag har sett Englands och Italiens operor; samma
musik utöfvar så olika intryck på de båda nationerna: den
ena är så lugn och den andra så hänförd, att det synes
obegripligt. Det skall vara på samma sätt med smärtan ...
De nordiska folkens stora kroppar och grofva nervtrådar
äro mindre känsliga, än de fina trådarna hos de varma
ländernas befolkningar; själen är således mindre känslig
för smärtan. Man måste formligen piska kroppen ur
skinnet på en moskovit, för att gifva honom känsla.» Men
han tillägger längre fram, att man bör bland de saker, som
styra menniskan, skilja mellan »religionen, lagarna, maximerna
och exemplen». Vi skola med författaren till <i>l'Esprit des
Lois</i> gifva hvarje inflytande dess del; vi medgifva dem
utifrån; men det är ett långt stycke väg derifrån till
antagandet att de allena framalstra menniskan. Ett är att
säga, det själen röner intryck af orsaker som finnas utom
henne, och ett annat att denna själ icke finnes till. Vi
fråga oss sjelfva, huru våra motståndare bete sig för att
försona dessa tvänne satser, och de tro i grunden att själen
ej är till och att våra tankar endast äro alster af
hjernsubstansen, alster som förändras, alltefter de nämnda
intrycken. Se der, hvartill menniskan inskränkes.

I brist af alla de förut hopade bevisen skulle
förfäktandet af vår frihet således äfven komma att till slut
protestera till förmån för den tänkande kraft som lifvar oss.
Panteismen, i det den gör själen till en del af gudsämnet,
gör henne till en slafvinna under den gudomliga viljan och
för henne oundvikligen till fullständig absolutism. — Ateismen,
i det den förnekar andens tillvaro, gör själen till en
slafvinna under materien och leder på en annan väg till fatalism.
— Vi skulle således kunna helt enkelt eliminera och, genom
att visa det haltande i dessa satser, tvinga till antagande
af vår sats såsom den enda hvilken försonar vårt
medvetandes olika öfvertygelser. Ödet har velat att våra motståndare
skulle blifva slagna på alla punkter, och att deras förnekande
af vår personlighet fastkedjas vid skampålen af vår visshets
alla elementer.

Låtom oss försäkra, i det vi afsluta detta försvarstal
angående själens tillvaro: Menniskans värdighet tillåter icke
deras attentat mot hennes högre ljus. Hon protesterar mot
dessa förmätna försök. De yttre inflytandena inverka mer 
eller mindre på oss, alltefter vår nervkänslighet, men de
utgöra lika litet vårt moraliska och intellektuela värde, som
hjernans kemiska sammansättning gör det. För
kullkastande af denna hypotes likasom den föregående är det
tillräckligt att begrunda vår själsstyrkas makt. Vi kunna
genom vår själskraft allena med öppen panna möta alla
dessa inflytanden och föraktfullt, med högburet hufvud,
vandra midtibland den yttre verldens anfäktelser. När vår
själ är nedtryckt under bördan af en djup smärta, tänka vi
ej mera på hurudan himmelen är, och det är oss likgiltigt
om det regnar eller blåser. När denna samma själ
hängifver sig åt ruset af vissa inre fröjder, tänka vi hvarken
på månaden eller året. När de mödosamma studierna draga
till sig vår uppmärksamhet, glömma vi middagstimman och
sömnen. När frihetens fanfarer genljuda i staden, se vi ej
efter om himlens solvisare antyder februari eller juli månad.
När fäderneslandet är i fara, bryr franska fanan sig hvarken om
datum eller väderflöjel. Den manliga viljan känner ej till
dessa hennes förmenta orsaker. Hjertats djupa rörelser fästa
ej heller större vigt vid dem. Om helsan är af stor vigt
för arbetet och för själens intryck, utgör hon derför icke
denna själs hela tillstånd. Det finnes i lifvet stunder som
äro angenämare och mera förtjusande än de rikligaste
banketter, stunder då man förgäter dessa rätter som utgöra de
omättliga gomarnas vällust, då man glömmer de dyrbara
våningarna, den lysande klädseln, det tomma koketteriet,
då man förgäter hela verlden för inre och större
njutningar . . . De, som känt dessa lyckans ögonblick på jorden,
de veta, att det ofvan den materiela sferen finnes en region
som är otillgänglig för de lägre stormarna, en region der
de själar, som äro intagna af det ideala, mötas i föreningen
med det andliga och oskapade sköna.

—

</chapter>
<chapter name="Fjerde Boken. VARELSERNAS OCH TINGENS BESTÄMMELSE">
<h2>Fjerde Boken.</h2>

VARELSERNAS OCH TINGENS
BESTÄMMELSE.

<tab><tab><tab><tab><tab>Der Geist in der Natur.

—

</chapter>

<chapter name="I. Naturens plan. — De lefvande varelsernas
byggnad.">

<b>I. 

Naturens plan. — De lefvande varelsernas
byggnad.</b>

De äro vilseförda och löjliga, som hänföra allt till menniskan. — De äro
likaledes vilseförda, som förneka tillvaron af en plan i naturen. — Lifvets
organiserande lagar förråda en förnuftig orsak. — Organernas och sinnenas
beundransvärda byggnad. — Ögat och örat. — Hypotes om de lefvande
varelsernas bildning under makten af en allmän instinktartad kraft. —
Hypotes om arternas ombildning. — Alla hypoteserna kunna ej tillintetgöra
visheten i naturens plan.

Då jag en vacker sommarafton aflägsnade mig från
staden, gick jag igenom en liten dunge af gamla lindar,
vid hvilkas fötter ett tiotal unga flickor sprungo om
hvarandra. Dessa glädtiga barn lekte hök och dufva under de
sekelgamla träden, hvilka utan tvifvel sett ett stort antal unga
slägten efterträda hvarandra under deras tysta löfhvalf. Hvarom
drömde dessa orörliga träd? Huru många solar hade de sett
uppgå öfver sina hufvuden? Tänkte de på prakten i
den urgamla glans hvarmed jorden var så ståtligt smyckad
under sina vårdagar? Hade de en obestämd kunskap om
växtrikets vigt och storheten af dess roll i det jordiska

lifvets allmänna system? Kanske! Men med all säkerhet
anade de icke den tanke som ett af dessa förtjusande barn
delgaf mig då jag, efter det jag satt mig ned bredvid
dem och inledt ett samtal med den minsta, frågade
henne om hon visste hvartill de stora lindarna tjente.
»Att leka kurragömma bakom, då det är vackert väder»,
svarade hon mig med denna uppriktiga ton som hvarje
djup öfvertygelse ingifver. Och ett ögonblick derefter
tillade hon, i det hon ändrade sig och fullständigade sin
tanke såsom en liten god dotter: »De tjena äfven till att
laga dekokt af åt mamma», och räckte mig en liten doftande
hvit blomklase, som fallit ned från grenarna.

En annan afton svarade mig i Paris en viss herr C ...,
med hvilken jag talade om himlarnas ofantliga rymder och
om verldarnas mångfald, bland hvilka jorden försvinner som
en betydelselös atom, med en naivitet som var mindre
förlåtlig än den lilla flickans, derför att denna herre ej är en
liten flicka: »Ni kommer fram med högst olyckliga idéer,
då ni lärer att jorden ej är särskildt privilegierad och att
hon icke står öfver stjernorna; hon har frambragt Jesu
Kristi och den heliga Jungfruns gudomliga kroppar, och
detta är tillräckligt för att ställa henne öfver alla
stjernorna, för att tro att <i>alla stjernorna ha skapats för henne</i><footnote>Se <i>Bibliographie catholique,</i> mars 1866, p. 225.</footnote>.»

En gång påstod en annan förträfflig man, äfvenledes
lifvad af de bästa och oförargligaste tankar, Le Prieur, att
Oceanen fått flodstånden, på det fartygen skola kunna löpa
lättare in i hamnarna<footnote><i>Spectacle de la nature.</i></footnote>.

Härtill anmärkte Voltaire, att man skulle ha orätt i
att påstå, att benen vore skapade för att beklädas med
stöflor och näsorna för att bära glasögon. Ty, sade han<footnote><i>Dictionnaire philosophique.</i></footnote>,
för att man skall kunna öfvertyga sig om det sanna
ändamålet, för hvilket en sak verkar, måste denna
verksamhet tillhöra alla tider och alla ställen. Det har ej i alla
tider och på alla haf funnits fartyg;  således kan man icke 
påstå att Oceanen skapats för fartygens skull. Ni inser
nog huru löjligt det skulle vara att påstå, att naturen
skulle ha arbetat i alla tider för att göra sig lämplig för
våra af fri vilja gjorda uppfinningar, hvilka alla framträdt
så sent; men det är tydligt, att om näsorna ej skapats för
glasögonens skull, så ha de deremot blifvit till för luktens
skull, och att det finnes näsor eftersom det finnes
menniskor. Eftersom händerna på samma sätt ej hafva blifvit oss
gifna för handskarnas skull, så äro de synbarligen afsedda
för alla de bruk som metacarpus, våra fingrar och
handlofvens muskelrörelser förskaffa oss.

Det finnes teologer, hvilka, i det de tillämpa
slutändamålet på rättfärdigandet af de skadliga djurens
tillvaro, likasom på sjukdomarnas och det menskliga eländets,
pålägga arfsynden hela tyngden af dessa svårigheter.
Enligt teologerna Meyer och Stilling äro de skadliga
reptilerna och giftiga insekterna följden af den förbannelse
som träffade jorden och hennes innevånare. Dessa varelsers
ofta vidunderliga former skola framställa en bild af synden
och förtappeisen.

Författaren till <i>Lettres à Sophie,</i> Aimé-Martin, vill att
vi skola tro, att »den evige, som <i>förutsåg</i> att menniskan
icke skulle kunna bebo den heta zonen, der upptornade
verldens högsta berg för att sålunda dana ett angenämt
klimat», och han tillägger längre fram, »att det icke regnar
på de sandfyllda ställena, derför att regnet skulle der rinna
bort».

I nedra Normandie brukar man slå sitt glas konjak i
kaffet; jag har ofta gjort den anmärkningen, att då Gud
velat att bränvinet skulle vara lättare än kaffet, så var det
synbarligen derför att det skulle kunna brinna af på ytan
och sålunda gifva den herrliga kolonial-infusionen en
ytterligare arom. Det finnes äfven ett betydligt antal andra,
ej mindre vigtiga omständigheter, hvilka låta oss tycka om
slutändamålen; kanske böra vi tillägga, att icke alla må
hänföras till Gud, utan att några snarare äro djefvulens
verk, t. ex. den om hvilken en epikuré af våra vänner en
dag talade med oss: nämligen vattenångans kondensering
på glaset, hvilken kondensering kastar en diskret slöja
öfver de täckta vagnarnas tillslutna fönster.

Enligt Bernardin de Saint-Pierre, äro vulkanerna,
alldenstund de städse befinna sig nära hafven, bestämda att
förbruka de förskämda ämnen som dessa föra med sig och
hvilka skulle kunna i sin ordning förskämma luften; ovädren
ha den förtjensten att de rensa och uppfriska luften etc.
Samma författare trodde, att lopporna skapats svarta derför
att man skulle kunna bättre urskilja dem på de hvita
strumporna och på de hvita hundarna. Att korparna klädts i
samma färg, kommer sig, enligt Martin, deraf att
rapphönsen och hararna, af hvilka dessa djur säkerligen under
vintern lifnära sig, må kunna se dem på långt håll i snön.
Den vältaliga författaren till <i>Génie du christianisme</i> säger,
att då man ser ormen fly, i det hans kropp våglikt rör sig
som en liten blåaktig låga, finner man tydligt att det är
han som först förfört qvinnan. Författaren till de förut
nämnda <i>Lettres</i> försäkrar oss, att de giftiga insekterna äro
fula, på det menniskorna må misstro och sky dem.

I sanning, de religiösa känslorna och läran om
försynen hafva ej alltid setts väl till godo af sina proselyter.
När man stödjer dessa känslor på så löjliga och tomma
skäl, löper man i hög grad fara att kompromettera saken
i de halflärdas ögon, det vill säga hos de flesta. Dessa
försök hafva endast ledt till en karrikatyr af det Högsta
Väsendet. Rörande vissa på hans tid komprometterande
filosofer sade Duclos: »De der menniskorna skola slutligen
drifva mig att gå till messan.» I hänsyn till de dåliga
skäl, som nu för tiden framställas af vissa fromma, gör
man för sig sjelf ibland den reflexionen, att: »Dessa män
skola slutligen komma oss att tvifla på Försynen.»

Dessa ideer ha ej allenast den olyckan att vara falska,
utan äfven det oförlåtliga felet att vara löjliga. De likna
de bönder, om hvilka Riehl<footnote><i>Die bürgerliche Gesellschaft.</i></footnote> talar, som icke kunna
föreställa sig någonting skönare här i verlden än de förnäma 
VARELSERNAS  OCH  TINGENS ^BESTÄMMELSE.                279

damernas söndagsklädningar i deras hemtrakt och derför
på högtidsdagarna kläda sina helgonbilder i dylika.

Fénelon sjelf är ej fri från denna förebråelse. Han
framställer t. ex. for oss solen, såsom uttryckligen
reglerande arbetet och hvilan, våra behof och våra nöjen. Tack
vare hans dags- och årsrörelse, är en enda sol, säger han,
tillräcklig för hela jorden. »Om han vore större skulle
han på samma afstånd omfatta hela verlden; jorden skulle
söndersmulas till stoft: om han på samma afstånd vore
mindre stor, skulle jorden vara ishöljd och obeboelig; om
han med samma storlek befunne sig längre ifrån oss, skulle
vi af brist på värme icke kunna existera på jordklotet.
Hvilken kompass, hvars rundel omfattar himlen och jorden,
har så noggranna mått? Denna stjerna gör ej mindre godt
åt det land, från hvilket hon aflägsnar sig för att
temperera det, än åt det som hon närmar sig för att gynna med
sina strålar . . . Sålunda företer naturen, olika smyckad, så
många sköna skådespel, det ena efter det andra, att hon
aldrig lemnar menniskan tillfälle att få afsmak för hvad hon
eger. Men ibland himlakropparna blir jag varse månen,
som tyckes med solen dela sysslan att upplysa oss. Han
visar sig i lagom tid tillika med alla stjernorna, när solen
måste gå att återföra dagen till det andra halfklotet.»

Man kan för visso tvifla om det absoluta värdet af
denna slutledning; den noggranna fördelningen af dagar
och nätter genom solen gäller endast för eqvatorn, minskas
alltsom den närmar sig polerna och förlorar, då den
kommit dit, helt och hållet sin tillämpning och sin
förtjenstfulla egenskap. Om man i dessa länder skrifver, för att
prisa Försynen, så förherrligar man henne utan tvifvel
derför att hon skapat dagar som vara i sex månader, och
nätter som vara lika länge. På Mercurius och Neptunus
skall man jemväl finna solen vara på lämpligt afstånd för
lifvets utsprickning på dessa verldar. På Jupiter skall man
prisa Skaparen derför att han frambragt fyra månar, på
Saturnus skall man hembära honom tacksägelse för en ring,
hvilken förenar det nyttiga med det angenäma, etc.

Inför dylika bevisningsskäl har man ej orsak att 
förvånas öfver, att slutändamålet fallit i den fullständigaste
misskredit. Se der likväl, sade J. B. Biot<footnote><i>Melanges scientifiques et litteraires.</i></footnote>, hvarthän denna
i våra dagar så vanliga mani förer, att nämligen vilja
förklara alla naturliga tings <i>huru</i> och <i>hvarför,</i> alltefter den
sväfvande och ofullständiga känslan af den omedelbara
fördel vi kunna draga deraf. En hvar bestämmer sålunda
naturens förutseende i enlighet med sitt förstånds ljus och
gör henne mer eller mindre dåraktig, alltsom han är mer
eller mindre okunnig. Detta skulle dock ingenting betyda,
om sjelfva drömmarna gåfves ut för hvad de äro värda;
men man vill, att de skola upptagas såsom sanningar, som
trosartiklar, och det tyckes för deras upphofsmän vara en
hädelse att inse dem vara orimliga. Man bör, säger
Montaigne, <i>gå mycket nyktert till väga, då man vill bjuda till
att bedöma</i> Guds anordningar. »Det finnes intet», tillägger
han, »som man så fullt och fast tror, som det man
minst vet, ej heller så vissa och sjelfsäkra personer som
de hvilka berätta oss fabler, såsom alkemister, kloka
gubbar, spåmän, läkare, <i>id genus omne,</i> med hvilka jag gerna
skulle vilja, om jag vågade, förena en mängd ordinarie
uttolkare af och kontrollörer öfver Guds planer, hvilka sätta
värde uppå att utfinna orsakerna till hvarje tillfällig
händelse och att i den gudomliga viljans hemligheter se de
ofattliga bevekelsegrunderna för hennes verk; och fastän
händelsernas ständiga vexling kastar dem från den ena
vrån till den andra, från öster till vester, underlåta de
likväl icke att följa sin boll och att med samma pensel måla
både det hvita och svarta.»

För att vara skrifna för fyrahundrade år tillbaka,
uttrycka dessa ord af den förståndige gamle en stor sanning,
hvilken i hvarje ögonblick rinner sin tillämpning. De
förtjena att läggas till den jemförelse, som samma författare
gör mellan menniskan och <i>gåsen,</i> som berömmer sig af att
vara »naturens älskling», en jemförelse som vi utvecklat<footnote><i>Les Mondes imaginaires et les Mondes reels, part. II, ch.  V.</i></footnote>
angående frågan om den menskliga högfärden, hvilken länge 
byggt verlden efter sin nyck. När menniskan af sin
naturliga drift låter hänföra allt till sig sjelf, förminskar hon
hela verlden för att kunna tvinga den in i hennes trånga
cirkel. Solen är ingenting annat än hennes ödmjuka
tjenare; stjernorna äro ej mer än nyttiga ornamenter,
hvilka pryda hennes tak och hjelpa henne att finna
rätta vägen på hafven. Då mån- och solattraktionen
tvänne gånger om dagen höjer oceanens vatten, så sker det
för att underlätta de fartygs inlopp till Havre, hvilka
komma från New-York. Då ekens bark afsöndrar garfämne,
sker det, för att vi skola få godt läder till våra skodon.
Då silkesmasken spinner ett lätt silke i sin puppa, sker
det, för att damerna skola få sig elementet till sina nya
paryrer. Då lärkan drillar om morgonen och näktergalen
i glädtiga toner firar aftonens annalkande, så göra de det
för att tjusa de öron som lyssna till dem. Med ett ord,
hela naturen är skapad för menniskan och allt medverkar
till hennes gagn och lycka.

Det är tydligt, att då man kommer till dylika
öfverdrifter, komprometterar man på ett egendomligt sätt
slutändamålet. Att påstå det allt är skapadt särskildt för
menniskan, det är att alltför naivt missbruka vår ställning.
Man bör först och främst skilja naturen i tvänne olika
delar: Himlen och Jorden. Himlen, det är den gränslösa
rymden, verldarnas oräkneliga mångfald, skapelsens
harmoniska och herrliga helhet. Jorden är en anspråkslös del af
detta hela, en vattendroppe i hafvet, ett stoftkorn, en atom.
Att Himlen är skapad för Jordens skull, det är en
ingenting mer och ingenting mindre än orimlig föreställning;
Himlen känner icke Jorden, och menniskan känner ej
heller den minsta del af Himlen. Stjernorna äro lika många
solar, medelpunkter för systemer af bebodda jordar; man
räknar dem i milliontal, och man får full visshet om att
vår planet är för dem fullkomligt okänd, alldeles
betydelselös, att de i rymden inneha så stora riken, att ljuset
behöfver tusendetals år för att genomskära dem, och att, om
vårt jordklot skulle i detta nu upphöra att finnas till, dess
försvinnande skulle försiggå bokstafligen obemärkt för de 
himmelska verldarna. Jordatomen hvirflar med snabbhet
omkring solen, likasom den lydaktiga slungan kring jätten;
tusendetals revolutioner försiggå samtidigt i det oändliga,
på alla upptänkliga håll och långt, långt ifrån denna atom.
När derför menniskan påstår, att himlarnas mäktiga
ofantlighet utvecklades för dess ändamål i de öde tomrummen,
när hon talar om verldens början och slut såsom syftande
på hennes person, så befinner hon sig i samma ställning
som en myra, den der skulle påstå, att landskapet i
närheten af hennes stack uppstått, för att för henne förete
behagfulla utsigter, och träden blomma för att smeka hennes
blick, att det af solen belysta hvita huset der nere diställts,
för att tjena henne till märke; med ett ord, att egaren af
detta landskap endast haft henne — den kloka myran —
i tankarna, då han anordnade sin boning, sina trädgårdar,
sina parker, sina fält och skogar endast för hennes
skull.

Om vi å andra sidan inskränka oss till Jorden, är 
föreställningen om ett mål i skapelsen här mera särskild och
inskränkt, och det skall ej vara orimligt af menniskan att
påstå, att Jorden byggts och organiserats, för att vara
lifvets och intelligensens säte. Man kan tillochmed bifoga,
att menniskan är i jordplanen synbarligen den främsta bland
de skapade varelserna. Hon ensam har fått andens gåfva.
Om hon försvunne från Jorden, vill det synas som att detta
klot skulle förblifva utan mål i universum, såframt icke ett
annat med ande begåfvadt slägte ånyo toge detsamma i
besittning, hvilket alltjemt för tillbaka till den tron att
denna verlden skapats, för att bli bebodd. Vi hafva i ett
föregående verk just bevisat, att verldarna byggts, för att
bebos af förnuftet. Men allt under det menniskan betrak,
tar sig såsom den sistfödda bland de jordiska
varelserna hvilkas successiva framträdande följt framåtskridandets
allmänna lag, och såsom den fullkomligaste ibland dem, allt
under det hon anser sig för den slutliga — eller
åtminstone närvarande — medelpunkten för det jordiska lifvets
rörelse och utveckling, bör hon icke låna sina inskränkta
ideer åt Gud och antaga, att hennes små husliga 
kombinationer ha utgjort en del af den gudomliga och eviga
planen. Det är icke utom sig hon bör söka grunden till sin
storhet: det är i sjelfva den egenskap som utmärker henne,
d. v. s. i hennes intellektuela värde. Om menniskan
genom sitt förnuft tillegnat sig en del af de tjenster som
naturen kan göra henne, så bör hon derför icke
sammanblanda detta tillegnande med den allmänna planen.
Polstjernan har ej skapats, för att leda de seglande, men
seglaren har vetat draga fördel af hennes egendomliga läge.
Eken är ej frambragt, för att tjena till garfning af
stöflorna, men fabrikanten har varit nog klok att upptäcka
garfämnets egenskaper och ombilda huden till läder.
Purpursnäckan har ej blifvit till för att färga konungarnes
mantlar; men industrien har vetat att i hennes skal finna
en glänsande färg. Fåret, silkesmasken, merinosfåret,
pelsverksdjuren, fjädrarna, dunet, killingsskinnet; de växter som
tjena till väfnader, bomullsbusken, linet, hampväxten;
guldtrådarna, silfvergrufvorna, diamanten, smaragden, topasen,
rubinen, safiren; perlorna, snäckskalen: med ett ord, alla
de varelser och föremål, som naturens trenne riken för
närvarande erbjuda åt menniskans prydnad, hafva ej skapats
och bragts till verlden för detta särskilda ändamål; det är
tydligt, att om menniskan efter hand tillegnat sig alla dessa
eröfringar, har hon derför att tacka sitt förstånd, sina
förmögenheter i att kunna välja, men ej en ursprunglig och
ovilkorlig plan, hvilken skulle med nödvändighet uppfyllas,
så att säga utanför den menskliga industriens val.

Menniskan utsätter sig för att falla i en djup irring,
när hon hänför allt till sig sjelf. Men detta är att göra
sig skyldig till en villfarelse af annat slag, än den att
förneka skapelsens plan, på den grund att denna plan icke
hänföres till menniskan allena. Voltaire beklagar i vackra
vers jordbäfningen i Lissabon och spörjer med bitterhet,
hvar denna mot menniskan vänskapliga makt är, om
hvilken man talar så mycket. Rousseau svarar honom, att
denna olycka är menniskornas fel; ty hvarför ha de byggt
på denna plats? Hvarken den ena eller den andra har rätt.
Menniskan har bedragit sig i sin egoism: vi erkänna det
öppet och göra oss tillochmed möda att bevisa det
befängda i denna metod. Men derför att denna metod är
falsk, är det likväl icke något tillräckligt skäl, för att deraf
draga den slutsatsen att föremålet för denna metod icke
existerar och att denna doktrins grund är en villfarelse.

Men detta är just hvad materialisterna göra, utan att
märka, att de låta sig förledas af en sällsam förblandning.
Helt visst är slutändamålet, kunskapen om skapelsens plan,
icke så enkel, som ytliga personer inbilla sig; det är
ytterligt inveckladt och företer nästan oöfvervinnerliga
svårigheter äfven för de mest klarsynta andar. Vi ha ej varit
tillstädes vid uppgörandet af Guds planer, och vi äro högligen
okunniga i afseende på denna storhet. Men, uppriktigt
taladt, på hvad sätt står vår ringhet i beröring med
tingens grundväsende? Huru kunna våra irringar minska den
skapande maktens och vishetens ide? I antagen således
menniskan vara en vigtig person, för att kunna uppställa
detta dilemma: att naturen graviterar mot hennes person
eller befinner sig i hvila? I glömmen således edra egna
principer och edert vanliga förakt för de menskliga
förhoppningarna, för att kunna så här ställa oss i valet
mellan att tro, antingen att varelsernas allmänna bestämmelse
sammanknippar alla sina strålar hän mot vår varelse, eller att
det ej finnes någon ordning, någon plan i den universela
enheten? Men nej. I läggen alltför mycken vigt uppå att
hålla menniskan i materiens blöja, för att kunna ett enda
ögonblick tillåta eder att höja henne öfver den zoologiska
rangen och bevisa hennes öfverlägsenhet. I viljen gerna
lemna hennes andliga egenskaper i skuggan, för att kunna
ett enda ögonblick uppställa detta val. Men huru skall
man kunna förklara eder ovilkorliga förnekelse af all plan
i naturen?

Se här denna föregifna stora förklaring, genom hvilken
man inbillar sig kunna undertrycka hvarje tanke på allmän
och särskild bestämmelse. Vi skola bevisa, att denna
förklaring är likaså bristfällig, som påståendena mot den
andliga ordningens eviga sanningar, och att de lärda män,
som i hvarje ögonblick tillvita oss, att vi endast vandra i
hypoteser, i sjelfva verket endast ersätta dem med andra
mera invecklade. Den förnämsta olikheten emellan dem
och oss ligger deri, att de inveckla sig i en mörk labyrint,
under det att vi gå rakt mot vårt ljusa mål.

Imanuel Kant, hvars venstra hand innehöll lika många
irringar som hans högra sanningar (en för öfrigt
afundsvärd jemnvigt för äfven de mest privilegierade män), Kant
fick en dag det infallet att säga, att »öfverensstämmelsen
med målet endast skapats af en reflekterande ande, hvilken
i följd deraf beundrar ett underverk som han sjelf skapat.»
Ni finner häraf det fruktgifvande i en dylik sats för herrarne
på andra sidan Rhen. De skola deraf hemta en riklig
mjölk, hvilken de skola erbjuda såsom läkemedel åt de sjuka
inbillningarna, såsom stöd för barnen och de gamla, såsom
frukost åt alla dem hvilka redan tidigt ha appetit. Denna
snillets förklaring skall kullkasta mensklighetens sekelgamla
åsigt. Man fråntager Gud ordningens och harmoniens
tanke, för att af dem göra en hyllning åt menniskoanden.
Dessa kirurger af ett nytt slag öppna Guds ådra, för att
inympa sin lifsprincip i hjernan på jordens lyckliga
innevånare. Det är tydligt, icke sannt?, att om det finnes
ordning i verldens inrättning och visshet i de skapade
varelsernas organisation, så bör man tillskrifva menniskan
densamma, ty det kan naturligtvis ej finnas någonting visst
här i verlden, utom menniskan, och att påstå det Gud är
henne öfverlägsen, det skulle vara att kränka den menskliga
tvåbeningens värdighet.

Låtom oss ett ögonblick lyssna till dem. Ett af
deras förnämsta bevisningsskäl, hvilka antaga, att verldens
tillkomst och uppehållande böra tillskrifvas en skapande
makt, som styr och ordnar allt i universum, säger Ludvig
Büchner, har i alla tider varit och är ännu den föregifna
lärosatsen om varelsernas bestämmelse i naturen. Hvarje
växt som öppnar sina praktfulla blommor, hvarje vindfläkt
som upprör luften, hvarje stjerna som glänser i natten,
hvarje sår som läkes, hvarje ljud, allting i naturen
uppväcker hos anhängarne af en varelsernas bestämmelse beundran
för den djupa visheten hos denna högre makt! 
Naturvetenskapen i våra dagar har frigjort sig från dessa teologiens
ihåliga framställningar, hvilka endast hålla sig till tingens yta,
och öfverlemnar dessa oskyldiga studier åt dem, som heldre
föredraga att betrakta naturen med känslans ögon, än med
förståndets.

Huru skola vi kunna tala om öfverensstämmelse med
ändamålet, invänder man emot oss, då vi blott känna
varelserna i denna enda form och ej hafva någon aning om
hvad de skulle vara, ifall de uppträdde för oss under en
annan sådan? Vår ande är ej ens tvungen att nöja sig
med verkligheten. Hvilken naturlig anordning skulle man
icke kunna föreställa sig på ett eller annat satt mera
öfverensstämma med ändamålet? Vi beundra nu de skapade
varelserna, utan att tänka på hvilken oändlighet af andra
former, organisationer och ändamålsenliga anordningar som
naturen inneslutit i sin barm, ännu döljer och för
framtiden skall hålla innesluten derinom. Det beror endast på
slumpen, om de uppnå tillvarelsen eller icke. Finns det
icke storartade växt- och djurformer, hvilka sedan lång tid
tillbaka varit förlorade och hvilka vi endast känna af
qvarlefvorna från den första tiden? Hela denna herrliga och så
ändamålsenligt inrättade natur, tillägger man, skall den icke
måhända en dag förstöras genom en revolution i vårt
jordklot och skall det icke behöfvas ännu en evighet, för att
dessa eller andra tillvarelseformer må utvecklas ur verldens
mudder ?

Äfven om hon förstördes, skulle detta ingenting bevisa
emot vår sats. Men afbrytom icke talarne och låtom oss
fortfarande uppmärksamt lyssna till de invändningar man
gör emot oss.

Kommer så det gamla argumentet om de för
menniskan nyttiga eller skadliga djuren, hvilket alldeles ingenting
bevisar emot visheten i de naturliga organisationerna och
faller till marken inför denna sanning: att jorden ej är
någon fullkomlig verld. Mycket skadliga djur, skrifver
författaren till <i>Kraft und Stoff,</i> till exempel jordråttorna, äro så
fruktsamma, att man ej kan hysa hopp om att få se dem
försvinna; gräshopporna bilda riktiga moln, som förmörka
solen och sprida förödelse, död och hunger omkring sig i
de olyckliga länder der de under sin väg slå ned. — Den
som endast söker vishet och slutändamål i naturen, säger
Giebel, kan använda sin klyftighet på att studera
binnikemaskarna. Dessa djurs hela lifsverksamhet består i
frambringandet af ägg som äro lämpliga för att utveckla sig,
och denna verksamhet kan endast utöfvas genom de andra
djurens lidanden; millioner ägg omkomma utan ändamål;
embryot förändras och ombytes till en mask, som endast
kan suga och afla. I detta lefnadssätt finnes det enligt
mensklig föreställning hvarken skönhet eller vishet eller
ändamålsenlighet. Hvartill tjena väl sjukdomarna, det fysiska
onda i allmänhet, frågar man derefter? Hvarför denna
oräkneliga mängd grymhet, våldshandlingar som naturen hvarje
dag, hvarje timma föröfvar mot sina skapade varelser? Det
väsende som gifvit åt katten och spindeln deras grymhet
och försett menniskan, detta naturens mästerverk, med
na-naturanlaget, som ofta göra henne så grym och barbarisk, kan
detta väsende, då det så handlat, vara godt och välvilligt
enligt den teologiska föreställningen?

Att spindeln tager flugorna, katten äter råttorna och
menniskan ännu är nog underlägsen, för att låta sig
beherrskas af de materiela instinkterna, bevisar väl det, att
Gud är elak eller att han icke finnes till! Man måste
medgifva, att detta är bra ytligt, för att vara en
vetenskaplig bevisning.

Man söker vidare i naturens undantag och
vidunderligheter, i de tvinsjuka varelser som stanna i sin
utveckling, exempel på oändamålsenlighet, hvilka skola kunna
afvända uppmärksamheten från den allmänna ordningen och
bevisa frånvaron af hvarje förnuftig tanka, liksom om några
enstaka stenar — hvilka för öfrigt sjelfva återgå i den
allmänna planen — kunde förstöra det helas symetri och
tillintetgöra byggnadens arkitektoniska värde. »Den
komparativa anatomien», tillägger samme materialist, »sysselsätter sig,
förnämligast med undersökandet af ändamålsenligheten i de
olika djurarternas byggnad, i det den hos hvarje art eller
slägte visar grundprincipen för dess organisation. Stödd på
dessa fakta, visar denna vetenskap oss i hvarje djurordning
ett stort antal former, organer, etc, hvilka äro för densamma
alldeles onödiga, oändamålsenliga, och hvilka icke tyckas
vara annat än den ursprungliga formen för dess
konstitution eller rudimenter af en anordning eller af en kroppsdel
hvilken bos en annan art uppnått en utveckling som är
lämplig till att göra den individ, hvilken är dermed
försedd, en viss bestämd nytta. Menniskans ryggrad slutar i
en liten spets, som ej är henne till någon nytta och hvilken
många anatomer anse för rudimentet af ryggradsdjurens
svans. Djurens och växternas kroppsbyggnad företer en
mängd oändamålsenliga anordningar. Ingen vet, hvartill
blindtarmens bihang tjenar hos menniskan, nyckelbenet hos
katten, vingarna hos vissa fåglar som ej kunna flyga,
hvalfiskens tänder etc. — Vogt anmärker, att det finnes djur,
som äro verkliga hermafroditer; de ha båda könens
organer och kunna likväl icke återalstra sig sjelfva; det behöfs
för parningen tvänne individer. Hvartill tjenar, frågar han
med skäl, en sådan organisation? Fruktsamheten hos vissa
djur är så stor, att de skulle, öfverlemnade åt sig sjelfva,
inom få år uppfylla alla hafven och betäcka jorden så högt
som ett hus. — Hvartill tjenar en sådan organisation?
Rymden och materien äro icke tillräckliga för en sådan
mängd af djur? — För hvad ändamål gifver naturen trenne
fullständigt bildade bröst åt en qvinna och fyra åt en
annan? Hvartill tjena i en kupa tusentals bin, som endast
existera för att bli dödade af sina arbetande systrar? Det
finnes djur som aldrig simma och hvilkas fötter likväl äro
försedda med simfenor, under det att det finnes riktiga
vattenfåglar hvilkas fötter endast ha en obetydlig
simmembran. Biets eller getingens gadd tjenar endast till att
förorsaka insektens död, när han begagnar sig af
densamma», etc. En allsmäktig och allvis Skapares plan, säger
Tuttle, borde alltid kunna på ett förnuftigt sätt uttolkas;
skulle han väl gifva onyttiga organer åt djuren, om det vore
annorlunda. För hvad ändamål och af hvad nytta äro
öfvergångsformerna hos fostret, i hvilka däggdjuren likna fiskarna
och reptilerna, förr än de uppnå sin fullständiga form?

Hvartill tjena hos menniskofostret luftgångarna med deras
öppningar? Hvarför hafva alla däggdjuren rudimentära
organer, hvilka endast hos reptilerna äro utvecklade? Hvarför
äro hos däggdjurshanarna det andra könets
fortplantningsorganer icke utvecklade och hos honorna tvärtom?

Tuttle lägger här icke uppmärksamhet vid, att dessa
anomalier sjelfva återvända i den allmänna planen, for
hvilken framåtskridandets lag är början och slutet.
Författaren till <i>Kraft und Stoff</i> öfverdrifver högligen värdet på dessa
. . . öfverskotter bestämda att dölja saxens språng ... i det
han på marktschrejareställningar exponerar alla hafvets och
jordens vidunder. »En af de vigtigaste omständigheterna
som motsäga slutändamålen i naturen är vidundren. Det
enkla sunda förståndet har så föga kunnat förena dessa
varelser med tron på en skapare, som handlar
planmessigt, att man i en länge tillbaka förfluten tid betraktat
dem såsom tecknen till gudarnes vrede; och ännu i våra
dagar anse de okunniga dem vara ett himmelens straff.
Vi hafva i en djurläkares kabinett sett en nyfödd get,
hvilken var fullt bildad till alla delar, men blifvit född utan
hufvud. Finns det någonting orimligare och mera
ändamålslöst, än att fullständigt afsluta formen hos ett djur,
hvars tillvaro är på förhand omöjlig, och att tillstädja
detsamma komma till verlden? Professor Lotze i Göttingen
öfverträffar sig sjelf, då han säger i afseende på vidundren,
att när ett foster saknar hjerna, skulle det för en oinskränkt
makt enda ändamålsenliga vara, att inställa sin verksamhet
häri, eftersom den ej kan ersätta det bristande. — En
främmande kropp i luftstrupen kastas måhända derifrån af
hostan; men en främmande kropp i matstrupen kan genom
öfverretning af nerverna i struphufvudet förorsaka qväfning.
— Läkaren kan hvarje dag, hvarje timme genom
sjukdomar, sår, missfall, etc. öfvertyga sig om den öfvergifvenhet
hvari naturen lemnar sina skapade varelser, och om hennes
ofta ändamålslösa kureringsförsök. Hvartill skulle läkarne
tjena, om naturen handlade ändamålsenligt?» Under dessa
öfverdrifter ligger en beståndande sanning, hvilken för visso
är en af de största svårigheter man kan upprepa emot oss.

Vi tillstå sjelfva, att vi aldrig sett vidunder, utan att känna
oss besvärade i vår öfvertygelse. Anatomie-kabinettet i
Strasburg, som är så rikt på hufvudlösa och andra
missfoster, är oss i detta afseende isynnerhet obehagligt.
Hvilken själ fanns i dessa foster, som hejdats i eller bortvändas
från sin naturliga utveckling? Hvarken St. Augustinus eller
St. Thomas lär oss, huru vi skola lösa denna fråga, och
vetenskapen har föga att upplysa derom. Men då man ser
sakerna ur deras rätta synpunkt, upptäcker man, att det
finnes mycket få undantag, som icke kunna vederlägga läran
om det hela. Att en svullnad uppstår ofvan ett ligament,
att ådrorna svälla när man trycker tillhopa armen och
stämmer blodet, att ett foster stannar i sin utveckling eller att
ett organ tvinar bort i följd af någon organisk egenhet:
dessa anomalier äro mera skenbara än verkliga och visa, att
lagarna äro allmänna och att Gud icke är ett litet väsende,
som rättar sin verksamhet efter de lätt öfvergående hinder
som framkallats af menniskan eller af tillfälligheter. Våra
motståndare öfverdrifva vidden af dessa svårigheter, då de
påstå, att Gud icke är till och att det Högsta Väsendet
borde handla enligt de menskliga föreställningarna. I det
våra motståndare mera särskildt lägga an på missfostren,
låta de oss anmärka, att man kan på konstlad väg
åstadkomma dylika genom att tillfoga ägget och fostret någon
skada. Naturen har ej något hjelpmedel mot detta onda.
Hon följer tvärtom den erhållna impulsen, fortfar att verka
i den falska riktning, som hon emottagit, och aflar ett
missfoster. »Finns det väl någon, som kan förneka den
fullkomliga frånvaron af ande, förneka den rena mekanismen i
detta verkningssätt? Kan man inför ett sådant fenomen
antaga idéen om en vis skapare, som styr materien efter sin
plan? Skulle det väl vara möjligt, att detta andliga
väsendes skaparehand läte sig hejdas eller bortledas af menniskans
godtyckliga vilja?»

Beundrom här, hvartill man kan föra denna sällsamma
kritik af naturens verk.<footnote>Vi ha redan erinrat om, att denna kritik är så  gammal  som
verlden. »Huru hafva», säger Lucretius (lib. V), »de skapande  
elementernas böljor grundat himmelen och jorden, urholkat det djupa
hafvet samt ledt solens och stjernornas lopp? Jag upprepar det, detta
alltet är icke deras vishets verk; verldens elementer ha ej begrundat
den ordning som betvang dem; de ha ej på förhand öfverenskommit
om den rörelse som de borde ömsesidigt tilldela hvarandra; men
dessa till antalet oändliga elementer hafva, upprörda i alla
riktningar, ifrån evighet underkastade främmande skakningar, förda af sin
egen tyngd, dragna isär och förenade i alla riktningar, försökt alla
föreningar, antagit, lemnat och under otaliga sekler återtagit olika
former, och de hafva genom sammanhopningar och rörelser, i det de
ordnat sig jemte hvarandra, åstadkommit dessa stora massor, som på
visst sätt blifvit det första utkastet till jorden, himlarna, hafven och
de lefvande slägtena.»</footnote> För att dessa herrar skulle vara 
nöjda, för att de skulle värdigas göra rättvisa åt den visa
ordning som beherrskar verlden, skulle denna oinskränkta
och oböjliga ordning behöfva omgifva varelserna med ett
harnesk af härdadt stål. Ni beundrar skinnets fina väfnad,
den silkeslena huden, dess hvithet och känslighet för
minsta vidröring. Ni har verkligen orätt. Dessa egenskaper
bevisa icke, att naturen handlat med förnuft, och att hon
på samma gång beredt en väl konstituerad kropps
helsoförhållanden som de gagneliga eller angenäma känslor,
detta skälfvande kött är emottagligt för att röna. Nej.
Dessa filosofer skulle hafva föredragit marmor eller jern:
»naturen skulle kunnat foga så, att kulorna återstudsa från
kroppen och att värjorna ge stötar utan att såra.»<footnote><i>Büchner, Kraft und Stoff.</i>
</footnote>
Hurudan finner ni denna kritik? Se här ett litet barn som nyss
kommit till verlden: ni hugger hufvudet af det, och detta
hufvud gör ej motstånd! Hvilken dum natur! »hon låter
sig hejdas af menniskans godtyckliga vilja.» Och vill ni
erfara ett ytterligare bevis på Guds oförstånd och deras
dumhet, som tro på honom? se här: tag det ad notam, ty
det är oemotståndligt. Det vill synas, som att ljuset,
hvars hastighet är 42,000 geogr. mil i sekunden, <i>icke ilar
tillräckligt fort.</i> »Ljuset genomskär så långsamt
rymden, att det behöfver millioner år, för att kunna
komma från den ena planeten till den andra. Hvartill tjena
dessa <i>föga visa inskränkningar</i> i yttringarna af en 
skaparevilja?»<footnote><i>Buchner, Kraft und Stoff.</i></footnote> Ni frågar eder sjelf, stackars inskränkte läsare, i
hvad afseende ljusets hastighet — eller långsamhet —
bevisar frånvaron af en skaparevilja? Men ni förstår då icke,
att dessa skriftställare inbilla sig, att om Gud existerade,
så måste han ha sina infall, hvilka skulle likna våra; och
eftersom Büchner ej tycker om, att ljuset endast
tillryggalägger 2,520,000 geogr. mil i minuten, så är det tydligt,
att det borde ila hastigare; eftersom det släpar sig så
långsamt fram i rymden, så finnes Skaparen ej till. Nåväl,
ni kan spörja, hvilken siffra som skulle behaga författaren
till denna intelligenta kritik: Büchner vet det icke riktigt;
allt hvad han för ögonblicket önskar, det är att få se
ljuset skynda fortare. — Vi skulle ha dålig smak, ifall vi
formaliserade oss öfver denna oskyldiga fantasi. Tvärtom.
Vi ansluta oss af allt hjerta till denna ädla önskan och
tillstå, att vi med glädje skulle se, det ljuset gjorde
snabbare framsteg, — tillochmed härnere.

Detta är, ni måste medgifva det, helt löjliga invändningar.
Men äfven de allvarligaste svårigheterna försvinna, när
menniskan slutar med att taga sig sjelt till utgångspunkt. Och
det är hennes skyldighet att upphöra dermed, ty hon
utgör sjelf en del af den allmänna plan som utsträcker sig
till de andra verldarna och skapelsens oändlighet. Om Cid,
om Andromakkos — anmärka vi med Bersot<footnote><i>Du spiritualisme et de la nature.</i></footnote> — åter lefde
upp, för att se sig framställda af Corneille och Racine, så
skulle de vid åsynen af den vackra roll som de spela, af
deras de andra personnagerna öfverstrålande glans och af
skaldens på dem koncentrerade förkärlek, utan tvifvel säga,
att Corneille och Racine haft för afsigt att resa ett
monument till deras ära; att de varit målet för skaldens arbete;
att de äro styckets medelpunkt; att hvarje annan
person som medverkar till handlingen endast i deras intresse
framföres på scenen . . . Sanna förhållandet är, att det
varit författarens afsigt att förverkliga det sköna, hvars åsyn
lifvar honom, att till menniskornas språk öfverflytta det 
osynliga idealet. Figurerna äro endast verktyg. Är icke
detta en riktig bild af skapelsen? Hvilket löjligt skådespel,
när man ser någon af dessa skådespelare, hvilka ej ha mer
än ett enda ord att säga i hela stycket, inbilla sig, att
teatern gjorts för hans skull, prydts för hans skull och
förblifvit tom, ända tills han kommit fram etc.

Sinnenas illusion och fåfängan förena sig för att
vilseleda oss; vetenskapens ändamål är att frigöra oss
derifrån och från den vidskepelse som är sanningens värsta
fiende. Må teologerna upphöra med att åberopa
slutändamålen: man kan ej vara domare och part. Den organiska
naturen är en oändlig harmoni: de missfoster, om hvilka vi
talade härofvan, äro vittnesbörd om <i>lagens och planens
enhet i naturen;</i> de för menniskan onyttiga eller skadliga
varelserna äro yttringar af skaparekraften och hviloplatser
eller grader. Det är <i>alltet,</i> som man bör betrakta, och
icke menniskans omgifning. Inför denna betraktelse uppgå
alla de invändningar, som hemtats från en inskränkt
tillämpning på menniskan, i rök och försvinna.

Låtom oss nu fästa vår uppmärksamhet på de
organers förnuftsenliga byggnad som tjena till att
öfverflytta den yttre verldens förhållanden till hjernans kunskap,
på sinnena och särskildt på ögat. Skönheten i ögats
optiska bildning kan icke bestridas af någon; att påstå det
ögat är skapadt för att se och örat för att höra, det är
nästan att begå en pleonasm. Att upprepa det ögats
organisation är fullständigare, än någon fotografs svarta
kammare eller någon optikers apparat, det är att ytterligare
göra sig skyldig till trivialitet. Men för att bekämpa en
motståndare på samma fot och samma terräng, är det
nödvändigt att vi ett ögonblick inlåta oss på detaljerna och
erinra oss ögats anatomiska beskrifning.

Synen är i menniskornas och djurens ögon det
förunderligaste, sade Euler. Ögonglobens form är i allmänhet
sferisk och utgöres af trenne tunna blad. Den
yttersta hinnan, som bär namnet hornhinnan (det hvita af
ögat), är ogenomskinlig, mycket tjock och omgifver nära
nog de tre  bakre  fjerdedelarna af ögongloben,  hvars  form
och fasthet den utgör: dess framom hornhinnan belägna
del företer en rundad öppning, i hvilken det genomskinliga
hornet är infogadt. Vid denna hinna äro de muskler
fästade som äro afsedda att sätta ögat i rörelse. Under
denna främsta membran är en mycket djupt svart ådrig
hinna, hvilken af ögat gör en verklig Camera obscura och
uppfångar de strålar som skulle kunna reta näthinnan:
till sin främre del utgör den ett slags diafragmatisk
skiljehinna, som bär namnet iris, en cirkelrund skifva
genomborrad af en öppning, som sträcker sig till dess medelpunkt,
och färgad i olika nyancer, hvilkas ljufva tilldragningskraft
mången gång är underbart mäktig.

Den öppning som man ser i medelpunkten är
<i>pupillen</i> eller ögonstenen: ni vet, att pupillen ej är ett föremål,
såsom man skulle vara frestad att tro, utan tvärtom en
öppning; och denna öppning göres större eller mindre,
alltefter den ljusmängd som träffar ögat, ty iris har den
sällsamma egenskapen att sammandraga eller utvidga sig
noggrannt efter ljusmängden, på det ögat aldrig må
emottaga för mycket eller för litet. Det är genom denna
föränderliga öppning i iris, som ljusstrålarna intränga i den
derbakom belägna Camera obscura.

Der finnes en lins med tvänne motsatta konvexa
sidor, hvilken är afsedd att emottaga dessa strålar:
nämligen kristallvätskan.

Hela den bakre delen, ifrån denna lins ända till ögats
botten, är uppfylld med en slemartad, genomskinlig massa,
hvilken liknar det genomskinliga hvita i ett okokt ägg: man
kallar den ögats glasvätska.

På djupet af denna vätska och midtemot pupillen
finnes den ömtåligaste och vigtigaste membranen af dem alla,
den som tjenar till ljusskärm, för att emottaga bilden;
densamma står i förbindelse med hjernan och förlänar henne
uppfattningen: den är näthinnan, hvilken är en utsprickning
af den synnerv, som kommer ifrån hjernan. Ni ser
således, att hjernan nästan bokstafligen sjelf kommer och sätter
sig vid fönstret, för att betrakta den yttre verlden.

Ögonnätets förlängning bekläder hela den bakre och
inre delen af ögat.

Kristallvätskan, en lins genom hvilken alla ljusstrålarna
tränga, för att komma till näthinnan, kan med förunderlig
lätthet i hvarje ögonblick förändra sin bugtning, för att sålunda
oupphörligt rätta sig efter afståndet och ständigt föra en
tydlig bild till näthinnan. Men huru låter det tänka sig,
att denna organiska kristall kan så efter behag svälla
upp och åter lägga sig? Utan att förstå denna möjlighet,
bör man föreställa sig en inrättning, som är mera
förvånande än sjelfva handlingen. Man bör veta, att denna
linsformiga glob icke är någon fast kropp af ett enda
stycke, utan snarare en samling af fina och genomskinliga,
tunna skollor, som äro ställda intill hvarandra, skollor så
tunna att man skulle behöfva lägga ett tusental sådana,
den ena öfver den andra, för att kunna uppnå en nagels
tjocklek, och att kristallvätskan i sjelfva verket innesluter
omkring fem millioner dylika skollor. Vidare, dessa äro
sjelfva sammansatta af små stycken, hopväxta vid hvarandra,
och det är dessa fragmenters lek, som bildar den
utomordentliga rörligheten i denna genomskinliga lins. De äro
bland dessa underbara skapelser, som passera obemärkta
och af hvilka naturens verk är uppfyldt!

Genom denna ögats sinnrika och oefterhärmliga
byggnad öfvergå de yttre föremålen från kropparnas område till
tankens; de äro tillgängliga för vår själ och låta sig
beröras, liksom om intet afstånd skilde dem ifrån henne.
Denna mekanism böjer sig för alla förhållanden. Den
lämpar sig af sig sjelf och oss ovetande efter ljusets såväl som
afståndets vexlingar; och den kan, hvad intet instrument
förmår göra, urskilja de himmelska kropparna på ofantliga
afstånd och de mikroskopiska varelser som befinna sig
några centimeter från densamma. Brewster har rätt, då
han kallar ögat »den förpost som vaktar vägen mellan
materiens och andens verldar, och genom hvilken de stå i
förbindelse med hvarandra.»

Vi förstå, huru Eyler kan, efter det han betraktat
ögats byggnad, hängifva sig åt sin  beundran. »Ögat», 
säger han, »öfverträffar således ofantligt alla de maskiner
som den menskliga skickligheten förmår frambringa. De
olika genomskinliga ämnen, af hvilka det är sammansatt,
hafva ej blott en grad af täthet, som kan förorsaka
ljusstrålarnes olika brytningar, utan deras figur är äfven
bestämd; så att alla de strålar, som utgått från en punkt af
föremålet, äro noggrannt förenade i en och samma punkt,
fastän föremålet är mer eller mindre aflägset, beläget
omedelbart framför eller på sned för ögat och ehuru dess
strålar undergå en olika brytning. Vid den minsta förändring
som man skulle utföra i de genomskinliga ämnenas natur
och figur, skulle ögat genast förlora alla de fördelar som
vi nyss beundrat. Men ateisterna ha den djerfheten att
påstå, det ögonen såväl som hela verlden endast äro verket
af en ren slump. De finna deri ingenting som förtjenar
deras uppmärksamhet. De se ej något tecken till vishet i
ögonens byggnad. De tro sig snarare hafva skäl att klaga
öfver deras ofullkomlighet, alldenstund de hvarken kunna se
i mörkret eller genom en vägg, eller urskilja de minsta
tingen i de mycket aflägsna föremålen, såsom i månen och
de andra himlakropparna. De ropa högt, att ögat icke är
något planmessigt utfördt verk, att det är bildadt på slump,
liksom en dyhög som man träffar ute på fältet, och det
vore orimligt att påstå, det vi ha ögon för att kunna
se; utan snarare att vi, eftersom vi nu en gång händelsevis 
fått lemmarna, begagna oss deraf så mycket som deras
natur tillåter. Det är onödigt att inlåta sig i en tvist
med sådana menniskor; de förbli orubbliga i sin sats och
förneka äfven de mest vördnadsbjudande meningar. Deras
påståenden i afseende på ögonen äro lika orimliga som
orättvisa.»<footnote>»Bref till en tysk prinsessa.» </footnote>

De strålar, som till vår hjerna öfverflytta föremålens
utseende, intränga i ögat i enlighet med lagarna för
strålarnas brytning, efter hvilka sjelfva ögats beståndsdelar äro
anordnade. Iris utför i ögongloben och i afseende på
ljusstrålarna diafragmats funktion, d. v. s. afskiljer det för ögat 
otjenliga ljuset. Den centrala ljusknippa, som genomtränger
pupillen, kommer snart till kristallvätskan; dess strålar
närmas intill hvarandra genom linsen med dess tvänne
konvexa ytor, utan att häraf likväl följer någon sönderdelning 
af ljusstrålarna, hvaraf föremålens prismatiska färgfördelning 
skulle kunna uppstå. Denna fullständiga förmåga
att ej ändra föremålens färg, hvilken man så sällan och
med så stor svårighet erhåller vid konstruktionen af objektivglasen 
i en tub, kommer sig af den olika täthet som de talrika
koncentriska<footnote>Med gemensam medelpunkt. </footnote> lager hafva, af hvilka kristallvätskan är bildad.
Ljusstrålarna, hvilka, under det de genomskära kristallvätskan, 
börjat starkt sammanlöpa till en punkt, och gjort
det ännu mera genom glasvätskan som de derefter passera,
sträfva att förena sig i en gemensam focus och dana en
bild som skall afmåla sig på näthinnans yta.

Ögat lämpar sig således sjelft efter afstånden, antingen
genom iris' sammandragning, eller genom förlängning eller
förkortning af kristallvätskans axel; ännu mera, eftersom
dess ställning utsätter det för talrika förändringar, har
naturen vidtagit de största försigtighetsmått för att bevara
det; för att befria det från den alltför stora retningen af
ljuset, har hon framför den främsta delen af detta organ
spänt ögonlockens rörliga slöjor, hvilkas kant är garnerad
med skyddande hår och hvilkas inre är beklädt med en
slemartad hinna af den finaste väfnad, hvilken hålles slipprig 
af tårarna, som återigen afsöndras af en körtel, sittande
under ögonhålans hvalf och hvilken utgjuter sitt fluidum
genom sex eller sju små kanaler, hvilka utmynna på öfra
delen af öfverlocken.

Inför den anatomiska beskrifningen af ögat, hvilken
vi skulle önska att vi kunde illustrera genom att direkte
framställa sjelfva ögat, spörja vi med Newton, »om ögat
kunnat skapas utan någon kännedom om optiken», eller
läran om ljuset, synen och deras lagar, och vi svara med
den store tänkaren, att detta organs byggnad ovedersägligen 
bevisar tillvaron af ett förnuft, en ande, som icke 
allenast har kännedom om optikens lagar, utan äfven är i
stånd att under dessa lagar böja alla materiens rörelser.
Det vill i sjelfva verket synas som att man måste ha en
viss djerfhet, för att kunna inför den beundransvärda
konstruktionen af synorganet påstå, att den kraft, som byggt
det, är en blind kraft, och en ovetande kraft, en materiens
lekboll, främmande för allt förnuft. Om den astronomiska
kikaren, hvilken endast är en grof anordning af linser,
bekräftar för det sunda förståndet att den förfärdigats af
en optiker, huru skulle då sjelfva menniskoögat, som står
oändligt öfver hvarje konstens apparat, kunna anses för ett
verk af materien eller slumpen? — Nåväl! det är tråkigt
att säga det, men det är just hvad den materialistiska
skolan påstår.

Ögat har bildats alldeles ensamt! Detta vigtiga
faktum har denna halfvetenskap för framtiden tillegnat sig,
och detta på tvänne olika sätt: genom Darwin och Büchner.
Den senare lärer oss att han, då han för sju år sedan skref
att det ej finnes någon Gud, icke trodde, det naturvetenskapens
oupphörliga framsteg så snart skulle förse honom med »de
noggrannaste och mest öfvertygande bevis», till stöd för
sitt påstående. Dessa gör Darwin sig besvär med att
uppräkna. Han <i>bevisar</i> (?) till slut, att ögat, ett af
djurkroppens fullkomligaste organer (Büchner tillstår det), omärkligt
utvecklats från en enda känselnerv! Büchner gör ett språng
i glädjen, ty detta faktum eller, rättare sagdt, denna teori
bevisar honom tydligt, att Gud ej finnes till. Låtom oss
derför höra Darwin sjelf; låtom oss se till, huruvida detta
»faktum» verkligen är bevisadt och om, ifall så är, den
andra förklaringen undertrycker Gud.

Till att börja med, säger denne naturforskare<footnote><i>On the origin of species by means of natural selection.</i> </footnote>, tyckes
det, jag medger det, vara ytterst orimligt att antaga, att
ögat, som är så beundransvärdt inrättadt för att emottaga
mer eller mindre ljus, för att lämpa synstrålarnas focus
efter olika afstånd, för att beriktiga synbildens förvirring
till form och färg genom strålarnas brytning — att ögat, 
säga vi, kan hafva bildats genom det naturliga valet. Men
när det första gången sades, att solen står stilla och att
jorden rör sig, förklarade det »vanliga förståndet» äfven
denna teori för falsk. Alla filosofer veta nog, att man i
afseende på vetenskapen aldrig kan förlita sig på det gamla
yttrandet: <i>Vox populi, Vox Dei.</i> Förnuftet säger och
försäkrar mig, att om man kan bevisa att det finnes talrika
öfvergångsgrader ifrån det fullkomligaste och mest invecklade 
till det ofullständigaste och enkla ögat, under det att
hvar och en af dessa grader är gagnelig för den varelse,
som är i åtnjutande utaf densamma: om, vidare, ögat
stundom förändras, huru ringa det än må vara, och om dessa
förändringar ärfvas, hvilket kan bevisas genom fakta; om
slutligen förändringarna i detta organ någonsin kunnat vara
af gagn för ett djur som befinner sig i vexlande
lifsförhållanden; redan då kan antagandet, att ett fullständigt
och inveckladt bygdt öga kan bildas genom det naturliga
valet, betraktas såsom fullkomligt sannt, allt under det att
det förvirrar vår inbillningskraft. Huru kan en nerv bli
känslig för ljuset? Detta är ett problem, hvilket är för
oss af lika ringa vigt som problemet om sjelfva lifvets
första ursprung. Jag bör endast tillägga, att flera
omständigheter komma mig att tro, det de nerver, som äro
känsliga för vidröringen, äfven kunna bli känsliga för ljuset,
och äfvenledes för de mindre fina vibrationer som
frambringa ljudet.

Herr Darwin har orätt i att påstå, att ögats ursprung
är för oss af lika ringa vigt som sjelfva lifvets ursprung,
och vi skulle gerna velat veta, om detta elementära
ursprung företedde för honom någon likhet med jordens
känslighet för ljuset, med fotografens plåt. Men eftersom
han tiger i afseende på denna förklaring, låtom oss
tillsvidare antaga möjligheten af detta förhållande och lyssna
till utvecklingen af framåtskridandets teori.

Bland de lefvande ryggradsdjuren finner man ej någon
stor olikhet i hänsyn till ögonen; men i leddjurens
utgrening kan man följa en serie af ögon, ifrån den enkla
synnerven, betäckt med ett lager af pigment, som stundom 
bildar ett slags pupill, men alltid är beröfvadt linsen eller
hvarje annan optisk mekanism. Ifrån detta rudimentära
öga, som endast kan skilja mörkret ifrån ljuset och
ingenting vidare, finner man tvänne parallela serier af mer och
mer fullständiga synorganer, serier emellan hvilka det,
enligt Müller, finnes väsentliga grundolikheter. Den ena
serien omfattar de små glatta ögonen på insekter, så
kallade <i>enkla ögon,</i> hvilka äro försedda med en lins och en
hornhinna; den andra omfattar de <i>sammansatta ögonen,</i>
hvilka utesluta alla de strålar som komma ifrån synvidden,
med undantag af den strålpensel som kommer till näthinnan
såsom en mot sitt plan lodrät linie.

Den store förkämpen för lagen om det naturliga valet
tror, att man, i det man för de första organismernas
ursprung antager tillvaron af en för ljuset känslig nerv, äfven
kan antaga, att naturen skall genom denna framåtskridandets
organiserande lag omärkligt komma till de fullständigaste
optiska apparater, vare sig kemiska eller linsartade. Om,
säger han, man betänker huru många olika grader det
finnes i byggnaden af våra nu lefvande crustacéers ögon; och
om man erinrar sig, huru ringa antalet af lefvande varelser
är i förhållande till de utslocknade arternas antal, så kan
jag icke finna någon verklig svårighet, åtminstone icke
större än i afseende på hvarje annat organ, i att antaga
att det naturliga valet har ombildat en enkel apparat, af
en synnerv, öfverdragen med pigment och betäckt af en
genomskinlig hinna, gjort ett optiskt instrument, så
fullständigt som en representant för leddjurens stora familj
kan ha det.

Det förefaller helt naturligt, att man jemför ögat med
ett teleskop. Men vi veta, att detta instrument efter hand
fullständigats genom länge ihållande ansträngningar af
menskliga intelligenser af en högre ordning; och vi sluta deraf,
att ögat måste ha bildats på ett motsvarande sätt. »Är
icke en sådan slutledning bra inbilsk?» anmärker han med
skäl. »Hvad ha vi för rättighet att tro, det Skaparen
arbetar med tillhjelp af samma andliga förmögenheter som
menniskan?» Denna anmärkning oaktadt, fortfar Darwin
att på Guds verk tillämpa de ideer som utvecklat sig i
hans hjerna. Och se här, huru han framställer den hos
de lefvande arterna försiggående långsamma bildningen af
det optiska instrument som låter oss se. Det är en
hypotes, i hvilken det ej är ondt om antaganden. »Vi böra»,
säger han, »<i>föreställa oss</i> en för ljuset känslig nerv, placerad
bakom ett tjockt lager af genomskinliga organväfnader som
innesluta mellanrum, fyllda med vätskor, derpå skola vi
<i>antaga,</i> att hvarje del af detta genomskinliga lager
oupphörligt och långsamt förändras i afseende på täthet, så att
det särskiljes i partiella lager, hvilka äro olika i afseende
på täthet och tjocklek samt placerade på olika afstånd
ifrån hvarandra, och hvilkas båda ytor långsamt förändra
form. Man bör vidare <i>antaga,</i> att det finnes en förnuftig
makt, och denna makt är det naturliga valet, som ständigt
står på lur efter hvarje tillfälligtvis frambragt förändring i
de genomskinliga lagren, för att sorgfälligt <i>utvälja</i> dem
ibland dessa förändringar, hvilka kunna under olika
omständigheter, på något sätt och i någon mån, frambringa
en mera tydlig bild. Vi kunna äfven <i>antaga,</i> att detta
instrument mångdubblats i millioner under hvart och ett
af sina på hvarandra följande tillstånd under utvecklingen
mot fullkomligheten, och att hvardera af dessa former
bestått, tills en bättre upptäckts och den gamla nästan genast
öfvergifvits och förstörts.

Hos de lefvande varelserna skall föränderligheten
frambringa mindre förändringar i det naturliga instrumentet,
slägtet skall mångfaldiga det, sålunda förändradt, ända i
det oändliga, och det naturliga valet skall med ofelbar
skicklighet välja hvarje ny fullkomning som vunnits. Om
detta förhållande fortfar att verka under millioner sinom
millioner år, och för hvarje år på tusentals individer af
alla slag, är det väl då omöjligt att tro, att ett lefvande
optiskt instrument kan bildas på detta sätt, »tills det
erhåller öfver dem, som vi förfärdiga af glas, hela den
öfverlägsenhet som Skaparens verk i allmänhet ega öfver
menniskans?»

Man kan i Darwins system anmärka ett förbehåll till
förmån för Gud; men detta förbehåll anstår ej materiens
mera oinskränkta befriare. Sjelfva Darwins franska
öfversättarinna, m:lle Clémence-Auguste Royer, förebrår honom
med någon häftighet, att han stannar på en så vacker väg
och ännu tror på tillvaron af ett Högsta Väsende. »Darwin
förefaller mig icke tillräckligt djerf», säger hon i sitt
företal. »Är det af försigtighet, som han icke går ända till
slutet af sitt system, som han stannar midt i kedjan af
sina konseqvenser? När ifrigare, om än icke mera logiska
andar uppdrogo de yttersta konseqvenserna, utstötte den
puritanska verlden höga rop, skandaliserad öfver att man vågade
påstå, att den icke i rak linie härstammade från knäet på
någon gud», etc. Denna dame går åtminstone ända till
slutet, hon fördrager icke att man ännu vågar taga Gud
för allvar, hon skämtar smått med <i>teolaterna,</i> hon hoppar
jemnfota på deismens spillror och slungar blixtar mot
försvararne af ett Högsta Väsende; hon vänder ryggen åt
hvarje yttring af den ödmjukaste religiösa ide och räcker
båda händerna åt de tyska deklamatorerna.

Det finns blott en liten brist i dessa utomordentliga
personers logik, och den är, att denna föregifna stränga
logik är utomordentligt ologisk, och att de af darwinisterna
betecknade fakta såväl som teorier alldeles icke leder till
de löjliga konseqvenser till hvilka man påstår dem föra.
Och det sällsammaste i saken är, att dessa starka själar —
som blifvit mycket dumdristiga, derför att man med buller
och bång höjt dem till skyarna — icke märka på något
sätt den lucka som de framhärda i att bibehålla mellan
början och slutet af deras slutledning. Deras sätt att tala
liknar en väg som redts på en hög platå, afhuggen midti
stråket genom en af dessa djupa afgrunder, som tvärt skilja
tvänne glacierer åt. De båda ändpunkterna af vägen äro
icke illa lagda och underhållna, men det är tyvärr omöjligt
att gå från den ena ändan till den andra på sagda väg,
derför att det bottenlösa svalget skiljer dem obevekligt åt.
Det kommer sig deraf, att det är svårare än man tror att
slå en bro öfver denna afgrund.

Enligt mästarnes åsigt finnes det ingen söndring af
delarnas sammanhang, och Guds rent af stadigvarande
verksamhet återstår för att förklara såväl tingens vexling som
deras ursprung; men lärjungarna ha den förmätenheten att gå
längre än mästarne och vanställa de teorier hvilkas förkämpar
de säga sig vara. Bedröfliga försvarare! Vi ha sett huru
experimentatorerna resonnera. Vi böra här tillägga den
åsigt som uttalas af upphofsmannen till teorien om
enheten i mångfalden, Geoffroy Saint-Hilaire. Långtifrån att
luta till de förnekelser som man nu uppreser emot oss,
gör den lärda fysiologen det till en pligt för sig att högt
försäkra, det han tvärtom i denna arternas vexling ser »en
af de herrligaste yttringarna af den skapande makten och
ett ytterligare skäl till beundran, tacksamhet och kärlek» <footnote><i>Principes de Philosophie zoologique.</i></footnote>.

Låtom oss derför med fasthet uttala det. Äfven om
vi antaga utan förbehåll alla de af materialisterna åberopade
fakta, om vi derjemte ställa oss på samma sida som
Darwin, Owen, Lamarck, G. Saint-Hilaire, om vi antaga, att
ögat, sinnena, menniskorna, djuren, växterna, de lefvande
varelserna, med ett ord, hafva bildats under den beståndande
makten af en naturkraft, så skulle detta icke bevisa att Gud
ej finnes till; det skulle tvärtom bevisa att Gud finnes till.
Han skall blott, i stället för att framträda inför oss under
begreppet af en murare, synas för oss såsom byggmästare.
Han skall, såsom vi finna, ej förlora mycket derpå.

Vi ha redan bevittnat denna förändring af
gudsbegreppet i vårt allmänna studium (bok II, kap. II) öfver kraften
och materien. Ur synpunkten af varelsernas och tingens
bestämmelse, undergår det korrelativa begreppet samma högre
utveckling; långt ifrån att minska skapelseplanens skönhet,
utvecklar det densamma och förstorar den i ofantliga
proportioner. Om vi antaga att det, i stället för en hand
som konstruerar prototypen för hvarje växt- och djurart,
finnes en inre för materien föreskriven kraft: i hvad
afseende förstör denna förändring öfvertygelsen om ett skapande
förnuft och ett mål i skapelsen? Måste man icke genast
tillsluta sina ögon för öfverenskommelsen, för att kunna 
vägra att i denna inre naturkraft se verkningen af en
förnuftig tanke? Måste man icke vara blind, för att ej kunna
se den tydliga angifvelsen af en mäktig och evig orsak?

Om man påstår, att naturen danar sig sjelf allena och
att hon <i>instinktmessigt</i> skrider framåt i sitt verk uti en fast
riktning mot städse mera fullkomliga verk, så är det
detsamma som att till hälften tillstå, att denna natur är af
en förnuftig orsak riktad mot detta ideal. Huru skulle
den overksamma materien kunna ha den <i>idéen</i> att efter hand
ordna sig uti växt-, djur- eller menniskoformen? att bilda
de organer, hvilka utgöra den lefvande varelsen och bevara
lifvet genom seklerna? att inrätta dessa apparater, genom
hvilka den lefvande varelsen står i ständig förbindelse med
de ting som icke äro hennes? Genom hvilken slumpens
nyck skulle dessa organer så småningom finna sig bildade
för denna sinnenas meddelelse och fästade vid den tänkande
hjernan, som allena dömer och känner? Huru kommer det
sig, att de äro så väl inrättade? Hvarför har största delen
af apparaterna lyckats och ej förfelats i utfinnandet? Huru
beständiggöras de lefvande organismerna i sin integritet
genom fortplantningen? Hvarför består skapelsen af slägten,
arter, familjer? Hvarför kan menniskoanden uppgöra
klassificeringar, grundade på varelsernas öfverensstämmelse
sinsemellan? Huru kommer det sig, att han erkänner en
allmän ordning? Hvarför är naturen icke ett kaos af
vidunderligheter? På alla dessa frågor svarar man med lagen om
det naturliga valet. Man förklarar alla problemerna genom
att upprepa att naturen drifves ständigt framåt, att hon
lemnar det onda för att bemäktiga sig det goda, och att
hon oupphörligt sträfvar att förverkliga de fullständigaste
formerna. Men hvad äro denna sträfvan, detta lärorika
framåtskridande, detta behof af att förkofra sig, om icke
verkningen af en universel kraft som leder verlden hän
mot idealet? Hvad är denna samtida vandring af alla de
lefvande varelserna mot fullkomligheten, om icke <i>den
vältaliga uppenbarelsen af en orsak som vet, hvart</i> och <i>huru</i>
hon för charen, och mot hvars vilja den lydaktiga materien
aldrig kunnat resa det minsta hinder?

Hvad vi nyss yttrat om ögats mekanism, det kan
äfven hänföras till örats, ty detta är ej mindre
beundransvärdt bygdt enligt ljudets lagar, än det förra enligt lagarna
för ljuset. Vi skulle kanske kunna fatta, huru de okunniga,
som aldrig gjort några iakttagelser i afseende på organerna
och icke känna någon fysikens lag, kunna ha det infallet
att tro, att ögat ej är skapadt för att se och örat icke för
att höra. Men att bildade män, hvilka haft dessa sinnen
under sin dissektionsknif samt iakttagit deras fulländade
och oefterhärmliga byggnad, kunna lära, att dessa
organer äro alstret af oförnuftiga krafter, detta är en
sinnesförvridning som vi svårligen kunna urskulda. Om ni
blott såge dessa beundransvärda apparater afgjutna i vax,
skulle denna syn vara eder tillräcklig för att höja själen och
låta henne erkänna tillvaron af en om naturlagarna
medveten mekaniker. Hvem har icke på samma gång känt i
sin själ och sitt bröst visshet och rörelse uppstå vid
beundrandet af hörselns mekanism. Det yttre örat, hvars
behagfulla våglinier föra ljudvågorna ända till deras
centrum, är icke någonting annat än en vid öppning, lik den
på en trumpet, bestämd att föra dessa vågor till
hörselgången. Denna gång, som för ljudet från örats öppning
till dess trumhinna, öfverflyttar det oförändradt till den
nerv som skall verkställa den sinliga förnimmelsen i
hjernan; den är beklädd med ett slemaktigt ämne, i hvilket
der befintliga körtlar afsöndra en vätska som är afsedd att
moderera den för mycket retande tryckningen af luften och
att förhindra de främmande kropparna från att intränga i
hörselorganet. Bakom trumhinnan finnes en liten
kammare, i hvilken tvänne fönsteröppningar, den ena rund,
den andra oval, och belägna midtemot trumhinnan, stå i
förbindelse med det inre örat. Detta består först och främst
af en benaktig urholkning, vriden i spiral, kallad snäcka,
derpå af trenne urholkningar i en halfcirkel, slutligen af
en central urholkning, uppfylld med en vattenaktig vätska,
i hvilken hörselnerven, som utmynnar derstädes, badar.
Ljudvibrationerna komma till det ovala och det runda fönstrets
hinnor, passera genom snäckan och derifrån genom de 
halfcirkel-formiga kanalerna samt komma slutligen till den
centrala urholkningen, hvilken är uppfylld med den vätska
som öfverflyttar dessa vibrationer till hörselnerven. Denna
skakas, och det är denna tryckning allena som, öfverflyttad
till hjernan, bildar hörseln. Vi inlåta oss icke på detaljerna,
derför att de äro väl mycket invecklade. Men äfven om vi
inskränka oss till denna enkla beskrifning, hvem är den
bildade person som skall våga att på fullt allvar påstå, att
denna mekanism icke bevisar att den, som inrättat den,
visste att ljudet består i vibrationer, att dessa vibrationer
endast kunde genom vissa förmedlingar öfverflyttas och
att det, för att hjernan skulle kunna helt uppfatta ljudet,
behöfdes en ljudapparat före nerven? Hvem är den
menniska med sundt förstånd, som skall vilja påstå, att detta
instrument har konstruerat sig sjelf allena af en slump,
under inverkan af jag vet ej hvad för en rå kraft och utan
någon för dess byggnad och anordning uppgjord plan?<footnote>Voltaire kunde ej afhålla sig ifrån att uttala sin förvåning
öfver förnekarne af en allmän orsak. »I filosofien», sade han (<i>Dict.
phil.,</i> Gud), »synes Lucretius mig, jag tillstår det, stå vida under en
universitetspedell och en kyrkostöt. Att påstå det hvarken ögat är
skapadt för att se eller örat för att höra eller magen för att smälta,
är icke detta orimligt, den mest upprörande dårskap till hvilken
menniskoanden någonsin hemfallit? Så tviflare jag är, förefaller detta mig
likväl som en ren galenskap och jag säger det öppet.»</footnote>
Och om vi, inskränkande oss till den tänkande varelsens
fysiska förhållande, gjorde våra motståndare den
förbryllande äran att inlåta oss på tankens inre egenskaper; om vi
tillsporde dem, huru en ton talar till själen och huru
denna svarar örat; om vi med ett ord uppmanade dera att
bevisa, det menniskan icke är <i>ett af organer betjenadt
andligt väsende,</i> så betvifla vi i hög grad att de skulle kunna
draga sig ur sin förnekande hållning annorlunda än genom
de falska undanflykter, i hvilkas skygd de dåliga
stridskämparna smyga sig bort.

Men äfven om man skulle ha rätt i afseende på
förhållandet mellan organerna och deras funktioner, äfven om
det skulle vara bevisadt, att organerna utvecklas och utgöras 
af funktionernas lek, skulle det likväl återstå ett vida
allmännare och mera beaktansvärdt faktum än detta att
förklara. Genom hvilken funktion skulle man förklara hela
jordlifvets organisation? Se dessa flockiga massor, hvilka
sväfva i luften som silfverglittrande töckenbyggnader, dessa
moln hvilkas skugga modererar dagens tryckande värme.
De komma från hafven och ledas, förda på luftkretsens
vågor, af himlens vindar mot fastlanden och de bebodda
trakterna. Hvad skulle tima, om de under inverkan af en
blind kraft vägrade att utgjuta det befruktande regnet på
fälten och ängarna? En oerhörd torka skulle snart
frambringa sprickor i marken, de grönskande växterna skulle
falna, lifvet skulle upphöra att cirkulera i safvens kanaler.
Om planetens allmänna organisation icke är ordnad af en
högre ande, skall man väl då våga påstå, att det är för
att kunna svänga kring i rymden som jorden efter
hvartannat erhållit förmågan att uppehålla sig och städse
förnya utvecklingen af sin tillvaro? — Här återigen resa vi
mot våra okunniga eller systematiska motståndares
förnekelser vittnesbördet från den fysiska verldens forskare, deras
som upptäckt lagarna för luft- och hafsströmmarna. »Efter
den så tydliga bekräftelsen af den ordning som råder i vår
planets fysiska hushållning», säger kommendör Maury, »skulle
man lika gerna kunna antaga, att hjulen och fjedrarna i ett
ur konstruerats och hopfogats af slumpen, som att gifva
denna samma slump någon styrelse i naturens fenomener.
Allt lyder lagar, hvilka öfverensstämma med det af
Skaparen så tydligt angifna målet, i det han velat af jorden
göra en boning för menniskorna<footnote>Vi kunna ej underlåta att här närmare angifva den
trosbekännelse som en sjökapten gjort inför kommendör Maury: »Edra
upptäckter», skrifver han till honom, »lära oss ej blott att följa de
säkraste och rakaste vägarna på hafvet, utan äfven att känna de
bästa yttringarna af den allmäktiges vishet och godhet, af hvilka vi
städse äro omgifna. Jag för sedan lång tid tillbaka befälet öfver ett
fartyg, och jag har aldrig varit känslolös för naturens skådespel; jag
har likväl funnit att jag, ända till den dag då jag lärde känna edra
arbeten, genomplöjde Oceanen som en blind. Jag såg icke, jag
uppfattade icke den herrliga harmonien i Hans verk, som ni så riktigt
kallar den första tanken. Jag känner, vida öfver hvarje annan fördel
som jag har edra arbeten att tacka för, att dessa arbeten af mig
gjort en bättre menniska. Ni har lärt mig att se mig omkring
öfverallt och att skåda Försynen uti alla de elementer af hvilka jag är
omgifven.» <i>(Géographie physique.)</i>

Vi skola med tvänne andra sjöofficerare, Zurcher och Margollé,
se att studiet af Maury's verk låter högheten i hans åsigter, hans
religiösa tro framträda, likasom hans frändskap med de andar, hvilka,
såsom Örsted, Herschel, Geoffroy Saint-Hilaire, Ampère, Göthe,
uppenbara för oss den högsta visheten, i det de afslöja de gudomliga
verkens herrlighet. Herschel sade: »Ju mera vetenskapens fält vidgas,
desto talrikare och mera ovedersägliga blifva bevisen för den eviga
tillvaron af ett skapande och allmäktigt förnuft. Geologer,
matematici, astronomer, naturforskare, alla hafva de burit sin sten till detta
vetenskapens stora tempel, som blifvit rest åt Gud sjelf.»</footnote>.»



Skådespelet af naturens verk, hvars skönhet är af en
så oemotståndlig vältalighet, talar hvarken till deras
förstånd eller deras hjerta. Efter att hafva betraktat det,
förklara de helt enkelt, att »fakta bevisa att det inom de
organiska och oorganiska bildningarna, hvilka oupphörligt
förnyas här på jorden, icke kan rinnas någon omedelbar
handling af ett förnuftigt väsende. Naturens <i>instinkt</i> att
skapa är henne formligt föreskriften», tillägga de<footnote><i>Kraft und Stoff.</i>
</footnote>, utan
att märka att sjelfva deras uttryck låta oss skönja
nödvändigheten af att antaga en lag och en bestämd ordning
i naturen.

För öfrigt visa de tillbaka hvarje begäran om
förklaring öfver naturens plan. Ideerna om ett slutändamål
böra förkastas som en gammal surdeg, sade redan G.
Forster, och författaren till <i>Lehre der Narungsmittel fur das
Volk</i> tillägger, att »ju mera van man blifvit vid att
bekämpa dem, desto mera bör man frukta de försök som man
gjort till att i vetenskapen införa ideen om ett slutändamål,
för att sålunda kasta ljus öfver naturens fenomener.»

Se der, med ett ord, föremålet för deras stora fruktan:
ljuset. Ju mörkare labyrinten är, ju mera töcken som
hvilar öfver den, desto lyckligare äro tyskarna.

Om vi ville inskränka vår saks försvar inom dess
förskansningar, så skulle vi redan befinna oss i en så god
ställning, att våra frågor skulle öfvergå till det löjliga.
Förklaren oss t. ex., o lärda domare! hvarför vi icke ha
ögonen under fötterna och öronen i knävecken? Det
kommer sig af ryggmergen, svaren I. Välan då! Vet väl
ryggmergen hvad den gör? Säg oss blott, hvarför våra
ögonlock och ögonbryn icke ha formen af ett öra, och hvarför
våra öron icke tillslutas af klippande ögonlock? I len!
tror jag. Skönt! Det är det förnuftigaste svar I hittills
gifvit: I svaren eder sjelfva . . .

Förhållandet med organernas lämpande efter de
funktioner som de skola utöfva, och den lefvande varelsens
organiska tillstånd allt efter hennes funktion i den
allmänna hushållningen äro så tydliga bevis på naturens plan,
att man måste inskränka sig till en mycket ofullständig
iakttagelse för att icke deraf draga någon slutsats till
förmån för vår sats. I hvilket hänseende vi än betrakta de
lefvande varelserna, är dock denna plan skrifven öfverallt i
läsliga bokstäfver. Utan den allmänna föreställningen om
en bestämmelse, skulle fysiologen icke kunna närmare
redogöra för någon organs verksamhet, och vetenskapen skulle
blifva utan frukt. Och om vi, genom att höja oss från
de särskilda till de allmänna förhållandena, icke mera toge
i betraktande ett särskildt organ, utan en lefvande varelse i
hela hennes person, alltefter hennes funktion i naturen,
t. ex. efter hennes <i>kön,</i> så skulle vi finna att allt hos
denna person samverkar till naturens ändamål. Vi behöfva
icke utbreda oss öfver denna ömtåliga sida af saken, fastän
vi äro på förhand vissa om seger, isynnerhet om vi skulle
taga till typ den hälft af menniskoslägtet som särdeles
märkbart skiljer sig ifrån vår, alltifrån dess anatomiska
karakter till dess själstillstånd. I sanning, Skaparens plan
är så allmänt betecknad, att Rabelais skulle kunna bevisa
Guds tillvaro genom det omoraliska i vissa beskrifningar...
Men nog härom!

Det gamla problemet om arternas ursprung är af vida
allmännare intresse än det om organernas lämpande efter
deras ändamål. Vi hafva sett, att lifvets tillvaro på jordens
yta icke förklaras utan en första orsak. Ur slutändamålens
synpunkt, låtom oss här endast tala om arternas <i>organisation</i>
alltefter klimaten och de platser på hvilka de lefva, och
om det gåtfulla i deras ombildning efter de geologiska
åldrarna. De, som förneka tillvaron af en förnuftig makt
i verldens styrelse, påstå att arterna kunna ombildas i
hvarandra, i det de börja nedtill på den zoologiska gradskalan,
under inverkan af tid och omständigheter. Denna hypotes,
som ställer sig omedelbart midt i sjelfva problemets knut,
förklarar helt och hållet de lefvande varelsernas lämpande
efter deras boningsplats, eftersom den lär att dessa varelser
äro resultatet af detta ställe. Se t. ex. giraffen: att han
har en lång hals, kommer sig deraf att den ursprungliga
art, som frambragte honom, var i länder der det icke fanns
några lågt nedhängande blad på träden. Eftersom djuret
ständigt måste sträcka hufvudet uppåt, förlängdes halsen
efter hand till den grad hvari vi nu se den. Giraffen har
således icke fått sin hals för de födoämnens skull af hvilka
han hade att lifnära sig; utan är det bestämda resultatet
af detta slags födoämnen. En örn klyfver rymden med
sin snabba flykt. Ni beundrar den sinnrika och ännu
oefterhärmliga anordning af denna invecklade apparat, som
gifver fåglarna väldet öfver rymden. Nåväl! fågeln har ej
fått vingarna <i>för att</i> flyga; utan han flyger <i>derför att</i> han
har vingar. Huru har han fått dessa vingar? En första
fågelart började med att hoppa och fann sig väl i denna
nymodighet. Den gjorde små hopp att börja med. Sedan
gaf den genom att öfva sig mera utveckling åt de främre
lemmarna. I det fåglarna sålunda höllo på under några
millioner år, undergingo de så småningom en fullständig
förändring i sina främre organer. Och på det sättet blefvo
vingarna resultatet af flygten. Dessa herrar sätta Skaparen
i ett visst bryderi. Ty Gud har trott sig göra väl i att
gifva vingarna åt fåglarna, för att de skola kunna flyga,
och så kommer man, just derför att dessa vingar äro
fullkomligt lämpade för sitt bruk, och säger att de alls icke
bevisa någon vishet hos den som gjort dem; tvärtom! I
sanning, mina  herrar, skullen I då vilja att han läte 
fåglarna flyga med edra nattrockar? . . . Låtom oss fortsätta
ännu en stund.

Eftersom hafvet fordom betäckt alla trakter af jorden,
är det naturligt att tänka sig det alla de lefvande arterna,
växter som djur (menniskan inberäknad), börjat i fiskform.
Skulle denna ombildning från fiskar till hästar och
menniskor förvåna eder? I ha'n orätt i att förvåna eder öfver
så litet: det finnes många andra undransvärda förhållanden
i naturen. Gören oss åtminstone den äran att egna litet
uppmärksamhet åt den ansvariga utgifvaren af denna teori,
salig de Maillet. Det finnes intet gående, flygande eller
krälande djur, hvartill hafvet ej innesluter likadana eller
liknande arter och hvilkas öfvergång från det ena elementet
till det andra icke är möjlig, sannolik och tillochmed
understödd af en stor mängd exempel. Vi tala ej blott om
amfibierna, ormarna, krokodilerna, uttrarna, de olika skälslagen
och ett betydligt antal andra som lefva lika mycket i
hafvet som i luften, eller till en del i vattnet och på jorden,
utan äfven om dem som icke kunna lefva annat än i luften.
Vi veta, att de djur som hafvet framalstrar äro af tvänne
slag. Det ena färdas i vattnets sköte, simmar, promenerar
och anställer sina jagter; det andra krälar på botten,
skiljer sig icke, eller åtminstone mycket sällan, derifrån och
har ej någon siminrättning. Hvem kan väl <i>tvifla</i> om att
våra fåglar, som nu svinga sig i luftens rymder, kommit
från fiskarnas flygande slägte; och att våra land-djur, hvilka
hvarken besitta förmågan att flyga eller konsten att höja
sig öfver jorden, komma ifrån dem som kräla på hafvets
botten?

För att öfvertyga sig om att bådadera öfvergått från
att vara vattnets till jordens hyresgäster, är det tillräckligt
att närmare undersöka deras utseende, deras inrättningar
och deras ömsesidiga böjelser, och så sammanställa dem
med hvarandra. För att börja med det flygande djurslaget,
uppmärksammen, om I behagen, ej blott formen hos alla
våra fågelarter, utan äfven deras olika fjäderskrudar och
skilda böjelser: I skolen ej finna någon art hvartill I ej
påträffen motstycke i hafvet.
Anmärk jemväl, att öfvergången från vistandet i
vattnet till det i luften är mycket naturligare än man vanligen
föreställer sig. Den luft, hvaraf jorden omgifves, är blandad
med många delar vatten. Vattnet är luft, mättad med delar
som äro mycket gröfre, fuktigare och tyngre, än detta högre
fluidum som vi gifvit namnet luft, fastän bådadera i sjelfva
verket endast äro en och samma sak för Telliameds teori.
Det är således lätt att förstå att djur, som äro vana vid
att vistas i vattnet, hafva kunnat bevara lifvet i det de
andats en luft af denna egenskap. »Den lägre luften är
endast ett utvidgadt vatten. Den är fuktig derför att den
kommer från vattnet, och <i>den är varm derför att den icke
är så kall</i> som den skulle kunna vara genom att åter blifva
vatten.» Han tillägger längre ned: »Det finnes i hafvet
fiskar af nästan alla gestalter, landdjur, tillochmed fåglar.
Det innesluter växter och blommor samt några frukter:
nässlan, rosen, nejlickan, melonen, vindrufvan finna der
sina likar.»

Tilläggom till dessa betraktelser de gynsamma
anordningar som man i vissa regioner kan påträffa, i hänsyn
till vattendjurens öfvergång från vistandet i vattnet till det
i luften; sjelfva nödvändigheten af denna öfvergång, i vissa
fall t. ex. derför att hafvet öfvergifvit dem i insjöar,
hvilkas vatten slutligen till den grad förminskats att de måst
vänja sig vid att lefva på jorden, eller äfven derför att det,
genom någon af dessa tillfälligheter som man icke får
anse synnerligt ovanliga, kan inträffa att bevingade och
flygande fiskar, jagande eller jagade i hafvet, drifna af
begär efter rof eller af fruktan för döden, eller kanske kastade
några steg från stranden af de stormupprörda vågorna, råkat
in bland vass och gräs, hvarifrån det varit dem omöjligt
att åter sträfva mot hafvet med samma kraftansträngning
som dragit dem ur detsamma, och att de i detta tillstånd
förvärfvat sig en större förmåga att flyga. Eftersom deras
simfenor nu icke mera sköljdes af hafsvattnet, sprucko de
sönder och förändrades i sin naturliga riktning genom
torkan. Under det de bland vassen och gräsen, der de
fallit ned, funno några födoämnen att deraf lifnära sig,
förlängdes pennorna i deras simfenor, hvilka voro skilda
ifrån hvarandra, och <i>bekläddes med fjädrar,</i> eller, rättare
sagdt, de hinnor som förut hållit dem sammanklibbade vid
hvarandra undergingo förändringar. Det skägg som
bildades af dessa sönderspruckna hinnor förlängdes af sig sjelft;
djurets skinn bekläddes omärkligt med ett <i>dun</i> af samma färg
som skinnet, och detta dun växte uppå dem. De små fenor,
som de hade under magen och hvilka likasom simfenorna
hjelpt dem i att promenera i hafvet, <i>blefvo fötter</i> och
tjenade till att gå med på marken. Äfven <i>andra små
förändringar</i> försiggingo i deras utseende. Somligas näbb och
hals förlängdes, andras förkortades; det skedde på samma
sätt med den öfriga delen af kroppen. Likheten med den
första gestalten förefinnes emellertid i det stora hela, och
den är och och skall alltid vara lätt att känna igen.

I hänsyn till de på jorden gående eller krälande
djuren, är deras öfvergång från vistandet i vattnet till jorden
ännu lättare att fatta. Det är t. ex. icke svårt att tro,
det ormarna och reptilerna kunna lefva både i det ena och
det andra elementet; erfarenheten tillåter oss ej att tvifla
derpå.

I afseende på de fyrfota djuren, så finna vi ej allenast
i hafvet arter af deras gestalt och äfven deras böjelser,
hvilka lefva i böljornas sköte af samma födoämnen, af
hvilka de lifnärde sig på jorden, utan vi ha äfven
hundradetals exempel på sådana arter, hvilka lefva både i luften
och vattnet. Ha icke hafsaporna alldeles samma utseende
som aporna på land? Det finnes tillochmed flera arter
sådana.

Lejonet, hästen, oxen, svinet, vargen, kamelen, katten,
hunden, geten, fåret, alla ha de sina likar i hafvet.

Den romerska historien omnämner skälar som tamdes
och visades för folket i skådespelen, der de helsade med
nickningar och skri samt gjorde på sin herres befallning
allt hvad man hos oss lär de djur som man dresserar och
undervisar i manegen. Har man icke sett dylika vilda djur
fatta tillgifvenhet för dem som tagit vård om dem, likasom
hundarna fästa sig vid dem som uppfostra dem?
Man torde inse, att det konsten åstadkommer hos
dessa skälar, det kan naturen göra af sig sjelf, och att då
dessa djur ibland lefvat ganska väl under flera dagar
utanför vattnet, så är det icke heller omöjligt, att de vänja sig
vid att hädanefter alltid lefva på detta sätt, på grund af
sjelfva omöjligheten i att återvända dit. Det är således
otvifvelaktigt, att alla de jordiska djuren hafva öfvergått
från att vistas i vattnet till att inandas luft, och att de
förvärfvat sig förmågan att rama, tjuta, skälla och ge ljud
ifrån sig, hvilken de ej besutto i hafvet eller åtminstone
endast egde i högst ofullkomlig grad.<footnote>Telliamed eller <i>Entretien d'un philosophe indien avec un
missionaire francais,</i> 1748.</footnote>

Vi bry oss ej om, att längre lyssna till denna
skriftställare, som är mera känd genom Voltaires skämt än genom
sin indiska filosof. Han fortsätter, genom att förtälja en
oändlig mängd mer eller mindre pålitliga sagor och
berättelser om hafsmenniskor af alla former och färger, vilda
menniskor, menniskor med svans, män utan skägg,
menniskor med ett ben och en hand, svarta menniskor, jättar och
dvergar etc, samt genom att berätta om hafsapornas och
hafsmenniskornas öfverflyttning till jorden. Den ryktbaraste
af alla geologer, Cuvier, har i följande förklaring
sammanfattat sitt omdöme öfver denna förnyade teori ifrån
grekerna, hvilken våra samtida nu framställa för oss i en föga
olik gestalt: »Till sina åsigter materialistiska naturforskare
hafva blifvit ödmjuka anhängare af Maillet; seende att det
större eller mindre bruket af en lem ibland ökar eller
minskar dess styrka och volym, hafva de inbillat sig, att länge
samverkande yttre vanor och inflytanden kunna gradvis
förändra djurens former, till den grad att de efter hand
erhålla de former som de olika arterna nu förete; den
kanske ytligaste och tommaste åsigten af alla dem, vi redan
haft att vederlägga. Man betraktar på visst sätt de
organiska kropparna såsom en blott massa deg eller lera,
hvilken skulle låta sig knådas mellan händerna. Ifrån det
ögonblick dessa författare velat inlåta sig på detaljer, hafva 
de också gjort sig löjliga. Den som vågar på allvar påstå,
att en fisk skulle, om han tvunges att hålla sig på det
torra, kunna få se sina fjäll spricka sönder och förvandlas
till fjädrar samt sjelf blifva fågel, eller att ett fyrfota djur,
som tvunges att gå på smala stigar och underkastas stora
svårigheter derstädes, skulle kunna förändras till orm, — han
bevisar endast den djupaste okunnighet i anatomien.»

Denna teori, emot hvilken så många svårigheter
uppresa sig, antager, att alla varelserna härstamma från en ur
sprunglig typ genom en följd af successiva ombildningar,
hvilka utgöra den organiska enheten. Ögat och örat äro
hvartdera blott en känselnerv, hvilken genom öfningen
utvecklats; pannan och skallen äro gjutna efter hjernan;
hjernan är endast <i>ryggmergens utspruckna blomma.</i> Men, skola
vi svara med Paul Janet, »huru har vanan kunnat
åstadkomma en dylik förändring och af ryggradens öfra knota
göra en urholkning, i stånd att rymma hjernan? Se här
hvad man måste antaga, nämligen att ett djur, som blott
hade en ryggmerg, har, tvingadt att dertill öfva den,
lyckats frambringa denna utvidgning af nervämne som vi
kalla hjernan; att det, allt som denna öfra del vidgades,
omvalkade de till en början mjuka väggar, som betäckte
henne, tills det tvungit dem att antaga sin rätta form, den
af hufvudskål: men hvad hypoteser i denna hypotes! Först
och främst måste man "tänka sig djur, som skulle ha en
ryggmerg utan hjerna, ty det är i annat fall lika antagligt
att anse ryggmergen för en förlängning af hjernan, som att
betrakta hjenan såsom ryggmergens blomma. Hvad som
tyckes angifva något sådant, det är den omständigheten,
att man redan finner något, som motsvarar sjelfva hjernan,
hos de djur som ej ha någon ryggrad, hos blöt- och
leddjuren. Men om hjernan finnes till först hos
ryggradsdjuren, så gör äfven skallen det: den är således ej något alster
af vanan. Dertill kommer, att öfning och vana svårligen
låta tänka sig frambragta utan hjerna: de äro förhållanden
som härflyta af viljan, och det synes tydligt, att hjernan
är viljans organ. Tillägg slutligen, att man äfven måste
antaga, att benämnet skulle till en början varit broskartadt,

för att kunna låna sig åt de utvidgningar som efter hand
gjorts nödvändiga genom nervsystemets utveckling, hvilket
skulle innebära en märklig beredvillighet hos detta
ursprungligen mjuka benämne, hvarförutan nervsystemets utveckling
skulle varit omöjlig.» — Organerna och funktionerna hafva
parallelt framträdt efter den allmänna planen.
Planmessigheten synes oss så tydlig, att våra motståndare sannerligen
förtjente, att naturen beröfvade dem för någon tid vissa
muskler (t. ex. stängmuskeln!) och sålunda tvunge dem att
tillstå, att äfven de minsta organer ha ett ändamål att
uppfylla.

Vi vilja icke i detta, kapitel återupptaga frågan om
lifvets ursprung på jordklotet, ej heller om dess
uppehållelse och utveckling under makten af Försynens lagar. Vi
hafva betraksat denna fråga ur alla synpunkter i vårt
kapitel om <i>Varelsernas Ursprung,</i> och vi hafva deraf dragit
den oantastliga slutsatsen, att jordlifvet består i en <i>kraft,</i>
hvilken är central för hvarje varelse och ensamt för denna,
som inrättar materien efter en typ, hvars fysiska uttryck
individen bör vara. Vi hafva sett, att lagen om
utvecklingen hos de organiska varelserna, ifrån växten ända till
menniskoanden, bekräftar det gudomliga förnuftet och visar
Guds fortfarande närvarelse i naturen, men är långt ifrån
att innebära förnekelse af skaparemakten. I detta särskilda fall
(naturens plan — de lefvande varelsernas byggnad) hafva
vi en ännu mera omedelbar bekräftelse på den visa
verkningen i de lefvande kropparnas beundransvärda
organisation, i anseende dertill att denna visa verksamhet är lika
nödvändig, vare sig att arterna efter hand ombildats enligt
hypotesen för det zoologiska stigandet uppåt (en hypotes
som ännu är långt ifrån antagen), eller att det första paret
af hvarje art skulle vara produkten af en särskild kraft,
som det icke är oss förunnadt att uppskatta. Vi ha
således rätt att afsluta denna diskussion om hvarje arts
lämpande efter dess lefnadssätt med den förklaringen, att den
materialistiska hypotesen ingenting vinner derpå, att vi
tillochmed antaga en naturlig, instinktmessig, långsam och
omärklig utveckling, en normal bildningsförmåga hos 
organismen, en omedveten lydnad hos hvarje art för de
beherrskande krafterna. Denna den organiska materiens
underkastande under de yttre orsakerna skulle helt enkelt intyga
en djup vishet i skaparens tanke och handling.

Om de lefvande varelserna vore af jern eller marmor,
skulle vissa kritici utan tvifvel kunna bli tillfredsställda.
Men hvad skulle då ske? Hvarje ombyte af klimat,
temperatur, uppehållelseort, lifsmedel, vistelseortens höjd öfver
vattenytan skulle vara en dödsdom för dessa oböjliga arter.
Rosen böjer sig, men ekens rötter ryckes upp af
nordanvinden.

Långt ifrån således att se frånvaron af tanke och plan
i denna undransvärda böjlighet hos den lefvande
organismen, i denna oförvanskliga förmåga att draga den bästa
möjliga fördel af de ogynsammaste omständigheter, att
besegra hindren och plantera <i>quand même</i> lifvets stunder på
den otacksammaste och minst vårdade mark, — se vi uti
denna makt det ovedersägliga vittnesbördet om den
allmäktiga orsak, som ifrån de tidigaste åldrar velat, att de i
rymden harmoniskt vaggade verldarna skulle omgifvas af
lifvets smekningar.

Det skapande och organiserande förnuft, som vi kalla
Gud, förblifver således den ursprungliga och eviga lag, den
inre och allmänna kraft som utgör verldens lefvande enhet.
Hela svårigheten försvinner, då man sätter ideen om. en
allmän plan i stället för den menskliga causaliteten.
Organer och funktioner, individer och arter, alla föras af samma
styrande ledning. Universet är utvecklingen af en och
samma tanke, och typenheten är märkbar under jordlifvets
alla särskilda former. I hvilken riktning för oss den eviga
tanken? Detta skola vi bjuda till att skönja, i det vi
afsluta denna etyd öfver varelsernas och tingens bestämmelse.

—

</chapter>
<chapter name="II. Naturens plan. — Instinkt och förnuft.">

<b>II. 

Naturens plan. — Instinkt och förnuft.</b>

De lagar som råda vid arternas bevarande. — Särskilda instinktartade
förmögenheter. — Instinkten förklaras icke genom antagandet af ärftliga vanor.
— Grundolikhet mellan instinkt- och förnuftsförhållandena. — Planen i
naturens verk. — Allmän ordning och verldsharmoni. — Hvilken är verldens
allmänna bestämmelse? — Problemets storhet. — Menniskoförnuftets 
otillräcklighet.

De lefvande varelsernas långsamma och fortskridande
konstruktion, de varaktiga arternas bildning bevisar den
skapande orsakens beståndande närvaro i allt och förkunnar
vältaligt dess vishet och förnuft. Om vi nu lemna
individernas organisation, för att studera familjernas, och intränga
i instinktens mysterer, så skola vi äfven här upptäcka
Skaparens plan, skrifven med lysande bokstäfver.

Man har sedan Cartesii och Leibnitz' tid mycket
diskuterat frågan om djursjälen; och man har sedan
Réaumur gjort sig den mödan att i naturen omedelbart iakttaga
djurens lif och seder. Det är isynnerhet genom den
omedelbara iakttagelsen, man personligen kan skaffa sig
upplysning om denna dyrbara egenskap, som de lefvande
varelserna erhållit, för att betrygga sin varaktighet, och det
är tillräckligt att hafva ådagalagt de påtagliga tecknen af
denna allmänna lag, för att döma till dess värde ur
skapelseplanens synpunkt.

Det är framför allt af vigt att skilja mellan <i>förnuft</i>
och <i>instinkt.</i> Djuren ha på samma gång båda: de äro der
tvänne tydligt åtskilda egenskaper. Med det förra tänka
de, öfverväga, fatta, utvälja, besluta sig för, minnas,
förvärfva sig erfarenhet, älska, hata, bedöma, allt i
öfverensstämmelse med det sätt hvarpå det menskliga förnuftet
verkar. Med instinkten handla de efter en inre drift, utan att
hafva erfarit något, utan att känna, utan att ens ha
medvetande om skälet för eller resultatet af sina handlingar.

Några exempel äro nödvändiga, för att väl bestämma dessa
utmärkande egenskaper.

Buffon talar i följande ordalag om en ung
orang-outang, som han hade studerat: »Jag har sett», säger han.
»detta djur räcka fram sin hand, för att föra de personer,
som kommo att besöka honom, samt gravitetiskt promenera
med dem; jag har sett honom sätta sig till bords, utveckla
sin serviette, torka sig om läpparna dermed, betjena sig af
sked och gaffel, för att föra maten till munnen, sjelf hälla
sin dryck i ett glas, klinga med detta då man ville skåla
med honom, gå och taga sig kopp med tefat, ställa den på
bordet, lägga i socker, slå i te, låta det afkylas för att
han skulle kunna dricka det, och allt detta utan någon
annan intalan, än tecken eller ord från hans herre, och ofta
gjorde han det af sig sjelf. Han gjorde ingen illa, närmade
sig tillochmed försigtigt och kom fram liksom för att begära
smekningar», o. s. v. Flourens tillägger, att det i Jardin
des Plantes fanns en ourang-outang, hvilken var lika
anmärkningsvärd för sitt förstånd. Han var mycket foglig,
tyckte om smekningar, isynnerhet af små barn, lekte med
dem, sökte efterapa allt hvad de gjorde etc. Han visste
mycket väl att taga nyckeln till rummet, der man lagt den,
stoppa den in i hålet och öppna dörren. Man lade ibland
denna nyckel på kakelugnen, han klängde sig då ditupp
medelst ett rep, som hängde ned från taket och af hvilket
han merändels begagnade sig, för att gunga. Man slog en
knut på detta rep. Han löste genast knuten.

I likhet med Buffons orang-outang, var han icke så
otålig och påflugen som de andra aporna; hans min var
sorgsen, hans gång allvarlig, hans rörelser lugna och
afmätta.

Professorn besökte honom en dag i sällskap med en
ryktbar gammal man, en fin och djup forskare. En något
underlig drägt, en långsam och matt gång, en böjd kropp
fästade genast vid deras ankomst det ungdomliga djurets
uppmärksamhet. Han uppfyllde medgörligt allt, hvad man
fordrade utaf honom, alltjemt med ögat fästadt på
föremålet för hans  nyfikenhet. De besökande skulle just draga
sig tillbaka, då han närmade sig den gamle, vänligt och
skälmaktigt tog hans käpp, som han bar i handen, och i
det han låtsade sig stödja sig på densamma, gick han med
krökt rygg och långsamma steg genom rummet, der de
befunno sig, medan han efterhärmade åldringens hållning och
gång. Han lemnade derefter af sig sjelf käppen tillbaka.
Det var lätt att se, att äfven han visste att göra sina
iakttagelser.

F. Cuvier iakttog ej mindre sällsamma fall. Hans
unge orang-outang brukade roa sig med att klättra upp i
träden och der sätta sig på någon gren. Man låtsade sig
en dag vilja gå upp i ett af dessa träd och der taga
honom, men då började han genast skaka på trädet. »Huru
man än betraktar denna handling», säger Cuvier, »skall det
likväl icke vara möjligt att icke deri se resultatet af en
idéförbindelse och att icke hos det djur, som är dertill i stånd,
erkänna förmågan att göra sina tillämpande slutsatser.»
Orang-outangen slöt i sjelfva verket härvidlag från sig sjelf
till de andra: mer än en gång hade de kroppars häftiga
skakning, på hvilka han tagit plats, förskräckt honom; han
slöt derför af den fruktan, som han rönt, till den fruktan,
som de andra skulle erfara, eller, med andra ord, och
såsom E. Cuvier säger, »af en särskild omständighet bildade
han sig en allmän regel.»

Flourens anför exempel på ett sällsamt drag af
klokhet, som han iakttagit i Jardin des Plantes. Man hade
flera björnar: man hade för många sådana. Man beslöt
derför att göra sig af med två utaf dem; och man tänkte
att för detta ändamål betjena sig af <i>blåsyra.</i> Man hällde
några droppar af denna syra i små kakor. Vid åsynen af
kakorna hade björnarna rest sig på bakbenen; de öppnade
gapet: man lyckades få några kakor in i gapen; men de
spottade genast ut dem igen och började att taga till
flykten. Man kunde tro, att de ej längre skulle vara hugade
att röra vid dem. Men man såg likväl snart de båda
björnarna med sina tassar stöta kakorna ned i en
bassin, der röra om dem i vattnet, sedan noga vädra på
dem och skynda sig att äta dem, allt efter som giftet 
försvann. De åto sålunda helt obesväradt upp alla kakorna:
de hade visat sig ha för mycket <i>förstånd,</i> för att det mot
dem tagna beslutet icke skulle förändrats. Man gaf dem nåd.

Plutarkos försäkrar sig hafva sett en hund »kasta små
kiselstenar i en kruka, som icke var alldeles fylld med
olja, och han gjorde på mig det intryck, säger han, som
om han kunde för sig sjelf göra den slutledningen, att
oljan ovilkorligen skulle stiga, när kiselstenarna, till följd
af sin tyngd, sjunkit ned till botten af krukan, och oljan,
som var lättare, lemnat rum åt dem.»

Buffon har skrifvit mycket vackra saker öfver
hundens förstånd; men han har ännu icke uppfattat det i hela
dess vidd. Det finnes i hundslägtets historia exempel på
klokhet, skicklighet, slutledningsförmåga, omdöme och
exempel på hängifvenhet, uppoffring, tacksamhet, godhet,
värdiga att uppställas såsom mönster för en betydlig del af
menniskoslägtet.

Man skulle kunna skrifva en hel följd af volymer
öfver bevisen på djurens klokhet, isynnerhet hundens, utan
att behöfva uttömma ämnet. Dessutom erkänna våra
motståndare med oss dessa fakta. Vi skola tillochmed citera
ett intressant exempel på en öfverläggning mellan svalor,
hvilken omtalas af författaren till <i>Kraft und Stoff.</i>»Ett
par svalor», säger han, »hade börjat att bygga sitt näste
under takåsen till ett hus. En dag kom en mängd andra
svalor, och en lång diskussion inleddes mellan dessa och
egarne till nästet. Då de väl befunno sig alla på husets
tak och ej långt ifrån det påbörjade nästet, utstötte de
höga skri och sladdrade af full hals. Efter det denna
öfverläggning varat en tid, upplöstes församlingen, under det
några svalor skilde sig ifrån de öfriga, för att inspektera
nästet. Resultatet blef, att paret öfvergaf det påbörjade
nästet och begynte bygga sig ett annat på en bättre
utvald plats.»

Ett ännu märkligare drag har nyligen omtalats. I
närheten af en landtgård i byn Widdenberg, ej långt från
Magdeburg, hafva  storkar  efter  en  allvarlig  öfverläggning
dömt en storkhona för otrohet. Hennes make och de andra
storkarne dödade henne med sina näbb och kastade henne
ut ur boet.<footnote>Vi ega ett stort antal bevis på djurens förstånd; men vi
kunna ej uppehålla oss alltför länge vid denna punkt. Dock må vi
till det föregående lägga, att, om man får tro vissa engelska s. k.
punters, vildänderna hålla parlamentariska sammankomster och
omrösta. Dessa fåglar ha, såsom alla djur, särskilda uttryck för att
beteckna sina känslor af glädje, smärta, hunger, kärlek, fruktan,
svartsjuka etc, och åtskilliga erfarna punters förstå dem, när de tala om
affärd, hvila, fara, vrede, etc. Dessa uttryckssätt vexla tillochmed
alltefter arterna. Man berättar äfvenledes, att en fågelhona, som under
rufningen blifvit sjuk, begaf sig till en annan hona och talade med
henne på sitt sätt; på grund af detta samtal, intog den senare
den sjukas plats, under det denna lade sig vid hennes sida och dog
en timma derefter. Enligt Grüner har räfven i sin stämma mycket
olika böjningar och tonfall. Den glada hunden skäller helt
annorlunda, än den vredgade. Insekternas åtbörds- och ljudspråk är,
såsom man vet, medelst antennerna och vingarnas mycket olika
rörelser mycket rikt och omvexlande. Vi gå ej så långt, att vi öfversätta
det på fransyska, såsom Dupont de Nemours; men man kan icke
förneka, att djuren ömsesidigt delgifva hvarandra sina intryck. — De
ha tillochmed framför oss det privilegiet, att de förstå våra ord,
under det vi icke förstå deras, och att de förstå hvarandra, i hvilket land
de än träffas, medan en fransman icke förstår en tysk eller en kines.
</footnote>

Agassiz upphöjer mer än någon annan djurens
förståndsförmögenheter. Efter att hafva visat, hvilka svårigheter
som ännu resa sig emot uppställandet af en jemförelse
mellan djurens och menniskans instinkter och förmögenheter,
framställer han följande ideer: »Lidelsernas utveckling hos
djuret är lika stor som i menniskosjälen, och jag skulle ha
mycket svårt att fatta olikheterna i deras naturer, fastän
det linnes stora sådana i deras yttringsgrader och i formen
för deras uttryckande. Ännu mera, graderingen af de
moraliska egenskaperna mellan djuren och menniskan är så
omärklig, att man helt visst skulle öfverdrifva olikheten
dem emellan, om man vägrade de förra en viss känsla af
ansvarighet för sina handlingar och medvetande. Det
finnes dessutom hos dem, och inom gränserna för deras
ömsesidiga förmögenheter, individualiteter hvilka äro lika
tydligt bestämda som hos menniskan; alla hästvänner, alla 
menagerivaktare, alla landtbrukare eller herdar, kortligen,
alla, som hafva större erfarenhet om de vilda, tämjda eller
hus-djuren, försäkra det. Detta är ett af de starkaste
bevisen för att hos alla djuren finnes en immateriel
princip, motsvarande den hvars öfverlägsna egenskaper sätta
menniskan så högt öfver djuren. Största delen af
filosofiens bevisningsskäl till förmån for menniskans odödlighet
låter äfven tillämpa sig på denna princips oförstörbarhet
hos andra lefvande varelser.»<footnote><i>Contributions to the  natural  History  of the   United States  of
North America,</i> vol. 1, l:sta delen.</footnote>

Hvem skulle i våra dagar tänka på att åter sätta i
tvifvel djurförståndets tillvaro? En räddhågad systemälskare,
som befarar följderna af denna bevisning ur
synpunkten af vissa trosåsigter, kan allena förkasta detta. Vi hafva
velat först och främst ådagalägga denna sanning, för att
kunna yttra oss mera fritt om instinkten och kullkasta våra
motståndares argumenter, hvilka påstå att instinkten icke
finnes till.

Det råder visserligen en stor olikhet emellan de
instinktmessiga och de förnuftsenliga handlingarna. Icke derför att
dessa tvänne egenskaper hos den lefvande kraften äro i
naturen isolerade ifrån hvarandra (det finnes ingenting
isoleradt i naturen); utan derför att de ej befinna sig på samma
grad och icke kunna förblandas. Vi böra här icke vidare
orda om de förhållanden som höra till förnuftets område.
Men vi skola med dem jemföra fakta, hvilka ligga inom
instinktens område, hvilka förråda tillvaron af en allmän
försyn, som förherrskar vid bevarandet af lifvet i allmänhet,
och hvilka ej på något sätt förklaras genom de djurs
undervisning, eftertanke eller omdöme, hos hvilka man
iakttager dem.

Man betecknar med namnet instinkt sammanfattningen
af de böjelser som låta djuren handla enligt en
beståndande nödvändighet. Instinkten är medfödd, verkar utan
meddelad undervisning, utan gjord erfarenhet, förblifver
oföränderlig och gör ej något slags framsteg. Den är i allt 
förnuftets motsats. Instinktens fenomener äro så mycket
märkligare, som de tyckas vara helt och hållet oberoende
af viljan. »Man kan ej göra sig en tydlig föreställning om
instinkten», sade Georges Cuvier, »om man icke antager,
att djuren äro underkastade vissa medfödda, beståndande
känslor, hvilka drifva dem till att handla, likasom tillfälliga
sådana skulle göra. Det är ett slags dröm eller syn, som
oupphörligt förföljer dem, och man kan, i allt hvad som
afser instinkten, betrakta djuren som ett slags somnambuler».

Frederic Cuvier har egnat en del af sitt lif åt
upptäckandet af den gräns som skiljer instinkten från
förnuftet. Man kan utan paradox säga, att det inom naturen ej
finnes några gräser. Men det är här icke fråga om
metafysik. Låtom oss derför åtnöja oss med att afhöra hr
Flourens' berättelse om den arbetsamme naturforskarens
iakttagelser.<footnote>De l'instinct et de l'intelligence des animaux.</footnote>

Bäfvern är ett däggdjur af gnagarnes ordning, d. v. s.
af sjelfva den ordning som har minsta förståndet, men han
har en beundransvärd instinkt, den nämligen att bygga en
hydda, bygga den i vattnet, anlägga vägar, uppkasta
fördämningar, och allt detta med en skicklighet som i sjelfva
verket skulle förutsätta ett mycket högt förstånd hos detta
djur, om denna skicklighet berodde af förståndet.

Hufvudsaken var således att bevisa, att den ej står i
något beroende af detta; och det var hvad Cuvier gjorde.
Han skaffade sig temligen unga bäfrar; och dessa
bäfrar, som blefvo uppdragna långt ifrån sina föräldrar och i
följd deraf ej heller inhemtade någonting; dessa isolerade,
ensamma bäfrar; dessa bäfrar, som man instängt i en bur,
just för att de icke skulle erfara behof af att bygga; —
dessa bäfrar hafva byggt, drifna af en maskinmessig och
blind kraft, med ett ord, af en ren instinkt.

Den fullständigaste motsats skiljer instinkten från
förståndet. Allt i instinkten är blindt, nödvändigt och
oföränderligt; allt i förståndet är uppodladt, vilkorligt och
föränderligt. Bäfvern, som bygger sig ett näste, fågeln, 
som reder sig ett bo, handla endast af instinkt. Hunden
och hästen, som lära sig ända till beteckningen af flera af
våra ord och hvilka lyda oss, göra detta af <i>förstånd.</i>

Allt i <i>instinkten</i> är medfödt: bäfvern bygger, utan att
hafva lärt sig det. Allt der är påbjudet af
nödvändighetens lag: bäfvern ledes, då han bygger sin hydda, af en
beståndande och oemotståndlig kraft.

Allt i <i>förståndet</i> härflyter af erfarenhet och
undervisning: hunden lyder endast, derför att han lärt det; allt är
der fritt: hunden lyder endast derför att han vill det.

Slutligen, allt i <i>instinkten</i> är särskildt; den så
beundransvärda skicklighet, som bäfvern nedlägger i att bygga
sin hydda, kan han endast utöfva vid hyddans byggande;
och allt i <i>förståndet</i> är allmänt: ty af sjelfva denna
smidighet uti uppmärksamhet och uppfattning, som hunden
nedlägger i att lyda, skulle han kunna begagna sig, för att
göra allting annat.

Denna åtskilnad var nödvändig. Det är inom
naturhistorien af vigt att tillerkänna hvar och en hvad honom
tillhör, och just allt det som tillhör honom, utan någon
systematisk inskränkning, utan någon partisk konsideration.
Cartesius och Buffon (den senare motsäger ibland sig sjelf)
vägra att tillerkänna djuren något förstånd. Condillac och
G. Leroy deremot tillerkänna dem tillochmed förmågan af
den högsta förståndsverksamhet. Ett dubbelt misstag.
Djuren äro hvarken växter eller menniskor.

Instinkten och förståndet finnas till båda två.
Weinland har således orätt, då han påstår, att hvad man
betecknar med ordet instinkt »endast är själslättja, för att bespara
oss de ansträngningar som det mödosamma studiet af
djursjälen erfordrar»; och Sachus, då han tillägger, »att det
icke finnes någon af förståndets organisation omedelbart
härflytande nödvändighet, ej heller någon blind och
godtycklig drift, som förmå djuren att handla.» Vi tveka icke
om att erkänna denna fråga vara svårlöst, likasom alla
naturens stora problemer, och vi tro att menniskan härvidlag
såväl som annars afspisat med fagra ord i stället för ideer.
När man icke fattar en förståndshandling som man 
iakttagit hos ett djur, är det lätt att draga sig ur förvirringen,
genom att öfver denna handling kasta ordet instinkt såsom
en slöja öfver ett föremål hvilket man ej vill närmare
undersöka; men oafsedt detta bedrägliga tillvägagående, åter
står det helt visst saker som hvarken äro resultatet af
reflexion eller omdöme. Förgäfves påstår Darwin med
Lamarck, att instinkten är en <i>ärftlig vana,</i> denna förklaring
överflyttar icke instinkten till förståndets område och ännu
mindre till den rena materialismens. Det är ej heller ens
bevisadt, att instinkten är en ärftlig vana. Se här fjärilar,
som lefva i luftens rike. Komna till tredje fasen för
deras underbara tillvaro, öppna de sig för ljusets kyssar och
kärlekens strålar. Snart skola de i concentriska cirklar
nedlägga små hvita ägg på grässtrån eller blad. Dessa ägg
skola icke öppna sig förrän till nästa vår och gifva födelse
åt små larver, då fjärilarna redan för längesedan skola ha
inslumrat i dödens stoft. Hvilken röst lär dessa fjärilar,
att de blifvande larverna skola, då de utgå från sitt ägg,
finna den eller den födan? Hvem visar dem de grässtrån
eller blad på hvilka de skola nedlägga sina ägg? Deras
föräldrar? De ha ej känt dem. Deras hågkomst af att vara
födda på dessa blad? Men hvilken hågkomst? De ha sedan
denna långt aflägsna tid genomlefvat trenne
tillvarelseformer och hafva ersatt de lägre näringsmedlen med de
doftande blomkronornas finaste rätter. Men se här andra
arter, hvilka ännu starkare protestera mot de menskliga
förklaringarna. Necrophorerna (ett dystert namn!) dö genast
efter värpningen, och generationerna känna aldrig hvarandra.
Ingen varelse inom denna art har sett sin moder och ingen
skall se sina barn. Men mödrarna lägga stor omsorg i
dagen om att vid sidan af sina ägg lägga döda djur, på
det att deras små skola omedelbart efter sin födelse kunna
finna sin föda. Från hvilken bok ha necrophorerna lärt
sig, att deras ägg innesluta fröet till insekter, hvilka likna
dem sjelfva ? Det finnes andra arter, der lefnadsordningen i
hänsyn till näringsämnena är alldeles olika mellan larverna
och de återuppväckta. Hos pompilerna <i>(Pompilus)</i> äro
mödrarna gräsätande, medan ynglet är köttätande. Då de
värpa sina ägg på as af djur, stå de således i omedelbar
strid mot sina egna vanor. Och man kan här icke antaga
tillvaron af hvarken slumpen eller en långsamt förvärfvad
vana. En art, som ej skulle betett sig i full
öfverensstämmelse med denna lag, skulle icke kunnat bestå, emedan
ynglet skulle ha dött af hunger, då det kom till verlden.
Vi kunna till dessa insekter lägga odynererna (af ordn.
<i>hymenoptera</i>) och asstekeln. Denna senares larver äro
köttätande, och deras näste måste vara försedt med friskt kött.
För att kunna uppfylla dessa vilkor, börjar honan, då hon
skall bli mor, söka efter ett lämpligt rof, men dödar icke
sitt offer; hon inskränker sig till att slå det med en
ohjelplig förlamning, derpå hopar hon öfver hvartdera af sina
ägg ett visst antal dylika sjuka, hvilka blifvit ur stånd att
försvara sig mot angreppen från den larv som skall af
dem lifnära sig, men likväl äro tillräckligt lefvande, för att
deras kropp icke må förskämmas, och inom vissa familjer gör
honan sig äfven mödan att samla ihop föda åt sitt rof, tills
larven kommit fram.

Vi hafva så talrika bevis på riktigheten af vår sats,
att det är omöjligt att samla dem alla. Vi kunna endast
uppräkna några exempel på instinkt och uppmana våra
läsare att genomtränga bokstafven, för att komma till dess
anda. Bland dessa exempel vilja vi äfven nämna det
träborrande biet eller xylocopen (ordn. <i>hymenoptera</i>), för
hvilket Milne Edwards lemnat redogörelse. Detta bi, som man
om våren ser flyga omkring, som lefver ensligt och dör
nästan genast efter värpningen af sina ägg, har aldrig sett
sina föräldrar och skall ej lefva tillräckligt länge, för att
få se sina små maskformiga larver, hvilka ej ega några
fötter och hvarken äro i stånd att skydda sig sjelfva, ej
heller kunna söka åt sig sin föda. Emellertid måste de kunna
lefva i lugn under nära ett år uti en väl tilltäppt boning,
hvarförutan arten skulle dö ut.

Huru låter det tänka sig, att den unga modren
kunnat, förrän hon värpte sitt första ägg, gissa, hvad den
blifvande familjen skulle ha för behof och hvad hon måste
göra, för att betrygga dess välvara? Om hon haft det 
menskliga förståndet på sin del, skulle hon ej kunnat veta något
af allt detta, ty hvarje slutledning förutsätter försatser.
Denna insekt har ingenting kunnat lära; likväl förbereder
han allt och handlar utan tvekan, liksom om framtiden
låge öppen för hans blickar, som om ett förutseende förnuft
tjenade honom till vägvisare. Xylocop-biets vingar ha ej
väl vuxit ut, förrän det griper verket an, för att bygga
sina ungars boning. Med sina käkar borrar det hål i ett
stycke trä, som är utsatt för solens värme, gräfver i detta
en lång gång, hvarpå det beger sig bort, för att på
blommorna söka frömjöl och sockersafter, hvilka det förvarar
längst inne i sin gång. Detta är dess förstföddes
näringsämne; af detsamma skall finnas tillräckligt, för att ynglet
skall kunna lefva godt till nästa vår.

Så fort magasinet är i ordning, lägger biet der ett
ägg och hopsamlar på golfvet trämjölet efter borrningen,
hvilket det försigtigt lagt å sido, det bildar deraf ett slags
murbruk, för att inmura detta slags vagga, så att taket till
denna första lilla cell blir golfvet till ett andra visthus,
som äfven skall vara den larvs vagga, hvilken skall födas 
af ett andra ägg. Biet uppför på detta sätt en boning om
flera våningar, i hvilka hvarje rum inhyser ett ägg och
senare skall stå den larv till tjenst, som skall framgå af
detta ägg.

Man måste förvånas öfver, anmärker Milne Edwards,
att det inför så betecknande och så talrika fakta kan
finnas »menniskor, som komma och säga eder, att alla
naturens under endast äro slumpens verkningar eller äfven
följder af materiens allmänna egenskaper, af denna natur som
bildar trä- eller stenämnet; att biets instinkter, liksom
menniskosnillets högsta uppfattning, endast äro resultatet af de
fysiska eller kemiska krafters lek, hvilka bestämma vattnets
tillfrysning, kolets förbränning eller kropparnas fall; dessa
tomma hypoteser, eller snarare dessa andens förirringar,
som man stundom döljer under namnet positiv vetenskap,
förkastas af den sanna vetenskapen. Naturforskaren skulle
ej kunna tro derpå. Såfort man intränger i ett af dessa
mörka gömslen, der den svaga insekten döljer sig, hör man
tydligt Försynens röst för hans barn diktera reglerna för
deras hvardagliga lefnadssätt.» Inom hela lifvets republik,
låtom oss tillägga det, synes den vise oah förutseende
Skaparens hand för de ögon som se riktigt: och när tviflet
kommer och sprider förvirring i vår själ, skola vi icke
kunna göra bättre än att uppmärksamt studera naturen; ty
för de menniskor, som ega känsla för det sköna och sanna,
skall skapelsens glänsande skådespel snart skingra molnen
och återföra till dem ljuset.

Under det jag skrifver dessa rader (i en anspråkslös
skogsdunge, der fåglarna känna mig), har jag framför mig
ett näktergalsbo. Fyra nakna och skälfvande ungar äro
der hopklämda intill hvarandra, så nära att man nästan
endast kan urskilja deras stora hufvuden och jemförelsevis ännu
större svarta ögon. De utkläcktes i förrgår och i går, de
se ingenting och veta ännu icke, om det finnes träd och
ljus till. De skulle omkomma mycket snart, om de blefve
öfvergifna. Men deras unga föräldrars hjertan klappa för
dem af en verkligt moderlig ömhet. De äro der båda två,
far och mor, de sitta på boets kanter tätt intill hvarandra.
De sänka sina näbb ned mot ungarnas fyra öppna gap; ni
skulle se, med hvilken styrka dessa redan sträcka på halsen.
Och fadren och modren, som i sin strupe ha föda till dem,
hälla sålunda under flera minuter i dem den första födan,
deras blifvande närings honung och mjölk. Hvilken
förtjusande familj, och hvad de alla sex älska lifvet! Solens
strålar regna ned mellan grenarna och vällukterna stiga upp
ur dalen: det är lifvet, som njuter i ljuset, i den ljufva
majvärmen. Ibland inställa de små föräldrarna sin
utdelning af födoämnen och betrakta sina nyfödda med denna
mine af belåtenhet och dessa täcka rörelser med hufvudet,
som man är van att finna hos fåglarna. De betrakta äfven
hvarandra i tysthet, de båda, och deras hufvuden närmas
ännu en gång till hvarandra. De förena sina näbb liksom
till en kärlekskyss. Och se, nu börja de rådslå med
hvarandra. En sky afkyler luften. Fadren flyger bort; den
unga modren stiger sakta ned i boet, der hon lägger sig
på sina skälfvande små; hon betäcker dem med sina vingar
och uppfyller ensam hela nästet, lik en flicka som
utbreder sin vackra klädning. Men hennes hufvud hålles dock
tillräckligt högt, för att hon skall kunna se öfver kanten
af boet och iakttaga omgifningen. Men jag ser
näktergalshanen återkomma. Han sätter sig återigen på nästets
kant. Han sänker sitt näbb ned mot sin makas. Det är
nu ligghonans middag han har med sig. Han för till
henne de rätter som hon tycker mest om; hon behöfver
ej oroa sig. Hon tyckes icke hysa någon motvilja mot
detta lefnadssätt, ty hon emottager i ett slags rusig
hänförelse den skatt som man bestämmer åt henne; hennes
vingar skakas; hela hennes kropp spritter. Maken begifver
sig af och kommer snart tillbaka, i det han sålunda tillför
henne en fullständig middag. De måste båda arbeta
mycket, för att kunna vårda sig om sin unga familj. Också
äro de nu allvarliga. Ännu för fjorton dagar sedan
tillbragte de hela dagen med att leka, sjunga och älska. Nu
leker man ej mera, man dansar ej mera, man sjunger icke
längre, man älskar ej mera hvarandra på samma sätt som
förut, man är familjefader; man är betungad med en ny
generation. Så länge dessa kära små skola vara beröfvade
fjädrar, måste man stoppa i deras näbb hvad som behöfves
vid deras ålder. Man är orolig öfver det öde som
väntar dem. Man älskar dem, och kanske skola de icke
förstå denna deras moders ömhet. De skola kanske flyga
bort, så fort som denna samma moder lärt dem att betjena
sig af sina vingar, och måhända skola de öfvergifva henne
i en plötslig ensamhet, utan att minnas sin barndom.
»Ömheten sänker sig såsom floderna nedåt och stiger icke
åter upp.» Hvarpå tänka nu denna näktergal och hans
maka? Visserligen hysa de icke oro för sina söners och
döttrars blifvande nybyggen, deras samhällsanställningar
och de hederns grundsatser som böra leda hvarje
lefnadsbana. Helt visst äro de icke pinade med de
intresseberäkningar, som ofta med orätt upptaga de menskliga
tankarna. Men dem, som förneka instinkten, vilja vi spörja,
i hvilken skola den maka, som ännu icke är mor, lärt sig
den smakfulla inredningen af det näste i hvilket hon skall
nedlägga sina ägg. Hon är ett år gammal och har ännu
icke legat på ägg. Hvem har lärt henne, att hon bör
bygga detta bo sådant som det är och icke annorlunda?
Hvem har talat med henne om den rufningsvärme som är
nödvändig för det befruktade äggets utkläckning, och hvem
har sagt henne, att hon, efter att hafva legat fjorton dagar
på dessa ägg, skulle låta dem utkläckas? En tröttande
ställning, oaktadt den hugnad hon erfar häraf, och
outhärdlig för hennes liflighet, om en instinktmessig ordning
ej upprätthöll henne. Och när äggen blifvit utkläckta,
hvem sade henne då, att hon borde utgå ur nästet, och att
hon, alldenstund dessa små varelser voro lefvande och borde
lefva, skulle åt dem söka lämplig föda? Hvem har drifvit
henne att tillbringa ytterligare fjorton dagar med vingarna
utsträckta öfver boet i den mest tröttande ställning man
kan tänka sig för en fågel, som måste sofva sittande? Vi
skulle kunna härtill foga tusende andra frågor. Skall man
svara, att den första arten lärt allt detta genom vanan och
att dessa böjelser öfverflyttats genom arf? Men detta är
detsamma som att återkomma till aflelsernas mystèr, och man
för dessutom endast problemet tillbaka till den första arten
eller ännu längre bort, om man så vill, till de första
typerna, ifrån hvilka man tror att alla varieteterna nedstigit.
Men äfven om vi, i strid med allt hvad som är sannolikt,
antaga, att inrättandet af fågelnästena, rufningen, de första
omsorgerna om de nyfödda äro en förstånds- och icke en
instinkts-angelägenhet, och att arterna efter hand lärt sig
att bete sig sålunda (hvilket jemväl synes oss oantagligt),
huru skall man lösa de frågor, som uppstå om den unga
varelsens bildning i ägget? Hvem inrättade ägget, en
blifvande slägtleds vagga? Hvem skapade fröet och placerade
det i medelpunkten af detta ägg? Genom en hemlighetsfull
makt skall en varelse af samma natur som fadren och
modren börja röra sig i detta fluidum; äggulan skall
undergå de sällsammaste ombildningar: hon skall bli lefvande!
När ombildningen försiggått, skall der vara en liten fågel.
Denna är ännu alltför svag, för att kunna blottställas för
den yttre luften, också går han ej ut. Tillsvidare 
omgifves han af ägghvita, och denna ägghvita eller albumin är
just det näringsämne som han behöfver i väntan på sin
födelse. Han föder sig af ägghvitan. Han blir efter hand
fullständigt bildad; vingarna och klorna särskiljas,
hufvudet höjes upp från bröstet: han önskar ingenting högre,
än att komma ut ur sitt fängelse. Hans näbb beklädes
for detta ändamål med en emalj, som skall falla af efter
utkläckningen; med detta näbb börjar han sönderhacka
skalet, han kommer till slut dermed och sticker ut hufvudet.
Han hjelper sig med vingarna och gör sig helt och hållet
fri. Nåväl! må våra motståndare inlåta sig på detta ämne
i de mest omfattande och ändlösa teorier; må de hopa
hypoteser på hypoteser; må de vägra att gifva namnet instinkt
åt ungens såväl som modrens handlingar; må de inhölja
ämnet i förvända och förvirrade förklaringar: se der
naturens enkla och vältaliga gerning; den skola de icke
kullkasta. Den, som skapat näktergalen, har velat, att hans
toner skulle blandas i qvällens sånger. Den, som skapat
verlden, har gifvit henne lagarna för hennes upprätthållelse.
Ingen ide är enklare eller mera majestätisk än denna;
ingen tillfredsställer mera vårt behof att veta. Att förneka
lifvets upprätthållande lagar, det är att förneka hela
naturen; det synes oss som att man, för att kunna komma
dithän, måste vara rof för någon sinnesförvridning. Huru
långt skild från dessa förnekelser är icke den verkliga
vetenskapen! Det skulle i sjelfva verket vara mycket olyckligt
och mycket bisarrt, om vetandets resultat vore
tillintetgörelsen af de lagar som styra verlden och utgöra hennes
lefvande enhet. Hvarför då icke inför fakta, hvilka äro
lika emotståndliga som djurinstinktens, erkänna en på
samma gång så skön och så rörande sanning? Är det just
derför att den är skön och rörande, som man vägrar att
erkänna den? Vi skulle nästan vara frestade att tro det,
ty i vissa materiela teorier är det nog, att en sak är
angenäm för de goda sinnena, för att man genast förkastar
densamma. Men detta är verkligen icke något tillräckligt
skäl att förkasta den. För vår del deremot betrakta vi
naturen under alla dess faser. Sanningen kan icke vara
annat än skön, och Platon är ej den ende, som tror, att
»det sköna är det sannas ljusglans.» Naturen är verkligt
skön; långt ifrån att vända bort våra blickar för hvarje
gång som vi påträffa en förnimbar form af det evigt sköna,
beundra vi det och erkänna det lika uppriktigt som den
matematiska sanningen. Är icke naturen vår moder? Ha
vi någonsin tillbragt angenämare och mera undervisande
stunder, än dem vi egnat åt våra förtroliga samtal med
henne i de tysta skogarnas djup?

Betrakta lagen om menniskoslägtets kontinuitet i dess
undransvärda harmoni; sök att pejla den hemlighetsfulla
ordning som råder vid vår aflelse och vår barndom. På
hvilken skicklighet har icke naturen lemnat bevis, i det hon
omgifvit hvarje kön med denna obestämbara
tilldragningskraft, som gör det så sakta till slaf af hennes höga
planer? Om hvilket vetande har hon icke lemnat vittnesbörd,
i det hon på dess stränga grunder organiserar den i
bildning stadda varelses lif, som, ända till den dag då hon
vaknar för det yppersta ljuset, är begåfvad med en tillvaro,
hvilken är helt och hållet främmande för alla de lefvande
varelsernas? Hvilket förutseende visar hon icke, i det hon,
för att nära den dolda skatten, skapar organer, hvilka äro
olika dem som skola tjena den i det atmosferiska lifvet,
och i det hon för dess tillvarelses första stunder förbereder
den renaste ambrosia? Spörj de unga mödrarna, med
hvilken vård, hvilken vaksamhet dessa späda och skälfvande
nyfödda måste omgifvas. Men skulle icke naturen vara den
vaksammaste af alla mödrar? Hvilken moders ömma
tillgifvenhet, smekande kärlek och passionerade hängifvenhet;
hvilken faders klarsynta förstånd och starka vetande skulle
kunna täfla med de oafbrutna och allmänna omsorger som
naturen, oändliga ömhet! utvecklar med outtröttligt slöseri
i sitt personliga och verksamma skydd för hvardera af
hennes barn?

Vi skulle kunna skrifva hela böcker öfver bevisen på
naturens förutseende. Vi skulle kunna fråga, huruvida det
är af slump och planlöst, som de svagaste och för döden
mest blottställda djurarterna äfven äro de fruktsammaste,
att hönsarterna, rapphönsen, hemhönan värpa sina
befruktade ägg i tiotal och under ett år afkasta hundradetals
ungar, medan roffåglarna, gamarna, örnarna, äro
jemnförelsevis föga fruktsamma. Vi skulle äfvenledes kunna fråga,
om naturen handlar blindt, då hon pryder med ett särskildt
behag de små varelserna, som sakna både stöd och krafter,
och väcker vårt intresse och vår tillgifvenhet för de blonda
barnhufvuden, som skulle, beröfvade all hjelp, inslumra i
sin vagga uti en sömn utan något återuppvaknande. Vi
skulle kunna här åberopa hela den lefvande skapelsens
skådespel, men vi äro innerligt öfvertygade om att våra läsare
i denna punkt fullständigt ansluta sig till oss, och vi skola
ej onödigtvis utbreda oss häröfver.

Det förefaller oss som att dessa framstående resenärer
hafva med hänförelse tillryggalagt största delen af vägen
och att de, emedan de ej ega en teleskopisk syn med
hvilken de kunna urskilja målet, förgäta, att vetenskapernas
framåtskridande gång verkligen har ett mål, och stanna
orörliga, efter att ha lemnat bevis på en ovedersäglig kraft.
De hafva af den omständigheten att de funnit, att de af
den menskliga högfärden uppfunna slutändamålen, hvilka
sedan så lång tid tillbaka tjena den till repgunga, för att
deri kokett gunga sin nonchalance, — att de funnit, att
högfärdens slafgudar, fantasiens skapelser och en småaktig
tankes illusoriska teorier icke äro något annat än
hjernspöken utan verklighet, än skuggor, fantomer, hvilka en stråle
från vetenskapens sol är tillräcklig för att förjaga; — de
hafva deraf, sade vi, dragit den slutsatsen, att det i
skapelsen hvarken fanns någon styrande lag eller något
slutändamål. Derför att menniskan misstagit sig i lösningen
af ett problem, hafva de fällt det utslaget, att denna
lösning och sjelfva detta problem icke finnes till. I det de
på ett oförklarligt sätt förblanda sanningen med det begrepp
vi kunna ha om henne, i det de likaledes förblanda ett
verks sanna storhet med den föreställning som vi göra oss
derom, på samma sätt som medeltidens teologer förblandade
den i sig sjelf religiösa ideen med den särskilda katolska
formen, — påstå de, att beviset om det falska i våra 
individuela föreställningar medför tillintetgörelsen af sjelfva
föremålet för dessa föreställningar. I sanning, för att vara
män, som äro vana vid en sträng slutledningskonst, för att
vara lärda män, som tyckas med den mest oinskränkta
oegennytta söka den så länge dolda sanningen, lemna de här
hvarken bevis på något förträffligt omdöme eller på någon
öfverlägsenhet i vyer. De tvärtom ådagalägga omedelbart
trångheten i den sfer de bebo, de synas beslutna att vägra
hvarje förstoring af denna sfer, hvarje tillträde åt ljus,
liksom om de fruktade, att detta ljus skulle komma att sprida
en uppenbarande klarhet öfver deras horisont och föra
gränserna för deras verld alltför långt bortom deras synhåll.

Våra motståndare mena, att de idka vetenskap, då de
förklara, att varelsernas organisation icke lär oss, att någon
plan finnes i naturen. I stället för vetenskap, idka de här
ett rent system, ett fullständigt godtycke, och vår
anklagelse är icke svårare att rättfärdiga här än annorstädes.
Hvari består i sjelfva verket den vetenskapliga metoden?
Hvad är en teori i astronomi, fysik, kemi? — Vi iakttaga
fakta, och då vi ega en tillräcklig samling af iakttagelser,
söka vi att ömsesidigt förena dem sinsemellan genom en
lag. Se vi lagen? aldrig. Vi gissa den genom
diskussionen öfver tilldragelserna, och det namn, som vi gifva
densamma, är kanske icke alltid det som skulle bäst lämpa sig
för honom. Denna teori, genom hvilken vår omättliga ande
röner behof af att förklara tingen, är först och främst
ingenting annat än en hypotes, hvars värde förnämligast
består i den tillfredsställelse vi erfara rörande den naturliga
förklaringen af de studerade förhållandena. Den är länge
blott en bräcklig och sväfvande hypotes, som en vind kan
föra bort, och den höjer sig ej till rangen af en teori,
förrän den dag då den är tillräckligt bekräftad genom
studiet, om den icke faller inom området för inbillningens
villfarelser. Himlakropparnes rörelser t. ex. Vi iakttaga, att
de beskrifva ellipser,<footnote>Ellips är en kroklinie, som uppkommer, när man afskär en
kägla snedt emot basen.                                Öfversättarens anm.</footnote> af hvilkas foci solen är en; att de


genomlupna ytorna äro proportionela med årstiderna; att
omhvälfningstiderna, multiplicerade med sig sjelfva, förhålla
sig till hvarandra såsom de stora axlarna, multiplicerade tre
gånger med sig sjelfva. För att förklara den himmelska
mekanikens rörelser, framställer man den hypotesen, att
kropparna <i>tilldragas</i> i direkt förhållande till massorna och
i omvändt förhållande till qvadraten på afstånden. Att
framkomma med denna hypotes, det är helt enkelt att
säga, att tingen ske <i>så som om</i> stjernorna tilldroges.
Sedan blir denna hypotes en teori, då den fullkomligt
förklarar alla de iakttagna fakta och redogör för problemets alla
omständigheter. Då slutligen denna lag befinnes vara
allmänt bevisad, så väl vid tvillingstjernornas vaggande i
himmelens djup som vid ett äpples fallande till marken i en
fruktträdgård på jorden, så säger man, att den nu så
kallade lagen framställer tyngdkraften såsom den kraft, hvilken
i sjelfva verket reglerar verldarnas rörelse.

Men det är alldeles samma tillvägagående vi iakttaga,
då vi förklara, att de lefvande varelsernas organer äro
konstruerade <i>så som om</i> den orsak — den må vara hvilken
som helst — som bildat dem, hade haft i sigte dessa
organers bestämmelse för såväl hvarje varelses särskilda
tillvaro, som för alla samtliga varelsernas allmänna existens.
De verkliga slutändamålen äro således ett resultat af den
vetenskapliga iakttagelsen; metoden är densamma; och man
får, såsom Flourens sagt, ej gå från slutändamålen till
fakta, utan från dessa till slutändamålen. Att skrida
från det kända till det okända är den enda positiva
metoden. Men resultatet af denna metod, hvad det än må
vara, har rätt att bli proklameradt i vetenskapens namn.
Det kan hända, att uppenbarelsen af en plan och ett
ändamål i naturen icke är angenäm för hrr Y eller Z; detta
obehag betyder för oss föga. Hrr Y eller Z befinna sig i
den djupaste villfarelse, när de anklaga oss för att icke
handla i öfverensstämmelse med den experimentala lagen,
och i den farligaste villa, då de tro sig sjelfva handla i
öfverensstämmelse med denna vetenskap. De ombyta
rollerna till sin fördel, hvilket icke är sällsynt. Men 
sanningen vidkännes ej deras försök och förblir oföränderligt
densamma, utan att bry sig om de prismor genom hvilka
ögon se henne, de der äro intresserade af att se henne
inunder hennes verkliga ställning.

Oförklarliga egenhet hos kloka och förståndiga
menniskor, som kunna påstå, att man, i det man antager Guds
tillvaro, är tvungen att antaga godtycket i naturen!
Liksom om den högsta viljan icke vore af nödvändighet
oändligt vis och i följd deraf universelt regelbunden. »Den,
som i alla naturens rörelser endast ser medel för att uppnå
ett mål», säger Moleschott, »kommer på ett helt logiskt
sätt till föreställningen om en personlighet, som för detta
ändamål överflyttar sina egenskaper på materien. Denna
personlighet skall således utstaka målet. Om det förhåller
sig sålunda, om en personlighet utstakar målet och väljer
medlen, så försvinner nödvändighetens lag ur naturen.
Hvarje fenomen blir en del af slumpens och ett oändligt
godtyckes lek».

J. B. Biot var bättre inspirerad, då han i följande
ordalag gjorde sina slutsatser efter en närmare granskning
af naturen: »För min del», sade han <footnote>J. B. Biot, Mélanges scientifiques et littéraires.</footnote> »ju mera jag
betraktar verldens ordning, hennes ofantlighet och alla
skapelsens under, desto mera beundrar jag denna förträflliga
anordning, men desto mindre tror jag mig vara i stånd
att förklara den; och jag vågar tillochmed säga, att dessa
ofullständiga förklaringar, dessa falska eller sväfvande
uppgifter, hvilka några moderna skriftställare vilja gifva oss
till bästa såsom sublima harmonier, aldrig synas mera
djerfva och lumpna, än i sjelfva naturens sköte. Då man
haft den lyckan att känna det verkligt sköna, som hon
företer, är man frestad att anse dem för ohelgare och
gudlösa, hvilka vanställa henne genom ovärdiga parodier. Alla
de organiska varelserna hafva således i sig sina för lifvet
lämpliga medel, hvilka äro lika talrika, lika mångfaldiga i
sin mekanisms föränderligheter som himmelens stjernor.
Och likväl skåda vi endast utsidan; det underbaraste är 
fördoldt för oss. Hvem har väl någonsin kunnat förstå
den kemiska verksamheten hos de lefvande organhinnorna,
orsaken till de frivilliga och ofrivilliga rörelserna, hvad
säger jag, en flugas flygt, en fjärils lek? Eftersom vårt
förstånd kan på sin höjd komma dithän att det kan inse
organismens yttre anordningar och fatta de afsigtliga
förbindelser, i hvilka några af de delar, af hvilka de utgöras, stå
till hvarandra, skulle det, tyckes det mig, ligga en logisk
motsägelse uti att icke på djupet af detta allt se sjelfva
den förnuftiga, andliga princip, som ordnat och reglerat
allt. För min del åtminstone vill jag hylla min
okunnighets filosofi.»

Den ordning som vi se uti det som menniskan icke
frambragt, anmärka vi jemväl med en framstående
författare, <footnote>De la Codre, <i>les Desseins de Dieu.</i> Detta utkast till religiös
och praktisk filosofi utmärker sig genom en af vår tids lyckliga
riktningar mot ateismens inkräktning. De i detta verk utvecklade
argumentet kunna sammanfattas i följande:

Det omöjliga finnes icke, det råder ordning i universum, och
ordningen kan endast utgå från ett förnuft; verlden är således ett verk
af förnuftet. Denna ordning följer af utförandet af en lag eller af
flera och med hvarandra öfverensstämmande; lagarna äro alltid och
med nödvändighet en förnuftig viljas verk.

Verldens upphofsman, Gud, har, eftersom han är ett förnuftigt
väsende, för visso haft ett mål, i det han skapat detta universum.
Detta mål har varit att göra lyckliga; våra förhoppningar, våra
själsegenskaper, i hvad de ha mest upphöjdt, bekräfta detta. Alla de,
som äro begåfvade med förmåga af intryck genom sinnen, äro således
kallade till lyckan. Vi se i sjelfva verket, att de alla äro i viss mån
lyckliga, eftersom alla älska lifvet, betrygga dess varaktighet och
försvara det ända till det yttersta. Men lyckan är ej densamma för
alla dessa lefvande varelser; det finnes tydligen en skilnad mellan
den lycka som är bestämd åt djuren, och den som är tilldelad
menniskan. Den ena är en inom trånga gränser innestängd lycka, en
enkel <i>förlänad</i> lycka; den andra antager större proportioner och
ikläder sig en annan karakter, den är en <i>förtjent</i> lycka.

Man skall lätt förstå denna skilnad, säger författaren, om man
iakttager förhållandena och jemför de sällsynta och ofullständiga
nöjen som komma den rent sensitiva varelsen till del, med de rena,
oändliga njutningar, som menniskosjälen röner genom pligternas
uppfyllande, fromheten, de ljufva familjekänslorna.
Största delen af våra lidanden drabba oss, dä vi af olydighet
eller okunnighet handlat i strid emot Skaparens lagar.

Derför att menniskan hoppas på en fullständig och obegränsad
lycka; derför att hon kan fullkomna sina moraliska egenskaper och
öka sina kunskaper; derför att denna efterlängtade lycka icke kan finnas
till för henne på jorden, bör man göra den slutsatsen att hon ej skall
förgås på denna jorden med sitt kroppsliga omhölje.

Till denna bevisningsform kunna vi foga följande, som
författaren framställt för oss i ett enskildt bref:

»Naturen är Guds laboratorium, på samma gång som Hans arbetare,
likasom den med en preparator försedda verkstaden är kemistens
och fysikerns laboratoriam; i lika hög grad som de produkter, hvilka
naturen låter framkomma, äro öfverlägsna dem som åstadkommas i
laboratorierna, stå det gudomliga förnuftet och den gudomliga
makten framom den lärdes alster: denne kan ej med de materialier, som
han finner i naturen, göra, hvad <i>Guds arbeterska</i> gör under hennes
ledning.

G : M  ::  N : L.

»Gud förhåller sig till menniskan, som naturens alster till
laboratoriets.                        

G : N :: M : A.

»Gud <i>verkar</i> på naturen, såsom menniskans vilja <i>verkar,</i> ledd
af hennes förstånd, på hennes ögon och armar.»

I ett kapitel om <i>Guds planer,</i> egnadt åt <i>Bebodda Verldar,</i>
sätter författaren emot vår åsigt om organismernas mångfald i
universum idéen om en nödvändig likhet mellan menskligheterna; han
stödjer sig vid denna åsigt: att om de andra verldarnas innevånare icke
Hafva den jordiska menniskoformen och om vi äro bestämda att åter
lefva upp på dessa andra planeter, så skola vi icke kunna igenkänna
våra käraste vänner. Anmärkningen är mera sentimental än
vetenskaplig. Det är ej platsen här att diskutera densamma. Men vi
kunna upprepa, att det, i anledning af naturkrafternas olika
verkningar på de andra planeterna, är nära nog säkert, att den zoologiska
serien måst inrättas efter en helt annan typ än den jordiska.</footnote> visar oss, att de inbördes förhållanden, hvilkas 

skådespel den materiela verlden erbjuder, härflyta af
verkningar och återverkningar, hvilka, kombinerade med
hvarandra, styras af lagar. Vi veta genom ständiga
erfarenhetsrön i vårt lif, att tingens ömsesidiga förhållanden,
harmonierna, lagarna äro verket af ett förnuft, hvars makt
står i proportion till vidden och förträffligheten af
ändamålsenligt anordnade förhållanden och harmonier. Vi anse
det derför bevisadt, att verlden styres af ett förnuft.

Dessa ömsesidiga förhållanden, dessa harmonier stå i
förbindelse med materiens inre egenskaper och fästa sig
vid dem på ett sådant sätt, att de icke skulle existera, om
dessa väsensegenskaper vore några andra, än de äro.

Vi draga deraf den slutsats att materien ocn dess inre
egenskaper äfvenledes äro verk af det förnuft (ande), som
uppställt lagarna. Det sunda förståndet förklarar med
bestämdhet, att man icke kan, oaktadt de motstridiga,
påståendena, säga, att en tillfällig omständighet hos
molekulerna verkar tilldragningen, elektriciteten, värmet, luftens
sammansättning, de kosmiska förhållanden som äro
fullständigt lämpade för örternas växlighet, djurens lif, på
samma sätt som det skulle vara osannolikt att tro, det
tusentals boktryckerityper, kastade huller om buller, hafva
frambragt <i>Iliaden</i> eller <i>Det befriade Jerusalem;</i> om man,
för att undslippa slutledningen, sade, att dessa egenskaper
äro verkningen af oskiljaktiga inre anordningar, skulle
dermed icke den logiska nödvändigheten af en högsta och
förnuftig inblandning vara undviken.

Låtom oss till denna bild lägga en föga omtvistbar
aforism: Hvarje ändamål förutsätter en afsigtlig plan;
hvarje plan ett medvetande; hvarje medvetande en person.

Frågan om slutändamålen är, vi upprepa det, mera
invecklad och svårlöst, än hon för den lätta inbillningen
synes vara det. Hon tolkas, såsom de gamle skulle ha
sagt, snarare som kraft än som handling. Det allmänna
bestämmer henne de särskilda förhållandena undslippa.
För att väl förstå henne, bör själen underkasta sig en
sträng granskning och med ett ögonkast omfatta helheten
eller åtminstone flertalet af de kända tingen, ur den dubbla
synpunkten af tid och rum. Den första verkningen af
detta stränga och kritiska studium är just, att man skiljer
sig ifrån allt hvad blott tro är och håller sig på vakt mot
dessa småaktiga uttolkningar af menniskan, som hänföra allt
till sig såsom till verkets medelpukt. Man skrattar då åt
fåfängans illusioner och högfärdens dåraktiga försök. Och
detta är det första resultatet af det allmänna studiet af de
skapade varelserna. Men när man fullföljer sina
forskninningar, tills man fattar de inre krafter som uppbära hvarje
skapad varelse, och tills man upptäcker de allmänna lagar
hvilka på samma gång beherrska lifvets hela byggnad och
hvarje del deraf, då urskiljer man tecknen af en allmän
plan, man blir här och der varse gemensamhetslinier,
hvilka binda de mest skilda kroppar vid samma plan, man
igenkänner den tankens enhet som fort ordet (eller
snarare gör det evigt och oändligt) vid verldsanordningen och
hvilken styr skapelsens kolossala char på vägen till det
oändliga. I det man vänjer sig vid dessa betraktelser af
det väsentliga i allt, kommer man slutligen dithän, att
man jemväl finner, att denna föreställning om det
gudomliga är alltför mensklig att vara sann; att denna eviga
kraft som upprätthåller verlden, denna makt som låter
henne lefva, denna vishet som styr henne, denna vilja som
af evighet föresätter ett otillgängligt mål af fullkomlighet,
denna tanke-enhet, som uppenbarar sig under materiens
föränderliga former, ej är en mensklig kraft, makt,
vishet, vilja; utan att den tillhör ett onämnbart, ofattligt,
okändt väsende, om hvilket vi endast kunna iakttaga
tystnad och hvars kunskap är för oss vetenskapligt
ouppnåelig.

Detta slutresultat af de positiva forskningarna
förklarar, huru vi kunnat i denna diskussion tyckas räcka venstra
handen åt Berlin och den högra åt Rom. På denna
särskilda anmärkning kunna vi genmäla, att detta blott är en
geografisk omständighet, som härflyter af vår håg att alltid
ha blicken riktad mot Öster. Denna ställning låter oss
visserligen beskäras med titeln kättare af de lärare hvilka
såsom dryga prelater kråma sig i sin sekelgamla länstol,
ty deras förslöade blickar föredraga sedan lång tid tillbaka
skymningens milda dager framför morgonrodnadens
flammande pilar; men uppriktigheten ålägger oss att förklara,
att den dogmatiska öfverdriften är lika falsk som det
systematiska tviflet, och att tänkarens gångstig vacklar på lika
afstånd från dessa ytterligheter. Ja, den <i>vacklar.</i> De, som
påstå sig gå stadigast, äro de, hvilkas fall är närmast.
För den forskande anden finnes det ingenting beståndande
härnere; ju mera menniskan skrider framåt i vetande, desto
bättre ser hon sin egen okunnighet; att stå stilla, det är
att dö; att gå, äfven om man ibland går tillbaka, det är
att uppfylla vår tillvarelses ändamål. I filosofien såväl som
mekaniken är naturens jemnvigt aldrig annat än ovaraktig.

I sin håg att återföra allt till sin person såsom till
en uteslutande medelpunkt, förminskar menniskan
händelserna och ideerna. Vi ha sett, att hennes teori om
slutändamålet är ett af de mest slående exemplen. Då hon
påstår, att hönsen blifvit skapade, för att sättas på
stekspettet, är hon väl mycket personlig i sitt påstående. Man
kan visserligen, eftersom menniskan är allätande och
hennes organiska konstitution bör upprätthållas genom en lika
mycket animalisk som vegetabilisk föda, säga, att de djur
och växter, som nära henne, äro i sjelfva begynnelsen
bestämda att tjena hennes tillvaro, och att menniskoslägtet
skulle utan dem omedelbart slockna ut. Men att nedstiga
till de särskilda detaljerna, att påstå att rapphönsen äro
skapade och bragta till verlden, för att förmäla sig med
kålen i Vatels kök; att nedsänka sig ända dithän att säga,
att oxarna äro förnämligast bestämda för buljongen, för
biffstek med brynt potatis; att fårlår och kalfstek varit
ändamålet med får- och nötkreaturens bildning; att de små
gula plommonen förgyllts af solen, antingen för att ätas
färska eller för att ombildas till konfektyrer eller sviskon
etc. — att nedsjunka till dessa simpla detaljer, det är att
glömma naturens allmänna system och tro, att menniskan
allena lefver här i verlden.

Vi skola också sluta, i det vi erinra om vår föresats
att i stället för det särskilda slutändamålets idé sätta <i>idéen
om en allmän plan.</i>

Vi taga hvarken parti för eller emot teorien om
arternas ombildning; men vi göra den slutsatsen att det
utan principen om varelsernas och verldsklotens
bestämmelse är omöjligt att förklara något, ifrån anatomien ända
till den himmelska mekaniken: ingen yttre orsak, intet
inre inflytande utestänger denna stora lag. Teorien om
det naturliga valet ersätter helt enkelt den skapande
orsakens underverkliga inblandning med en allmän förnuftig
lag. Den gör i naturen verldens organiserande <i>tanke</i>
märkbar såväl i tingens början och midt som i deras slut. Denna
mera positiva och vetenskapliga uppfattning af den
organiska verldens utveckling uppoffrar intet hvarken åt slumpen
eller godtycket. Den framställer för oss verlden såsom en
lefvande enhet, hvars tillvaro utvecklar sig i
öfverensstämmelse med den ursprungliga ideen och i evighet höjer sig
mot sitt otillgängliga ideal. Början och slutet existera
samtidigt i det närvarande. Från stenriket till
organismen, från organismen till lifvet, från lifvet till förnuftet
ha vi en materiens kretsgång och ett tankens stigande, i
enlighet med ett herrskande förnuft. Verlden är icke ett
osammanhängande rimsnideri, utan ett poem i hvars sköte
vi endast äro låga komparser och hvars osynliga
upphofsman omgifver oss med sin oändliga utstrålning, likasom de
damkorn man ser sväfva i en solstråle.

Djerfvoms erkänna det! Problemet om varelsernas
absoluta bestämmelse i naturen är för närvarande olösligt,
det gräfver sig omärkligt ned som i en afgrund, då
forskarens öga söker urskilja dess djup. — En afton i Paris
före solnedgången betraktade jag Seinen från balustraden af
Institut-bryggan, hvarifrån utsigten ibland är
utomordentlig. Den i purpur sig sänkande solen utgöt ett
rosenskimmer öfver de krusiga skyar som voro strödda öfver
hvalfvets azur, och detta skimmer, i hvilket den stora
stadens atmosfer badade sig, gaf en magisk färgglans åt de
tysta byggnaderna. Floden sänkte sig långsamt mot
vester, lik ett bredt band, i det han försvann i det
obestämda fjerran, der ljuset och skuggan förmälte sig med
hvarandra. Till venster om mig lutade den i skuggan
höljda domen öfver de andra byggnaderna och längre bort
genomborrade tvänne götiska spiror himlen. Till höger
om mig gåfvo Louvrens fönster, flammande i en felik
illumination, åt den gamla byggnaden en omätlig
utsträckning; Tuileriernas dystra park och de töckniga höjderna
till en längre bort belägen kulle förlängde perspektivet ända
bort till horisontens dimmor. Detta panorama hade en
dubbel betydelse: naturens stora idé sväfvande öfver den
stora verkligheten af en mensklig stad. Så småningom
kände jag mig som ett med denna uppenbarelse af
naturens och stadens samtida tillvaro: en bestående och redan
åldrig tillvaro, hvars kontrast likväl ännu hittills icke så
lifligt frapperat mig. Och alltsom jag betraktade detta
dubbla skådespel, följde jag naturens skenbara och verkliga
rörelser. Solen sänkte sig sakta bakom kullarna, skyarna
färgades i en djupare rosenfärg, floden flöt sakta möt
det aflägsna hafvet, den afkylda luften genomilades af en
bris lik en andehemtning: men denna allmänna rörelse
gjorde intryck på mig, ty den utsträcktes i min tanka till
hela naturen och utvecklade för mig lifvets allmänna
omlopp på Jorden. Men den förnämsta orsaken till min
uppmärksamhet var den tanken att hela denna stora rörelse
försiggick, <i>såsom om menniskan icke funnits till.</i> Midt i
Paris föreföll menniskan mig som en nolla i naturen. De
promenerande, som bakom mig gingo öfver denna samma
bro, beundrade helt visst icke denna vackra solnedgång.
Menniskorna sysselsatte sig hvardera med sina
angelägenheter. De två millioner individer, som krälade inom
fästningsverkens ringmur, voro för mig ingenting annat än en
öfvergående hvirfvel på ytan af denna fläck å jordens klot.
Och jag sade till mig sjelf: Jorden svänger sålunda i sin
bana, i det hon framställer den ena verldsdelen efter den
andra för solens befruktning; skyarna genomila luftkretsen;
växterna följa årstidernas cykel; floderna nedstiga till
hafvet; dagarna och nätterna vexla; den jordiska harmonien
följer sitt regelbundna och beständiga lopp: — men
hvarför är allt detta till? Insekterna sönderslita blombladen
med sina käkar, de små fåglarna hacka insekterna med
näbben, höken öppnar fåglarnas mage, lejonen ryta i
ödemarkerna och hvalfiskarna anställa sina jagter i de
ofantliga hafven: — men <i>hvarför</i> allt detta? De genomskinliga
källorna bilda i skogarnas enslighet tjusande speglar med
ramar af vintergröna; de sorlande bäckarna kasta sig
sjungande utför kullen; de silfverglittrande åarna lemna
sina böljor åt de stora floderna, för att med dem falla i
oceanernas afgrund samt der förlora sitt namn och sin 
tillvaro; rika och herrliga lundar födas och dö på hafvens
mörka djup, endast besökta af korallen, och under
himmelens tilldragning eller attraktion svänga hafvens till- och
återflöden sin tunga och outforskade massa från den ena
kontinenten till den andra: — men hvartill tjenar allt
detta? Denna stora natur rör sig lugnt som en kolossal
mekanism, tingen förnyas oupphörligt, menniskan sjelf är
blott en efemerisk atom, hvilken försvinner lika fort som
den visar sig. Af detta ofantliga verldsallt känner
menniskan nästan intet, fastän hon tror sig känna allt, och
hennes lif är dessutom upptaget af många andra saker och
sysselsättningar. Före menniskans skapelse, läto alla dessa
harmonier sig förnimmas såsom i dag: för hvilka öron?
Allt detta var till före henne! Allt detta skulle kanske
vara till utan henne! Allt detta skall finnas efter henne!
<i>Hvarför</i> är denna skapelse? Hvarför får min tanke icke
något svar, då han söker utgrunda detta djup? Hvarför har
Gud skapat denna jord och de andra verldarnas
obegränsade mängd? Hvarför låter Han, fastän han ser min själs
oro, henne förvilla sig i okunnighetens afgrund, liksom om
Skaparen ej kände denna tanke mera, än det af vinden
bortförda damkornet eller den i floden vid mina fötter
borttappade vattendroppen? Hvarför är allt detta så?
Hvartill tjenar det? Hvad kan det göra Gud, om det finnes en
verld, milliarder verldar eller ingenting? Hvad är
ändamålet med detta verk? Ännu en gång, för hvem och hvartill
tjenar det, och hvarför, o Gud! hvarför finnes skapelsen?
. . . Detta stora allt har dock ett ändamål . . . Denna
slöja döljer ett ofantligt problem, som omgifver oss sjelfva
och förintar oss.

Jag aflägsnade mig sakta, med bländade ögon och ur
stånd att se något. Solen gick ned, Seinen fortsatte tyst
sitt lopp, qvällens mantel utbreddes öfver den stora
staden, och jag fördjupade mig snart i det allmänna sorlet,
hvilket för en stund upphört att förnimmas af mig.
Sedan dess har jag mycket ofta gjort samma reflexioner; jag
har mycket ofta stannats på min väg af denna outgrundliga
fråga: <i>Hvarför är verlden till?</i> Och det har alltid blifvit

tomt och tyst i min själ. Ack! jag skulle, om jag ville
säga det, kunna ytterligare tillägga, att en vida
förfärligare och mycket mera oroande fråga stundom följt på
den förra. Följande denna naturens ostörda rörelse, ilade
min själ ibland tiden i förväg och sporde sig sjelf, hvar
hon skulle befinna sig om hundrade år härefter. Och
fullföljande sin blick framåt i tiden, sporde hon sig med en
onämnbar känsla af förskräckelse, hvar hon skall vara om
tusende år. Och fortsättande sin flykt, såg hon, att hon
skall vara till ännu om hundrade tusen år, och frågade,
hvad hon vid denna tid skall vara. Och pejlande svalget
allt längre och längre, sträckte hon sig outtröttlig till en
million år. Och bortom denna gränslinie, bortom denna
för sjelfva tanken redan otillgängliga punkt, föreställde hon
sig en ny linie af samma längd; derefter såg hon på den
andra millionen år följa en tredje, en fjerde, en tionde, en
hundrade. Och redan nu i evigheten, såg hon, att tiden
ej är till, och att evigheten är orörlig . . . Skall jag
tillstå, att denna sista tanke ibland blef så förfärande inför
det oafvisliga öde som väntar oss, att hon kom känslan af
min egen personlighet att försvinna inom mig, liksom om
denna outgrundliga tafla verkligen tillät oss att hoppas på
lugn och hvila i döden, eller liksom om denna betraktelse,
hvilken var alltför stor för en menniskas hjerna, hade
krossat denna hjerna och utstrukit mig ur de förnuftigas antal.

Kanske har jag orätt i att på detta sätt underhålla
mig med eder angående mina personliga intryck. Men i
grund och botten är det här icke fråga om personlighet,
det är ett studium jemförligt med anatomens, som med
knifven undersöker ett obekant sår. Och då astronomen
stödjer sig på sina egna iakttagelser, för att bestämma sitt
system, då kemisten talar efter sin digels vittnesbörd och
i enlighet med sina särskilda analyser, då fysikern granskar
naturen efter sina egna ögons erfarenhet, är det icke då
naturligt, att tänkaren redogör likasom de för resultatet af
sina individuela betraktelser, och att han ibland anförtror
åt den, som lyssnar till honom, sin själs oro och mödor?
Detta är åtminstone en handling af djup uppriktighet och
beviset på en sjelfständig tro, som ej är ett blott eko af
något parti, något system.

Ja, detta ofantliga problem om verldens allmänna
bestämmelse inhöljer oss i sitt djup, och vi hvarken kunna
bedöma eller lösa det. Vi ryckas bort af detsamma, likt
det i hafvens sköte bortkomna mikroskopiska
infusionsdjuret, hvilket skulle bjuda till att göra sig reda för vattnens
ebb och flod.

—

</chapter>
<chapter name="Femte Boken. GUD.">

<b>Femte Boken. 

GUD.</b>

<tab><tab><tab><tab><tab>Religionen genom Vetenskapen.

—

</chapter>

<chapter name="Gud.">

<b>Gud.</b>

Gud i naturen, en lefvande och personlig kraft, de atomistiska rörelsernas
orsak, fenomenemas lag. harmoniens ordnare, verldens verkande förmåga och
upprätthållare. — Menniskan skapar Gud efter sitt beläte. — Villfarelsen i
deras lära, som tilldelar Gud menniskoskapnad (antropomorism). — Den
grekiske filosofen Xenofanes för 2,400 år sedan. — Guds väsende är
ofattligt. — Intet menskligt system kan bestämma det. — Gudsbegreppets olika
former enligt menniskorna. — Vetenskapens Gud. —De sista betraktelserna
öfver läran. — Allmän slutledning. — Epilog.

De betraktelser, med hvilka vi taga oss friheten afsluta
vår allmänna bevisning, äro snarare en syntes, än en
slutmening, och om det är sannt, att vetenskapen och poesien
äro nära förenade i betraktelsen af naturen, kunna vi icke
med skäl förbjuda den poetiska känslan att visa sig uti
dessa sista intryck, som verldens skådespel utöfvat på vår
tanke.

Det skulle knappast vara af nöden att nu egna ett
särskildt studium åt Guds sak, ty vi hafva kämpat för denna
sak alltifrån första sidorna af denna försvarsskrift, och alla
våra särskilda slutledningar hafva fört till detta yttersta
mål. Det är dock gagneligt att ända dem med en allmän
slutledning. På samma sätt som naturforskaren, botanisten,
matematikern, landtmätaren, konstnären eller skalden, efter
att hafva granskat detaljerna i ett landskap och klättrat
uppför kullen, som beherrskar de ställen hans studium
omfattar, vänder sig om, för att i en enda blick betrakta
hela landskapet och i dess storhet omfatta panoramats
allmänna fördelning, dess plan och skönhet; så är det äfven
efter de särskilda studierna öfver materiens och lifvets lagar
af fördel att vända sig om och med lugn beundra. Själens
blick älskar att mätta sig af den himmelska utstrålning
hvarmed naturen är öfvergjuten. Det är här ej längre fråga
om någon afhandling öfver, utan om en samlad betraktelse
af ljuset och lifvet, hvilka glänsa i atmosferen, skimra i
blommornas glans, skifta i deras nyanser, sprida sig under
trädens löfverk och i en allmän kyss omfatta de lefvande
varelser som röra sig i naturens sköte. Efter makten,
visheten, förståndet ana vi den obeskrifliga godheten, den
verldsomfattande ömheten hos en alltid hemlighetsfull
varelse, som låter på verldens yta de oräkneliga formerna
vexla af ett lif, hvilket beständiggöres genom kärleken och
icke slocknar ut.

De fysiska krafternas ändamålsenliga anordning har
visat oss Guds enhet under rörelsens öfvergångsformer;
genom syntesen höjer själen sig upp till begreppet af en enda
lag, en allmän lag och kraft, hvilka ej äro någonting
annat, än den gudomliga tankens handling. Ljus, värme,
elektricitet, magnetism, attraktion, valfrändskap, växtlif,
instinkt, förnuft ha alla sin källa i Gud. Känslan af det
sköna, vetenskapernas estetik, den matematiska harmonien,
geometrien upplysa dessa mångfaldiga krafter med en
fängslande klarhet och hölja dem uti idealets doft. Ur hvilken
synpunkt som den begrundande anden än iakttager naturen,
finner han alltid en väg som leder till Gud, en lefvande
kraft, hvars hjertas slag han tror sig känna under det
universela verkets alla former, ifrån sensitivans skälfning till
lärkans välljudande morgonhymn. Allt är tal (antal),
samband, harmoni, uppenbarelse af en förnuftig orsak som
verkar verldsomfattande och i all evighet. Gud är således icke,
såsom Luther (naturforskaren) sade, »en tom tafla, å hvilken
det ej finnes någon annan inskrift, än den vi sjelfva ditsätta.»
Han är tvärtom den visa, verldsomfattande och osynliga
kraft, som oupphörligt inrättar naturens verk. Det är
genom att känna Guds eviga närvaro, som vi förstå Leibnitz'
ord: »Det finns metafysik, geometri, moral öfverallt»; och
Platons gamla aforism,<footnote><i>Ἀεὶ ὁ θεὸς γεωμετρεῖ.</i></footnote> hvilken vi kunna öfversätta med:
»Gud är den evigt verkande matematikern.»

Utanför det menskliga samfundets äflan, i den djupa
ensligheten är det själen tillåtet att skåda det genom det
synliga uppenbarade osynligas herrlighet ansigte mot
ansigte. Under det själen sålunda skymtar Guds närvarelse
på Jorden, höjer hon sig till begreppet af det sanna. <footnote><i>Ascencio mentis in Deum per scalas rerum creatarum.
Bellarmin.</i></footnote>
Oceanens aflägsna dån, det ensliga landskapet, de under
tystnad leende vattnen, de under orolig slummer suckande
skogarna, de stolta och vaksamma bergen hvilka betrakta
allt uppifrån, äro märkbara uppenbarelser af den kraft, som
vakar i djupet af tingen. Jag har ofta hängifvit mig åt
den ljufva betraktelsen af eder, o, naturens herrligheter, och
jag har städse känt en outplånlig poesi inhölja eder i sina
smekningar. När min själ lät sig förledas af eder fägrings
trollkraft, hörde hon okända accorder tränga till sig ifrån
eder konsert. Qvällens skuggor som sväfven öfver bergens
sluttningar, vällukter som uppstigen från skogarna, lutande
blommor som tillsluten edra läppar, oceanens dofva brus
hvars stämma icke tystnar, de stjernlika nätternas djupa
lugn! I hafven samtalat med mig om Gud med en
vältalighet, mera innerlig och oemotståndlig än menniskornas
böcker. Hos eder har min själ funnit en moders ömhet
och oskuldens klara renhet, och om hon inslumrat vid eder
barm, har hon åter vaknat upp i glädje och lycka.
Skymningarnas praktfulla färgspel! dagsljusets sista, hänryckande
skimmer! till eftertanka manande ensliga vägar! I hafven
för dem, som älska eder, ljufva stunder af sällhetsrus!
Liljan öppnar sig och insuper med hänförelse det från
himlen sig sänkande ljuset! Under dessa betraktelsestunder blir 


själen en blomma, som med begärlighet insuper den
himmelska utstrålningen. Luftkretsen är ej längre en blott
blandning af gaser; växterna äro icke mera samlingar af
kol- eller väte-atomer allena; vällukterna äro ej blott
ofattliga molekuler, hvilka utspridas om qvällen, för att skydda
blommorna för kölden; den af vällukterna genomdruckna
brisen är icke mera en luftström allena; skyarna äro icke
blott blåsor af vattenånga; naturen är ej ett blott kemiskt
laboratorium eller fysiskt kabinett: man känner en
allherrskande lag af harmoni, ordning, skönhet, som styr alla
tings samtida gång, som omger de minsta varelser med en
instinktmessig vaksamhet, som sorgfälligt bevarar lifvets
skatt i hela dess rikedom, som genom sin eviga föryngring
utvecklar den skapade fruktsamheten i en oföränderlig makt.
I hela denna natur finns det ett slags universel skönhet,
som man inandas och hvilken själen identifierar med sig,
liksom om denna, helt ideala skönhet endast tillhörde
förnuftets område. Nattens förelöpande stjerna! Karlvagnens
char! strålande stjernbilder! det outforskliga djupets
hemlighetsfulla Perspektiver! Hvilket öga skulle väl, sedan det
lärt känna edra rikedomar, kunna med likgiltighet betrakta
eder? Huru många drömmande blickar ha icke fördjupat sig
bland edra ödemarker, o, I rymdens tomrum! Huru många
oroliga tankar ha icke färdats från den ena ön till den
andra i eder glänsande arkipelag! Och huru månget fuktigt
ögonlock har icke under själsfrånvarons och sorgens timmar
sänkt sig ned öfver ögon, fästade på en företrädesvis älskad
stjerna!

Detta kommer sig deraf, att naturen har milda ord på
sina läppar, skatter af kärlek i sina blickar, hängifna
känslor i sitt hjerta; det kommer sig deraf, att hon ej allenast
består i en kroppslig organisation, utan äfven i sitt lif och
i sin själ. Den, som aldrig märkt annat än hennes
materiela anblick, känner henne endast till hälften. Tingens
inre skönhet är lika sann och positiv, som deras kemiska
sammansättning. Verldens harmoni är ej mindre förtjent
af uppmärksamhet, än hennes mekaniska rörelse.
Universets visa ledning måste vara bevisad af samma skäl som
lagarnas matematiska formel. Att envisas med att vilja
betrakta den skapade varelsen endast med kroppens ögon
och ej med själens, det är att frivilligt stanna vid ytan.
Vi veta nogsamt, att våra motståndare skola emot oss
invända, att anden ej har ögon, att själen är född blind,
och att hvarje försäkran, som det kroppsliga ögat icke
gifvit, ej har något slags värde. Men detta är ett
godtyckligt antagande, som sjelft är mycket illa grundadt. Vi ha
sett, att man ej kan på god tro sätta i tvifvel den
förnuftiga ordningens sanningar, och att det är i vårt eget
omdöme, som visheten om all sanning grundar sig. Vi skola
derför utan vidare förbigå dessa bedröfliga invändningar.
För oss är naturen en lefvande och älskad varelse; hon är
ännu mera: en väninna; allestädes närvarande, tilltalar hon
oss genom sina färger, sina former, sina toner, sina
rörelser; hon har leenden för alla våra fröjder, suckar för all
vår bedröfvelse, sympatier för alla våra förhoppningar. En
jordens son, är vår organism i vibration med alla de
rörelser som utgöra naturens lif: han sammanfattar dem,
fördelar dem och qvarlemnar ett djupt eko deraf i vår inre
varelse, om vi icke förqväfts af det bedrägliga, konstlade.
Dotter af skapelsens princip, återfinner vår själ det
oändliga i naturen. För den spiritualistiska vetenskapen finnes det
ej någon automatisk mekanism och någon i sin absoluta
orörlighet tillbakadragen Gud, stående midtemot hvarandra;
Gud är naturens styrka och verkning; han lefver i henne
och hon i honom; anden anas midtigenom materiens
vexlande former. Ja, naturen har harmonier för själen. Ja,
hon har taflor för tanken. Ja, hon har egodelar för
själens ärelystnad. Ja, hon hyser ömhet för hjertats trängtan.
Ty hon är oss icke främmande, hon är ej skild ifrån oss;
vi äro ej annat än ett med henne.

Hvad är naturens lefvande kraft, detta andelif som bor
inom henne, denna organisation af varelsernas bestämmelse,
vishet och allmakt, skapelsens uppehållelse, denna
innerliga förbindelse mellan en universel ande och alla de
skapade varelserna — hvad är detta, om icke uppenbarelsen
af Guds tillvaro? Hvad är det annat, än yttringen af
den skapande, eviga och oändliga tanken? Hvad är
växternas förmåga af val, djurens oförklarliga instinkt,
menniskans snille? Hvad är det jordiska lifvets styrelse, dess
ledning kring härden för dess ljus och värme; hvad äro
solarnas hvälfningar i himlarymden, de oräkneliga verldars
universela rörelse, hvilka gravitera tillsammans i det
oändliga, om icke det lefvande och mäktiga beviset för den
outgrundliga vilja som håller hela verlden under sitt välde
och allt vårt dunkel i sitt ljus? Hvad är naturens andliga
anblick, om icke den eviga skönhetens bleka utstrålning?
en okänd herrlighet, som våra af jordens bedrägliga
skimmer vilseledda ögon knappast kunna skymta under de
heliga och välsignelserika stunder då det Gudomliga
Väsendet tillstädjer oss känna sin närhet.

Naturlagarna ha lemnat oss bevis för tillvaron af en
ordnande, förnuftig Ande. De äro ej blott beståndande,
säger sir John Herschel, <footnote>On the study of the natural philosophy.</footnote> utan äfven öfverensstämmande,
begripliga. Det är lätt att fatta dem med tillhjelp af
några undersökningar, som äro mera egnade att reta än
släcka nyfikenheten; om vi tillhörde en annan planet och
om vi, plötsligt förflyttade till ett af våra samfund, satte
oss till att iakttaga hvad som der passerade, skulle vi till
en början bli förvirrade, ifall det gällde att besvara
frågan huruvida detta samfund vore underkastadt några lagar.
Om vi, efter det vi lyckats upptäcka, att det förmenade
sig hafva sådana, skulle försöka att utforska hvilka dessa
lagar vore och i hvilken anda de blifvit affattade, så skulle
vi kanske icke röna några synnerliga svårigheter i
upptäckandet af de på särskilda fall tillämpliga reglorna; men
om vi skulle vilja förallmänliga, om vi skulle försöka att
fatta några särdeles framstående principer, då skulle den
mängd af orimligheter och motsägelser, som skulle från
alla håll springa fram i dagen, snart afvända oss från en
mera omfattande undersökning eller öfvertyga oss om, att
det vi sökte ej finnes till. Förhållandet är alldeles motsatt i
naturen. Man finner der ej någon dissonans eller 
motsägelse, man träffar der endast harmoni. Man behöfver
aldrig glömma, hvad man en gång vet. Då reglerna
allmängöras, blifva de skenbara undantagen regelbundna. En
tvetydighet i dess sublima lagstiftning är lika oerhörd som
en illa förstådd handling.

Den moderna vetenskapens stora upptäckter hafva
derför ombildat Gudsbegreppet och framställa det numera i
en helt annan dager, än hittills. Denna nya betraktelse af
naturen är på samma gång mera ofantlig och svårare att
fatta. Likväl kunna vi åtminstone tänka oss, om än icke
skizzera, hela denna framåtskridande ombildning.

Okunnigheten hade gjort Gud till menniska;
vetenskapen har guddomliggjort honom — om denna pleonasm
icke förgrymmar de grammatikaliskt ömtåliga öronen.
Fordom var Gud menniska; nu är han Gud. Kolarens tro,
med hvilken man ännu helt nyss skröt så mycket, är ej
mera den verkliga tron. <i>Credo quia absurdum</i> (jag tror
derpå, emedan det är orimligt) är en dubbel orimlighet.
Det högsta Väsendet, skapadt efter menniskans beläte, ser
nu detta beläte så småningom utplånas, för att lemna rum
för dess formlösa realitet. Ty formen, bestämningen,
tiden, varaktigheten, måttet, makt- eller verksamhetsgraden,
beskrifningen, kunskapen, de kunna ej mera tillämpas på
Gud; man börjar inse det. Sjelfva namnet innesluter ett
ofullständigt begrepp, och man borde kunna tala om Gud,
utan att behöfva nämna honom. Fordom höll Jupiter
åskviggen i sin hand, Apollo körde Solens hästar, Neptunus
herrskade öfver Oceanen. I buddhaisternas afgudadyrkan
uppväckte Gud en död på ett helgons graf, lät en stum
tala, en döf höra, en ek växa upp på en enda natt, en
drunknad dansa kring på vattnets yta, blottade den tredje
himlens regioner för extatiker, bevarade en martyr frisk
och sund midti lågorna, förde en prest hundra mil i ett
ögonblick och gjorde hvarje ögonblick ingrepp i sina eviga
lagar. Ännu i dag tillbeder man långt härifrån, i Thibet,
Mätreia: denna Guds hand tyglar böljornas raseri,
välsignar en här och förbannar dess fiende, leder regnet till de
länder der stora processioner begära det, och, lik en 
skicklig trädgårdsmästare, vattnar här, beskuggar der, värmer
denna växt, qvistar en gren, förmäler tvänne blommor,
inympar en familj på en annan samt för ett heraldiskt
register öfver alla namn och händelser. Flertalet af dem som
tro på Gud föreställer sig detta okända väsende såsom ett
slags högre mensklig varelse, sittande någonstädes ofvan
våra hufvuden, hvilken deruppe ifrån råder öfver hvad som
sker på jorden, är begåfvad med en förträfflig syn och en
ej mindre fullkomlig hörsel, håller verldens tyglar och
kallar, då behofvet deraf gör sig förmärkt, en engel till
tjenstgöring, för att skicka honom bort att åter sätta i gång
någon rostad mekanism. Om man får tro Dhammapadams
traditioner och inskriptionerna i Aschoka, så skulle Buddha
ha en son, Bodhisattva, en medlare som sitter på hans
högra sida, och en tredje person, Buddha-Manuschi, »Guds
verkliggörande genom menniskan.» De lefva i den eviga
Nirvanas höga regioner, omgifna af andar, troner, apostlar,
martyrer, öfversteprester, biktfäder, välden, makter, de af
sanknia-filosoflens profeter, som blifvit renade etc, det hela
af evighet indeladt i gradvisa afsatser, hvardera efter sin
förtjenst under ett efemeriskt lif.

Historien om Gudsbegreppet hos menniskorna visar
oss, att detta begrepp varit beroende af nationernas och
deras lagstiftares intellektuela tillstånd, af civilisationens
rörelser, klimaternas poesi, innevånarnas race, af den
tidpunkt då de olika folken befunno sig i blomstring, af
menniskoandens framsteg; och i det vi gå tillbaka i
tidsåldrarna, se vi efter hand detta oförgängliga begrepps
svaghet och förvridningar, hvilket, stundom lysande, stundom
förmörkadt, icke desto mindre kan alltid urskiljas i
mensklighetens historia. Och vi se, att detta relativa begrepp
skiljer sig från det enda absoluta, utan hvilket man
numera må kunua tänka sig den gudomliga personen.

Detta absoluta, — det är af vigt att i dessa sista
sidor uttala det, — detta absoluta känna vi icke. Det är
hvarken Ariernas Varuna, eller Egyptiernas Elim, eller
Kinesernas Tiang, eller Persernas Ahura-Mazda, eller
Hinduernas Brahma eller Buddha, eller Hebreernas Jehovah, eller
Grekernas Zeus, eller Romarnes Jupiter, eller den som
medeltidens målare satte på en tron i himmelens höjd. Vår
Gud är ännu okänd, såsom han var det för Vedas, såsom
han var det för de visa uti Athens areopag. Några
framstående kristna kyrkofäders och några upplysta moderna
teologers begrepp om Gud närmar sig mer än något annat
denna okända Gud; men skulle det väl kunna fatta honom,
då ingen skapad ande, hvarken menniskorna eller englarna
(om det finnes englar), kan fatta honom?

Vi skola här icke sysselsätta oss med de inbillade
boningsplatserna för Guds person, vi skola icke tala om
grekernas poetiska himmel, befolkad med ideala gestalter, der
de alltid unga och sköna gudarne roa sig, skratta, bekämpa
hvarandra såsom menniskorna och finna sin största lycka i
att deltaga i de menskliga ödena; ej heller om judarnas
dystra och argsinta gud, som straffade ända till tredje och
fjerde led. Vi skola ej heller orda om muhamedanernas
himmel, hvilken utlofvar åt de trogna talrika houris, sköna
ty de ega en evig ungdom och en aldrig sinande njutning
för sinnena; ej heller om grönländarnas himmel, der den
största lyckan består i en stor mängd fisk och hvalfisktran;
ej heller om den jagande indianens, som belönas med en
i evighet riklig jagt, eller om germanens, som i Walhalla
dricker mjöd ur hufvudskålen på en af sina fiender, etc.

Om menniskans enkla sunda förstånd icke kunnat göra
sig en ren och abstrakt ide om det absoluta, har ej heller
filosofiens försök varit lyckligare. Den som skulle vilja göra
sig mödan att hopsamla alla de föreställningar man
gjort sig om Gud, om det absoluta, eller om det
filosoferna kalla verldssjälen, han skulle förvånas öfver de olika
systemernas mängd, hvilka alltifrån de historiska tidernas
början till våra dagar och, i trots af vetenskapens
framsteg, förete få nya förnuftsslut och sällan äro
förnuftsenliga.

Menniskorna behandla Gud, sade Göthe, liksom om
det högsta, ofattliga, obestämbara väsendet icke vore
någonting annat, än en deras gelike; annars skulle de icke
säga: »Herren Gud, vår Gud, den gode Guden.» Han blir
för dem, isynnerhet for kyrkans män. hvilka alltid bära
hans namn på sina läppar, blott ett ord, ett
hvardagsuttryck, med hvilket de ej beteckna den ringaste ide. Men
om de vore genomträngda af Guds storhet, skulle de
iakttaga tystnad och af vördnad afhålla sig från att nämna
honom.

Virchow befinner sig ej på sidan om sanningen, då
han säger, att menniskan ej kan fatta något af hvad som
är utanför henne, och att allt hvad som är utanför henne,
det är transcendentalt.

Menniskan afmålar sig i sina gudar, säger äfven
Schiller.

Frågan om Guds grundegenskap, såväl som om sjelfva
hans tillvaro, är i vårt sekel lika starkt diskuterad som i
filosofiens första dagar. Man har redan kunnat af detta
verks allmänna hållning finna, att vårt mål är <i>detsamma
nu som på Xenofanes' tid,</i> 600 år före vår tideräkning:
nämligen att sätta en ren och på omdöme grundad
öfvertygelse mot den absoluta Gudsförnekelsens och Guds
menskliggörandes tvänne stridiga irringar. Det är längesedan<footnote>V. Clem. Alex., <i>Strom.</i> V; — Eusebius, <i>Præp. Evang.,</i>  XIII.</footnote>
denna filosof, grundläggare af Eleatiska skolan, med rätta
protesterade mot dessa tvänne bedröfliga förvillelser.
Menniskorna tyckas hafva frambragt gudarne och gifvit dem sin
känsla, sin röst, sin luft, sade han. Om oxarna eller
lejonen hade händer, om de kunde måla med händerna och
utföra arbeten såsom menniskorna, då skulle hästartia.
betjena sig af hästarna och oxarna af oxarna, för att
framställa sina gudar, och de skulle gifva dem sådana kroppar
som dem de sjelfva ha.» Han tillbakavisade den
vidskepelse, som bestod i att förläna åt gudarne sin egen färg;
 t. ex. etiopierna, hvilka, eftersom de voro svarta och
plattnäsiga, framställde sina gudar lika dem sjelfva; —
trakierna hvilka, emedan de hade blåa ögon och rödt
hår, dermed äfven försågo sina gudar; mederna och
perserna, som modellerade sina gudar efter sig sjelfva, och 
egyptierna hvilka gåfvo sina gudomligheter samma form,
som deras egen.

»Det linnes en enda Gud, som står öfver gudarne och
menniskorna, och hvilken ej liknar de dödliga, hvarken
till gestalten eller anden.» Clemens af Alexandria, som åt
oss bevarat denna sats, karakteriserar den mycket riktigt, i
det han säger, att Xenofanes deri lärer Guds enhet och
andlighet. Hvar skulle man hos en jonisk filosof, före
Anaxagoras, finna en sådan tanke som denna: »Utan att
känna trötthet, styrer han allt genom sin vishets makt.»

Aristoteles, Simplicius och Teofrastes hafva åt oss
bevarat den bevisning genom hvilken Xenophanes
ådagalade, att Gud ej haft någon början och icke kunnat födas.
Det är omöjligt, säger Victor Cousin, <footnote><i>Fragments de philosophie ancienne.</i></footnote> att icke röna ett
djupt och nästan högtidligt intryck inför denna bevisning,
när man säger till sig sjelf, att detta kanske är första
gången, som den menskliga anden, i Grekland åtminstone,
sökt göra sig reda för sin tro och omändra sina
trosåsigter till teorier. Det är naturligt, tillägger den eklektiska
filosofen, att man, då man eger känsla af lifvet och denna
så vexlande och stora tillvarelse, af hvilken vi utgöra en
del, då man betänker vidden af denna synliga verld och
på samma gång den harmoni som råder i densamma,
samt den skönhet som återglänser deri från alla håll, —
att man, sade vi, stannar, der sinnena och inbillningen
stanna, att man antager, att de varelser, af hvilka verlden
består, äro de enda som finnas till, att detta stora alltet,
som är så harmoniskt och enigt, utgör det verkliga
föremålet för och den sista tillämpningen af Gudsbegreppet,
att med ett ord detta allt är Gud. Uttryck detta resultat
på grekiska språket, och vi ha panteismen. Panteismen är
uppfattningen af alltet såsom en enda Gud. När man å
en annan sida upptäcker, att den skenbara enheten i
verldsalltet endast är en harmoni som tillstädjer en obegränsad
föränderlighet, hvilken mycket liknar ett krig och en
konstituerad revolution, så är det icke mindre naturligt, att 

man då lösrycker från denna verlden enhetens ide, som är
i oss oförstörbar, och att man, sedan den sålunda lösgjorts
från den ofullständiga modellen af denna synliga verld,
hänför den till en osynlig varelse, en helig typ för den
absoluta enheten, bortom hvilken ingenting mera finnes att
tänka sig och söka.

Dessa tvänne exklusiva lösningar af hufvudproblemet
hafva oupphörligt återkommit under alla de stora
epokerna i filosofiens historia, med de förändringar som tidens
framåtskridande medfört, fastän de i grunden alltid varit
desamma, och man kan med skäl säga, att historien om
deras ständiga kamp och vexlande öfvervälde öfver
hvarandra hittills varit sjelfva filosofiens historia. Derför att
dessa tvänne lösningar tillhöra tankens djup, framkommer
han med desamma oupphörligt, lika oförmögen att skilja
dem ifrån hvarandra som att dermed nöja sig.

Vi se af Aristoteles' aktstycken, att Xenofanes stora
mål var att icke identifiera Gud med verlden och likväl ej
göra deraf en abstraktion. Idéen om en oändlig varelse,
som skulle befinna sig utanför rörelsen, syntes honom vara
en rent negativ ide, som han fruktade för att tillämpa på
Gud, på samma gång som han i sin egenskap af 
pytagoriker hyste motvilja mot att af honom göra en ändlig,
rörlig varelse, endast begåfvad med denna verldens
egenskaper. Simplicius har efter denne filosof bevarat tvänne
versar, hvilka tyckas medgifva den första principens
orörlighet. »Han förblir alltid i sig sjelf utan någon
förändring, han förflyttar sig icke från ett ställe till ett annat,
ty han är identisk med sig sjelf». Xenofanes har
förnämligast sysselsatt sig med den yttre verlden, men eftersom
han icke förblifvit främmande för de pytagoreiska
spekulationerna, kunde han i denna verlden se förnuft, harmoni
och enhet, och kallade för Gud denna enhet, sådan som
han såg och kände den, det vill säga i innerlig gemenskap
med verlden, under det han icke förnekade, att den är
väsentligt åtskild från denna, men icke heller påstod, att den
icke är det.

Alla historieskrifvare öfverensstämma i att tillskrifva
Xenofanes uppfinningen af den universela skepticismen, på
samma gång som de anklaga honom för panteism. Det
är måhända nödigt att här göra den anmärkningen, att det
är en orimlig anklagelse, då man börjar med att tilldela
en person en öfverdrifven dogmatism, för att sluta med att
förebrå honom för det han i filosofien infört läran om
alltings ofattbarhet. Sextus citerar till stöd för denna åsigt
en sats af Xenofanes: »Ingen menniska har vetat, ingen
menniska skall få veta någonting bestämdt om gudarne och
om allt detta, hvarom jag talar. Och den, som talar mest
derom, han vet ingenting, och gissningen råder öfver allt
<i>(δόχoς τ' ἐπὶ πἄσι τέτυχται)</i>».

Förklarar icke filosofen sjelf tydligt, och säger han
icke, att det här är fråga om gudarne, om dessa gudar
mot hvilka han förde ett förbittradt krig? Det band, som
fäste honom vid de tvänne skolor han tillhörde, var
skepticismen, och i dessa skolor var det liksom en
öfverenskommen formel, att tron på gudarne stod utom
vetenskapen. Vi befinna oss i dag på alldeles samma punkt: det
finnes ännu menskliga gudar att afslöja och en sann Gud
att förkunna.

Ännu i dag, liksom på Xenofanes' tid, är det af vigt
att bekämpa denna håg hos menniskan att hänföra allt till
sig sjelf och öfverflytta sina ofullständiga ideer in på
Skaparens område. Den bildstormande vetenskapen kullkastar
våra enfaldiga beläten. Vetenskapen sysselsätter sig
visserligen icke omedelbart med dessa trosbekännelser; ingen kan
draga i tvifvel om, att icke hon har andra föremål för
studium, hvilka äro mindre ofattliga och mera positiva än
dessa. Men genom sina segrar inom den fysiska verlden
och genom sitt granskande väsende förändrar hon
ovilkorligen vårt sätt att se sakerna, och vi kunna ej längre
försona den vetenskapliga andens karakter med dessa
inkarnationer af barnsliga ideer, hvilka äro ovärdiga det absoluta.
Det är just deri, som dess allmänna sträfvan består. Och
här, liksom i afseende på slutändamålen, äro vi nog ledsna
att se, det ett visst antal vetenskapsmän, hvilka erkänna de 

menskliga irringar för hvilka vi nyss framställt några typer,
hafva på samma gång öfvergifvit dessa irringar och all tro;
liksom om vårt eländes villfarelse och oförmåga medförde
den första orsakens fall, hvilken de vanställt! För öfrigt
vilja vi, eftersom tillfälle dertill erbjuder sig, tillägga, att
denna skepticismens öfverdrift icke bör med stränghet
tillräknas sjelfva deras beslut, som fallit så lågt: de drefvos
ibland dertill genom ett slags hämndkänsla mot den
motsatta öfverdriften. Gudsförnekelsens (ateismens) förnämsta
styrka förskrifver sig onekligen från sjelfva spiritualismens
öfverdrifter, öfverdrifter som fordra en oundviklig och giltig
rättelse. Huru ha de okloka spiritualisterna behandlat den
ofantliga Naturen? De ha antagit en evighet af
overksamhet, en verldens spontana skapelse: i det oändliga
tomrummet placerar en godtycklig vilja vexlingen af tid och
rum. Verlden är utan rötter i det förflutna och förefaller
oss som en ren slump. Men hon är i den exklusiva
spiritualismen hemfallen åt ännu djerfvare inbillningar:
nämligen materiens förnekelse, hvilken vi redan skönjt i boken
I. Har icke Berkeley <i>(Princ. conn. hum.)</i> uppställt följande
sats: »Det finnes sanningar, hvilka ligga oss så nära och
äro så lätta att fatta, att det är tillräckligt att öppna
ögonen för att se dem; och bland de vigtigaste af dessa är
enligt mitt förmenande denna, att det glänsande
himlahvalfvet, att jorden och allt hvad som pryder hennes barn,
med ett ord, att alla de kroppar, hvilkas sammanfattning
utgör denna herrliga verld, icke finnas till utanför vår ande».
Att drifva paradoxen dithän, det är dock att anropa den
motsatta öfverdriften, hvilken ej dröjer att svara, utan
våldsamt framträder under ateismens form. Det finnes andra
fanatici, hvilka ej allenast fullt och fast tro på de mest
skriande orimligheter, utan dertill lefva i den öfvertygelsen
att de stå i omedelbar förbindelse med Gud sjelf, och på
grund af denna särskilda nåd tillegna sig ett privilegium
på ofelbarhet. Dessa varelser inbilla sig naivt nog, att den
spökbild, som de hopsmidt med sig, är den rätta Guden,
himmelens och jordens skapare, och de behandla, vid den
aldra ringaste anledning, med lärd mine alla dem som 
gudlösa och ateister, hvilka ej tro på samma sätt som de<footnote>Om spiritualismen nu icke beherrskar verlden, och om det
tillochmed (eller kanske isynnerhet) bland de lärda finnes ateister och
materialister på god tro, så är felet spiritualisternas eget, hvilka
allmänt hängifvit sig åt den dialektiska metoden i stället för att med
öppna armar mottaga den experimentala metoden. De resonnera
ännu med ord i stället för med fakta. Vare sig de äro tyskar,
engelsmän eller fransmän, äro de likväl ofta dunkla. Spiritualismen
har icke blifvit så väl betjenad som materialismen. Ännu i dag
pladdra de, som kämpa i vår armes första leder, alldeles som på
Aristoteles' eller peripatetikernas tid. Ordlekar, diskussioner om
termer, falska cirkelslut, felaktiga antaganden af hvad som skulle
bevisas, snärjande förnuftsslut, otillräckliga bevis; de besitta ännu samma
stora fel, under det att våra motståndare rättat sig derefter.
Hvarför skulle då spiritualisterna icke kunna vara mekanici, matematici,
geometrer, astronomer, kemister, geologer, naturforskare? Hvarför
framhärda de med sina ordvrängningar och fördjupa sig så ofta i en
dunkel metafysiks otillgängliga svalg? Skrifva de, för öfrigt i de
bästa afsigter, ett verk för att bevisa Guds och själens tillvaro, är
läsningen deraf merändels så tröttande, att de få läsare, som de
erhålla, stanna redan vid de första satserna. Det tillhör ej oss att
citera dessa författare (hvilka för öfrigt äro våra vänner och kämpa
på högra flygeln af vår armé), men vi kunna ej underlåta att
erkänna, att det är mycket ofördelaktigt för vår sak, att den betjenas
af höfvidsman, hvilkas vapen datera sig från grekernas och
kartaginensernas tid.</footnote>.
Enligt dem, måste man antingen tro på deras snack eller
ock tro på intet. Det finnes ej något tredje. Hvarje
religiös själ, som icke kläder sig i deras drägt, är förbannad.
De förklara tillochmed, att de föredraga den klentrognaste
framför den religiösa menniska som ej är af deras mening.
De kunna icke särskilja formen från grunden. Om vi till
exempel skrifva följande trosbekännelse: »Vi tro i vårt
hjertas djup på Guds tillvaro; men vi känna icke <i>det
hemlighetsfulla väsende</i> som man så benämner, och vi tro att
det är för menniskan omöjligt att fatta honom», så äro vi
öfvertygade om, att de föregifna väktarne af religionen och
moralen genast skola ropa på hädelse, obillighet och
förbjuda sina får läsningen af denna bok. Om vi icke
föresatt oss att undvika alla slags personligheter, skulle vi kunna
i förväg här nedskrifva namnen på de tidningar och
skriftställare hvilka skola behandla oss såsom hädare. Man 
påträffar sådana inskränkta själar inom alla trosbekännelser
och i alla dogmer; katoliker eller protestanter från Irland
eller Tyskland, judar eller muselmän från Kairo eller
Konstantinopel: hvarje fana har sina oförnuftiga.

Men det sjelfständiga sökandet efter sanningen
utesluter från sitt område såväl den fanatiska som den skeptiska
öfverdriften; det fullföljer sträfsamt sitt rika studium och
framställer uppriktigt den lärdom som dess successiva
upptäckter ha meddelat.

Af vetenskapernas allmänna framsteg följer, sade vi, att
den vanliga föreställningen om Gud är långt tillbaka och att
den i jemförelse med det filosofiska resultatet af dessa
ofantliga framsteg blifvit trångbröstad och ogiltig. Alltsom
kännedomen om naturen utvecklar sig. bör i samma mån äfven
uppfattningen af dess upphof utveckla sig. Detta är tvänne
parallela begrepp, hvilka med nödvändighet deltaga i
samma rörelser. Likasom det ej finnes något absolut i vår
kunskap om skapelsen, så finnes det icke heller något
absolut i vår föreställning om Skaparen. Och vetenskapen,
långt ifrån att tillintetgöra den urgamla ideen om Guds
tillvaro, utvecklar densamma och gör den allt mindre
ovärdig det majestät som hon vill framställa.

Det är sålunda ej någon mensklig varelse, det är icke
heller någon konungslig personnage, som den bildades öga
varseblifver på skapelsens spets; våra högsta föreställningar
om hierarki, suveränitet, spiror och troner hafva förlorat all
förmåga af jemförelse, våra mest upphöjda tankar om
helighet, storhet, makt, godhet, rättvisa sjunka tomma ned
vid det okända väsendets fötter; då vi uttala ordet <i>oändlig,</i>
tala vi om en egenskap om hvars karakter vi sväfva i
fullkomlig okunnighet. Hela summan af våra tankar väger ej
ett öre inför det absoluta. Jemförda med detta absoluta
i dess realitet, äro de oändligt mera skilda derifrån, än en
obetydlig fisks föreställningar på hafvets botten äro skilda
ifrån våra. Vetenskapens uppenbarelser mana oss att tro
detta: i det de vidgat kretsen för våra betraktelser och
spridt ett upplysande skimmer öfver universets allmänna
inrättning, hafva de äfven upplyst och vidgat vår inre 
föreställning om det gndomliga. Skulle vetenskapen ej gjort
oss någon annan tjenst än denna, skulle dess inflytande
likväl vara ofantligt stort; ty i det att hon kullkastar de
gamla schavotterna, för att i deras ställe uppföra den
begrundade sanningens ideala byggnad, utbyter hon äfven den
nagel, på hvilken verlden svänger kring samt föryngrar den
intellektuela jordens anlete: det är till vetenskapen man
hädanefter bör ställa satsen:  <i>Renovabis faciem terræ.</i>

I det vi öfvergå från de skapade varelsernas krets till
den rena andens område, undergår Gudsbegreppet en
förändring i öfverensstämmelse med begreppet om
naturkrafterna. Dessa krafter äro ej längre materiela band, ej
heller ens fluida; Gud synes för oss under begreppet af en
evig ande, som bor på djupet af tingen. Han är ej mera
den styrande herrskaren från himmelens höjd, utan
fenomenernas osynliga lag. Han bebor ej ett paradis af englar
och utvalda, men omätligheten är upptagen af hans
närvaro, en orörlig allestädesnärvaro, hvilken är hel och hållen
på hvarje punkt i rymden, i hvarje tidens ögonblick, eller,
rättare sagdt, af evighet oändlig, för hvilken hvarken tid
eller rum eller någon ordningsföljd finnes till. Det
förflutna och framtiden är till för oss, varelser hvilkas tid
mätes, men de finnas ej för den Evige. Rymden företer för
oss stora skiftningar, men icke för den Oändlige. Och detta
är ej några metafysiska påståenden, hvilkas styrka man kan
sätta i tvifvel: de äro oundvikliga slutledningar, hvilka följa
af sjelfva vetenskapens bevis för rörelsernas relativitet och
lagarnas allmänlighet.

Den allmänna ordning som råder i naturen, den
förnuftighet som uppenbarar sig i hvarje skapad varelses
byggnad, den vishet som finnes utgjuten öfver alltet, lik
morgonrodnadens ljusskimmer, och framför allt den allmänna
verldplanens enhet, styrd af den harmoniska lagen för det
oafbrutna sökandet efter fullkomlighet, framställer numera
för oss den gudomliga allmakten såsom naturens osynliga
upprätthållare, såsom dess organiserande lag, såsom den
väsenskraft, från hvilken alla de fysiska krafterna utgå och af
hvilken de äro lika många särskilda yttringar. Man kan
således anse Gud för en immanent ande, hvilken bor
oantastlig i sjelfva tingens väsende, som sjelf upprätthåller och
organiserar de lägsta varelserna såväl som de största
solsystemerna, ty naturens lagar skulle ej längre befinna sig
utanför denna tanke: de skulle endast vara det eviga uttrycket
för densamma.

Denna öfvertygelse hafva vi förvärfvat genom
granskning och analysering af naturens fenomener. För oss
befinner sig Gud icke utanför verlden, ej heller är hans
personlighet bortblandad i tingens fysiska ordning. Han är
den ofattliga tanke af hvilken de lagar, som styra verlden,
endast äro en verkningsform. Att söka bestämma denna
tanke och förklara dess verkningssätt, att vilja tillmäta sig
diskutera dess egenskaper eller efterforska dess skaplynne,
att nedtränga i det oändligas djup under förhoppning om
att få tillfredsställa vår vetgirighet, det skulle enligt vårt
förmenande vara ett ej allenast dåraktigt, utan äfven löjligt
förslag. Ett dylikt försök skulle lägga i dagen, att den,
som gör det, icke förstått den väsentliga olikheten mellan
det oändliga och det ändliga. Det finnes mellan dessa båda
uttryck ett afstånd, hvaröfver ingen bro kan kastas. Gud
är genom sjelfva sin natur för oss ofattlig och obegriplig.

Det är onödigt att fördjupa sig i det okändas
irrgångar, för att komma till visshet om Guds tillvaro. Kanske
skulle tillochmed vissa själar, som ha böjelse för mysticism,
löpa en bedröflig fara, om de envisades med att vilja lefva
i dunklet af en ogenomtränglig hemlighetsfullhet. Det är
redan mycket svårt att rörande det högsta väsendet bilda
sig det vetenskapliga begrepp som vi nyss låtit skönja.
Äfven de mest begrundande andar ha stora hinder att
öfvervinna, för att kunna sålunda efter hand tränga från det
kända till det okända, från det synliga till det osynliga,
från den uppenbarade lagen till den tänkta lagen, från den
märkbara kraften till den ursprungliga. Och vi äro så
innerligt öfvertygade om att arbetet ar nödvändigt för
menniskoanden, för att kunna uppnå detta filosofiska begrepp
om naturens gud, att vi icke vilja mera uppehålla oss vid
denna uppfattning, af fruktan att en djup själsansträngning
skulle bortskymma sjelfva ideen. Det tillhör de själar, som
inse vigten och intresset af dessa problemer, att ibland
under ensamhetens timmar tänka på <i>Guds uppenbarelse genom
naturvetenskapen,</i> och att nedstiga (eller höja sig: i
astronomien är detta likbetydande) midtigenom det kroppsliga
skenets slöjor till den verkande orsak, som sätter allt i
rörelse enligt ordningens och harmoniens lagar och anordnar
allt efter dess vigt och dess mått.

Denna uppfattning af den eviga tanken skall kunna
synas rationel (vi hoppas det åtminstone) för dera som äro
vana vid de positiva vetenskapernas metod och i hvilkas
själ dessa vetenskaper icke utplånat begreppet om en första
orsak. Den skall synas kättersk för ättlingarna till dera
som brände upp hvarandra inbördes på Johan Huss' och
och Michel Servet's tid. De skola anklaga oss för panteism,
utan att vilja förstå, att vi icke göra den gudomliga
personligheten till ett med materiens förändringar, och de skola
förklara, att vi påstå, det allt är Gud och att hela verlden
styr sig sjelf. Andra skola ha det infallet att vilja beteckna
oss såsom ateister och säga, att vi nedsätta den evangeliska
moralen, ty de kunna icke förstå, att man kan tillbedja en
annan Gud än deras. En tredje serie, som för öfverdriften
ännu längre, skall behandla dem såsom ogerningsmän, hvilka
ledts till att göra sig den ofvan formulerade föreställningen
om det gudomliga. Men huru skulle man bete sig, om
man måste svara på allt det knot som man hör bakom
sig? Detta knot bevisar blott en sak, den nämligen att man
går framåt.

Läsaren har i detta arbete kunnat märka, att vi med
vilja afhållit oss från att benämna några skolor. Somliga
hafva sagt eller kunna säga till oss: ni är <i>dynamist;</i> deras
grannar genmäla: ni är anhängare af <i>duo-dynamismen.</i>
Några se i våra åsigter den tydligaste <i>animism;</i> andra sätta
<i>organicism</i> på etiketten. <i>Vitalismen</i> uppmanar oss att
öppet förklara, huruvida vi icke tillhöra densamma. Flertalet
tillvitar oss att vara <i>eklektiker.</i> Vi tala ej om de vanliga
anklagelserna för <i>panteism, teism,</i> och i motsats härtill
<i>materialism, ateism,</i> som man från olika håll riktat emot oss.
Den ande, som endast söker sanningen, befinner sig i ett
högligen isoleradt läge. Han utsätter sig för att bli
behandlad som protestant af katolikerna och såsom
romerskkatolik af de reformerta; de kristna kalla honom kättare
och filosoferna benämna honom kristen. Enligt hvarderas
åsigt måste han tillhöra en sekt, ett system, en skola. Men
vi djerfvas genast uttala den förklaringen, att vi icke
tillhöra någon.

Hvarför skulle vi afhålla oss ifrån att taga det goda
öfverallt der det finnes och att bekämpa det onda öfverallt,
hvar helst vi än möta det? Hvarför vill man förmå oss att
vörda irringen af det skäl att den är gammal? Hvarför vill
man ålägga oss att inskränka oss inom en på förhand
uppdragen cirkel? Hvad betyda dessa stängsel, dessa dogmer,
dessa fanor, dessa nationaliteter? Alltsammans är endast
illusioner. Inga systemer! Den oinskränktaste
sjelfständighet må råda såväl i sanningens eftersökande som i dess
dyrkan. Hvad som störtat en stor mängd själar i
förderfvet, det är denna håg eller ålagda förpligtelse att gå i ett
hjulspår. Man måste visserligen fullfölja en personlig
metod, stödja sig på förut erkända sanningar, känna det
positiva målet för sina studier och ifrigt sträfva efter att
förvärfva sig vetande; men vi förvirras ej af yttre glitter och
dölja icke vår himmel med en fana. Låtom oss efter hand
studera hela naturen under alla dess former och ur alla
synpunkter; låtom oss uppriktigt uttala resultatet af våra
studier, utan att bråka om orden och utan att tvista om
tonvigten eller skiljetecknet. Svalan, som om våren flyger
mot sitt fädernesland, ilar fritt genom rymden; huru skulle
det gå, om man tvunge henne att med sin vinge göra vissa
tecken, att slå med ögonen, hålla en liten fana i sin klo
eller draga en rad af små kulor efter sig?<footnote>Författaren syftar här på den katolska kyrkans ceremonier med
sina korstecken, processioner och radband.<tab> Öfvers. anm.</footnote>

Denna lära, som vi här uttala, kan betraktas som en
ontologisk teism: menniskans sträfvan efter att lära känna
det absoluta väsendet. Detta är en af den rationela 
men invecklad nödvändig form. Det ur teologien hemtade
argumentet bevisar tillvaron af en Gud såsom tingens
universele upphofsman; det ur ontologien lånade argumentet
bevisar tillvaron af en oändlig Gud. Vi kunna icke antaga
det ena utan det andra, huru svårt det än är oss att
försona de slutledningar som derur framgå. Dessa
svårigheter härflyta af ämnets storhet, och fastän vi icke kunna se
längre, än vår syn når, är detta likväl icke något skäl för
att vi skulle tillsluta ögonen för hvad som är klart och
tydligt. I det vi utbyta ordet panteisra mot teism, tillstå
vi med en anglicansk prest (John Hunt, <i>An Essai ön
Pantheism,</i> 1866), att teismen är af alla sidor erkänd såsom
förnuftets teologi, ett förnuft som kan vara vanmäktigt, men
till slut dock är det, som vi besitta. Teismen är
religionens, alla religioners filosofi och är sanningens mål. Vi
måste antingen upphöra med att tänka eller ock anställa
betraktelser öfver skapelsens stora problemer. De enskilda
kunna stanna vid symbolet; kyrkorna och sekterna kunna
strida med hvarandra och hejda samvetena på vägen; i det
de åberopa den heliga skrift eller försöka att uppdraga
gränserna för den religiösa tanken, under det att Gud sjelf ej
har bestämt dem. Men menniskans förnuft nedbryter i sin
ovilkorliga utveckling och sin medfödda kärlek till friheten
alla stängsel och öfvervinner alla hinder.

Om vi, i stället för att till ämne för vårt studium
taga »Gud i naturen», valt att här framställa »Gud enligt
menniskorna», skulle det nu återstå oss att behandla den
idé som de samtida filosoferna formulerat rörande det Högsta
Väsendet. Detta skulle i sanning vara en undersökning
som förtjenade ett djupt intresse. Men de oupphörligt sig
vidgande gränserna för detta verks plan hafva nödgat oss
att inskränka våra diskussioner till det som är för
densamma vigtigast. Det är således vår pligt att här helt enkelt
bifoga ett utkast till de figurer vid hvilka våra tänkare
stannat, för att framställa den gudomliga personifikationen.

Den åsigt, som proklamerar <i>substantiel enhet</i> mellan
verlden och Gud och hvilken i våra dagar på visst sätt
åter kommit i gunst, är icke något annat, än den absoluta
panteismen i dess enkla och obemängda form. I hvilka
ordalag denna åsigt än må kläda sina påståenden, skulle
den likväl icke kunna ingifva den rättänkande och kloke
någon illusion. Om Gud och verlden blott äro ett enda och
samma vara, då är Gud ej till.

En annan mening, hvilken är uppförd på den
föregående såsom grund, men upphöjd till en betydande grad af
finhet, är den om en »ideal-Gud», hvilken förklarar, att
Gud och verlden äro <i>substantielt</i> identiska och att de icke
äro det <i>logiskt.</i> Gud skulle vara verldens ide och verlden
Guds realitet. »Denne Gud, som en filosof framställer
såsom förvisad till sin tysta och tomma evighets öde tron,
har ej någon annan realitet än idéen, eller någon annan
tron än själen.» Gud skiljer sig här ifrån verlden genom
en operation af menniskoanden. Han är ett genom
logiken skapadt ideal. I det vi tänka på Gud, skapa vi
honom: Om menniskan icke vore till, skulle Gud ej heller
vara det. Således är enligt denna hypotes en real och med
verlden identisk Gud icke Gud; och en från verlden skild
ideal-Gud är ej till i realiteten.

Denna teori är redan utomordentligt spetsfundig. Men
den som för närvarande åtnjutes det högsta anseendet inom
en viss klass af öfverlägsna andar, hvilka äro medvetna om
sin öfverlägsenhet (och tillochmed tro sig vara ännu
lärdare, än de äro), är den som med den största artighet
helsar den vanliga, personliga och menskliga Guden, vördar
moralens stora, filosofiens och estetikens stora principer, men
icke desto mindre förklarar, att Gud, det Goda, Sanna,
Sköna ännu <i>icke existera,</i> men »äro på väg att bli till.»
Kant har i <i>Kritik der gesunden Vernunft</i> bevisat, att
menniskan är oöfvervinnerligt hugad att antaga sina
trosföremål för verkliga, under det att de äro rent subjektiva.
Hegel återupptog den stora maxim, till hvilken fordom den
grekiske filosofen Protagoras bekände sig, nämligen att
»menniskan är alltings måttstock»<footnote>Πᾴντων χρημάτων μέτρον ἄνϑρωπος.</footnote> lärde, att subjektet sträfvar
att upphäfva sig till absolut princip och att hänföra allt till sig  
sjelf, och visade för de klarsynta tyskarna, hvilkas ögon
voro förut riktade åt detta håll, att »idéen utvecklar sig i
universum.» Den skola, hvarom vi tala,<footnote>För närvarande representerad af Vacherot, Renan, Taine,
Scherer och kanske Sainte-Beuve.</footnote> lärer idéens
utveckling i naturen, det allmänna vardat. Universet skrider
mot fullkomningen, utan att derför lyda en förnuftig
styrelse. <i>Gud är en filosof, utan att veta det;</i> han är
tillochmed underlägsen den bekante hjelte, som icke kände sig
sjelf och icke existerade personligen. Gud är endast det
<i>gudomliga,</i> en egenskap, men icke någon varelse. Det
finnes ej någon absolut sanning, utan blott nyanser och
ombildningar. Den tänkare, som begrundar detta ovissa
framåtskridande, är den lyckligaste och heligaste af menniskorna.
Caro har väl definierat denna religion, synvillan af det
gudomliga eller den vetenskapliga qvietismen.<footnote>Qvietismen är läran om att all kristlig fullkomlighet består i
själens fullkomliga lugn eller verksamhet.<tab><tab>Öfvers. anm.</footnote> Men
vetenskapen godkänner ej någon dylik qvietism eller synvilla.
Denna stora hypotes tillochmed försvinner inför den stränga
kritiken. Vi hafva redan ledt detta i bevis: denna allmänna
sträfvan till framåtskridande, från atomen till den lefvande
monaden, från denna till menniskan, är oförklarlig, om icke
en ledande tanke funnes, och i alla hänseenden vida svårare
att antaga, än Gud sjelf.

En fjerde skola, den som kallas positivistiska och för
första gången löst problemet att uppgöra en ateistisk
religion, har försökt bilda en ny klassificering af de menskliga
kunskaperna, grundad på den rena iakttagelsen, frigjord från
all efterforskning af orsakerna. Oaktadt sitt något
skrytsamma system af utstrykande och förnekelse, har hon ej
kunnat afhålla sig från att vilja tillbedja en Gud. Denna
Gud är menskligheten. Aug. Comte är hans profet. Denna
Gud har sina altaren, sin kult, sina prester (så sannt är
det, att ytterligheterna beröra hvarandra!), sin
helgonkalender och sina fester. Budgeten är på förhand bestämd:
adjunkterne skola ha 6,000 frcs, kyrkoherdarne 12,000, 
öfverstepresten (Comte) 60,000 frcs, etc. Här finns det ej
någon annan Gud än Menskligheten.

Dessa teorier äro ännu begripliga för dem som äro
vana vid de metafysiska spekulationerna. Det finnes andra,
hvilka, förfinade och hårdragna, upplösa panteismen i ett
slags genomskinlig ånga och höjer metaforen af Gud till
en sådan grad, att Gud fullständigt upphör att existera,
för att lemna ett absolut öfvervälde åt sin transcendenta
metafor eller liknelsebild. Låtom oss lyssna till denna
utsökt fina bestämning. »På tingens spets, högst uppe i
den ljusa och otillgängliga etern, <i>uttalas det eviga axiomet;</i>
och det länge ihållande genljudet af denna skapelseformel
bildar genom sina outtömliga, vågformiga rörelser det
ofantliga universet. Alla tingens rader nedstiga derifrån,
sammanfogade genom den gyllene kedjans gudomliga länkar.»
Det skulle för visso vara svårt att tänka sig, huru detta
hemlighetsfulla axiom kan låta ur sin abstraktion
realitetens verld träda fram och huru det, böljande i sitt eviga
tomrum, skapar och sätter verldens allmänna lagar i
verksamhet. När vi anklaga den kristna teologien för att
framdraga verlden ur intet, är det enligt vårt förmenande
åtminstone onödigt att ersätta det ena underverket med det
andra.

Hypotesen om det eviga axiomet är mer än
pante-istisk; den har rätt till titeln ateistisk, och vi kunna pryda
den med namnet filosofisk ateism. Vi skulle kunna här
tillägga äfven andra former, den kosmologiska och den
fysiologiska ateismen. Den förra består i, att i stället för
Moses ord sätta följande vers: »I begynnelsen var det höst,
och hösten var till af sig sjelf, och hösten är verldens
förste aflare.» Den andra består deri, att man i stället för
en förnuftig orsaks styrelse sätter naturens omedvetna
krafter. Dessa tvänne slag af ateism hafva vexelvis antydts i
detta verk; vi ha uttalat vårt omdöme öfver deras
påståenden och behöfva ej mera återkomma dit.

Slutligen ha vi den absoluta ateismen, hvilken utan
att rynka ögonbrynen förvillar sig ända till hädelse. Se
här ett exempel:

»Den metafysiska analysen har tillintetgjort den gamla
dogmen. Genom att inskränka Gud till en illa
konditionerad entitet, har den bevisat honom vara omöjlig: den
har bevisat, att hans egenskaper äro icke-varats . . . Med
hvilken rätt skulle väl Gud säga till mig: Var helig,
derför att jag är helig? — Lögnaktiga ande, skulle jag säga
till honom, svage och skröplige Gud, ditt välde är slut:
sök ibland djuren andra offer . . . Om satan finnes till, så
är du han. Du triumferade fordom; men nu är du afsatt
från tronen. Ditt namn,. hvilket så länge var den lärdes
sista ord, domarens helgd för lagens verkställighet, furstens
styrka, den fattiges hopp, den ångrande brottslingens
tillflykt, nåväl! detta omeddeliga namn, som hädanefter egnas
åt föraktet och anatemat, skall hvisslas ut ibland
menniskorna.

»Ty Gud, det är fåkunnighet och feghet; Gud, det är
hyckel och lögn; Gud är tyranni och uselhet; Gud är det
onda. Så länge menniskan böjer sig inför ett altare, skall
hon vara förkastad . . . Gud, drag dig tillbaka! Ty från
och med denna dag svär jag, som blifvit kurerad från
fruktan för dig och blifvit vis, med handen utsträckt mot
himlen, att du ej är något annat än mitt förnufts bödel,
mitt samvetes spöke!» <footnote>Proudhon, <i>Système  des  contradictions  economiques, ou
Philosophie de la misère.</</i>footnote>

Denna vrede har ingenting vetenskapligt, om icke ur
medicinsk synpunkt och med hänsyn till de omsorger, som
sinnesförvridningen fordrar. Vi hoppas, att vår
vederläggning fällt domen öfver denna absoluta förnekelse af tanken
i naturen.

Hvartill reducerar sig för öfrigt materialistens
förnekelse? Då man går till botten med saken, finner man,
att dessa förnekelser icke kunna vara så absolut förnekande
som man påstår. Man är ej ostraffadt vansinnig, och det
är icke så lätt som det möjligen kan synas att vara i
grund och botten gudsförnekare. I de flesta fallen
öfverflyttar man blott frågan. Se der allt. I stället för att 

kalla ledningen af de krafter, som styra verlden, för <i>Gud,</i>
gifva de som inbilla sig vara ateister eller gudsförnekare
icke något namn alls åt denna ledning; och i stället för
att tilldela en förnuftig varelse dessa krafters
förnuftsenlighet, tillskrifva de sjelfva materien densamma. De omflytta
problemet, men lösa det icke; ty sjelfva de oåterkalleliga
fakta finnas der. De förneka Gud, men kunna icke
förneka kraften. Men i stället för att proklamera denna krafts
öfverherrskap, göra de densamma till en slaf af den orörliga
materien. Hela gåtans knut ligger deri. Denna knut
upplöses lika litet af materialisterna som af spiritualisterna,
såframt det menskliga ögats omedelbara iakttagelse icke
når ända dit. Den väsentligaste olikheten, som skiljer
dem åt i denna kardinalpunkt af frågan, är den, att de
förra hvarken förklara skapelsen eller planen, eller naturens
upprätthållande, under det att de senare lemna en skenbar
förklaring deröfver. Betraktade såsom hypoteser, uppväga
dessa båda motsatta läror icke hvarandra, och hvarje
uppriktig menniska skall städse ansluta sig till den lära som
antager en Skapare. Den läran är ej allenast mera
fullständig, utan äfven mera uppriktig. Alla de
instinktmessiga eller förnuftsenliga egenskaper, med hvilka våra
motståndare nödgats förse materien för att förklara dess
verksamhet, dess sträfvan till framåtskridande, dess valmetod,
ifrån de lägsta växtarternas bildning ända till ett 
menniskohufvuds daning, äro egenskaper hvilka de beröfva det okända,
som vi kalla Gud, för att deraf göra en hyllning åt ett
annat okändt, som de kalla materia. Men i det de afskilja
begreppet ordning, sanning, skönhet, fullkomning, kroppslig
och andlig harmoni, beröfva de verlden dess själ och dess
lif. Och vi göra oss ej reda för den fördel, som det
ligger i att ersätta ett lefvande väsen med ett lik. Deras
universum liknar dessa hängda, på hvilka vi brukade göra
våra elektriska experimenter. Dessa döda vaknade skenbart
upp; genom elektricitetens användning på nervsystemet
satte, man hela deras kropp i rörelse. De gestikulerade,
rörde armarna och benen, liksom en person hvilken blir
väckt. De öppnade ögonen och munnen. Det var lifvets
skenbild. Men i det de låta i universets organism de
krafter cirkulera, med hvilka de ersätta det verkliga lifvet,
erbjuda vår tids ateister oss ett spöke, i hvilket de måste
föregifva att det lif finnes, som de förvisa. Ur denna
synpunkt är det hela en ordtvist. Hvad oss angår, så kalla
vi ett lik för ett lik, äfven då det är elektriserade I det
de hos materien antaga de egenskaper, som endast tillhöra
den yppersta kraften, inskränka de universet till detta
ömkliga tillstånd. Om Gud upphörde ett ögonblick att vara
till, skulle denna verldens lif bli instäldt. Det skulle bli
sällsamt att se, huru de skulle återuppväcka densamma
och huru de skulle kunna få ett artificielt lif att röra sig
i denna ofantliga kropp, på hvilken de såsom vi alla
endast äro de obetydligaste parasiter.

Efter att hafva betraktat verldsordningen, måste vi
erkänna, att det å en förnuftig varelses sida är höjden af
oförnuft att antaga, det förnuftet icke finnes till. Det
synes oss alldeles orimligt att tro, att anden kunnat visa
sig i menniskohjernan och uppenbara sig i verldslagarna,
om han icke existerade evigt. Teologerna äro ej alltid
att försmå, och här synes oss en predikant använda sin
talaretalang på försvaret af det sanna, då han, Felix, säger:
Den blinda kraft, som frambragte kosmos' allmänna
harmoni, har på sista graden af sin utveckling fullständigats
genom den tänkande varelsens framträdande; men, store
Gud! hvad skulle vi göra med vårt förnuft, om vi måste
hädanefter antaga en sådan förvrängning och förvändhet
uti ideer och språk? Huru kan en kraft, som ej är
förnuftig, gifva hvad den icke har och icke kan ha, förnuftet?
Huru kunna dessa blinda och oförnuftiga krafter, i det de
sätta hvarandra i rörelse under sin ofattliga mekaniska
utvexling, vid slutet af sina spontana utarbetningar
frambringa tanken, likasom växtkraften låter blomman komma
fram och falna på stängelns spets? Hvad! det är då på
fullt allvar som edert filosofiska förnuft ställer sig
gentemot denna metafysiskt löjliga hypotes: att ordning rådde
i verlden, innan det ens fanns en tanke för att uttänka
den, en blick för att betrakta den, en själ för att beundra 
den? Hvad! denna blinda, omedvetna natur, som är utan
förnuft och frihet, utan blick och utan kärlek, det är den,
som under evig tystnad med sina händer väfver alltings
oförlikneliga väfnad; det är den, som, utan att vilja och
utan att ens veta det, åstadkommer harmonien; tilldess
slutligen själen kommer på ytan och spetsen af denna
kosmos, den blinda kraftens son, för att lyssna till denna
harmoni, som den icke frambragt, och taga kännedom om
denna ordning, som icke kommer ifrån henne, eftersom
den är äldre än hon!

I universet finnes åtminstone det förnuft, som
existerar i deras själ, hvilka höjt sig till upptäckten af de lagar,
som styra det, och sjelfva dessa lagar existera i
verkligheten, annars vacklar hela det menskliga förnuftets byggnad
på sin grund. De slutledningar, genom hvilka vi höja oss
från analysen till syntesen, böra i sjelfva verket ha verkliga
föremål, på hvilka de kunna tillämpas och utan hvilka vi
endast resonnera i vädret. Att allmängöra en delvis
iakttagen dag; att helt enkelt tro att solen skall gå upp i
morgon, derför att han gick upp i går, eller att det i höst
utsådda kornet skall gro före vintern och gifva skörd i den
kommande sommaren; att tolka naturens företeelser i
matematiska formler: detta är att tro, att naturen är
underkastad en förnuftig ordning och att uret skall angifva
timmen alltefter den konstruktion urmakaren gifvit deråt.
Sjelfva den vetenskapliga bevisföringen är ett förnuftsslut,
som öfverflyttats från menniskans område till naturens; den
inskränker sig till denna grundtyp: en förnuftig ordning
styr verlden; men vexlingen eller allmängörandet af vissa
iakttagna förhållanden inträder i den förnuftsenliga
ordningen; denna vexling eller detta allmängörande existera
således. Om menniskan stundom misstager sig i
tillämpningen af denna bevisföring, så sker det då hon icke
inskränker sig till de omedelbara tillämpningarna eller när
hennes grundval för omedelbar iakttagelse är otillräcklig.
Allt vetande och alla menniskans slutlednings-synteser grunda
sig på vissheten om, att naturen är underkastad en
förnuftig ordning.

Tvingar då icke verldens undransvärda organisation
eder att erkänna det högsta väsendets tillvaro? Och, i
sanning, vi ha annorstädes ofta sport oss sjelfva, hvarför
man så envist vägrar att erkänna denna tillvaro? Hvilka
äro då ateismens förmåner? Hvari kan den vara att
föredraga framför teismen? Hvad kan menskligheten vinna
på att beröfvas tron på Gud? Hvem är bäst, den
menniska som tror eller den som icke tror? Är det då en
så svag handling att hafva vanligt sundt förstånd? Tro
kanske de starka själar, som klättra upp till himlen på en
stege af paradoxer, att de stiga mycket högt! de skulle då
högligen bedraga sig, ty deras uppstigande liknar det
gamla frimurareprofvet, i hvilket den, som skulle undergå
profvet, gick upp för en stege om 150 steg, hvilken sänkte
sig i samma mån han gick upp, så att han, då han trodde
sig hafva kommit upp på spetsen och skulle störta sig ut
i tomrummet, knappast lemnat marken. Nej, mina herrar,
eder klättring uppåt är icke förfärligare än denna, men
den kan medföra dåliga frukter hos de menniskor med
inskränkt syn, hvilka ej märka eder villfarelse, utan taga
eder för vetenskapens fenix'ar. Om eder villa vore
behaglig, om edra lärosatser vore tröstande, om edra ideer vore
i stånd att uppegga den tänkande menskligheten till täflan
och höja den mot ett högsta ideal, skulle man kanske
förlåta eder detta medikament. Men hvarpå sen I, att en
sund tro på Gud varit af skadlig verkan på menniskosjälen?
Hvarpå sen I att kunskapen om det sanna gjort hjernorna
sjuka? I det I plundren menskligheten på dess dyrbaraste
skatt, förvisen lifvet ur universum, förjagen anden ur
naturen och endast antagen en blind materia samt enögade
krafter, beröfven I menniskofamiljen dess fader, verlden
dess grundväsende och slutändamål; snillet och dygden,
reflexer af en bjertare glans, förmörkas med ljusets princip,
och den moraliska verlden är, såväl som den fysiska,
ingenting annat än ett ofantligt kaos, värdigt Epikuros'
ursprungliga natt.

Men den absoluta gudsförnekelsen kan icke vara
annat än en nominel galenskap, och äfven den största 
nekare kan i sjelfva verket endast tilldela materien hvad
som tillhör anden och skapa sig en materielgud efter sitt
beläte. Således hafva, såsom vi nyss sett, de menskliga
villfarelserna angående uppfattningen af den gudomliga
personligheten, ifrån den ovissa och mystiska panteismen
till den strängaste ateism, icke kunnat annat än beslöja
eller vanställa verldens uppenbarelse, men ej tillintetgöra
densamma. Vår naturens Gud förblifver oantastlig i sjelfva
naturens sköte, en inre och verldsomfattande kraft som styr
hvarje atom materia samt danar organismerna och
verldarna; Han är de fortskridande skapelsernas början och
slut, ett oskapadt ljus som lyser i den osynliga verlden
och mot hvilket själarna rikta sin flykt, under det de sväfva
fram och tillbaka, lika magnetnålen som ej finner hvila
förrän han kommit i den magnetiska polens plan.

I det vi nu äro framme vid slutet af vårt verk, låtom
oss stanna ett ögonblick för att låta oss väl genomträngas
af de sanningar, hvilka vi ernått under vår diskussion och
bibehålla det rätta intryck, som denna vetenskapliga
försvarstalan qvarlemnat inom oss. Det finnes nu här i
verlden tvänne stora villfarelser, hvilka äro lika djupa, som i
hedendomens mörkaste åldrar och vid de aflägsnaste tider,
då det menskliga förnuftet ännu icke kommit till någon
noggrann uppfattning af naturen. Dessa båda villfarelser
ha vi samtidigt bekämpat och de äro: å ena sidan ateismen
som förnekar andens tillvaro i skapelsen; å andra sidan
den religiösa vidskepelsen, som skapar sig en liten Gud
efter sitt beläte och af universet gör en <i>laterna magica</i> för
menniskans bruk. Eftersom dessa tvänne villfarelser, hvilka
äro båda lika sorgliga, fastän den förra har en mine af
indefferentism och den senare är synnerligt högfärdig, nu
söka att stödja sig bådadera på den samtida vetenskapens
fasta grundsatser, hafva vi ålagt oss som en förpligtelse
att visa, att de icke kunna till sin förmån göra anspråk
på dessa grundsatser, att de genom ett olyckligt öde
förblifva isolerade från den positiva vetenskapen och att de
vackla för en pust från de obetydligaste diskussioner, lika
leksaks-ställningar, under det att den vetenskapliga 
spiritualismens räta linie förblir i midten och der
bibehåller sig.

Vi sammanfatta vår bevisning. — Vi ha först och
främst, i det vi bestämt problemets ställning, bevisat, att
frågan i allmänhet sammanfattas uti särskiljandet af kraften
och materien och i undersökningen om huruvida det i
naturen är materien som är kraftens beherrskare eller om det
är kraften som beherrskar materien. Materialisternas
påståenden hafva redan vid. första anblicken synts oss vara
rent godtyckliga och lätt afslöjade felaktiga antaganden
om hvad som skulle bevisas.

Vår undersökning af kraftens roll i naturen har börjat
med panoramat af himlarymdernas storheter. Vi hafva
sett att i dessa ofantliga rymder verldarna styras af lagen,
af den matematiska lagen, och att det är utöfningen af
denna lag som man har att tacka för harmonien i
himlakropparnas rörelser, stjernornas ymnighet, de lefvande
varelsernas underhållande på deras yta, verldens lif och
skönhet. Alldenstund den orörliga materien ej synts oss vara
i stånd att fatta och tillämpa infmitesimalräkningen, hafva
vi dragit den slutsatsen, att den astronomiska
organisationens numeriska ordning förskrifver sig från en ande, som
helt säkert står öfver de astronomers förstånd, hvilka
upptäckt formeln för dessa lagar. De anmärkningar, som man
gör emot oss, hafva af sig sjelfva vederlagt deras
ömsesidiga enfaldigheter.

Undersökningen af de lagar, som råda vid de kemiska
föreningarnas ingående, af geometriens och algebrans roll
i det oändligt lilla, af de krafter som beherrska den
oorganiska verldens fenomener och bestämma atomernas
färder, af den i såväl ljusets som ljudets vibrationer
uppenbarade harmonien, och af den organiska kraftens första
uppvaknande i växternas verld, — denna undersökning har
bevisat oss, att på jorden såväl som i himlen ett okändt
förnuftigt väsende ordnar verldens inrättningar och
förhållanden samt utgör dess storhet och skönhet.

Denna framställning af den rätta teorien öfver 
förhållandet mellan kraften och materien har till öfverskrift
Pythagoreernas gamla sats: Talen (antalen) styra verlden.

I det vi då inträdde på lifvets område, togo vi först
i betraktande den enhet, som omgifver alla de skapade
varelserna. Varelsernas substans visade sig för oss snart
icke mera tillhöra dem som arf och eget, utan öfvergå
från den ena varelsen till den andra, i det att
organisationen af det lefvande på vår planet har luften till medium.
Andningens och näringens processer hafva visat oss den
solidaritet, som förenar djuren med växterna.
Menniskokroppen har visat sig undergå oafbruten ombildning. Det
stora fenomenet med materiens cirkulation har ådagalagt
att tillvaron af en central kraft, som utgör lifvet hos hvarje
varelse, är ovilkorligt nödvändig för att förklara huru
organisationen kan bestå, lifsfunktionernas jemnvigt, ja, sjelfva
tillvaron. Denna organiska kraft kan endast genom
aflingen öfverflyttas. Framställningen af den organiska kemiens
sista eröfringar från naturen har upprätthållit tron på
kraften, sådan fysiologien framställt denna.

Då vi bortom det närvarande lifvet gingo tillbaka
ända till varelsernas ursprung på jorden, uppenbarade
spiritualismens sak mer och mer sin nödvändighet och sin
sanning. Vi hafva jemfört den gamla materialistiska
hypotesen om skapelsen med den nya, och vi hafva funnit,
att de endast utgöra en enda och äro otillräckliga. Samma
undersökning har ledt oss till det olösta problemet om de
spontana aflelserna. Det var härvid särskildt af vigt att
ådagalägga, att den naturliga teologien icke har någon del
i hypotesen om materien, som organiserar sig sjelf, och
att den ledande kraften bibehåller sin absoluta nödvändighet.
Vi hafva föröfrigt sett att det icke är mästarne som sätta
sina teorier emot antagandet af Gud, utan blott de
oerfarna lärjungarne: lagen herrskar i arternas ombildning, i
deras framåtskridande utveckling såväl som deras särskilda
skapelse. Och i afseende på menniskan sjelf hafva vi sett,
att hennes utmärkande plats i skapelsen mindre beror af
hennes anatomiska karakter, än af hennes intellektuela
värde, betraktadt i hänsyn till hennes förnuft och det
framåtskridande, hvaraf hon är i stånd.

Detta allmänna studium af det jordiska lifvet har till
öfverskrift denna grundsats i Aristotelis verk: Själen är
den lefvande kroppens verkande orsak och förnämste
organisatör.

Men det är isynnerhet hos menniskan sjelf, som vi
klarast funnit kraftens oförnekliga öfverherrskap bevisadt.
Vår undersökning af hjernan har fällt utslag först och
främst öfver de metafysicis villfarelse, som försmå
laboratoriet och dissekeringen, och tro sig hålla naturen
innestängd i en definition; den har fastställt hjernans och
tankens ömsesidiga förhållande, och den har visat att
hjernans sammansättning, hennes form, volym och vigt äro
långt ifrån att vara främmande för själen. Själens
inverkan på hjernan har då framgått ren ur fysiologien och
bekräftats till sitt verkliga värde. De hypoteser, som
hafva för ändamål att göra tanken till en afsöndring från
hjernsubstansen eller till en rörelse i nerverna, hafva
blottat sin svaghet. Själens närvaro har visat sig för oss i
sjelfva vansinnets företeelse. Snillet har för oss varit
tankeförmågans högsta uppenbarelse.

Den menskliga personlighetens värde har derefter
ådagalagts. Vi hafva sett, att vi verkligen äro till och att
vi icke allenast äro den föränderliga egenskapen hos
hjernsubstansen. Själens enhet och personlighet har bevisats.
Motsägelsen mellan denna enhet och mångfalden af
rörelserna i hjernan, framför allt motsägelsen mellan själens
beståndande identitet och den oupphörliga vexlingen af de
delar, som utgöra hjernan, framför allt motsägelsen mellan
själens beståndande identitet och den oupphörliga vexlingen
af de delar som utgöra hjernan, har inskränkt den
materialistiska hypothesen till dess sista ytterlighet. Den har
fåfängt sökt att försvara sig: vi hafva ådagalagt intigheten
af dess förklaringar inför de stora fakta, som vårt
medvetande bekräftar.

Slutligen hafva vi, för att ända in i dess grundvalar
tillintetgöra den sällsamma och bedröfliga förmätenheten
att påstå det materien beherrskar menniskan, med tillhjelp
af fakta och exempel diskuterat, huruvida det är sannt att
viljan och individualiteten endast äro en illusion, om det
är sannt att samvetet och omdömet bero af näringsmedlen.
De historiska exemplen å de kraftiga menskliga viljorna
och de stora karaktererna, å modet, ihärdigheten, dygden
hafva brutit stafven öfver den samtida materialismens sista
invändningar och visat, att de intelektuella och moraliska
förmögenheterna icke tillhöra kemien och att själen bor i
en verld som är skild från materiens och står öfver den
fysiska verldens vexlingar och öfvergående rörelser. Vår
själ har ej tillåtit att den menskliga värdigheten, friheten,
det skönas, sannas och godas heliga principer skulle
begrafvas i den materialistiska hypotesens kaos.

Denna förklaring om själens rättigheter har till
öfverskrift den engelska lärarens sats: Själen är kroppens form
och bibehåller densamma vid verksamhet och makt.

De trenne stora afdelningar, som vi nyss
sammanfattat, hafva haft våra betraktelser öfver varelsernas och
tingens bestämmelse till sitt naturliga komplement och
hafva af dem bekräftats. Vi hafva till sitt värde uppskattat
deras irring och löjlighet som hänföra allt till menniskan,
och deras motsatta villfarelse som förneka tillvaron af en
plan i naturen. Lifvets organiserande lagar, organernas
och sinnenas undransvärda inrättning hafva uppenbarat en
förnuftig orsak till lifvets uppkomst på jorden. Hypotesen
om de lefvande varelsernas bildning under inflytandet af
en allmän instinktmessig kraft, och hypotesen om arternas
ombildning hafva, långt ifrån att tillintetgöra Skaparens
begrepp, lemnat hans vishet och makt oberörda. Och
sålunda visade sig naturens plan i de lefvande varelsernas
inrättning och byggnad.

Planen i naturen bekräftades på ett ännu vältaligare
sätt genom instinktens företeelser i djurriket, och skapelsen
har synts oss förträffligt fullständigad genom de lagar,
som betrygga deras varaktighet och storhet. Men på samma
gång som Guds närvaro uppenbarade sig med mera styrka
för våra ögon, syntes oss det allmänna problemet med
verldens öde mera vidtomfattande och fruktansvärdt, vår
relativa obetydlighet har förrådt sig och sålunda har
gången af vår afhandling naturenligt återfört oss till
bekräftelse af den ide, som var den rådande vid vår
utgångspunkt: att visa såväl ateismens som den religiösa
vidskepelsens villfarelse.

Denna undersökning af slutändamålet har haft till
motto titeln å den store fysikern och filosofen Örsteds
verk: <i>Anden i naturen.</i>

Den andliga kraft, som lifvar tingens väsende och
styr universet i dess infinitesimala delar, har sålunda efter
hvartannat uppenbarat sig i stjernverlden, i den oorganiska
verlden, i växternas verld, i de lefvande varelsernas och i
tankens verld. Vi hysa den förhoppning, att den opartiske
läsaren, hvars själ ej är förvirrad genom något visst system,
skall i denna framställning hafva funnit den samtida
vetenskapens sista resultater och en oafbruten bekräftelse af
kraftens öfverherrskap och materiens passivitet. Vi hysa
den innerliga öfvertygelsen, att Gudsbegreppet visat sig
for hans öga mera stort och rent än hvarje symbolisk och
dogmatisk bild, och att den verldsomfattande skapelsen,
sjelfva tankens hemlighetsfulla dotter, synts honom mera
ofantlig och skön. Universet har utvecklats i sin
verklighet, såsom uppenbarelsen af en enda ide, en enda plan,
en enda vilja. Måtte denna tafla af naturens eviga lif i
Gud kunnat befria själarna från de grofva villfarelser som
materialismen utsår på alla håll och stadga vårt förstånd
i sanningens nära dyrkan. Måtte våra själar kunna mer
och mer genomträngas af det i naturen uppenbarade sköna
och heliggöras i det goda i det vi fullständigare uppskatta
det gudomliga verkets ide och göra oss en riktigare
föreställning om vårt andliga öde, i det vi skaffa oss kunskap
om vår rang på jorden i förhållande till verldsalltet, i det
vi slutligen medvetna om att vår storhet ligger deruti, att
vi oupphörligt höja oss i besittningen af det oförgängligas
egodelar som tillhöra de andliga varelsernas verld!

</chapter>
EPILOG.

Jag hade en sommarafton lemnat de blomsterhöljda
sluttningar, å hvilka Sainte-Adresse ligger, en angenäm
vistelseort om sommaren, hvilken sväfvar öfver kullarnas
hängmatta, för att i vester bestiga höjderna till Cap de la
Heve. När man nerifrån hafsklipporna betraktar dessa
höjder, tror man sig se stenkolosser, rodnade i solen,
orörliga jättar, hvilka såsom förstenade vittnen närvara vid
hafvets stora rörelser och känna dem dö bort vid sina
fötter. Dessa ofantliga och från stranden otillgängliga
massor synas allena värdiga att beherrska det storartade
skådespelet. Bredvid dem, liksom inför hafvet, ser
menniskan sig vara så ringa, att hon slutar med att snart
förlora sin egen tillvaro ur sigte och känna sig förenad med
det orediga lif som sväfvar öfver böljornas sorl.

Jag hade så småningom kommit upp på den öfversta
platån, der signalerna göras, för att för de långväga
skeppen tillkännagifva flodståndet vid stranden, der fyrbåkarna
tändas vid nattens inträde, såsom en stadigvarande stjerna
i den dunkla oändligheten. Dagens strålande glob
sväfvade ännu rödflammande i de purpurfärgade skyarna, fastän
hon | redan gått ned för Havre, som låg bakom mig, och
för de jemna stränder, som kanta Seinens förening med
hafvet. Derofvan hvälfde sig den blåa himlen så ren öfver
mig. Dernere uppsände det af rörliga insekter lifvade
töcknet sitt lager af vällukter. Jag gick ända fram till
den tvärt afhuggna brädden, under hvilken afgrunden
gapade. Från den lodräta uddens brant beherrskar
blicken det ofantliga hafvet, som utsträcker sig till venster,
från sydost till nordvest, och om den sänker sig rakt ned
förlorar den sig i de grönskande sluttningarna, klipporna
och busksnåren, en grof matta som ligger utbredd ända
till trehundrade fot inunder denna bergmur. Vågornas
brus når knappast ditupp och örat förnimmer blott ett
enformigt sorl, som vaggas af vinden.

Denna hafvets aflägsna sång är en tystnad. —
Naturen var uppmärksamt vittne till det sista farväl, som ljusets
drottning sade verlden, innan hon nedsteg från sin tron
och försvann bakom horisonten. Lugn och andaktsfull
deltog hon i de lefvande varelsernas allmänna bön; ty de bådo
sin helga tacksägelsebön, i det de emottogo den goda
solens sista blick; alla, ifrån den ensliga maneten, ifrån
hafsstjernorna med purpurbroderierna till de bullersamma
gräshopporna och isfågeln; alla uppsände de fromt sin
tacksägelse. Och det var som om en rökelse höjde sig
från böljorna och berget; och det tycktes, att vågornas
sakta suckar vid stranden, att den bris som blåste från
land, att den af vällukter genomdruckna atmosferen, att
det i det klara blå bleknande ljuset, att svalkan efter
dagens hetta, att allt på detta rum hade medvetande om sin
tillvaro och med kärleksfull ifver deltog i denna allmänna
tillbedjan . . .

Med detta jordens offer förenade sig i min tanke
verldarnas till dragningar sinsemellan, ej allenast de som
turvis närma och aflägsna vår glob från solhärden, utan äfven
deltagandet af alla de stjernor, som gravitera i himlarnas
oändliga rymder. Öfver mitt hufvud utvecklade sig
himlakropparnas sublima harmonier och gigantiska rörelser.
Jorden blef en atom som sväfvade i det oändliga. Men
emellan denna atom och alla rymdens solar, hvilkas ljus
behöfver millioner år för att kunna nå oss, som finnas
deruppe okända och osynliga för menniskan, kände jag ett
osynligt band, som sammanknöt alla verldarna och alla
själarna vid enheten af en enda skapelse. Och bönen ifrån
den omätliga himlarymden hade sitt genljud, sin stans, sitt
synliga uttryck i bönen från det jordlif, som vågade
omkring mig, i hafvets sorl, i strandens vällukter, i fågelns
sista ton i lunden, i insekternas förvirrade melodi, i hela
detta uttrycksfulla sceneri och framför allt i denna
skymnings herrliga belysning.

Jag såg mig omkring . . . Men jag var så liten midt
i denna tacksägelsebön, att skådespelets storhet
öfverväldigade mig. Jag kände min personlighet försvinna inför
naturens omätlighet. Det föreföll mig snart som om jag
hvarken kunde tala eller tänka. — Det vidsträckta hafvet
vek undan i det oändliga. — Jag var ej mera till och
mina ögon betäcktes med en slöja. Och under det mina
kinder öfversköljdes med tårar, utan att jag vet hvarför jag
grät, kände jag mig ödmjukt sjunka på knä inför himlen,
med hufvudet sänkt ned i gräset. — Hafvet vek undan i
det oändliga och de lefvande varelserna fortsatte sin bön.

Och solen, denna ljusets och lifvets källa, blickade
för sista gången fram ofvan hafvets horisont. Och när
hon emottagit denna hyllning från alla, hvilken ingen utaf
dem tänkt på att vägra henne, då syntes hon nöjd med
dagens värf och nedsteg i sin herrlighet mot de andra
folkens hemisfer.

Då rådde en djup tystnad i naturen. Skyar af purpur
och guld ilade till den konungsliga bädden och dolde de
sista rödflammande ljusstrimmorna. Skymningen sänkte
sig ned från himlen. Böljorna tystnade, ty vinden, som
dref dem till stranden, hade lagt sig. De små bevingade
varelserna slumrade in. Och aftonstjernan tändes i etern.

»O, hemlighetsfulle Okände! utbrast jag, höga Väsende,
omätliga Väsende! hvilka äro då vi? Harmoniens ypperste
upphofsman! hvem är då du, när ditt verk är så stort?
Stackars menniskomaskar, som tro sig känna dig! o Gud!
o Gud! atomer, intet! hvad vi äro små! hvad vi äro ringa!

»Hvad du är stor! Hvem vågade för första gången
nämna dig! Hvem är då den högfärdige dåre, som för
första gången tillmätte sig kunna bestämma dig! O, Gud!
o, min Gud! all makt och all ömhet! sublima och
ofattliga omätlighet!

»Och hvad namn skola väl de ha, som förnekat dig,
de som icke tro på dig, som lefva utanför din tanke, som
aldrig känt din närvarelse, o, naturens Fader.

»Ack! jag älskar dig! jag älskar dig! Höga och okända
orsak. Väsende som intet menskligt ord kan beteckna,
jag älskar dig, o gudomliga Grundväsende! men jag är så
ringa, att jag ej vet om du hör mig . . . !» 
Under det dessa tankar trängde sig fram ur min själ,
för att förenas med hela naturens storartade tacksägelsebön,
skingrades skyarna i vester och guldskimret från de
upplysta trakterna öfvergjöt berget.

»Ja! du hör mig, o Skapare! du som gifver den lilla
ängsblomman hennes skönhet och doft! Hafvets stämma
ljuder ej öfver min, och min tanke höjer sig med allas
bön upp till dig, o min Gud!»

Från uddens höjd sträckte sig min blick åt söder och
vester, öfver slätten såväl som öfver hafvet. Då jag vände
mig om, såg jag hälften af de på stranden liggande
menskliga städerna.

I Havre upplystes köpmansgatorna, och längre bort,
på motsidan, i Trouville, tände nöjets char sina facklor.

Och under det naturen samlat sig inför Gud, for att
helsa en af hans trogna stjernor, under det alla varelserna
meddelat hvarandra sina böner och den suckande hafsvågen
förenade med aftonens bris sin tacksägelsebön vid den
herrliga dagens slut; under det att det skapade verket
enhälligt och andaktsfullt bragte Skaparen sitt tackoffer; lefde
den med en odödlig och ansvarig själ begåfvade varelsen,
— skapelsens med företrädesrättigheter försedda väsende, —
tankens representant, <i>Menniskan</i>, å sin sida obekymrad
om denna herrlighet och beredde sig till den stundande
nattens vällustiga rus.

—

</chapter>




