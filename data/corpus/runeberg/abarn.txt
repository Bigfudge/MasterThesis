<img><i>
Andras barn
32 Målningar med Text
af Carl Larsson</i></img>

Stockholm. Albert Bonniers förlag.
DETTA ARBETE ÄR UTGIFVET PÅ ALBERT BONNIERS FÖRLAG SAMT TRYCKT OCH BUNDET 
Å ALB. BONNIERS BOKTRYCKERI OCH BOKBINDERI I STOCKHOLM, 1913.

KROMOTYPIER OCH FOTOTYPIER ÄRO UTFÖRDA AF KEMIGRAFISKA AKTIEBOLAGET BENGT 
SILFVERSPARRE I STOCKHOLM OCH GÖTEBORG.

PAPPERET HAR LEVERERATS AF J. H. MUNKTELLS PAPPERSFABRIKSAKTIEBOLAG, GRYCKSBO.

<img>Andras barn
32 Målningar med Text
af Carl Larsson</img>
 
<h2>MIN TEXT.</h2>
 
<img></img>
<img></img>
<img></img>
<h2><small>KRUMBUKTER.</small></h2>
<img l></img>

»Krukan går så länge till brunnen, tills 
hon spricker,» heter det, och just nu 
får jag anledning frukta det gamla 
ordstäfvets tillämpning på mig, nu när jag 
går att ännu en gång i bokform ge ut en del af 
mina små akvareller.

   En himlagudslycka är det, förstås, att jag nu 
kommer åkande med en annan trupp, icke med 
mina utan med andras barn, ty detta skall väl 
afväpna dem, som stå på lur i gathörnen för att ge 
mig ett nyp, när jag kommer med den nya, fina, 
af läcker trycksvärta doftande boken.  Äfven jag 
har nämligen belackare, så beskedlig jag än är, 
och jag finner det vara en tvetydig komplimang 
då man säger mig: »Du har då väl inga fiender!»  
Ånej, så’n stackare är jag inte.

   Gamle Pontus Fürstenberg sade en gång åt
gamle A. O. Wallenberg: »Det är väl ruskigt 
ändå, att vara utsatt för så mycket skall som 
bankdirektören är ...», hvilken då torrt svarade: »En
så’n ..... (ordet passar inte i tryck) hoppas jag
aldrig bli, så att dom inte skäller på mej!»

<poem>	Därför ä ja’ så gla’, 
	därföre sjunger ja’, </poem>

äfven när »kängan» — såsom man uttryckte sig i 
min ungdom — susar i luften.

   Men ändå ... nog är det ljufligare med 
berömmets söta honung, och har denna äfven någon 
gång en fadd smak, så håller jag tacksamt till 
godo ändå.

   Bättre äro nog inte de flesta andra heller, 
ehuru de inför en grinig eller amper kritik 
utstöta ett tillgjort <i>hahaha</i>.  De se då nämligen 
aldrig riktigt nöjda ut, deras hahaha skulle nog 
se naturligare ut ifall man ströke dem med 
honungen om nosen.

<img></img>

   Honungen, det är populariteten.  Man har i 
alla de tider, de tider jag minns, sagt, att jag är 
landets populäraste konstnär, och jag har tagit 
detta som om det vore en mig rättvisligen 
tillkommen tribut.  Vid ett visst tillfälle nyligen blef 
det kanske för mycket, och däraf följer alltid 
reaktion.  Likafullt hänger jag krampaktigt fast 
vid hoppet att fortfarande en hel hop popularitet 
skall finnas kvar åt mig i den svenska statskroppen, 
så att denna välvilligt kommer att blunda — 
åtminstone med ett öga — för det som i denna 
bilderbok är svagt, krystadt och dumt.

   Kära Birgit och Barbro, jag börjar bli 
gammal, och däraf följer, såsom senilitetens tecken, 
att jag blifvit pratsjuk.  Därför blir det nog också 
bäst att inte söla och krumbukta längre, utan 
genast öfvergå till det egentliga


<h2><small>FÖRETALET.</small></h2>
<img l></img>
Det är i anledning af mina nu fyllande sextio 
år, som min gode vän Karl Otto Bonnier 
vill ge ut äfven denna bilderbok, och det är också 
hans idé, att det nu blir en serie andras barn.  Till 
dessa bilder måste jag foga en bit text, det lönar 
sig inte att försöka smita ifrån den, hvarför jag 
väl krafsar ner en tanke då och då.

   Kanske ni, älskade Kaj och Greta, icke äro 
så kinkiga, utan gärna hören den åldrande farbror 
Carl Larssons pjoller.  Dessa här i boken afbildade 
gossar och flickor hafva alla varit goda, 
vänliga och älskliga barn, hvilka tåligt, ibland 
intresseradt lyssnat till det virriga tal, jag hasplat ur 
mig för att lura er till någon smula stilla 
uppmärksamhet, då jag, med penseln eller pennan i 
högsta hugg, sökt knipa det eller det lilla draget 
eller det och det näpna uttrycket.  Jag har måst 
söka underhålla och kvarhålla de små killingarna, 
hvilkas sprittande och hoppande kroppar sannerligen 
icke voro ämnade för stilla modellsittning.

   Med mammornas benägna medverkan och 
ofantliga mängder snask, samt, som sagdt, mitt 
prat gick det dock.

   Får jag äfven här lika kritiklöst gå på, så 
nog skall det bli text så det räcker.  Emellertid, 
och detta allvarligt sagdt, så har jag alltid något 
på hjärtat, och är glad och tacksam att få nysta 
det ur mig.

   Vi konstnärer äro inga starka och djupa 
tänkare, vi ha, såsom Heidenstam någonstans säger, 
vårt ingenium samladt i vårt öga; men, som jag 
hörde en mindre framstående auktoritet citera ett 
ordstäf — det var en liten snusförnuftig gosse i 
Göteborg: »<i>en blind höna kan också hitta en ko ...</i>» 
Tja ...

*

   När jag själf var en liten gosse, hittade jag 
också något, och det var en bok som låg bland 
skräp och bråte uppe i vårt vindskontor.  På 
dess omslagsblad lästes:

<tab>	<i>Människans plikter</i>
<tab>	af
<tab>	Silvio Pellico.
<tab>	Det rätta är evigt.
<tab>	Stockholm 1843.

   Denna bok blef mig så innerligt kär, det var 
som om jag funnit den verkliga vän, jag hittills 
saknat; han är det ännu, och ständigt har jag den 
lilla boken i min närhet — nu inbunden i 
läderpärmar och med guldsnitt.

   Så naiv, så god, så äkta i sin heliga enfald, 
var han just den ledsagare, som jag, fattig slarfver, 
behöfde. 

   Om jag nu i min ordning, skulle ta mig för  
något i den vägen!?

   Något måste jag, som sagdt, skrifva om, och 
en sextioåring kan ju alltid ha något att säga åt 
er, barn, åt er i ton-åren åtminstone.

   Nog skulle meningen bli lika innerlig, lika 
allvarlig — trots den föga högtidliga formen — 
som nånsin Silvio Pellicos, men därvid stannar 
det, gunås.

   Han var dock — utan att säga något illa om 
mig själf — en annan man.

<img></img>

   Han hade för sin ädla gärning att söka väcka 
sina landsmän ur deras modlöshet och fega 
dådlöshet, af österrikarna — som då ännu voro norra 
Italiens herrar — släpats till schavotten.  Det var 
i Venedig, 1822, ehuru vid stupstocken hans dom 
förvandlades till mångårigt fängelse i Spielbergs 
kassematter, därifrån han, skild från maka och 
barn, ändtligen, lekamligt bruten, efter tio års 
lidanden frigafs.

   Med skäl skattades han som ett patriotismens 
helgon.  Till hans sånger och dramer, till hvarje 
hans ord lyssnade icke endast hela hans folk, utan 
hela världen, och ända upp i de eländas stadsdel 
i Stockholm lyssnade med rörelse och hänförelse 
en liten snorhyfvel på de kärleksfulla orden.

   Här sitter den forne lille gossen, nu blifven 
hvad åtminstone ungdomen kallar en gubbe, däst 
och stinn i sin afkrok af världen, rätt glad att 
vara på afstånd från striden och farorna, omgifven 
af sina älskade ...

   Så föga jag således motsvarar bilden af en 
förkunnare, hänger jag dock det prästerliga palliet 
öfver mina skuldror och talar af hvad hjärtat 
fullt är.

   Visst har jag ofta aktat på Goethes vackra 
ord: »Grosse Gedanken und ein reines Herz, 
darum sollten wir Gott beten», men nog är det 
dock både si och så med både de stora tankarna 
och det rena hjärtat, och jag är således knappast 
rätte mannen att peka ut för dig, min unga nästa, 
hvilken frukt är god och hvilken är rutten; men 
jag är gripen af samma trängtan som grep 
Björnstierne Björnson en gång när vi skandinaver i 
Paris firade Runebergsminnet, då han steg upp 
och röt: Nu maa jeg præke!

   Också jag, jag måste.

*

   I min ungdom var det ännu vanligt att 
uppvakta med gratulationer på födelse- och 
namnsdagar, och alltid buro dessa öfverst, ofvan den 
söta versen, en teckning — eller ska vi säga 
målning — föreställande ett kors, ett ankare och ett 
brinnande hjärta, hvilka redskaper voro ämnade 
att symbolisera — ja, detta veta äfven ni! — <i>Tron</i>, 
<i>Hoppet</i> och <i>Kärleken</i>.

   Ingen kan mera än jag sätta värde på dessa 
egenskaper, det vågar jag högt och heligt bedyra, 
och därför vill jag använda mig af dessa tre 
heliga ord såsom underrubriker till <i>Min text</i>.

*

   Esbjörn hade i går födelsedag, då han i 
anledning af den betydelsefulla högtiden och med 
fäst afseende på ett oförvitligt uppförande under 
den allra sista tiden, premierades af mig med en 
tvåkrona.  Karin tyckte det var litet för vräkigt 
— hon går aldrig högre än till tjugufem öre — 
men såg nöjd och road ut, då pojken senare 
telefonerade från Falun, att han användt summan på 
ett öfverlägset lyckligt sätt.  Han hade nämligen 
därför förvärfvat en verkligen god bok, 
Privatdetektivens hämnd. — — — — — — — — — 
— — — — — — — — — — — — — — — 

   En <i>så</i> god bok, Gösta och Murre, kan inte 
denna bli.

   Det skulle då vara bilderna af er och de 
andra grabbarna och jäntorna ...

   Nu anser jag företalet vara klaradt.

<tab><tab><tab>	* <tab>	* <tab>	*

<img></img>
<img></img>
<img></img>
<h2><small>TRON.</small></h2>
<img l></img>

Tron?  Den kunde förr i tiden försätta berg, 
sägs det.  I vår tid har den, Gud bättre, 
ingen hög rangplats, med undantag för dem, som 
alldeles för mycket tro på sin egen kommande 
salighet och andras eviga fördömelse.  Jag önskar 
alla saliga, jag, och därför tror jag på det, ty 
man tror i regeln på det man önskar.

   Som liten, när jag läste om Petrus som skulle 
gå på vattnet, tyckte jag att han var en stackare, 
som inte trodde nog starkt.  Så beslöt jag att 
pröfva styrkan af min egen tro i den vägen.  Jag 
trodde nämligen — det var innan jag kunde simma 
— att om jag trodde riktigt, riktigt säkert, så 
skulle jag kunna flyta som en trästicka, hvarför 
jag en vacker solskensdag, i sällskap med en annan 
pojke, gick till närmaste »blådjup» — såsom min 
lilla Lisbeth plägade uttrycka sig — och släppte 
mig ut på vattnet med ropet: »Här ska du få se 
på en kork!» ...  Men, till min egen stora och 
obehagliga öfverraskning märkte jag att det var 
vått, inte bara under mig, nej, rundt om mig såg 
mitt öga endast det guljolmiga Nybroviksvattnet; 
att andas gick ej, jag blef arg — alldeles inte 
rädd — och då jag utbringade ett »djädrar anagga», 
så pullrade några luftblåsor ur munnen förbi 
näsan, och då förstod jag att jag blifvit kuggad i 
min starka tro, och att jag helt enkelt höll på att 
drunkna.

   Då närmade sig mig något, som blef allt 
ljusare och ljusare, jag grep efter halmstråt och fick 
fatt i en stortå.  Det var min äfven föga 
simkunniga kamrat, som till sin fasa sett mig sjunka 
under vattenytan, och i det den tiden ännu 
grumligare stockholmsspat hade han sett konturen af 
min kropp ge sig allt längre och längre ut från 
land.  Just där vi höllo till växte ett urgammalt 
pilträd, som sträckte sin stam vågrätt tätt öfver 
vattenytan.  Pojkstackaren klättrade ut på trädet så 
långt han kunde komma, tog sig så med armarna 
<img></img>
<img></img>

om dess yttersta gren och slängde ut sin kropp 
åt mig — — — på hvilken jag också, utan söl, 
halade mig upp, satte mig gränsle, i solskenet, på 
den tjocka stammen, häfde så ur mig det mesta 
vattnet, och satte så till att skratta, att skratta så 
som jag aldrig, aldrig skrattat!

   Men kamraten skrattade inte, han knöt ilsket 
näfven åt mig, klädde på sig, gick hem och låg 
sjuk fjorton dar af skräcken ... 

   Nej, den slags tro, den att upphäfva 
naturlagarna, se den har jag därför definitivt öfvergifvit 
efter denna erfarenhet, ty jag trodde <i>verkligen</i>, 
hvilket ju Petrus på sin tid icke gjorde tillräckligt.

   Dock, pilen och pojken voro bra, och jag 
välsignar ännu i dag deras minne; deras minne, 
ty båda äro för länge sedan borta ... under det 
jag går på och skrattar fortfarande.

   Hvar tron dock bär, om inte på vattnet, så 
är det i lifvet!  För de socialt och lojalt anlagda 
är den officiella tron tillräcklig; andra skaffa sig 
en specialtro, och då bär den.  Vilja ni veta 
hvad jag tror?  Ack, kära, jag består för 
närvarande endast af tro, min hela existens är tro.  
Detta efter starka strider med det själfgoda 
förnuftet.  Detta senare har jag ändtligen fått mina 
dubier om.  Det kan vara präktigt och bra som 
en kommunalstämma, men de högre vyerna fattas.  
Tron däremot är riksdagen ... hvad säger jag, 
själfva regeringen: den skall leda och behärska allt.

   Nu är det inte längre någon konst för mig 
att lefva.  Jag tror på en högre, allt styrande 
vishet, så tokigt det än kan se ut härnere.  Jag 
tror på det godas slutliga seger, trots allt det 
ondas skenbara triumfer.  Jag tror på ordning och 
mening, hur oordentligt och ostädadt lifvet här 
på jorden än ter sig.

   O, jag tror på mycket, jag.

   Jag tror att det finns andra färger och 
former, andra räknetal och tidsbegrepp på andra 
lefnadsplan än de som finnas i detta universum, 
<img></img>

och att det i andra universa finnes andra 
mineraler och kemikalier.

   Dogmer däremot har mitt trosbehof inte haft 
användning för, trots det att deras poetiska halt 
tilltalat mitt sinne för det åldriga, det traditionella.  
Jag reser mig med den uppriktigaste vördnad upp 
i min bänkplats i kyrkan, då jag hör de ritual, 
med credo och litania, som högtidligt uttalats i 
kyrkkoren alltsedan Anno Domini 325, enligt det 
Nicenska mötets beslut.

   Med föga mindre vördnad deltog jag i en 
annan religions ceremoni, denna gång i en — 
järnvägskupé.  Det var mellan Köln och Paris, tidigt 
på morgonen.  Utom mig hade där öfvernattat 
två medelålders män.  Jag satt slumrande i ett af 
hörnen, men måtte vaknat vid det lätta bullret 
öppnandet af en kappsäck förorsakade, då jag 
försiktigt smygtittade genom springan af det ena 
ögat, och såg till min obeskrifliga förvåning, huru 
dessa två tyst och stilla framtogo hvita, 
svartrandiga mantlar och hvita bindlar — åtminstone 
minnes jag det så, det är ju otaliga år sedan — 
och skrudade sig därmed.  Så vände de sig åt 
kupéfönstret, som vätte åt öster, och, mumlande 
tydligen rituella böner, förrättade de sin andakt, 
eller — kanske rättare uttryckt — utförde den 
morgonceremoni, som deras fäder alltsedan 
årtusenden gömt och vårdat.

   Jag förmodar det var ett par judiska präster, 
som i trots af den kristnes närvaro icke ansågo 
sig ha rätt att slinka undan denna deras ämbete 
åtföljande förpliktelse att bedja på hela sitt folks 
vägnar till Jehovah.  Hvad vet jag...  Emellertid, 
på mig gjorde det ett gripande och skönt 
intryck; och jag halfdrömde om fader Abraham, 
som i Mamres lund bland allt sitt husfolk uttalat 
kanske precis samma böner, till samma Jehovah, 
på alldeles samma språk, som nu hans ättlingar 
på det rullande järnvägståget, hvilket stånkande 
och hvisslande genombrusade ett land — som icke 
var Kanaans.

   Senare, i Paris, då jag fick genomgå ekluten, 
som man säger, var jag ofta tacksam för att kunna 
få krypa in i den gamla, ständigt öppna kyrkan 
S:t Eustache, nere vid Hallarna, att där ... nå, 
låt gå ... få pipa ut i min hjälplöshet.  Det var 
så ljuft, så lugnande och stärkande att i den mörka, 
af mystik genompyrda helgedomen, här och där 
upplyst af de vaxljus, de fromma eller de 
ångrande tändt framför sina helgons altaren, få, stödd 
mot en pelare, lyssna till de latinska missalernas 
entoniga upprabblande, afbrutet då och då af 
klockans silfverton vid högaltaret, att inandas och 
liksom döfvas af rökelsens doft ... det var liksom 
en tröst att se andra förtviflade smyga in, doppa 
sina fingrar i vigvattnet, göra korstecknet, och så 
sjunka ner på bönpallarna, tummande sina radband 
och mumlande ...

   Människan är nu en gång sådan: »Du ej den 
enda är!  Tröst för ett tigerhjärta ...»

   Jag var morskare och kanske litet bättre, när 
jag åter knallade mig uppför rue Montmartre till 
min ateljé uppe på »bytten».

   Skall man då icke vörda alla sådana religiösa 
bruk såsom något heligt, de må tillhöra hvilken 
religionsform som helst?!  Då jag var ung, då jag 
också var dum, förbröt jag mig nog i detta 
hänseende, men med åren, med de bittra 
erfarenheterna, har jag fått en, såsom jag antar, riktigare 
uppfattning i detta fall.

   Nu vill jag bedja er, barn, att vörda 
föregående och samtida släktens tro, äfvensom dess 
yttre bruk och tecken; det hör under samma bud 
som det att hedra fader och moder.

   Men, som jag antydt nyss, credo quia absurdum, 
att tro <i>därför</i> att det är orimligt, såsom 
kyrkofadern Augustinus yrkade, se, det har jag 
aldrig orkat med.  Hur medgörlig jag än är blifven.

*

   Därför tror jag heller icke på spöken, ehuru 
jag som barn alltid, när jag lagt mig, såg dem i 
långa rader stryka förbi mig: jag tittade på dem, 
men trodde aldrig på dem, och däri hade jag 
alldeles säkert rätt.

   Mina barn fick en gång det otäcka infallet 
att »på skoj» agera spöken, och kommo klifvande 
<img></img>
<img></img>

in till mig en afton, inhöljda i lakan; men jag 
affärdade dem med min gamla sats: »Jag tror inte 
på er!» hvarpå de, liksom alla spöken i slika fall, 
inte hade annat att göra än att snopna knalla sig 
i väg.

   Nu vet du, Anna-Johanna, hvad du har att 
iakttaga när dom kommer.

*

   Men hvad jag <i>vet</i>, det är att du, och 
du, och du, inte heller skola ha människofruktan.  Glömmen 
inte bort det, när du, och du, och du blifva 
stora.

   Jag tror nämligen också på hjärtlösheten, 
dumheten och fegheten, och att dessa under den 
närmaste tiden, under de närmaste hundratusen åren, 
skola göra lifvet till det lilla helvete det är.

   Detta om tron.

<tab><tab><tab>	* <tab>	* <tab>	*

<tab><tab> <sp>HOPPET</sp>.

<poem>	»<i>Hoppet</i> är ett vin som tappas 
	för att drickas vid en helg. 
	<i>Minnet</i> är en dammig hylla 
	med en tom champagnebutelj,»</poem> 
sjunger Elias Sehlstedt. 

   Hvad minnet beträffar är det en utmärkt 
liknelse, men hoppet är visst inte så där bekvämt.  
Oftast får man hvad man förr i tiden kallade för 
»lång näsa».  Kanske du, lilla Bo, har en modernare 
beteckning för fallet i fråga?

   Hoppet står på ett betydligt lägre plan än 
tron; det står helt med fötterna på jorden — 
åtminstone enligt min uppfattning.  När man talar 
om »himmelskt hopp» så menar man väl i grunden 
tron i dess högre bemärkelse.

   Landtmannen hoppas på regn när solen skiner 
och på sol när det regnar; flickan hoppas på en 
fästman, och gossen på säkra inkomster och 
vasaorden.

<img></img>

   Hvad kan man inte hoppas på, jag hoppades 
en gång ... nej, låt mig ta den lilla historien från 
början.

   Det var en vän från ungdomsåren, som djupt 
och ofattbart skändligt förfördelade mig.

   Det var just en Kristihimmelsfärdsdag då slaget 
träffade mig, och vi kände oss manade, Karin och 
jag, att krafla oss uppför backen till S:ta Maria, 
eller som den numera vanligtvis kallas, Kopparbergs 
kyrka — det var nämligen i Falun — ty 
åtminstone jag kände ett behof att få sitta och 
lugna mina upprörda känslor under de gamla 
götiska hvalfven, höra orgelbruset och sjunga med 
i psalmen »Allena Gud i himmelrik».

   Som jag, förtviflad intill döden som jag var 
och af intet kunde tröstas, satt där och stirrade, 
fick jag se en Maria nyckelpiga komma flygande 
och sätta sig på landshöfdingens breda ryggtafla 
— denne satt nämligen med sina båda systrar i 
bänken framför oss.

   Då trängde sig på mig minnen från min barndom, 
ty alltsedan den tiden hade jag — eget 
nog — icke sett denna lilla nätta och vackra 
skalbagge.  Jag påminde mig att hon var en kär gäst 
på de stinkande gårdarna, en underbar omväxling 
till de hvardagliga spyflugorna, och mindes henne 
krypande på ett litet flickfinger, under det alla de 
små traspaltarna rundt om sjöngo:

<poem>	»Maria Nyckelpiga, 
	flyg öster, flyg väster 
	flyg bort till dina bröder 
	så får du nya kläder.»</poem>

   Och det ansågs som en stor lyckobebådelse 
äfven för den till hvilken hon nu flög.

   Det har visst i alla tider varit något mystiskt 
och helgadt med henne, och jag kan omöjligt 
tänka mig att ett äfven aldrig så elakt barn kunnat, 
velat eller vågat göra henne den minsta skada.  
Bara namnet måtte ha skyddat henne.

   Så satt jag där i Falukyrkan, jag, stora barn, 
och hoppades, hoppades med hela min själ, såsom 
om därpå berodde hela min salighet, att lilla 
Maria nyckelpiga skulle från Konglig Befallningshafvande 
ge sig öfver till mig!  Ty <i>då</i>, därpå var 
jag säker, skulle jag åter kunna bli glad, åter 
kunna tro på goda och rättvisa makters osynliga 
tröst och uppmuntran ...

   Men, ack, den där lilla rödkappan trifdes godt 
på min vän landshöfdingens rock, och hon följde 
med honom ur kyrkan och kanske ända till 
residenset.

   En timma senare skakade vi, fortfarande Karin 
och jag, i giggen på väg till Sundborn, då jag, 
strax vi kommit en bit från staden, kände något 
kryp på halsen; och som jag kände att det var 
ett vänligt sådant, så tog jag det ytterst försiktigt 
med nypan.  När jag så tittade efter, förstås, hvad 
det var för ett, så var det — Halleluja! — Maria 
nyckelpiga!!! det kunde ju heller inte vara någon 
annan än den jag hoppats så starkt efter i kyrkan 
nyss ...

   All sorg och grämelse flög; det gjorde nyckelpigan 
också, men hon hade dock ändtligen kommit; 
jag tviflade inte ett ögonblick på, och inte tviflar 
jag heller nu på, att den Maria nyckelpiga kommer 
till, den behöfver inte frukta hvarken Hin Lede 
eller hans anhang.

   Åtminstone hoppas jag så.

*

   Måtte ni bli lika förhoppningsfulla människor, 
som jag är.  Om jag sätter ner en telning i slaggen 
här på Hyttnäs, så hoppas jag så säkert att det 
skall blifva ett stort och mäktigt astrakanträd, 
ehuru det endast är en liten smula dikeslera 
närmast rötterna.

   Se er omkring på detta förra slaggvarp, nu 
är det en idyll.  Detta skrifves i vårens tid, och 
det skimrar ljusgrönt rundt om stugan; och vi 
hoppas att framemot hösten få skörda tre eller 
fyra äpplen.

*

   Min dotter Lisbeth, när hon var ett litet 
knyte, hoppades också mycket starkt, då hon, med 
oss på järnvägen mellan Stockholm och Falun, 
<img></img>
<img></img>

hörde en handlande pojke vid en af stationerna 
utropa:

   »Behagas Nissens bröstkarameller,» smög sig 
intill Karin och hviskade:

   »Mamma, säj att det behagas ...»

*

   Nästan hopplöst däremot lät det en gång, 
då Ingrid, en liten anhörig till oss, otålig och 
indignerad utbrast:

   »... det är ingen ordning här i huset ... 
<i>Masen</i> ska lyda ... och <i>jag</i> ska lyda .....»

   (»Masen» är deras bortskämda tax.)

*

   Behöfs det mera om hoppet? 

   Knappast.

<tab><tab><tab>	* <tab>	* <tab>	*

<tab><tab> <sp>KÄRLEKEN</sp>.

<img l></img>
Det brinnande hjärtat, det är mina känslor 
för er, barn.  Men det veta ni, att jag 
älskar er, så denna försäkring lära ni ta med ett 
lojt lugn.

   Men när jag själf var liten, som ni, voro barn 
inte min stora glädje, utan tvärtom: det var endast 
slagsmål med pojkarna, de stodo lurande i alla 
Ladugårdslandets portgångar för att öfverfalla mig.  
Alla ville åt mig, besynnerligt nog, ty jag minns, 
och vet med mig själf, att jag var en liten sveklös, 
godtrogen och hjärteren pys.  (Det var <i>då</i> det ... 
För resten har jag lagt märke till att människorna 
kunde bäst med mig när jag var som sämst, så 
att jag hoppas mitt lif skall äfven sluta i slagsmål 
för det jag anser rätt och heligt, och jag med 
blödande näsa skall gå in i den skimrande salen 
på andra sidan dödsporten.)

<img></img>

   Flickorna däremot sprungo bara de fingo sikte 
på mig, förmodligen därför att jag (det var också 
<i>då</i> det) var så förfaseligt ful.  I detta afseende 
måtte jag varit pröfvande, ty jag märkte samma 
ovilliga miner hos mina närmaste, hos skolmagistern 
och hos alla Grefmagnigränds inneboende.  Dock 
blef jag aldrig tyckmycken för det, men jag smög 
mig ut till det vida Ladugårdsgärdet, jag gick till 
blommorna, hvilka själfva äro skönare än allt annat, 
hvilka icke springa på någon och icke gå ur vägen 
för någon, utan läto mig plocka och beundra sig, 
och doftade för mig.  Därför skall jag ständigt 
älska dem, därför skola de alltid blifva era rivaler 
i mitt hjärta och på mina akvarellpapper.

   Nyss tänkte jag, då jag såg ett litet sprödt 
barn: så som jag därute i Gärdets lundar plockade 
mina blombuketter, så går Gud Fader ibland och 
plockar ihop små barnbuketter åt sig ...

   Fäder och mödrar gråta, le igen, gråta så 
åter ett litet tag, tills barnet endast blir ett litet 
ljufligt minne.

   Men på himmelens ängder flaxa de »sista 
paret ut» och ha roligt af hjärtans lust, tills Gud 
Fader säger: Schas, schas, mina små, nu måste ni 
ut i världen igen, till allas strid emot alla, för att 
på allvar visa hvad ni duga till i kampen för det 
goda!

   Så tar han dem i vingbenen och hystar ut 
dem till än den, än den stjärnan eller planeten.

   Så yttrar sig Guds kärlek, det är ingen 
pjosk-kärlek, det är här frågan om att smälta bort 
slagget och få guldet rent en gång.

   Sådan är den rätta faderskärleken.  Men från 
min dotter Lisbeth, som nu är i en småstad nära 
London, där hon är anställd såsom massös och 
gymnast på ett <i>nursinghome</i>, fick jag ett bref, ett 
bref som jag <i>måste</i> delgifva er, barn.  Det är ett 
uttryck af barnakärlek, och passar så obegripligt 
bra in här i denna bok, som just handlar om »andras 
barn».  Ja, ni må döma själfva.

   Först må ni dock se på hennes teckning, som 
står öfverst.  Den föreställer en bit af norra 
Europas karta, där min tös synes stå på England, 
och ur sitt förkläde kastar blommor och kransar 
öfver Nordsjön till Sverige, till Sundborn, där 
vår flagga svajar på sin stång.  Öfver det hela 
skiner solen.

<img></img>

<tab>	<i><sp>Älskade Far</sp>!</i>

   <i>Stora famnen.  Tack.  Lyckönskning och Gratulationer 
från Din Lisabetta!  Det är tacksamhetsblomster jag kastar 
härofvan!

   Far, ack hvad jag är tacksam!  Stackars de människor 
som måste dö innan de funnit lösningen på lifvets gåta.  Tack, 
Far och Mor, för att ni lärt mig att det är <sp>Kärleken</sp>.

   Har jag någonsin talat om att när jag var liten, var 
jag fullt och fast öfvertygad att jag egentligen var barn till 
några rysliga föräldrar (för jag trodde ej, att det skulle varit 
så oerhört svårt att vara snäll om jag varit Fars och Mors 
egen unge), och jag trodde att mina riktiga föräldrar kastat 
ut mig i smutsen på gatan, men att ni plockat upp mig därifrån 
för att rädda mig till ett lyckligare lif<footnote><i>Första gången jag förstod att jag var »Fars egen 
snorhyfvel» var en dag i en spårvagn, då en dam sa om mig: »är 
hon inte Carl Larsson upp i dagen!»  Jag minns att jag blef 
så förtjust, så att jag brast ut i skratt... </i></footnote>.  Och den känslan 
att Far och Mor räddat mig från något rysligt var så stark, 
att jag ännu känner den — och tror på den.

   Ja, tack för att ni fångade in den säkert annars så 
olyckliga lilla själen, som sväfvade förbi Glasbruksgatan n:o 15 
den 18 febr. 91, och lät den nyfödda lilla uppnäsan snusa in 
den — annars kanske lumpsamlaren litet längre ner på gatan 
hade lufvat till sig den, och då vet man ej hur det gått med 
»lifvets gåta»; för jag minnes mycket väl att barnen där nere 
verkade som om de ej haft en aning om dess lösning då; men 
kanske de fått lära litet därom från Fars taflor.  I så fall 
tackar jag på deras vägnar — för  de voro mina vänner!

   Far!  Ännu en gång stora famnen från din</i>

<tab><tab><tab><tab><tab> <i>LISBETH.</i>

<br>
   Det är verkligen med tvekan, som jag, utan 
att fråga brefskrifverskan tar in detta (ty då hade 
ej denna, i mitt  tycke, äkta pärla fått smycka denna 
text).
<img></img>

   Det <i>är</i> inte riktigt fint handladt af mig, men 
jag är ju själf som en öppen bok — som jag 
sagt — och då kunna väl också mina barn vara 
det.

   När man intet har att dölja!  D. v. s. min 
son Pontus skulle jag icke våga citera så här för 
allt folket.  Jag minnes en gång då han en morgon, 
på en af systrarnas födelse- eller namnsdag, hade 
raspat ihop en riktigt rolig dikt på hexametrar, 
och jag lystet lurade på att få sticka in den i 
texten till »Åt solsidan», hvarför jag försiktigt 
kände mig för huruvida han, Pontus, skulle 
medgifva detta, denne då spände ögonen i mig med 
ett: »Pappa skulle våga sig!» och jag, skrämd, 
mumlade: »hur kan du tro något sådant ...» — 
»Åh,» sa Pontus, »i det fallet kan man tro pappa 
om hvad som helst!»

   Däri hade han ju rätt, och däri lär nog Lisbeth 
instämma när hon får läsa sitt bref här tryckt.

   Men jag kunde inte låta bli: det var för rart.

*

<img></img>

   Detta var detta.  Men så finns ju kärleken 
mellan man och kvinna, som — om det är någon 
mening med den — för till äktenskapet, till familjelifvet 
i dess helhet.  Dock, därom har jag oblygt 
nog ordat i föregående bilderböcker.  Förmodligen 
äro ni, unga, ännu af samma virke som min Esbjörn, 
hvilken kräfver som allraförsta egenskap af en <i>bra</i> 
bok att den <i>icke</i> handlar om kärlek i den 
bemärkelsen.

   Detta kommer förmodligen att ändra sig längre 
fram ...

   Jag kanske också var äldre när jag första gång 
såg Erika — detta var innan jag såg Hildegard 
— krögarns i hörnet mörka dotter.

   Hennes far var också från södra Frankrike, 
egentligen inkallad af drottning Josephina för att 
lära ut konsten att odla silkesmasken och dithörande 
saker; men så förälskade han sig i en ung änka, 
som stod innanför en krogdisk, och som buteljerna 
på hyllan bakom henne också hade sin charme, 
så gaf han katten både i larver och mullbärsblad 
...

   Hvart tar jag vägen ... vi skulle ju tala om 
kärleken i allmänhet, den kärlek som kan omsluta 
allt, och inte bara en vacker kvinna.

   Först ett litet vänligt råd, en uppriktig 
varning, för att denna stora kärlek skall strålande 
lysa, utan att dess prisma visar några orena linjer: 
jo, kom alltid ihåg det — jag lägger er det riktigt 
på hjärtat, barn — att ni aldrig skola vänta 
belöning för era kärleksgärningar.  Det händer ofta 
det motsatta.

   Detta skrifves vid den årets tid då en hop 
fågelungar börja flaxa ur boet och söka lära sig 
flyga.  Detta veta kattorna och inrätta sig 
därefter; deras bukar äro nu som påsar och släpa 
rentaf på marken.  I Spadarfvets trädgård satt jag 
för ett par dagar sedan på en bänk, och i ensamt 
människomajestät gladde jag mig åt alla de olika 
sorts fågelbarn, som rundt om mig pepo, kraxade 
eller kvittrade, och buro sig åt, som jag föreställer 
mig aviatikerlärlingar göra: de höllo sig nära 
marken och vågade sig endast till buskarnas lägsta 
grenar.  Starungarna hoppade långa stycken på 
<img></img>

ett ben med vingarna utbredda, tills det bar i väg 
uppåt.  En damp ner i ån, men paddlade sig 
småningom i land.  Ja, där var ett lif!

   Men så, med ens, började pappor och mammor 
låta oroligt och ifrigt uppe i träden, där de 
suttit och, som jag, tittat på ... så förstod jag att 
det måtte vara en kattrackare i närheten; och 
verkligen skimrade i det höga gräset såsom en 
framåt glidande strimma, gamla hvitgråa Fjolle.

   Jag genast, som en pil, på hufvudet in i en 
krusbärsbuske, som röfvaren ämnat till strategisk 
bas, men i stället för att få tag på katten fick jag 
en tagg i högra ögat, som jag nu har ombundet, 
har smärtor och värk i, får bädda och sköta; 
kan inte måla, bara skrifva ner denna dystra 
reflexion: hvarför skulle ödet så drabba mig när jag 
ville så väl!?

<img></img>

   Detta påminner mig om något liknande, från 
min barndom, då jag i skolan blef illa lönad för 
en annan utsökt god gärning.

   En af de minsta pojkarna hade under rasten 
af en förbignoende kamrat fått sin mössa 
upphystad i en af skolgårdens åldriga lindar.  Den 
lilla kvantingen satte genast i med ett bitterligt 
pip, så att mitt beskedlighetshjärta — som spelat 
mig så många spratt — genast rördes; jag kraflade 
mig upp i det stora trädet och ut på en gren, 
där mössan ytterst hängde.  Då jag var nästan 
invid den brast grenen, och både mössa och jag 
kommo nerdansande, och att jag icke slog ihjäl 
mig var ett under.

   Emellertid bildades myrstack kring den lille, 
som lipade fortfarande, dels för att han kände 
sig intressant, dels därför att han var så bra i 
farten.

   »Goa magistern», som kom till, fick veta 
orsaken, men kunde omöjligen ta fram ogärningsmannen.

   Så lyste lärarens anlete upp, han hade fått 
en psykologiskt oomkullrunklig idé: naturligtvis 
var det den som vågat lif och lemmar för att få 
ner corpus delicti!

   Han sträckte ut sitt mäktiga pekfinger mot 
mig, och frågade pysen om det var Larsson ... 
och det usla, lilla kräket plirade förvånadt fram 
genom saltvattnet och jamade: <i>ja!</i> 

   Hvem som också blef förvånad det var jag.  
Mitt nekande, och det med indignerade miner, 
gjorde saken först riktigt dålig för mig: det var 
lögnen därtill, och det i sin mest fräcka gestalt.  
Här måste exempel statueras, här skulle skolans 
strängaste straff tillämpas, stuten, den klassiska 
stuten!

   Besynnerligt: jag satt som numero ett i den 
högsta af denna folkskolas tre klasser, men var 
på samma gång skolans mest stutade pojke!  Jag 
kan i denna stund icke påminna mig något af mig 
begånget streck, som berättigade till något straff 
alls ... nå, jag höll, men icke rottingarna, utan 
måste jag själf gå och köpa den, hvilket utgjorde 
en stor glädjekälla för expediten i kryddbon.  Så 
gick högtidligheten af stapeln, stupstockens, förlåt, 
jag menar stutbänkens ena ända drogs från väggen, 
min egen lades fram i ljuset — jag kände hur 
lärarens hand ömt lyftade rockskörtet som låg i 
<img></img>

vägen — och — så föll den nya hårda rottingen 
slag på slag på slag på den fattiga, magra 
pojkrumpan (den heter så på svenska; på latin heter 
den Gluteus maximus).

   Det fick jag för min kärleksgärning ...  Tron 
icke  att detta är menadt såsom ett gnäll öfver 
lifvets orättvisor — jag tror icke på sådana, det 
ser endast så ut — nej då, aldrig har jag väl 
ångrat en god ansats äfven om icke dygdepriset 
genast följde i släptåg.  Och fick jag orättvist 
smörj denna gång, så minns jag just nu ett tillfälle 
då en annan kamrat fick den örfil som jag borde 
haft.

   Apropos örfil, så måste jag generadt le, ty 
ett annat minne från skoltiden dök nu upp.

   Såsom jag i början af denna text berättar så 
blef jag ständigt förföljd och pinad af de andra 
pojkarna.  En morgon i skolan, innan magistern 
kommit, hade de särskildt retfullt och plågsamt 
behandlat mig, då — plötsligt — fåret blef lejon; 
ett slags bärsärkaraseri grep mig, deras feghet 
och grymhet blefvo för stora, jag reste mig upp, 
de små grisögonen började gnistra, jag skar 
tänderna, jag knöt mina näfvar — och hela pojkhopen 
greps af fruktan, metamorfosen var så oväntad, 
och de gnodde, hvarenda en, hela klassen, rundt 
den stora salen, kring bänkarna; och jag efter, 
girig att komma åt åtminstone ett offer att släcka 
min hämnd på, att få rifva i bitar ... tills ... ja, 
om det var läraren som kom eller något annat 
som afbröt jakten, det minns jag ej.

   Efter detta var jag en annan, helt annan pojke.  
Jag hade kommit underfund med att hat och 
ondska väckte aktning, beundran och undergifvenhet.  
Från denna stund blef jag en skräck för de 
öfriga.  En annan pojke, en verkligen stygg en, 
sällade sig till mig, och vi kommo öfverens om 
att icke tåla någon »propsning» af de andra.  Man 
hade fått för sig att vi voro sådana obändigt starka 
krabater, att allt motstånd skulle vara fånigt, det 
var bara att smila mot vår oförskämdhet och ställa 
sig in.

  Jag vill minnas att denna härliga tyrannperiod 
blef af ganska kort varaktighet, tack vare en liten 
kort och tjock pojke, som en dag, på skolgården, 
bredbent stod i den väg där den väldige skulle 
fram.  »Unnan för kungen!» manade jag; den 
lille stöddige svarade inte ett ord, vek inte en 
tum, lyftade bara sin näfve och gaf mig en 
bastant örfil!

   Så gammal jag är, smakar det mig inte att 
berätta detta, men jag gör det, emedan det kanske 
kan komma en och annan af de pojkar som få 
läsa detta, att litet grubbla på hvad som kan hända 
den öfvermodige och hänsynslöse.

   Emellertid skulle jag — så flat jag än blef — 
åtminstone för ordningens skull, ge den lille 
fyrkantige litet tillbaka för besväret ... då jag fick 
se en af de andra klassernas lärare — antagligen 
också den lille pojkens — hånleende betrakta 
uppträdet!  Hvad hade jag nu annat att göra än att 
skamsen hålla mig i skinnet, smita undan och 
blanda mig i vimlet ...

   Men den örfilen var bra, den var en god 
läxa, den var rättvis och på sin rätta plats.

<img></img>

   Efter detta blef jag åter en bra kamrat, 
hvarken rädd eller förtryckande, och sådan har 
jag åtminstone velat vara allt framgent.

   Men något utlopp skulle mina nersatta 
själfkänslor ta, och det utförde jag på så sätt att jag 
<img></img>

gick och slog ut två tänder på den andra tyrannen 
— han behöfde få det på det viset för att begripa 
meningen.  Se’n blef det så lugnt och trefligt i 
skolan; bara inte goa magistern och stutarna varit ...

   Men min lilla tuktomästare skulle jag gärna 
i detta nu vilja taga i famn, krama hans hederliga 
näfve, och tacka honom för örfilen, ty den har 
jag haft nytta af hela mitt lif.

   Hur skulle jag annars kunnat vara så utmärkt 
bra som jag är ...

*

   Kärleken?  Det är litet ondt om ämnen ... 
det vore lättare att skrifva om dess motsats.  Det 
föll mig just in att vår tid är kärlekslös på ett 
särskildt ödesdigert sätt, bristen på kärlek till 
arbetet.  Detta är väl dock Vår Herres allra bästa 
gåfva till sitt beläte, och då borde hon ju älska 
den; men hur gör hon?  Jo, hon stånkar och 
våndas, ynkar sig och suckar ojojoj.

   Sätt er rundt om mig, kära barnungar, så 
skall jag tala om något för er, bara för er, ty 
jag vill inte att det skall komma vidare ...

   Det kostar på, måtro, men nu kommer det: 
<i>inte ett dugg talang blef lagd bredvid mig i vaggan</i>.

   Men de goda feerna lade dit något annat, 
som var värdt vida mer, nämligen den allramest 
brinnande kärlek till konsten och till det därmed 
nödvändiga arbetet.

   Jag är inte född med en blyertspenna i den 
lilla handen, såsom en och annan torde förmena, 
ehuru det första redskap jag litet senare kom åt, 
mammas sax, genast användes till konstutöfning: 
jag klippte gubbar, gubbar, gubbar.

   Hvarifrån kom denna kärlek till konst?

   Ytterligare skola ni få höra något om 
kärlekens makt.

   Min morfar var en enkel ämbetsmålare och 
var anställd som sådan på kungliga slottet där han 
stal sig till att kopiera gamla holländska taflor, 
sådana med landskap, kor och hästar på — 
figurtaflor undvek han tydligen — och hans enda, 
såvidt jag vet, själfständiga målning är också ett 
kräk, »Carl Johans kröningsoxe».  (Åtminstone 
kallade min mormor taflan så; djuret hade också 
ett rosenfärgadt band kring halsen; förmodligen 
bibehöll sig ännu det gamla bruket att slakta och 
dela ut köttet bland folket.)  Allt var måladt med 
grof plankstrykarfärg och uselt på alla sätt.

   Min mor, som då var en liten flicka, fick följa 
med honom för att tjuftitta, och när morfar såg 
äfven hennes hänförelse åt de gamla konstverken, 
så blef han sorgsen öfver att hon inte var en 
pojke, och som sådan kunde komma in på 
konstakademien (den tiden var detta ännu förmenadt 
det kvinnliga könet).

   Så dog han, långt innan jag föddes, men 
samma lefvande kärlek för målarkonsten fortplantades 
till mig, men med samma totala brist på 
hvad man menar med talang, d. v. s. medfödd, 
ofattbar lätthet att ge form åt det man vill.

   Nu hade dock ett par generationers kärlek 
för målarkonsten samlats på mig, och med den och 
med ständigt, envist fasthängande vid arbetet har 
jag kafvat mig upp allt högre och högre, och ännu 
i dag säger jag som jag sagt hvar dag under ett 
halfsekel: i morgon skall jag börja <i>riktigt!</i> 

*

<img></img>
<img></img>

   Nu skola ni inte tro, att det är så svindlande 
härligt och eftersträfvansvärdt att bli konstnär: 
endast den som rakt inte kan låta bli, må bli’t.  
Jag varnar er, som tro sig förnimma litet krillning 
i fingrarna ...

   Alla mina barn älska konst, och det förefaller 
som om de skulle ha omdöme, och däråt gläder 
jag mig, ty detta är ett stort plus i lifvet; men 
de älska den inte till den grad att de däråt vilja 
helga sina lif — och, uppriktigt sagdt — däråt 
gläder jag mig ännu mera.

   Små farliga ryck ha visst alla visat, men det 
har gått öfver, och påminner jag mig nu en liten 
händelse i den vägen.

   Jag höll på med ett af dessa här reproducerade 
barnporträtt — hvilket säger jag ej — på 
hvilket munnen gjorde mig rentaf förtviflad, jag 
gjorde om den gång på gång, utan att få fram 
den rätta.

   En dag — jag måste nämna att detta porträtt, 
liksom flera af de här reproducerade, målades 
hemma hos mig — så fann jag det hela så hemskt 
besynnerligt, hela ansiktet var öfversuddadt!

   Jag satt i med ett indiantjut, jag röt och 
väsnades, såsom endast jag kan — eller kan din 
pappa också det, Rosalind? — tills lilla Kersti 
trädde fram, tydligen nu blifven betänksam, och 
afgaf en förklaring: hon hade funnit den lilla 
flickan på taflan så »mussig på mun», och hade 
med en färgtrasa sökt tvätta den ren ...!

   Ungen hade med sina små grytöron hört att 
jag icke varit nöjd med mitt arbete och särskildt 
den detaljen.

   Så meningen var ju god.  Men hon tappade 
lusten för målarkonstens utöfvande.

   Nu hör jag att hon vill bli trädgårdsmästare.  
Bravo!

*

   Skall jag nu sluta?

*

   Nej, ännu något mera har jag att säga i 
ämnet om kärleken till arbetet.  Orkar ni höra?  
Jag nästan önskar att ni inte gjorde det, ty jag 
känner på mig att det blir litet rörigt, jag vet 
rentaf att jag icke har saken klar för mig, och, 
som Tegnér säger, det dunkelt tänkta måste också 
bli det dunkelt sagda. Men det kan inte hjälpas, 
eftersom jag är i farten och har pennan i hand 
och bläckhornet nyss påfylldt.

   Har ni tänkt efter hvilket präktigt och hvilket 
praktiskt redskap handen är?  Den har dock blifvit 
i högsta grad omodern, det är sannerligen oroande.  
Till och med till slagsmål, tror jag; hur är det, 
pojkar?

   Här går just en kattstackare öfver gården.  
Han anses vara en lathund, men hade han era tio 
fingrar skulle ni få se.  Nu har han bara tassar 
och klor, och dessa redskap använder han alldeles 
utmärkt — om han är en riktig katt.

   Det är således endast människan som är så 
härligt benådad.  (Visserligen har apan också 
fingrar, men, som jag redan talat om för er, så 
är hon en degenererad människa, som varit dålig 
och lat.)

   Arbetsledan måtte ha skapat maskinen.  Denna 
är nutidens kelgris, ehuru jag för min del icke ett 
ögonblick tviflar på att den är ett djäfvulens verk.  
Sen på resultaten: öfverproduktion med hvad den 
för med sig, samt det »allmänna missnöjet» och 
ledan hos dem som pilla med den och den maskindelen 
från morgon till kväll.  Tänk också hvad 
industriarbetare i regel måtte ha tråkigt!  Om 
morgnarna strömma de dystert och glädjelöst till 
verkstäderna där portarna stängas efter dem, där 
allt går som ett urverk, samma tjat, samma 
enformighet; är det under att hatet där födes och 
gror!

   Jämför därmed det gamla handtverket, där 
man måste gå igenom lärlingstiden och göra 
gesällprofven, då man alltid kunde hoppas att bli en 
hedrad mästare och kapten i borgerskapets 
kavalleri; då man hade sina gillestugor, med ämbetskistor 
och dryckesceremonier, sina processioner 
med sitt eget helgons bild på standaret, och då 
— för trefnadens skull — hvart skrå hade sina 
egna gator, Skomakare-, Skräddare-, Stadssmedje-, 
<img></img>

Saltmätare-, Garfvare-, Präst- och Bryggaregatorna 
samt — Grälmakaregränden.  Alla dessa äro kvar 
i Stockholm — jag har nämligen sett efter i 
Adresskalendern — ja, det var stämning öfver 
»arbetarens» lif under flydda sekler.  Det enda som 
<i>nu</i> bär upp honom är hatet (d. v. s. afunden); 
hade han icke det skulle han tydligen rakt inte 
kunna lefva.  Allt detta kan icke vara annat än 
maskinens fel.

   Det mesta som till vårt nödtorft hörer — och 
det till smörja och lyx också, förstås — göres 
med dessa beundransvärda järnmekaniker.  Dessa 
sätta allt på hufvudet: taflor göras med fotografi 
och musik med pianola; höns göras med äggkläckningsmaskin 
— nu vet jag att jag börjar bli oresonlig 
och vild, men låt mig bara hållas — i stället 
för hästar — hvilka snart äro alldeles obehöfliga 
och då dödsdömda — i stället för hästar ha vi 
automobiler, flygmaskiner och de odrägliga 
järnvägarna, som alla göra jorden löjligt liten, som 
nivellera raser och natur.  Allt tråkigare och 
ointressantare!  Jämmer!  Så ha vi i riksdagen 
voteringsmaskinerna som hacka de ädla vildarna 
— dit jag nu ändtligen hör, liksom, jag antar, 
änglarna — till hackkorf.

   Härute på landet ha vi landtbruksmaskinerna 
som snart gjort bonden obehöflig; ja, i rappet 
skola maskinerna ha gjort alla människor obehöfliga, 
vi bli åtminstone något annat sorts kräk, ty 
handen, handen, den Gudomliga handen skall 
tvina bort.

   Med maskinen följer också fulheten ...  Fy 
fadren! som min vän »lilla Albert» säger.

   O, lyssnen, ni framtidens män och kvinnor, 
och gömmen mina förtviflade ord i minnet.  Snart 
skolen I ha makten i — era händer.  Ären då 
just handens arbete, så skall skönheten och 
trefnaden åter få sina tempel, då ni, alla, alla, skola 
dansa kring deras blomstersmyekade altaren, i 
stället för att som vi, jag och era öfriga farbröder 
och tanter, snurra med tungan hängande ur halsen, 
kring den gyllene kalfven.

   Puh, jag tror vi flåsa ett tag.

*

   Nu tänker jag skena igen.  Jag har ännu mera 
i sammanhang med det förra.

   Framtiden, hvari ligger dess »patos».  Staten 
såsom konungadöme har entusiasmerat, och således 
drifvit framåt, statsreligionen likaså, och själfva 
statsbegreppet, nationalitetsidén, är väl ännu den 
starkaste drifkraften, eldande till bragder och ädla 
offer.  Dessa tre krafter äro för mången, kanske 
för de allra flesta ännu bärande.  Men detta är 
icke nog, åtminstone icke för ungdomen som nu 
växer upp, icke nog för att föra <i>framåt</i> och <i>uppåt</i>.

   Alltid bör man vörda de symboler som hjälpt 
våra fäder genom jordelifvet, och som, då också 
— hos de bättre — lyft till högre synpunkter 
och förädlat själarna.  Slå upp i historien ofta, 
ofta, och gläd dig åt dessa fäders dåd, och ära 
de källor, som de drucko krafter ur.

   Men »evigt kan ej bli det gamla».  Se dig 
omkring huruvida ej de gamla källorna börjat sina, 
huruvida de ej börjat förlora sin forna lifgifvande 
kraft.  Se till huruvida ej nya källådror sprungit 
upp, med annat innehåll, annat mineral, bättre 
lämpadt för det nya släkte som du tillhör.

   Jo, älskade barn, jag hör porlandet af den 
nya källan, jag har hört den hela mitt lif — den 
har alltid funnits, intet nytt under solen — men 
nu, först nu har jag hittat den, och det är 
<i>människokärleken utan minsta inskränkning</i>, kärleken till 
onda och goda, fattiga och rika, hvita och färgade 
(om de också skulle vara gredelina!), till både 
svenskar och norrmän, till dumma och kloka, till 
fula och vackra.

   Vi äro alla syskon, vi skylla hvarandra kärlek 
och öfverseende, ehuru på samma gång inbördes 
tuktan och uppfostran.

   Ja, det är helt enkelt den »sociala frågan» 
som skall bära och <i>lyfta</i> nutidsbarnet och 
framtidsmänniskan!  Allt pekar ju för resten dit: 
kommunikationernas enorma framsteg, de etnografiska och 
biologiska upptäckterna, och jag kanske skulle 
nämna den moderna filosofiens tydningar af lifvets 
gåtor, men, ack, där har jag icke orkat följa 
med ... 

   Ser jag däremot på kristendomen såsom filosofi, 
<img></img>

då är jag med, här finner jag just det lefvande 
vattnet ur den källan, jag menar.

   Således kärleken till alla, den intensivaste 
sträfvan efter och den innerligaste önskan om 
lycka, välsignelse och förädling åt alla, alla.

   Känner jag så, då måste, enligt min åsikt, 
konungadömet, statsreligionen och nationalitetsidén 
maka åt sig, ej längre spela första fiolen i 
nutidskonserten.  Som jag tror mig ha tydligt och 
energiskt betonat, äro dessa äfven för mig stora, 
härliga värden, men de få icke stå i vägen för 
nya, de få ej klafbinda själarna, ej stå såsom 
hinder för den fria tanken och det ärliga 
uppsåtet, ej längre missbrukas till skyddande 
förklädnad åt egoismen, enfalden och lojheten.

   Era föräldrar skola kanske oja sig och 
utropa: jaså, ha vi den fågeln där, sitter Carl Larsson 
i socialismens nya bur!

   Långt därifrån!  Visserligen har jag fladdrat 
som en hemlös fågel hit och dit; när jag icke såg 
någon utväg — eller inväg — till de gyllene 
burarna, så tänkte jag att kanske denna bur, utanpå 
hvilken man hängt en lapp på hvilken lästes: »den 
största möjliga lycka åt det största möjliga antal 
människor», skulle vara den i hvilken jag skulle 
kunna trifvas; men när jag såg de ruggiga fjäderfän 
som trängdes och pepo där, som blängde ilsket 
och ropade rap-rap, död och hämnd, åt de grant 
fjädrade högfärdsfåglarna i den andra, den 
förgyllda buren, så föredrog jag att vara en vild 
svala, äfven med risk att träffas af den kula som 
hvem som helst hade rätt att skjuta på mig.

   Må de sitta där i sina burar, de vilja det 
så, de som där äro; ni unga, ni äro ännu så små, 
ni kunna kila ut mellan gallren.

   Låten de gamla sitta kvar, ni skola flyga 
hvarandra till mötes på kärlekens vingar, ni skola 
goda, glada och modiga svinga er fritt i den rena 
luften, ni skola häcka bland blommor i skogen; 
likt lärkan, högt i skyn, sjunga Skaparens lof, 
<i>hvar och en efter sin näbb!</i> 

*

   Under det jag skrifvit de sista arken har en 
liten taxvalp, som jag fått af mina barn — hvad 
skall jag kalla henne? — legat i mitt knä, gnällande 
i drömmen, så tillgifvet, så förtroendefullt!  
Och ändå har jag i kapitlet om kärleken glömt 
Broder Hund, Broder Häst och Syster Ko, såsom 
den verkligt heliga Fransiskus af Assisi brukade 
uttrycka sig ...

   De få komma in i en annan bok, när jag 
själf kommit så långt ... jag menar i kapitlet om 
kärleken, hvilket således icke må betraktas såsom 
afslutadt — — — — — — — — — — — —  

*

   Nu är jag trött, och det äro väl också ni, 
barn.  Ut med er och lek på gården. 

   <i>Men lek icke med lifvet!</i> 

   Detta må vara sista ordet för denna gång <br>
<tab><tab> från

<tab><tab><tab> er gamle vän <br>
<tab><tab><tab><tab> C. L. 

<img></img>
<img></img>

<img></img>
<img><i><big>Emma Zorn</big>

henne, som har en moders
hjärta för andras barn,
tillägnas denna bilderbok.


<tab><tab><tab> C. L.</i> </img>
<img>Greta.</img>
<img>Vega.</img>
<img>Anna-Maria.</img>
<img>Ulla.</img>
<img>Vult.</img>
<img>Gladys.</img>
<img>Birgit.</img>
<img>Gösta.</img>
<img>Ruth.</img>
<img>Murre.</img>
<img>Hakon.</img>
<img>Daga och Edgar.</img>
<img>Barbro.</img>
<img>Thorsten.</img>
<img>Erik.</img>
<img>Kaj.</img>
<img>Babbo-Din.</img>
<img>Bo.</img>
<img>Minni och Essi.</img>
<img>Karin.</img>
<img>Ingrid E.</img>
<img>Matts.</img>
<img>Rosalind.</img>
<img>Hilda.</img>
<img>Anna S.</img>
<img>Ingrid W.</img>
<img>Lillanna.</img>
<img>Gunlög med mamma.</img>
<img>Anna-Johanna.</img>
<img>Rödkappan.</img>
<img>Gunlög utan mamma.</img>
ANDRAS 
BARN

<img>


