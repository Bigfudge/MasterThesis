<sp>MEDDELANDEN</sp>

FRÅN

<b>SVERIGES
KEMISKA INDUSTRIKONTOR</b>

UNDER REDAKTION AF

<b>INGENIÖR OTTO CYRÉN</b>

KEMISKA  INDUSTRIKONTORETS   OMBUDSMAN

<b>FÖRSTA ÅRGÅNGEN, 1918</b>

CENTRALTRYCKERIET, STOCKHOLM 1918.









<b>Sakregister.</b>

                                                                        Sid.

Akademiutredningen...................................................	112

Alkoholhaltiga preparat..............................................	 14

Benfett..............................................................	133

Cellulosa, utfodring med..........................................	124, 149

Cellulosafoderfrågan, skrifvelse till Konungen.......................	117

Cellulosafoderfrågan, skrifvelse till Kungl, jordbruksdepartementet..	145

Coventry-Syndikatet..................................................	 26

Denaturering af sprit för ättiktillverkning..........................	137

Dikningslagskommittén, utlåtande.....................................	139

Fettväxter, odling af ...............................................	 19

Fettsamlare..........................................................	135

Fisklevertran.....................................................	101, 106

Fiskmjöl.............................................................	106

Fisk och fiskaffall..................................................	132

Försäljning af sprit för tekniska och andra ändamål .................	 27

Guano................................................................	106

Handelsdepartement...................................................	 30

Handelstraktater ....................................................	 66

Hvitmosstorf, sprit ur  .............................................	 26

Importföreningen.....................................................	 115

Industridepartement   ...............................................	 30

Industri, en viktig .................................................	129

Ingeniörsvetenskapsakademien.........................................	113

Kadaverbearbetning...................................................	130

Kemisk forskning och kemisk industri.................................	 2

Kontrollstyrelsens betänkande........................................	 14

Kontrollstyrelsens kungörelse om försäljning af sprit................	 27

Koppar, statistik ...................................................	 57

Krigets konsekvenser för världsindustrien ...........................	 80

Krigskonjunkturskatt.................................................	 43

Lavar, sprit ur......................................................	 26

Linodlingsfrågan, utlåtande..........................................	 25

Luft- och vattenförorening, yttrande ................................	139

Läderindustrien, den engelska........................................	116

Medlemsantal......................................................	47, 128

Medlemsafgifter......................................................	 47

Medlemsförteckning................................................	53, 128

Mossor, sprit ur ....................................................	26

Nykterhetskommitténs betänkande......................................	 14

Nylanders motion   ..................................................	 56

Prispolitikfrågan ...................................................	 33

Profningsanstalt, organisation af statens ...........................	 13

Revisionsberättelse..................................................	 52

Rödfärg..............................................................	127

Sammanträden.........................................................	 48
	   
                                                                          Sid
Sockerfrågan, skrifvelse................................................. 147
Sockerindustrien, skrifvelse ..........................................    33
Sprit för tekniskt bruk................................................    26
Sprit för ättiktillverkning.............................................. 137
Spritmonopolfrågan, skrifvelse.........................................    77
Statistik ........................................................... 57, 127
Styrelseberättelse för år 1917 ........................................    45
Sulfitlut och preparater däraf........................................... 135
Sulfitspritfrågan, skrifvelse   ......................................... 144
Sulfitsprit, framställning i Tyskland..................................    76
Superfosfat    .......................................................... 111
Svafvel   .............................................................    57
Svafvelkis ............................................................    57
Sveriges Kemiska Industrikontor.......................................      1
Sveriges Kemiska Industrikontor under 1917..................................    12
Sältran   .................................................................... 101
Tranfrågan, skrifvelse........................................................ 101
Tullar.......................................................................   66
Tändsticksindustri och superfosfat............................................ 111
Utrikesrepresentationen, ändringar inom.....................................    56
Vatten- och luftförorening, yttrande öfver lagförslaget....................... 139
Vattenrättsförslaget, inlägg................................................    72
Vin, förslag till förordning ang. tillverkning, införsel och behandling af ..  148
Verksamhet, Kemiska Industrikontorets 1917..................................    49
Världsindustrien............................................................    80
Världssockerpriserna.......................................................... 110
Årsmöte, Kemiska Industrikontorets 1918.....................................    61
Ättiktillverkning, sprit för   ..............................................  137

<b>Personregister.</b>

Carlson, Birger ............    64   Larson, Alf.... 57, 64, 66, 112, 124, 127
Cyrén, Otto......  2, 80, 129, 151   Nylander, E..........................  56
Edin, H.....................    63   Ramén, A ............................. 64
Hay, B......................    64




<sp><b>MEDDELANDEN</b></sp>

FRÅN

<b>SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I Årg.                 DEN 15 JANUARI  1918                           N:o .1.

<sp>Innehåll</sp>: Inledning. Kemisk forskning och kemisk industri.
Kort öfversikt af Otto Cyrén. Sveriges Kemiska Industrikontor under
år 1917. Utlåtande öfver kommitterades betänkande och förslag till
organisation af statens profningsanstalt. Utlåtande öfver
Kontrollstyrelsens och Nykterhetskommitténs betänkanden och förslag
angående lagstiftningen om vissa alkoholhaltiga preparat.
<chapter name="Sveriges Kemiska Industrikontor">
<b><i>Sveriges Kemiska Industrikontor</i></b>

och dess ändamål torde säkerligen vara de flesta af tidskriftens läsare
väl bekant<footnote>I n:o  6 från förra årgången stod att läsa en kort resumé öfver Kem. I. K:ts bildande, vidare medföljde dess stadgar, arbetsprogram, medlemsförteckning m. m.</footnote> Kem. I. K. vill samla och på alla sätt stödja den svenska
kemiska industrien och dennas intressen, det vill företaga nödiga
utredningar, befrämja och stödja nya företags tillkomst och genom flitig
kommunikation med officiella verk och myndigheter utgöra en förmedlare
mellan dessa och medlemmarne.

Den kemiska industrien har inom vårt land alltför länge stått i
skymundan, dess stora vikt och ekonomiska betydelse har ej tillräckligt
uppskattats. Detta har först skett genom kriget. Både hos oss och i andra
länder har äfven allmänheten kommit till insikt om, hvilken roll den
kemiska industrien spelar för ett lands både inre och yttre intressen och
huru farligt ett allt för stort beroende af utlandet under vissa
omständigheter kan blifva. Vår industrigren är mer än någon annan beroende
på en förstklassig teoretisk underbyggnad samt på intimaste samarbete
mellan teori och teknik. Här nedan lämnas därför som inledning en

kort öfversikt öfver dessa förhållanden i olika länder och af hvilka vi
ha åtskilligt att lära, både sådant som vi böra taga efter och sådant
som vi kunna taga som varning. Af stort intresse och synnerligen
lärorik borde också en öfversikt öfver den kemiska industriens utveckling
och nuvarande ståndpunkt i de olika länderna vara och torde vi vid
tillfälle återkomma till detta intressanta ämne.

Kem. I. K:ts »meddelanden» komma att å samma ställe och med
egen paginering åtfölja hvarje häfte af Svensk Kemisk Tidskrift, som ju
från och med i år utkommer i 12 häften årligen. 1 dessa
»meddelanden» komma så småningom de Kem. I. K:ts utredningar och
skrifvelser,   som   lämpa sig därför och ej äro af en mer eller mindre 




konfidentiell natur, att offentliggöras. Det behöfver väl här knappast upprepas,,
att alla förslag och påpekanden, som röra vår kemiska industri, med
tacksamhet  mottagas för behandling.

Vi få slutligen uttala den förhoppningen, att Kem. I. K. under det
kommande året skall visas, ej blott samma, utan alltjämt stigande
intresse och förtroende, både från fabrikanters och enskildas sida, att de
skola stödja dess ekonomi genom att i stort antal inträda som
medlemmar, så att det med nödig kraft och pondus kan arbeta mot det
mål, som ju omfattas af våra kemisters stora flertal och många andra
intresserade:  <i>en kraftig och sund utveckling af Sveriges kemiska industri!</i>

</chapter>

<chapter name="Kemisk forskning och kemisk industri">
<b>Kemisk forskning och kemisk industri</b>.

Kort öfversikt af <i>Otto Cyrén.</i>

Aldrig ha väl kemisk forskning och kemisk industri blifvit så
uppmärksammade som under det nu pågående världskriget. I dagspressen
och i tidskrifter, i små broschyrer såväl som i digra band, af regeringar
såväl som af allmänheten i skilda länder har den kemiska forskningen
och dess praktiska resultat diskuterats — och sannerligen ej utan orsak.
Ty när England förklarade Tyskland i blockad och genom denna sin
stora trumf på hand hoppades inom kort tid ha förintat Tyskland,
visade det sig, att detta land, tack vare sina duktiga tekniker och
framför allt sina kemister, tack vare sin stora kemiska industri med dess
väldiga intellektuella och materiella resurser icke endast höll ententen
stången, utan t. o. m. öfvertrumfade denna. Blockaden har endast haft
till följd, att tyskarne fått draga åt svångremmen något hårdare och
sparsamt ransonera lifsmedel och råvaror, att de neutrala helt oförtjänt
måst följa detta Tysklands exempel och att världshandeln till stor del
förlamats - men kriget har den icke förmått bringa ett steg, inte en
dag närmare sitt slut.

Kemien har aldrig varit så <i>populär</i> som de öfriga naturvetenskaperna,
t. ex. de biologiska. Inom 1700- och delvis 1800-talets bildade kretsar
var det ju på modet att känna till växterna och kunna examinera dem
efter Linnés system; djur, växter och stenar kunde hvem som helst
samla, men att syssla med kemiska försök och laborationer, därtill
fordrades en hel del apparater, preparat och lämplig lokal. Så har det också
gått med den kemiska industriens och dess produkters popularitet, man
såg väl ibland på utställningar en del glas med salter, vackra kristaller
m. m., som framställts i de kemiska fabrikerna, men inga lustiga,
intressanta och imponerande maskiner som de, hvilka de mekaniska
verkstäderna konstruerat ihop. De kemiska fabrikerna erinrade man sig på sin
höjd som rykande, illaluktande inrättningar, som man helst höll sig på
afstånd ifrån. Om den kemiska industriens genomgripande, öfverallt i
det dagliga lifvet ingripande betydelse har man ej haft någon vidare
aning, och än i dag vet inte en på tusen bland vårt folk, att den kemiska
industrien är vår största,  vår mest producerande, man må begränsa den


så   knappt  man vill.    Den har hittills inför allmänheten, riksdagen och
regeringen varit <i>den svenska industriens styfbarn.</i>

Ingen vetenskap tränger så in i universums innersta gömslen som
kemien. Den sönderdelar och analyserar lefvande och dött, organiskt
och oorganiskt; den syntetiserar, uppbygger af sina beståndsdelar gamla
bekanta så väl som nya, underligt konstruerade kroppar med de mest
växlande egenskaper. Den kontrollerar lifsprocesserna liksom
förändringen efter döden och blir därigenom en af grundpelarna för fysiologernas
och medicinarnes studium. Den moderna kulturmänniskan löser med
dess tillhjälp jordbrukets många svårigheter och viktiga
lifsmedelsproblem, och nu på sistone har den inträdt som hufvudfaktor för att,
upphäfva blockadkrigets verkningar och räddat en stor kulturnation från en
annars säker undergång.

Den <i>tillämpade</i> eller <i>tekniska kemien</i> hade egentligen sin första
upprinnelse i Frankrike och England, men dessa länder öfverflyglades snart
af Tyskland. Om vi nu vilja undersöka, hvarpå denna Tysklands
världshärskarställning beror, så finna vi därtill framför allt trenne orsaker:
den goda utbildningen, samarbetet mellan teori och teknik samt
rikedomen på råmaterialier inom landet. Tyskland har kol och salt,
hufvudmaterialierna för den organiska och oorganiska industrien, i alla möjliga
former och i mängder som intet annat europeiskt land. Hvad det
saknar i liknande kvantiteter är svafvel, d. v. s. i de vanligen använda
formerna: såsom rent svafvel eller som pyrit; dessa importerar det under
fredstid och måste nu hjälpa sig fram med zinkblände, blyglans och
annat. Den viktiga salpetern blef under kriget ersatt af luftkväfve i
olika former.

Hvad den tyska utbildningen beträffar så behöfver jag ju inte spilla
många ord på den. <i>Grundprincipen</i> är att ge studenten en på en <i>god
teoretisk underbyggnad grundad möjlighet</i> och <i>förmåga att taga initiativ</i>
och <i>arbeta själfständigt</i>. <i>En hufvudprincip</i> är det intima samarbete
mellan ren teori och teknik, som där utmärker den kemiska forskningen
och industrien. <i>Det har aldrig saknats skickliga kemister i öfriga
länder</i>, men i intet annat land har <i>vetenskapen fått ett sådant inflytande
på industrien som i Tyskland</i>. Nu är det ju så, att inom ingen annan
industrigren gå teori och praktik så omedelbart öfver i hvarandra, ofta
utan några mellanstadier. Med reaktionen i profröret är ju faktiskt den
kemiska omsättningen bevisad och möjligheten gifven, den måste sedan
mer eller mindre modifieras för att kunna utföras i större skala.
Apparatfrågan spelar därvid ej sällan en mycket stor roll. I Tyskland är
högskoleprofessorn ofta en person, som haft ledande ställning inom indu
strien, i de stora färgfabrikerna finnas ofta flera högskoleprofessorer, kanske
med sina assistenter, såsom ledare för de vetenskapliga laboratorierna.
En del professorer ambulera så att säga fram och tillbaka, utan att
någonsin taga en bestämd, fast anställning inom industrien.
Högskolestudenten talar kanske med en smula ironi om sina kamrater på de stora
färgfabrikerna såsom »nitrir- und diazotir-Knechte», ja, denna vackra
benämning må ju passa in på fabrikskemisterna, för öfrigt de mest
eftersökta   platserna,   men de vetenskapliga laboratorierna äro verkliga 



lärdomsanstalter af hög rang. Där få kemisterna sina uppgifter att
bearbeta och lösa, precis som studenterna vid en högskola, endast med den
skillnaden, att allt göres för den beträffande firmans räkning och att i
stället för studenter mogna män ha arbetena om hand. Emellertid - på
båda ställena arbetar den kemiske arbetaren för sin vetenskaps
utveckling, han lägger sten till sten på den väldiga byggnad, som vi kalla
vetenskaplig och praktisk <i>erfarenhet</i> och som inte känner några gränser,
som blifvit så oerhörd, att det ej står i någon människas makt att
orientera sig annat än inom en liten vrå af densamma. Han vet oftast inte,
om hans arbete skall leda till något synbart resultat; den ene går från
seger till seger, den andre arbetar inom samma område under åratal
- till förtviflan - utan att komma till viktigare eller intressantare
resultat. Tror han, ty en vacker dag komma nya egenskaper hos hans
föreningar i dagen, eller de blifva utgångsmaterial för andra viktiga
produkter; gamla arbeten, gamla patent dragas fram ur gömmorna och
blifva af största intresse. <i>Ingen arbetar alldeles förgäfves</i>, hvarje liten
sten är dock en del af byggnaden, om också inte alltid en bärande eller
grundsten. Man kan nästan jämföra detta kemistens vetenskapliga
byggnadsarbete med systematikernas inom biologien; de samla, beskrifva och
ordna, och alla dessa uppgifter bli en dag af största värde för de stora
vitala problemens lösning.

Man får inte lämna detta ämne utan att nämna den tyska fliten,
arbetsglädjen. Om man vill antaga <i>produkten af intelligens och
arbetsglädje</i> som <i>måttstock för ett folks duktighet</i>, så får man väl ärligt
erkänna, att af intelligens finns det lika mycket i öfriga kulturländer, men
en sådan och så allmänt utbredd <i>arbetsglädje</i> som i Tyskland torde man
få söka förgäfves. Produkten = resultatet är också allmänt bekant, det
tyska folkets såväl militärt som ekonomiskt sedt största fiender ha måst
gifva det detta erkännande.

Tyskarne studera gärna, därför fanns det före kriget ett öfverbud på
intellektuell arbetskraft, både hvad läkare, jurister, kemister o. a.
beträffar. För hvar och en, som endast någon gång emellanåt läste
platssökandenas spalter i Chemiker-Zeitung, stod väl frågan om
kemistproletariatet, om man så får uttrycka sig, klar. Därigenom kunde lönerna
hållas nere på en ganska låg nivå, ett rätt talrikt kemiskt
medarbetarskap var ej alltför dyrbart, och detta har naturligtvis jämte den goda
utbildningen, organisationen o. dyl. varit den tyska industrien till stor
hjälp i konkurrensen med andra länder. Kemister med viss
specialutbildning stodo naturligtvis utanför denna kamp om lefvebrödet. Efter
kriget måste nog lönefrågan regleras, så att ej allt för många lockas
öfver till utlandet. Någon brist torde trots krigets stora offer knappt
behöfva befaras, men däremot har säkerligen arbetsförmågan efter det
långa fältlifvet blifvit något, åtminstone öfvergående nedsatt.

Hvad nu det kemiska arbetet under kriget beträffar, så skola vi inte
tro, att det alltid gått så lätt, som det kunnat synas af ett eller annat
föredrag, af tidnings- eller tidskriftsartiklar. Man har stått inför
ödesdigra afgöranden; viktiga arbeten, nya fabrikationer ha så att säga måst
tvingas fram med våld, på möjligast korta tid.    Väldiga mått af energi


ha här omsatts, kemisterna i hemorten ha ofta haft det betydligt
svårare och arbetssammare än kollegerna ute vid fronterna.

En alldeles särskild ställning inta de stora tyska forskningsinstituten,
Kejsar-Wilhelm-Instituten för fysik, kemi o. s. v., tillkomna på den
förutseende kejsarens eget initiativ. Det nyaste af dem,
K.-W.-Institutet för kolforskning i Mühlheim a. d. Ruhr, har ju redan bragt en del
till allmänhetens kännedom, som lofvar mycket för framtiden. Då är
det väl endast en tidsfråga, när de många verkligen förhandenvarande
föreningarna i stenkolen bli bekanta, de lära ju bilda helt nya
utgångsmaterial; ja, kanske också gåtan angående naftans bildning där kommer
att lösas. D. v. s. om tyskarne öfverhufvudtaget vilja meddela alla nya
rön och inte hålla dem hemliga lång tid efter kriget, tack vare de
sorgliga erfarenheter beträffande patentskydd o. dyl., de gjort under dessa
år. Det blifvande institutet för järnforskning kommer naturligtvis att
arbeta efter samma principer som de andra. Dessa institut representera
framför allt den vackra principen, att lärda af rang utan något slags
lärotvång få arbeta helt för vetenskapens och mänsklighetens bästa, i de
modernaste laboratorier, med alla nutidens vetenskapliga och tekniska
resurser till sitt förfogande.

Jag nämnde nyss kemister med teoretisk eller praktisk
specialutbildning. T. ex. sådana, som gått igenom kemiskolan i Mühlhausen, ett
slags mellanting mellan högskola och teknisk fackskola; en högskolekurs
i kemi, men med textilkemisk-koloristisk läggning och motsvarande praktisk
utbildning. Absolventerna bilda ett skrå för sig inom textilindustrien;
under lång tid fann man så godt som endast elsassare på de ledande
posterna inom den ryska textilindustrien, väl världens bäst betalade
kemistplatser.    På senaste tid ha de mer och mer undanträngts af slaverna själfva.

Om vi nu vända oss till <i>Schweiz</i>, så finna vi där en ganska trogen
kopia af de tyska förhållandena; det tyska Schweiz står ju i andligt
afseende Tyskland mycket nära. Praktik och teori ha där arbetat hand i
hand vid det bekanta polyteknikum i Zürich, jag behöfver ju endast
påminna om, att kemiska fackskolan under lång tid förestods af George
Lunge, en af sin tids främste inom den kemiska storindustrien: soda,
svafvelsyra, sprängämnen m. m. Han föreläste i oorganisk kemisk
teknologi, inrättade fabriker i alla världens länder och skickade dit kemisterna,
han utbildat. Och i organisk-teknisk syntes jämte tillhörande
föreläsningar fanns Gnehm, efter Lunge chef och senare rektor; han var
mångårig direktör för en af färgfabrikerna i Basel! Få vi då undra på, om
Schweiz hållit sig uppe och långt framme inom den kemiska industrien!
Man träffar också talrika schweizare som kemister i alla världens länder.
Schweiz har själf ej mycket råmaterial, allt organiskt, d. v. s. ur
stenkol, måste tagas utifrån, hufvudsakligen från Tyskland och England.
Men Schweiz har en gammal, betydande textilindustri, en sidenindustri
och -export, som går öfver hela världen, dessutom en bomullsindustri,
som exporterar i stor skala till bl. a. Indien och Ostindien. Dessa ha
alltså tidigt behöft färger; särskildt silkesfabrikanterna frossade genast
på de nya, praktfulla tjärfärgerna, fabriker för dylika uppstodo i Schweiz
nästan lika tidigt som i Tyskland, redan på 60- och 70-talen.    <i>Här är</i>


<i>färgfabrikationen alltså gammal tradition</i>, det tyska
undervisningssystemet har burit rika frukter och för öfrigt hade de schweiziska fabrikerna
till följe af landets egendomliga patentlagar tillfälle att utan vidare göra
efter de tyska uppfinningarna, som de då kunde sälja inom sitt eget och
vissa andra länder.

<i>Frankrike</i> är väl att anse som åtminstone de matematiskt-fysikaliska
naturvetenskapernas klassiska hemland, men har för längesedan
öfverflyglats af tyskarnes förut nämnda grundlighet. Detta både hvad teori
och praktik beträffar. Hvad hjälper den schablonmässiga utbildningen
och det »polytekniska» mångläseriet, när den tekniska sidan så
försummats och förmågan att arbeta själfständigt ej utvecklats? Vissa
fackskolor äro i det hänseendet betydligt bättre än högskolorna, men man
träffar hvarken de förras eller de senares adepter ofta utomlands.

Både Frankrike och England voro föregångsländer för den kemiska
storindustrien och äro ännu betydande inom denna bransch. Men inom
den organiska industrien ha de stampat på nästan samma plats under
årtionden. Frankrike är ett lysande exempel på, hur oriktig beskattning
kunnat hämma ett lands industri. I tyska uppsatser om
färgämnesindustriens utveckling framhålles ofta, hur denna i Frankrike delvis
stäcktes i följd af den orättvisa och höga beskattningen å alkohol m. fl.
produkter, hvilka behöfdes i stora mängder.

I <i>England</i>, »konservatismens stamort på jorden», åtminstone i nu
berörda hänseende, har man alltför länge lefvat i den tron, att allt var
bra som det var. Genom själftaget monopol på världshafven och
världshandeln har hittills allt gått engelsmännen lätt i händer, de ha väl mer
genom yttre uppträdande än genom inre bildning eröfrat välden -
tyskarne tvärt om! Inom åtminstone stora delar af den engelska industrien
spelade traditionen hufvudrollen, dock icke framåtskridandets tradition
som i Tyskland och Schweiz, och detta innebar i våra dagar en stor
fara. Det är ej nog med att sonen ärfver fabriken och med den alla
fabrikationens hemligheter. Den moderna vetenskapen har röjt upp med
det mesta af de gamla händtverkarskråens och »industrimakarnas»
hemlighetskrämeri. När därtill den teoretiska och tekniska utbildningen ofta
är miserabel eller högst ofullständig, så blir det stillastående och
tillbakagång. Sonen skall ha fabriken, det finns alltså inget urval, och där
det inte finnes något urval kommer ofta endast genom en lyckträff den
bäste eller en lämplig på platsen. Jag har personligen lärt känna flere
sådana engelska fabrikantsöner med sorgligt klen underbyggnad, absolut
olämpliga som fabriksledare och som sedan också slarfvat bort sina fäders
stora arf. Men England har vaknat upp genom kriget med sin
farligaste konkurrent, det har insett sina brister och jag skall i det följande
återkomma till det intressanta ämnet.

Bland de engelska och <i>amerikanska</i> studenter, man träffar på
kontinenten, äro de senare betydligt allvarligare och bättre utbildade; båda
ha visserligen ofta räknat sporten som hufvudämne vid universitetet, men
säkert är, att i Amerika finnas väldiga resurser i studieväg - det står
i detta hänseende långt framför det gamla moderlandet. Likaså hvad
tillgångarna på råmaterialier beträffar.    Det blir en allt svårare 


konkurrent till gamla världen. Hittills ha amerikanarne hufvudsakligen
arbetat inom den kemiska storindustrien, där de redan nått en betydlig
utveckling, samt inom elektrokemien; för den organiska kemien har
intresset först riktigt väckts genom kriget. Om däremot amerikanarne eller
riktigare deras kapitalister ha tålamod att lägga ned stora summor på
långvariga försök, innan några större resultat med säkerhet kunna
vinnas, det är en fråga, som framtiden får besvara. Där borta i hastens
hemland arbetas fort, man önskar fortast möjligt se resultatet af
penningplaceringarna.

I <i>Italien</i> är kemistutbildningen för kort och ofullständig, en verklig
kemisk-teknisk utbildning existerar knappast, hvaremot t. ex.
ingenjörsutbildningen är briljant och en del fackskolor beaktansvärda. Man kan
väl öfverhufvudtaget säga, att både i England, men ännu mer i
Frankrike och allra mest i Italien ingenjörsutbildningen står utomordentligt
långt framför den kemiska och högskolebildningen, i stort sedt. Italiens
kemiska industri är tämligen obetydlig, den har kanske mer än andra
länders att kämpa mot myndigheternas oförstånd och en tung
beskattning. Bäst och modernast arbetar säkerligen den unga elektrokemiska
industrien, hvaremot man väl i Siciliens svafvelgrufvor får se de mest
antediluvianska arbetsmetoder, som stå till att få skåda i vår världsdel!

Hvad <i>slaverna</i> beträffa, så stå deras håg alldeles särskildt till
naturvetenskaperna, kanske främst biologien. Utbildningen vid såväl
universitet som högskolor är ej dålig, snarare tvärtom. Det är mer de tryckta
politiska förhållandena som gjort, att polska och ryska studenter i
sådana massor studerat utomlands. Någon känning finns emellertid ej
mellan undervisning och industri, den kemiska industrien kunde i ett
land med så väldiga resurser stått på en helt annan ståndpunkt, den är
i förhållande till resurserna allt för obetydlig och till största delen dock
grundad af främlingar. I intet annat europeiskt land ligga
naturtillgångarna ännu så - man kunde nästan säga för fäfot, som i Ryssland.
Det har ofta sett ut som om myndigheterna direkt varit emot ett
exploaterande af rikedomarna. Tack vare ryssens naturliga fallenhet blir han
en god kemist, genom den så vanliga flykten från hemlandet träffar man
honom ofta engagerad i utlandet, men äfven hemma har han mer och
mer utträngt främlingarna. Slaven är synnerligen anspråkslös och äger
en stor anpassningsförmåga, hvaremot hans »arbetsglädje» nog är något
oregelbunden. Det var alltså hvarken bristen på naturliga resurser, ej
heller bristen på kemister och tekniker, som befordrade den ryska
kolossens sammanstörtande och hans stora beroende af sina allierade under
kriget, utan den gränslösa försumpning och brist på <i>nyttig
organisation</i>, politisk såväl som ekonomisk och indusriell (polisorganisationen var
ju   t.   ex. inte dålig!), som kännetecknade hela den ryska statskroppen.

<i>Japanerna</i> hade under de sista årtiondena allt mer vändt sig från
England till Tyskland för att söka sin utbildning. Med sin kända, enorma
flit och smidiga anpassningsförmåga ha de förskaffat sig ett högt mått
af modern europeisk bildning och torde i fjärran östern bli farliga
konkurrenter till både Europa och Amerika. De ha redan en icke
obetydlig kemisk industri, de göra icke blott tändstickor, de ha som flera andra


länder satt i gång med färgämnesfabrikation och <i>vi</i> få kanske i
framtiden göra deras närmare bekantskap som konkurrenter på det
elektrokemiska området. Emellertid synes deras produktion hittills mer gått i
kvantitativ än i kvalitativ riktning.

Under kriget ha vi fått upplefva, att äfven <i>turkarne</i> fått ett modernt
universitet efter tyskt mönster i sin hufvudstad, med moderna
laboratorier och samlingar och uteslutande unga tyska docenter som lärare.
Denna gamla godmodiga krigarstam med sin arabiska kulturfernissa har
ej haft tid till starkare renodling af det intellektuella; »arbetsglädjen»
kan man snarare sätta efter än bredvid sydromanernas. Känner man alltså
turkens stora afvoghet mot allt för regelbundet såväl kroppsligt som
andligt arbete, får man väl anta, att det i öfvervägande grad blir spanioler,
greker och armenier, som komma att tillgodogöra sig den erbjudna
utbildningen. Turkiet har i Asien mycket stora naturtillgångar, att en
omfattande och mångsidig kemisk industri skulle kunna blifva högst
lönande.

Den tekniska och kemiska <i>undervisningens</i> ståndpunkt i olika länder
kan man för öfrigt också mäta efter annat mått än efter den beträffande
industriens storlek och mångsidighet, nämligen efter de främmande
lärdomssökandenas antal. Äfven häri komma eller kommo Tyskland och
Schweiz främst, ja betydligt framför alla andra. Inte ha vi skandinaver,
tyskar o. a. för sed att resa till England eller Frankrike för att studera
kemi, ja, knappt ens de andra naturvetenskaperna? I Tyskland och Schweiz
samlas alla nationaliteter, i det senare visserligen också många af politiska
orsaker! Undervisningsspråket spelar naturligtvis en stor roll, det är ju
i de sistnämnda länderna tyska och på detta språk får man för
närvarande den utförligaste och rikaste (väl också billigaste!) vetenskapliga
och tekniska litteraturen, en mycket stor fördel för den studerande.

I detta sammanhang må det tillåtas mig att återkomma till
förhållandena i England. Aldrig hade engelsmännen så insett sin efterblifvenhet på
det naturvetenskapliga området eller rättare lärt inse naturvetenskapernas
utomordentliga vikt för hela folkets, nationens framtid, som nu under
kriget, i kamp med ett folk, som just till stor del hade sin tekniska
och teoretiska utbildning att tacka för att det kunde hålla stånd mot en
värld af fiender. Denna insikt ledde - för att visa endast ett
exempel - till en i naturvetenskapernas historia väl enastående
manifestation i London i maj förra året (1916). Och särskildt deras egen
efterblifvenhet och tyskarnes framgång på den kemiska forskningens och
industriens område är det, som gifvit de annars så själfsäkra
engelsmännen så mycket att tänka på. I Times stod den 2 februari att läsa ett
af 36 lärde, pedagoger och industrimän undertecknadt upprop, som å
sin sida skulle förbereda det stora opinionsmötet den 3 maj.

Man var ofta hågad kalla det förra århundradet för teknikens
århundrade, men hvad skall då det nuvarande kallas? Kriget har ej bringat de
tekniska vetenskaperna <i>blott ett steg framåt</i>; det har inledt <i>en ny epok</i> på
många områden! Hur viktig skall då ej <i>vetenskapen och dess tillämpning</i>
bli i konkurrensen folken emellan? Det är den tydliga insikten om detta,
som   går   igenom   det uppseendeväckande engelska uppropet och 

yttrandena på mötet. Några små utdrag ur det förra, som naturligtvis väckte
stor uppmärksamhet i Tyskland, torde äfven intressera en svensk publik,
icke minst kemister.    Inledningen hade följande lydelse:

»Med full kännedom om vårt ansvar offentliggöra vi följande upprop
i en fråga, som enligt vår öfvertygelse fordrar omgående
uppmärksamhet och energiskt ingripande. Det gäller allmänna intressen och
allmänheten framför allt bör befatta sig därmed.»

»Det medgifves från alla håll, att vi allt ifrån krigets början lidit af
brister, som direkt eller indirekt kunna tillskrifvas våra lagstiftares och
förvaltningstjänstemäns bristande insikter i naturvetenskaperna. Med
<i>naturvetenskap</i> förstå vi <i>mekanikens, kemiens, fysikens, biologiens,
geografiens</i> och <i>geologiens</i> bekanta <i>fakta</i> och <i>grundlagar</i>. <i>Inte blott våra högst stående ministrar visa denna brist på naturvetenskapliga insikter,
samma missförhållande visar sig nästan i förvaltningens alla grenar.</i>
Vi möta denna ovetenhet i underhuset, den delas af den stora
allmänheten, äfven inbegripna ett stort antal af de i handel och industriell
verksamhet anställda. — — — — — — — — — — — — — —»

Vidare framhölls, hur man alltför länge tillät exporten af ister till
Tyskland, därför att ingen enda medlem af regeringen visste, att man
ur ister kunde framställa glycerin och ur detta nitroglycerin.. »De från
fronten återvändande förklara, att vårt folk omkommer i brist på
kunskaper.» Man föreslår, att handelsministeriet kanske kunde ersättas af
ett »Ministerium för naturvetenskaper, handel och industri.»
Slutklämmen är inte minst intressant i sin lydelse: <i>»Vår önskan och vårt mål
är att fästa uppmärksamheten på denna fråga, icke i
naturvetenskapsmännens intresse, utan i och för en reform, hvilken är af största vikt
for Englands fortsatta bestånd som stormakt.»</i>

På det stora mötet den 3 maj i Linnésällskapet, Burlingtonhouse,
under ordförandeskap af Lord Rayleigh, den bekante fysikern och för öfrigt
kanslär för universitetet i Cambridge, antogos 4 föreslagna resolutioner
med acklamation. Den stora representativa församlingen var synnerligen
enig, från alla håll - äfven från rektorerna i »colleges» med enbart
klassisk utbildning - framhölls det opraktiska, ja, skadliga uti den <i>rent
klassiska utbildningen</i>, så att säga absolut fri från naturkunnighet, som
ännu fordrades för inträdet i alla ämbetsverk. Lord Rayleigh själf
yttrade, att fastän han inte varit under medelmåttan, ansåge han de långa
år, som offrats på de klassiska ämnena, såsom till största delen
förlorade.

<i>Sir Ray Lancaster</i> omnämnde Ramsay och den bekanta
bomullshistorien, berörde återigen ister- och glycerinfrågan samt omtalade, att
England alltid tagit så viktiga råmaterial för sprängämnesindustrien som
aceton från Tyskland, så att vid krigsutbrottet England blef helt utan
detta viktiga ämne, tills man med tillhjälp af en rysk kemist lyckades
framställa det. En annan talare yttrade: »Vi vilja inte hänge oss åt
någon illusion. Det folk, som inser den naturvetenskapliga bildningens
nödvändighet, skall komma framåt, och det folk, som inte erkänner
naturvetenskapen, kommer att bli efter.» Nästan samma ord yttrade den
tyske   kemisten   Runge   redan   1836.    Denna 3 maj  1916, alltså 80 år



senare, midt under Tysklands kamp med England och alla dess
hop-trummade allierade, hade engelsmännen kommit till samma insikt och
måste en engelsman upprepa och bekräfta dem, kriget var bekräftelse
nog! Samme talare nämnde, att många såsom bevis för det nuvarande
systemets godhet framhållit, att den engelska ungdomen genom de
klassiska studierna åtminstone fått lära sig <i>konsten att dö</i>. Detta vore ett
drag i vår national karaktär, som vi kunde vara stolta öfver, <i>men det
finns kanske något af ännu större betydelse än kunskapen, hur man skall
dö, och det vore kunskapen om hur man skall lefva!</i>

<i>Mr Huth Jackson</i>, en af direktörerna för Bank of England, yttrade,
att det kanske låter egendomligt, om en bankir beklagar sig öfver bristen
på naturvetenskapliga kunskaper. »Men en bankir har ju kunder, och
det var alltid synnerligen pinsamt för mig att behöfva erkänna min
oförmåga att visa den allra minsta förståelse för kundernas förklaringar öfver
sina fabrikationer o. d. Kanske hade jag kommit i tillfälle att
understödja mången ny och god idé, om inte min uppfostran blifvit så
försummad i detta hänseende.»

<i>Lord Montagu of Beaulieu</i> trodde, att kriget varit till stor nytta, om
det visat folket naturvetenskapernas stora värde för förvaltningen. Samme
talare gjorde flera intressanta och belysande jämförelser mellan England
och Tyskland. Han trodde inte, att folket förhölle sig afvisande eller
fiendtligt gent emot naturvetenskaperna, det hela berodde endast på en
straffbar underlåtenhet. Han ansåg det absolut klart, att såväl i krig
som i fred naturvetenskaperna år efter år skulle vinna allt större
inflytande på nationernas öden. <i>England intoge väl en framstående
ställning hvad de rena naturvetenskaperna beträffade, men ifråga om deras
tillämpning och folkets naturvetenskapliga bildning stode det
beklagansvärdt långt tillbaka</i>. Han hoppades på införandet af andra prof till
ämbetsverken, att större aktning och lust för naturvetenskaperna skulle
vinna insteg vid skolor, universitet och hos hela folket, ty på denna
utbildning vore landets framtid beroende.

Så talade de 28 talarne, högadeliga, lärde, politiker,
universitetsrektorer, militärer o. s. v., äfven hade en del skriftstycken inkommit, alla i
samma riktning. <i>Sir Robert Hadfield</i>, f. d. ordförande i Iron and Steel
Institut, trodde bl. a., att tyskarne aldrig kommit så långt i täflan med
England, om man där haft bättre stöd för de naturvetenskapliga
frågorna.

En bekant militärkritiker, <i>Mr Spenser Wilkinson</i>, ansåg, att
undervisningsministern ej finge vara en politiker, utan en personlighet med
nöjaktig bildning, så att han hade full insikt om naturvetenskapernas
betydelse för uppfostran. Och sådana personer funnes ej bland
politikerna. Hade vi sådana, så hade vi inte längre dessa gamla universitet,
som ännu i det 20:de århundradet påstå sig lära pojkarna grekiska, och
af hvilka man ändå inte väntar, att de verkligen skola kunna grekiska,
<i>Hur kan ett folk, hvars hjärnor på detta sätt belastas utan någon nytta,
någonsin tro sig om att kunna uppta täflan med Tyskland?</i>

Vi ha alltså genom världskriget fått upplefva det märkliga, att det stora
engelska   kulturfolket   insett   sin efterblifvenhet  på ett viktigt undervis-


nings- och forskningsområde, hur den tillämpade vetenskapen blifvit efter,
hur genom en <i>omodern, ensidig undervisning</i> hela folket, men just också
<i>de högsta kretsarna förblifvit oförstående inför nutidens vetenskapliga
och tekniska fordringar</i>. Nationen har gripit efter vetenskapen, märk
väl icke så mycket som efter de vises sten, utan snarare som den
drunknande efter halmstrået.

Karaktäristiskt för tyskarne är väl, att äfven de under kriget
framhållit, hur <i>äfven hos dem</i> den naturvetenskapliga skolningen och bildningen
måste befrämjas och vidare utvecklas, framför allt måste ämbetsverken
genomsyras af praktisk naturvetenskaplig bildning.

Hvad nu slutligen oss och <i>de svenska förhållandena</i> beträffar, så
behöfva vi ej som engelsmännen gripa efter halmstrået, ty hos oss ha
naturvetenskaperna alltid stått högt och utgjort en viktig del af all
utbildning. Vi kunna väl nästan säga, att de hos oss äro gammal
<i>tradition</i>. Om sättet för undervisningen alltid är det bästa och mest
praktiska, är en annan sak; det är nästan ofattbart, att läran om allt det
underbara, som omger oss, lefvande och dött, liksom om naturkrafterna
skall kunna omvandlas till blott och bart <i>döda bokstäfver</i>. Så är
emellertid, sorgligt nog, i många af våra skolor förhållandet. Det står ju
hvar och en fritt att njuta af de klassiska ämnena, dessa få blott inte
taga bort allt för stor plats. Ty världsläget fordrar af nationen att se
realiteterna, sådana de verkligen äro. Det gäller alltså för oss svenskar
att vårda och förstora vårt arf, den utmärkta naturvetenskapliga, tekniska
och icke minst kemiska utbildning, som vårt folk under flera
generationer kunnat glädja sig åt. Må vi icke glömma, att Linné, Scheele,
Berzelius, John Ericsson och andra varit <i>våra</i> landsmän! Svenska tekniker
ha vunnit godt rykte öfver hela världen; våra resurser inom eget land
äro visserligen ej så stora, men mycket står att vinna ur vår jord, våra
skogar och berg, och i en på främmande råämnen grundad
förädlingsindustri kunde ännu många, många tusenden få lika bra sysselsättning
här hemma som långt bort i främmande länder.

Jag tror mig knappt kunna afsluta denna korta öfversikt bättre än
genom att referera ett yttrande, som stod att läsa i <i>North American
Review redan år 1893</i>, ett yttrande, som på ett nästan häpnadsväckande
sätt bekräftats af de senaste årens händelser: <i>»Det land, som äger de
bästa kemisterna, kommer också i längden att bli det rikaste och
mäktigaste. Det kommer att till de lägsta priserna ha, de bästa födoämnena,
de bästa fabrikaten, de minsta fabrikationsförlusterna och de bästa
vapnen. Dess invånare komma att använda landets naturliga hjälpkällor
på det ändamålsenligaste sättet, de komma i följd af den utbredda
hygienen att glädja sig åt den bästa hälsa, och komma att i sina viktigaste
behof vara de af andra nationer minst beroende. Folkets uppfostran i
kemi och andra naturvetenskaper är därför att anse som en nations
öfverhufvud taget bästa kapitalplacering, ty för närvarande är täflan
mellan nationerna i väsentlig grad beroende af prestationerna inom den
teoretiska och tekniska kemien.»</i>

</chapter>


<chapter name="Sveriges Kemiska Industrikontor under år 1917">

<b>Sveriges Kemiska Industrikontor under år 1917.</b>

Sveriges Kemiska Industrikontor har under sitt första halfår kunnat
glädja sig åt stor uppmärksamhet både från myndigheternas och
medlemmarnes sida. Förutom talrika muntliga och skriftliga förfrågningar
i de mest skilda ämnen samt mindre utredningar ha bl. a. följande
viktigare sådana företagits. Vi nämna dem i ett sammanhang, särskildt
med tanke på de ärade läsare, som ej varit i tillfälle att taga del af
resumén i tidskriftens föregående årgång.

<i>Fettfrågan</i> intog under året en dominerande ställning. Utförliga
utredningar företogos, dels i <i>tranfrågan</i>, af en särskild trankommitté, dels
angående förnyad och förstärkt <i>oljeväxtodling</i> inom landet, af Kem. I.
K:ts fettkommitté. Båda frågorna äro af största betydelse för vår
hushållning, ej blott nu under kristiden, utan äfven för framtiden, och
hafva väckt berättigadt intresse, både hos myndigheter och allmänheten - ej
minst bland jordbrukarne själfva. De olika skrifvelserna till resp. Statens
Industrikommission och till Konungen komma att meddelas i nästa häfte.

I <i>kromfrågan</i> ha utförliga utredningar angående krommalmernas
förekomst i Sverige, de olika framställningssätten och möjligheterna för en
tillverkning af kromsalter hos oss företagits. Närmare redogörelser följa
framdeles, försök med tillverkningen äro redan igång.

Äfven <i>lifsmedelsfrågan</i> har varit föremål för en kommittés arbete,
men har ju denna fråga redan i detalj bearbetats af de beträffande
kungl,  kommissionerna.

Dessutom ha flera andra frågor af vikt upptagits till behandling
hvarom mera framdeles.

<i>Remisser</i>. Från Kungl. Kommerskollegium ha ingått talrika remisser
med begärdt yttrande i olika frågor, såsom beträffande vissa delar af
<i>spritlagstiftningen</i>, hvilka behandlats af Kem. I. K:ts spritkommitté. Särskildt
remissen om af nykterhetskommittén och Kungl. Kontrollstyrelsen afgifna
betänkanden och förslag beträffande <i>lagstiftning om vissa alkoholhaltiga
preparat</i> fordrade en ingående utredning och granskning hvarom mer
senare. Vidare behandlades en remiss angående en ansökan att under vissa
medgifvanden få framställa sprit ur <i>lavar mossor och hvitmosstorf</i>
(inlämnad af Coventry Syndikatet, Stockholm), en annan beträffande betänkande
och förslag till <i>organisation af statens profningsanstalt</i> samt slutligen en
remiss beträffande Riksdagens skrifvelse n:o 94 i anledning af väckta
motioner   om anslag till <i>befrämjande af inhemsk linodling m. m.</i>

Vidare har på begäran från finansrådet tre personer utsetts att
deltaga i pröfningen af de betalningsvillkor, hvilka böra fordras vid
försäljning af svenska varor till utlandet samt begärdt yttrande lämnats
Statens Industrikommission angående en för kommissionen anmäld
svafvelkis- och grafitfyndighet i Jämtland. Dessutom har Kem. I. K. vändt
sig till samma kommission angående upprätthållande af driften vid
framför allt de trämassefabriker, där sulfitsprit tillverkas, samt i skrifvelse
till Konungen anhållit om att asp- och ekvirke icke annat än
undantagsvis må användas som bränsle för industriella ändamål. Kem. I. K.
har på begäran från professor N. Wohlin utsett lämpliga personer att
yttra   sig om våra handelsförbindelser med Ryssland.

</chapter>

<chapter name="Utlåtande öfver kommitterades betänkande och
förslag till organisation af statens
profningsanstalt.">

<b>Utlåtande öfver kommitterades betänkande och
förslag till organisation af statens
profningsanstalt.</b>

Den 13 november 1917 inkom till Kem. I. K. en remiss från Kungl.
Kommerskollegium med begäran, att Kem. I. K. måtte yttra sig öfver
ett af särskilda kommitterade den 31 oktober 1917 afgifvet <i>betänkande
och förslag till organisation af statens profningsanstalt.</i>

Kem. I. K:ts yttrande hade följande lydelse:

<i>Till Kungl Maj.is och Rikets Kommers kollegium,
Stockholm.</i>

I skrifvelse af den 12 ds. har Kungl. Kommerskollegium anhållit om
Sveriges Kemiska Industrikontors utlåtande angående ett af särskilda
kommitterade den 31 oktober 1917 afgifvet betänkande och förslag till
organisation af Statens Profningsanstalt, och må med anledning häraf
anföras följande:

Kemiska Industrikontoret tillstyrker det föreliggande förslaget med
nedanstående ändringar:

Bland anstaltens arbetsuppgifter torde undersökningar af allmänt
tekniskt och vetenskapligt intresse gifvas större betydelse, än som af
förslaget framgår, och speciellt gäller detta det kemiska området, där
vetenskap och industri stå hvarandra närmare än annorstädes.

Resultaten af Profningsanstaltens allmänna undersökningar torde
lämpligen böra publiceras i Teknisk Tidskrift.

En af de två ledamöter af styrelsen, som skola representera landets
industri på andra områden än järnhandteringen, torde böra företräda kemisk
industri, då ju den kemiska afdelningen är den näst största och den
kemiska industrien - man må räkna den hur knappt och göra hvilka
inskränkningar som helst - är landets största.

Chefen skall enligt de föreslagna bestämmelserna »vara en i
<i>materialprofning</i> teoretiskt och praktiskt erfaren tekniker». Det synes oss, som
om området för väljande af chef härigenom inskränktes mera än
önskvärdt. Bättre torde vara en föreskrift om, att chefen blir en på ett af
<i>anstaltens arbetsområden</i> teoretiskt och praktiskt erfaren tekniker.
Härmed gifves möjlighet att t. ex. befordra chefen för den byggnads-tekniska
eller kemiska afdelningen till chef för anstalten, om han i och för sig
är lämpligast för befattningen i fråga. En person med utbildning som
elektrotekniker och kemist har nu under många år upprätthållit
chefsbefattningen på ett framstående sätt, oaktadt den formella bestämmelsen
lyder, att »föreståndaren skall vara en i järnhantering kunnig och
erfaren person.»

Hvad benämningarna på Profningsanstaltens olika afdelningar beträffar,
synes oss beteckningen »Bergs-kemiska afdelningen» icke fullt adekvat,
då densamma förutom profningar tillhörande bergsområdet äfven skall
utföra  undersökningar för den oorganiska kemiska industriens räkning.


Dessa senare torde väl komma att tilltaga i antal, i den mån det blir
bekant att sådana arbeten där utföras, hvilket hittills ej framgått af namnet.
Den kemiska och metallurgiska industriens intressen skulle bäst
tillgodoses, om en <i>kemisk avdelning</i> inrättades, med en <i>metallurgisk</i>, en
<i>oorganisk kemisk</i> och en <i>organisk kemisk</i> underafdelning. Men som detta
kanske skulle fördröja den nu inlämnade organisationsplanens
omedelbara genomförande, senast under år 1918, inskränker sig Kemiska
Industrikontoret till att påyrka, att i stället för Bergs-kemiska afdelningen
beteckningen Oorganisk-kemiska afdelningen bör väljas, då detta namn
även täcker det bergskemiska arbetsområdet. Namnet på
»Kemisk-tekniska afdelningen» är icke heller fullt betecknande, då den
hufvudsakligen afser utföra profningar på organiskt-kemiska området. Densamma
bör hellre, i konsekvens med ofvanstående, bemämnas med det mera
betecknande namnet <i>»Organisk kemiska avdelningen.»</i>

Hvad beträffar löneförmånerna tillåter sig Kemiska Industrikontoret
uttrycka sitt tvifvel om, att i framtiden med de föreslagna lönesatserna
verkligt förstklassiga förmågor kunna erhållas i konkurrens med den
enskilda industrien.

Cheferna för de oorganisk och organisk kemiska afdelningarna torde
i båda fallen böra vara hvar på sitt område erfarna »kemister» i st. f.,
som i förslaget angifvits,  »tekniker».

Från Kemiska  Industrikontorets   sida   finns för öfrigt intet att erinra
mot planen för den föreslagna öfvergångsorganisationen.
Stockholm den 23 november 1917.

</chapter>

<chapter name="Utlåtande öfver Kontrollstyrelsens och Nykterhetskommitténs betänkanden och förslag angående lagstiftningen om vissa alkholhaltiga preparat.">

<b>Utlåtande öfver Kontrollstyrelsens och
Nykterhetskommitténs betänkanden och förslag
angående lagstiftningen om vissa
alkholhaltiga preparat.</b>

Den 3 september 1917 hade remisser ingått från Kungl.
Kommerskollegium med begäran, att Kem. I. K. skulle yttra sig i vissa frågor
rörande spritlagstiftningen, bl. a. öfver bilagda <i>af Kontrollstyrelsen och
Nykterhetskommittén afgifna, betänkanden och förslag, i hvad de
afsågo lagstiftningen om vissa alkoholhaltiga preparat</i> och i hvilket ärende
Kollegium enligt nådig remiss af den 19 mars 1917 anbefallts afgifva
utlåtande.

Kem. I. K:ts uttalande, som skedde efter grundlig utredning och
granskning genom dess spritkommitté, hade följande lydelse:

<i>Till Kungl. Maj:ts och Rikets Kommerskollegium.</i>

Genom remiss den 3 sistlidne september har Kungl.
Kommerskollegium anmodat Sveriges Kemiska Industrikontor att bl. a. afgifva yttrande
öfver remissen bilagda af Kontrollstyrelsen och Nykterhetskommittén
afgifna betänkanden och förslag, i hvad desamma afsåge lagstiftning om
vissa alkoholhaltiga preparat.



Till efterkommande häraf har Industrikontoret låtit sin spritkommitté
- bestående af direktören N. P. Mathiasson, laboratorn vid
Statsmedicinska anstalten, d:r O. von Friedrichs och direktören, apotekaren Hj.
A:son Tesch - verkställa utredning i ärendet samt tillkallat följande
personer för att såsom sakkunniga deltaga i frågans handläggning inom
kommittén, nämligen:

Förutvarande direktör hos Barnängens Tekniska fabrik A. Backman,,
disponenten hos A.-B. Wilh. Becker K. Kjellander samt ingeniören hos
Hylin & C:o G. Korsgren.

I anslutning till af Kommittén förebragt utredning får kontoret
härmed vördsamt anföra följande:

I det betänkande af Nykterhetskommittén, som ligger till grund
för Kontrollstyrelsens förslag, såväl som i Kontrollstyrelsens eget
utlåtande har den uppfattningen kommit till uttryck, att omfattande
lagstiftningsåtgärder äro af behofvet påkallade för att förhindra, att de
alkoholhaltiga preparat, som i förslaget afses, missbrukas för berusningsändamål.
Med hänsyn till de omständigheter, som blifvit framlagda genom den inom
nykterhetskommittén företagna utredningen såväl som af andra företeelser
kan Sveriges Kemiska Industrikontor ej underlåta att framhålla, att
Industrikontoret för sin del anser en reformering af gällande lagstiftning vara
en ur folknykterhetens synpunkt angelägen åtgärd och därför väl
motiverad.

Då emellertid det af Kontrollstyrelsen framlagda förslaget, samtidigt
som det sträfvar efter att skapa betryggande garantier mot de
alkoholhaltiga preparatens användning till rusdryckssurrogat, icke synes i
tillräcklig grad hafva beaktat konsekvenserna för den industri och näring,
som skulle komma att beröras af förslagets stadfästande, har följden
blifvit, att denna industri och näring genom förslaget ställts inför ett
otrygghetstillstånd, som säkerligen ej af Kontrollstyrelsen afsetts och som
därjämte ej heller lärer kunna vara med billighet öfverensstämmande.

Det är främst i fråga om denatureringsförfarandet, hvilket icke i
förslaget blifvit föremål för någon utredning, som detta osäkerhetstillstånd
skulle komma att gära sig gällande. Såsom redan Nykterhetskommittén
i sitt betänkande anfört, är denatureringen det centrala krafvet för den
lagstiftning, som här ifrågasattes, så att möjligheten att effektivt
denaturera alkoholen med tillgodoseende af den tekniska brukbarheten blir
hvad man i första hand med all kraft bör eftersträfva. Då emellertid
alla försök att åstadkomma ett generellt denatureringsmedel hittills
misslyckats och särskilda denatureringsmedel för olika ändamål måste utfinnas,
synes det vara af största vikt, att en omsorgsfull utredning företages för
att få fastställt, hvilken denatureringsmetod som bäst lämpar sig för
hvarje särskild vara eller varugrupp. Att Kontrollstyrelsen för sådant
ändamål erhåller medverkan från den kemisk-tekniska industri, som här
är intresserad, synes vara ofrånkomligt, då industriens målsmän genom
sin kännedom om de olika varuslag, som förekomma, och genom sin
kunskap om deras tillverkning och beståndsdelar kunna lämna bidrag,
som säkerligen äro nödvändiga för en lycklig lösning af denna invecklade
fråga.    En   sådan   medverkan   har äfven förutsatts i 


Nykterhetskommitténs betänkande (sid. 55). Skulle därför denna ifrågasatta utredning ej
komma att föregå lagförslagets stadfästande, löper den kemiska industrien
stor risk att under en längre tid genom denatureringen få en mångfald
af sina produkter för afsedda och fullt lojala ändamål väsentligt
försämrade eller rent af oanvändbara.

Härtill kommer, att ett bemyndigande öfverhufvud åt Kontrollstyrelsen
att i olika fall fastställa olika slag af denatureringsmedel skulle kunna
få till följd ej blott, såsom ledamoten i styrelsen Envall anfört till
protokollet, att sådana ändringar af denatureringsmedel eller
denatureringsmetod blefve vidtagna som skulle betyda stora ekonomiska förluster för
fabrikanterna, utan äfven att vissa fabrikanter beträffande valet af
denatureringsmedel kunde gynnas på sina konkurrenters bekostnad, gifvetvis
utan att något sådant afsetts från styrelsens sida.

Med föranledande häraf anser Industrikontoret därför det vara en
nödvändig trygghetsåtgärd, <i>dels</i> att en utredning om denatureringsmedlen, i
hvilken industriens erfarenhet tillgodogöres, föregår förordningens
ikraftträdande, <i>dels och</i> att bestämmelser om denatureringsmedel för olika
varuslag   antingen intagas i förordningen eller tillfogas i form af bilaga.

Beträffande de erinringar, som i öfrigt kunna framställas mot förslaget,
har Industrikontoret ansett lämpligast anknyta dem till förslagets olika
paragrafer.

2 §.

I den föreslagna lydelsen torde sådan ändring böra vidtagas, att
beträffande tillverkares anmälningsskyldighet ordet »alkoholhalt» utbytes
mot »den vid beredningen använda alkoholmängden», enär den minskning
af alkoholmängden, som i fråga om åtskilliga preparat inträder under
beredningen skulle nödga fabrikant af dessa att analysera sitt färdiga preparat.

6 §.

Denna paragraf synes hafva tillkommit under den förutsättningen, att
all handel med sprit tänkes monopoliserad. Om, såsom sannolikt torde
vara, monopolinstitutionen ej kommer till stånd, bör importen af
alkoholhaltiga preparat vara tillräckligt kontrollerad genom de bestämmelser,
som finnas i 2 §. Beträffande andra, i vissa afseenden likartade varor,
såsom apoteksvaror och giftiga ämnen, göres nämligen importen ej till
föremål för större inskränkningar än åtkomst på annat sätt.

7 §.

Vid förhållande, som under 6 § nämnes, torde de i 7 § föreslagna
bestämmelserna böra utgöra undantag från hvad i 2 § stadgas.

8 §.

Enligt det första stycket i denna paragraf skulle Kontrollstyrelsen äga
att ålägga tillverkare, importör och försäljare »att föra vissa anteckningar
eller vidtaga annan åtgärd, som för utövande av - - - kontroll kan
finnnas nödig». Hvad härmed åsyftas är ej fullt klart, då något
förtydligande ej  finnes i Kontrollstyrelsens motivering.    Det motsvarande för-


slaget i Nykterhetskommitténs betänkande innehåller skyldighet att
underkasta sig »den ytterligare inspektion och kontroll, styrelsen kan komma
att förordna». Denna bestämmelse är hämtad ur apoteksvarustadgans
§ 9, med den väsentliga olikheten likväl, att meningen där lyder »den
särskilda inspektion och kontroll, hvarom <i>Kungl. Maj:t</i> kan komma
att förordna.» Det torde också vara lämpligt, något som visat sig vid
apoteksvarustadgans tillämpning, att den inspektion, fabrikant skall komma
att underkasta sig, bestämmes, först sedan erfarenhet vunnits om
förordningens verkningar, och att detaljerade bestämmelser då utfärdas af
Kungl. Maj:t. Under alla omständigheter skulle en så otydligt
formulerad stadgebestämmelse som den föreslagna komma att ge anledning till
farhågor för ett godtyckligt ingripande i den enskildes verksamhet, som
ej kan vara till gagn för någon.

Beträffande den i samma § föreslagna befogenheten att granska
handelsböcker har nödvändigheten af en sådan föreskrift ej i den förebragta
utredningen blifvit bevisad. Nykterhetskommittén anför visserligen, att
det kan »vara af intresse att få reda på, i hvilka mängder en handlande
försäljer dessa varor», men då med undantag för viss kristidsförordning,
enligt nu gällande lagstiftning rättighet för utomstående att granska
enskild persons eller bolags handelsböcker lärer vara inskränkt till de fall,
när domstol i kriminella mål någon därtill förordnar eller när någon,
utan att vara delägare på grund af öfverenskommelse har del i vinst,
synes ett sådant, enligt allmän mening, djupt ingrepp i den enskildes
hittills omgärdade förmåner ej böra tillgripas, så länge ej öfriga
föreslagna kontrollåtgärder visat sig vara otillräckliga.

9 §•

På grunder, som af Kungl. Maj:ts befallningshafvande i Skaraborgs,
Västernorrlands (sid. 85) och Gottlands (sid. 91) län anförts emot befogenhet
för nykterhetsnämnd att beträffande skattefri sprit meddela förbud mot
försäljning, anser Industri kontoret, att nykterhetsnämnd ej heller i fråga
om alkoholhaltiga preparat bör beklädas med sådan myndighet.

Af polismyndighet utfärdadt förbud synes böra vara begränsadt till viss
maximumtid.

10 §.

Det må ej förnekas, att möjlighet kan komma att förefinnas för, att
ett eller annat preparat finner användning till förtäring i så stor
utsträckning, att inskränkning i tillverkning och försäljning eller förbud däremot
kan behöfva sättas ifråga. Vidtagande af en sådan åtgärd måste emellertid
alltid blifva betungande för fabrikanten och ofta ställa stora ekonomiska
intressen för honom på spel, eftersom det kan gälla slopandet
af dyrbara anläggningar, spolierandet af stora värden i form af dyrbara
apparater, emballage och kemikalier, bortkastade annons- och
organisations-kostnader samt icke minst nödvändigheten att afskeda en kanske ofta
stor arbetsstyrka. Fabrikanten behöfver därför trygghet för att
förbudsrätten icke skall missbrukas, utan tillgripas endast i fullt klara och
otvetydiga fall.    Ifråga om de i handeln fria varor, som på grund af befarad

hälsovådlighet ansågos böra göras till föremål för likartade inskränkningar
vid apoteksvarustadgans tillkomst, hvilken ju i mycket varit normerande
för Nykterhetskommitténs förslag, stadgades att beslut om förbud mot
försäljning af sådan vara skulle meddelas af Kungl. Maj:t. I följd
af de stora risker, fabrikanten löper, och då de alkoholhaltiga preparaten
ej torde utgöra någon större fara för allmänheten än de omnämnda varorna
är Industrikontoret af den meningen, att sådana inskränkningar, som
afses i § 10, böra blifva beroende på Kungl. Maj:ts pröfning i hvarje
särskildt fall, i all synnerhet som dylika åtgärder säkerligen mycket sällan
torde behöfva tillgripas, om de lokala myndigheterna erhålla sådan
befogenhet, som i 9 § föreslagits.

Dessutom må ifrågasättas, huruvida ej fabrikant, som uppenbarligen
ställt sig gifna föreskrifter till efterrättelse, bör åtnjuta skälig ersättning
af allmänna medel för förluster, åsamkade genom anbefalld inskränkning
i tillverkning och försäljning eller förbud däremot.

13 §.

Med godtagande af den uppfattning Industrikontoret uttalat angående
8 § torde 13 § helt kunna uteslutas. För öfrigt äro de ifrågavarande
fabrikanternas yrkeshemligheter hufvudsakligen inskränkta till
beredningskompositioner, de s. k. recepten, hvilka ofta utgöra deras värdefullaste
egendom och därför under inga omständigheter kunna ifrågasättas till
öfverlämnande åt en kontrollerande myndighets ombud.

<b>Öfvergångsbestämmelse.</b>

Då vid tillämpningen af förordningen gifvetvis ett flertal nu i
marknaden förda »alkoholhaltiga preparat» kunna tänkas genom de nya
bestämmelserna antingen blifva osäljbara eller ock högst väsentligt nedsatta
i värde, torde enligt Industrikontorets åsikt det vara ur billighetens
synpunkt påkalladt, att lämpliga stadganden inryckas i förordningen, så att
öfvergången från de gamla till de nya förhållandena göras så litet
betungande som möjligt för industrien.

På grund af hvad sålunda anförts tillåter sig Industrikontoret vördsamt
hemställa, att följande önskemål må vinna beaktande, innan förslaget
upphöjes till lag:

1.  att här ofvan omhandlade paragrafer förändras till lydelse och
innebörd i antydd riktning;

2.   att § 3 icke fastställes, förr än vederbörande statsmyndigheter i
samråd med representanter för industrien förebragt en grundlig utredning
och vidtagit ingående undersökning rörande såväl metoder och medel för
ett lämpligt och effektivt denatureringsförfarande som andra i samband
med   denatureringon   stående   för industrien ytterst viktiga frågor, samt

3.  att genom lämpliga öfvergångsbestämmelser vederbörlig hänsyn tages
till den omfattande industri, som uppspirat och utvecklat sig före den
ifrågasatta förordningens ikraftträdande.

Stockholm den  15 december 1917.

</chapter>

<sp><b>MEDDELANDEN</b></sp>
<b>FRÅN
SVERIGES
KEMISKA   INDUSTRIKONTOR</b>

<b>UNDER   RED.   AF   ING.   OTTO   CYRÉN.</b>

I Årg.               DEN  15  FEBRUARI  1918.          N:o 2.

Innehåll; Odling af fettväxter i Sverige. Utlåtande öfver
linodlingsfrågan. Utlåtande öfver Coventry-Syndikatets ansökan om att
under vissa medgifvanden få framställa sprit för tekniskt bruk ur
lafvar, mossor och hvitmosstorf, Utlåtande öfver Kontrollstyrelsens
framställning om utfärdande af kungörelse angående försäljning af
sprit för tekniska och andra särskilda ändamål. Skrifvelse till Konungen
i frågan om ett Industri- och Handelsdepartement.

<chapter name="Odling af fettväxter i Sverige">
<b>Odling af fettväxter i Sverige.</b>

Såsom redan nämnts har fettfrågans kritiska läge inom landet varit
föremål för viktiga utredningar inom såväl Kemiska Industrikontorets
fettkommitté som inom dess trankommitté. För att om möjligt få till
stånd en förstärkt odling af fettväxter afläts den 10 sistlidne november
nedanstående skrifvelse till Konungen.

Till Konungen.

Med anledning af den inom vårt land för närvarande rådande
knappheten å fettämnen har Sveriges Kemiska Industrikontor åt en särskild
beredningskommitté uppdragit att efter undersökning af hithörande
omständigheter framlägga förslag till åtgärder, som äro ägnade att öka
landets tillgång å ifrågavarande varuslag.

I denna kommitté hafva medverkat såsom representanter för jordbruket:
Herrar professorn vid Experimentalfältet Nils Hansson och direktörerna
G. Leufvén för Sveriges Allm. Landtbrukssällskap och John Nathorst
(lärare vid Ultuna m. m.);

såsom representanter för industrien: Herrar direktören Hj. Heimbürger
(för fetthärdning), ingenjören G. Korsgren (för såp- och tvåltillverkningen),
fil. d:r H. Nordenson (för stearinindustrien), professorn C. Kullgren och
ingenjören Alf. Larson (för fettindustrien i allmänhet).

Sedan kommitterade numera till Industrikontoret inkommit med
yttrande, får kontoret, som i allt instämmer med ifrågavarande
beredningskommittés uttalande, inför Eders Kungl. Maj:t anföra följande.

En betydande del af vårt behof af matfett samt så godt som allt
industrifett kommer från utlandet. Den inhemska odlingen af
fettproducerande växter har nästan försvunnit och med den också framställningen
af svenskt vegetabiliskt fett, svenskt textilämne samt af inhemskt 



kraftfoder i form af oljekakor. Vi stå nu så godt som utan dessa
oundgängliga varor. Priset på industrifett har under kristiden stigit
mångdubbelt öfver det normala; det är t. o. m. dyrare än inhemskt matfett.
Varar hafsblokaden länge, torde såväl industrifett som oljekakor knappast
stå att uppbringa till något pris.

Under 1860-talet hade vi efter dåtidens förhållanden en icke obetydlig
fett- och textilväxtodling här i landet, båda förenade i linodlingen och
enbart fettproduktion i rapsodlingen. Under femårsperioden 1866—1870
skördades (enligt 1888 års tullkommittés betänkande af den 24 februari
1891, sid. 21) i medeltal per år 28,930 hektoliter rapsfrö = 1,938,310
kg. (1 hl. = 67 kg.). Högsta skörd sedan 1865 gaf enligt samma källa
år 1866 med 4,596,760 liter = 3,080 ton raps. Dessa motsvara (à 35
%) 1,078 ton utpressbar olja. Huru stor areal, som då användes för
rapsodlingen, finnes ingen uppgift om. För nyssnämnda femårsperiod
gaf 1 kg. frö i utsäde 89,2 kg, skörd. Rapsen har den stora fördelen
att gifva ett högt »korntal», ända till 1 : 100 och därutöfver. Sedan
har rapsodlingen aftagit och så godt som alldeles upphört till dess att
den under de allra sista åren ånyo upptagits i Skåne, där under
innevarande år raps blifvit sådd å c:a 75 hektar.

Linodlingen har enligt samma källa sedan 1865 varit störst år 1870
med 16,544 hektars areal eller 0,65 % af landets hela dåvarande
åkerareal. I medeltal för åren 1865—1869 skördades på 15,296 hektar,
efter en vikt af 67 kg. per hi. 5,573 ton linfrö samt 4,269 ton
»spånadsämne» (enl. 1882 års tullkommittés betänkande, sid. 37—41, med
uppgifterna omräknade till moderna enheter), eller per hektar 364 kg.
linfrö och 279 kg. spånadsämne. Den tid ofvanstående siffror omfatta, hade
emellertid ej nutidens resurser att åstadkomma en god skörd, nämligen
specialkunskap om de olika växtslagen, om jordens skötsel och om de
konstgjorda gödselämnena, som då knappast funnos. Växtförädlingen
var därtill okänd.    Skördarna blefvo därför relativt små och ojämna.

Utom lin och raps bör odling af hampa, gifvande både olja, oljekakor
och spånadsämne, kunna återupptagas i Sverige, helst som denna växt
förut hos oss något odlats och trifves så långt norrut som i Jämtland.
Äfven solrosodling annat än som prydnadsväxt torde i mindre skala
kunna ske i södra och mellersta Sverige, där fröna hinna att mogna.
Solrosfrön gifva en för industrien god olja samt värdefulla oljekakor.
Våra banvallar t. ex. borde lika väl som i Tyskland på lämpliga ställen
kunna odlas med solrosor.

I det följande skola vi endast beröra rapsodlingen, enär linodlingen
redan tagits om hand af ett linodlingssällskap, som torde bevaka denna
odlings intressen.

Huru långt man kan komma beträffande raps med ett under åratal
fullföljt arbete för förädling af utsädet och beträffande jordens skötsel
för ändamålet m. m. kan icke nu sägas. Men vi veta hvart en dylik
målmedveten sträfvan kan leda. Sockerbetesodlingen är ett bevis för att
skörden kan drifvas upp hos oss till samma afkastning som i sydligare
länder. Något liknande torde kunna ske äfven med raps. Men det är
klart, att en sådan utveckling tager tid.


Det har förut nämnts att raps odlats i ej ringa mängd här i landet.
Oljan (s. k, rofolja) användes då till belysning, till smörjmedel m. m.
Skörden år 1866 var som förut nämnts c:a 3,080 ton rapsfrö,
motsvarande med en oljehalt vid pressning af 35 % c:a 1,078 ton olja.
Höstraps går bäst till i Skåne på mull- och kalkrik lättlera och på godartad
myrjord m. m., vårraps växer ända upp i mellersta Sverige, men blott
på lös jord. Angående rapsodling hänvisas till professor 
<i>H. Juhlin-Dannfelts</i> Handbok i Jordbrukslära, senare delen, sid. 509—513. Där säges
bl. a., att efter äldre uppgifter skördades per hektar (efter en beräknad
medelvikt af 67 kg. per hl. frö) 1,675—2,345 kg. per hektar (således i
medeltal 2,010 kg.), samt att på Gottland 2,000 kg. per hektar
räknades som god skörd. Enligt meddelande af direktör <i>John. Nathorst</i>
erhölls på sin tid vid Alnarp 2,800 kg. per hektar. Vidare skrifver
<i>Aktiebolaget Carl Degerman</i> i Visby (som har handlat med raps) som svar
på förfrågan, att enligt hvad det inhämtat »plägar 8 kg. rapsfrö per
hektar användas till utsäde och skörden uppgå till 2,000 a 3,000 kg
per hektar», således i medeltal 2,500 kg. Man kan därför räkna med
en skörd mellan 2,000 och 2,800 kg., i medeltal 2,400 kg. per hektar,
med nutidens förbättringar i jordbruket snarare det större beloppet än
det mindre, En hektar jord skulle alltså gifva 700—980, i medeltal minst
c:a 800 kg. olja och 1,300—1,820 kg., i medeltal c:a 1,500 kg.
rapskakor. Rapshalmen är mindre lämplig till strö och användes därföre
hittills mest som bränsle i lokomobil. Det är emellertid sannolikt att
af rapshalm kan framställas ett godt fodermedel på ungefär samma sätt
och med ungefär samma näringsvärde som den nu i Tyskland
tillverkade kraftfoderhalmen.

Angående rapsodlingen skrifver Juhlin-Dannfelt anf. st.:
»Raposodlingens återgång eller upphörande är så till vida att beklaga, som denna
odling i åtskilliga afseenden medförde väsentliga fördelar. Skörden sker
så tidigt, att höstbearbetningen af jorden kan börja förr än efter någon
annan mognande gröda, och rapsodling medför därför en god
arbetsfördelning, Rapsfröet aftröskas genast vid skörden, och då det finner lätt
afsättning till priser, som ej följa spannmålspriserna, kan det bereda
jordbrukaren en betydlig inkomst på en tid, då sådan under vanliga
förhållanden är sparsam. Raps är därtill en ypperlig förfrukt, i det att
den fordrar en djupt och väl bearbetad och väl gödslad jord, som tack
vare de djupgående rötterna och det beskuggande bladverket bibehålles
i ett förträffligt skick».

Rapsodlingen medför alltså ungefär samma eller större indirekta
fördelar för jordbruket än betodlingen. Den bör därför upptagas samt
målmedvetet och med kraft främjas.

Rapsoljan hör till de icke torkande oljornas klass. Den blir, om den
framställes på bästa sätt, ätbar efter raffinering enligt samma metod, som
användes för kokosolja. I Tyskland nyttjas också sådan rapsolja till
matolja. Den är vidare på grund af att den mest består af
oljesyreester lätt att härda. Teoretiskt sedt skulle den kunna ersätta allt fett,
som importeras hit, undantagandes linolja, för ändamål, där denna senare
oljas egenskap att vara torkande är det väsentliga.    Af rapsolja kan så-


lunda framställas ersättning för margarinolja genom raffinering,
oleomargarin genom partiell och talg genom fullständig härdning.

Nu bör dock icke förbises, att raps ger en något osäkrare skörd än
t. ex. hvete. Skidorna, som omsluta fröet, hafva benägenhet att öppna
sig vid regn, åtföljdt af solsken, då de äro mogna. Detta är en
olägenhet, men likväl icke af sådan art att den, enligt hvad förutnämnde på
rapsodlingsområdet väl förfarne direktör John Nathorst meddelat, borde
lägga hinder i vägen för återupptagandet i stor skala af denna viktiga
gren af jordbruket.

Å andra sidan ger en hektar raps större ekonomisk vinst än en hektar
hvete. Efter ett normalt pris af 25 öre per kg. rapsfrö (medelpriset franco
Göteborg för åren 1910—1913 enligt meddelande från A.-B. Sommelii
fabriker) ger en hektar alltså en afkastning med förutnämndt
skörderesultat af 500—700 kronor brutto. En hektar höstvete däremot, efter
en medelskörd för åren 1913—1916 af 2,085 kg. kärna och 3,000 kg.
halm och ett normalt pris af 20 kronor per 100 kg. kärna och 2 kronor
per 100 kg. halm, lämnar således brutto 477 kronor. Alltså, äfven om
skörden blir mera svårberäknelig och ojämn, står sig dock rapsen väl vid
en jämförelse med hvete.

Som förut omnämnts är fettnöden i alla de handelsblockerade länderna,
inklusive Sverige, mycket svår och blir dagligen allt svårare. Med
fettnöden hafva de varor, för hvilkas beredning fett utgör den viktigaste
beståndsdelen, såsom stearin, såpa, tvål, olein och glycerin också stigit
orimligt i pris. Värre än prisstegringen är emellertid att de snart knappast
alls kunna anskaffas.

Den enda effektiva hjälpen mot all denna fettnöd, framsprungen ur vårt
beroende af utlandet, är att vi inom landet börja odling af
fettproducerande växter. Därmed skulle äfven en lindring i smörjoljenöden kunna
åstadkommas.

Huru stor mängd olja skulle vi då behöfva producera genom inhemsk
fettväxtodling och huru stor areal skulle härtill åtgå?

Af här bilagda och ur de officiella berättelserna af ingenjör Alf.
Larson sammandragna statistik öfver industrifett för Sverige framgår att
importöfverskottet af fett år 1915 var 43,675 ton, oberäknadt den
linolja, 9,619 ton, som inom landet pressades af importeradt frö.

Om hela denna kvantitet skulle ersättas med inhemsk rapsolja,
erfordrades med den medelskörd å rapsfrö, som förut nämnts, 54,600 hektar
åker, gifvande dessutom 81,900 ton rapskakor. Dessa 54,600 hektar
utgöra endast 4,5 % af åkerarealen för odladt hö, som 1913 utgjorde
1,215,020 hektar.

Emellertid böra i dessa foderbristens tider inga åtgärder vidtagas, som
skulle kunna minska tillgången på foderämnen och därmed näringen för
djuren. Är det då att befara att rapsodling å en del af foderväxtarealen
skulle orsaka någon minskad fodertillgång? Som förut nämnts ger en
hektar, besådd med raps, 2,400 kg. frö, hvaraf utom olja erhållas 1,500
kg. rapskakor, motsvarande, då 0,9 kg. däraf sättas lika med en
foderenhet, sammanlagdt 1,667 foderenheter. Medelskörden för odladt hö för
åren 1913—1916 var 3,422 kg. och maximiskörden var (år 1914) 4,050

kg. per hektar, motsvarande, då 2,5 kg. hö sättas lika med en
foderenhet,   enligt   medelskörd   1,329   och   enligt   maximiskörd   1,620 
foderenheter.    En hektar, besådd med raps, ger sålunda en foderkvantitet minst
lika   stor   som   afkastningen  af samma areal, besådd med hö. äfven då
man räknar med maximiskörd af höet.

Farhågan att rapsodlingen möjligen skulle kunna försämra
fodertillgången är sålunda ogrundad. Men icke nog härmed. Kvalitativt sedt
förbättrar den i stället denna tillgång, dessutom ger den oss den
oskattbara fördelen att hela vårt behof af industrifett samt en del matfett
(såsom margarin och matolja) blefve fylldt.

Man kan nu göra sig den frågan: huru ställer det sig ekonomiskt att
under kommande tider delvis odla raps i stället för hö? Som grund för
en sådan beräkning kan gärna ej läggas de abnormt uppskrufvade pris,
som nu gälla. Den förflutna, fredsperiodens pris torde å andra sidan
vara för låga, exempelvis 25 öre för rapsfrö. Det pris som under en
följd af år med all sannolikhet kommer att gälla, torde för rapsfrö ej
understiga 35 öre per kg. Med ett medelutbyte af 2,400 kg. per hektar
erhålles i så fall vid rapsodling brutto kronor 840 per hektar. För hö
torde ett medelpris af c:a 10 öre vara det mest rättvisande för de
närmaste åren efter kriget. Med ett medelutbyte af 3,422 kg. erhålles vid
höodling endast 342 kr. och vid maximiskörd af 4,050 kg. 405 kronor
per hektar brutto. Ehuru helt summariskt gjord, torde denna kalkyl
visa att rapsodlig bär sig.

Sammanfattande, hvad vi här ofvan sagt, få vi framhålla :

<i>att</i> raps förr kunnat med fördel i landet odlas;

<i>att</i> rapsodling medför väsentliga fördelar för såväl jordbrukaren som
för jorden;

<i>att</i> rapsolja låter använda sig såväl till föda som till industriellt
bruk;

<i>att</i> rapsodling ej förminskar tillgången på fodermedel, utan utgör en
kvalitativ förbättring af utfodringsmöjligheterna, då den i hög grad
bidrager att fylla landets behof af foderägghvita;

<i>att</i> rapsodlingen ger god pekuniär vinst och

<i>att</i> den skulle bidraga till att rädda oss ur fettnöden.

Slutligen må framhållas, att allt talar för att importen af fett många
år efter kriget kommer att blifva afsevärdt hämmad.

På grund af det nu anförda hemställa vi:

<i>att</i> Eder Kungl. Maj:t måtte föranstalta om skyndsamma åtgärder för
befordrandet af odling af oljeväxter i största möjliga utsträckning,
hvarvid tillgången på nödigt utsäde till kommande vår- och höstsådd i främsta
rummet måste säkerställas.

Stockholm den 10 november 1917.

</chapter>

<chapter name="Statistik öfver industrifett för Sverige">
<i>Bilaga.</i>    <b>Statistik öfver industrifett för Sverige.</b>

Sammanställd af <i>Alf. Larson.</i>

<i><b>Margarin</b>.</i>

1915 tillverkades ................................................... kg. 31,018,790

Import 1915   ....................................................    »    1,021,987
                                                                      kg. 32,040,727

Export 1915   .....................................................   »       12,006

                                                     Konsumtion per år kg. 32,028,721

Omräknadt   till   margarinfett   efter minst 80 % erhålles

margarinfett  ........................................................ kg. 25,622,976.

<i><b>Import och export 1915 af fett och oljor.</b></i>

                                                                  Import.      Export,
                                                                    kg.          kg.

Degras.................;.................................         90,227        —

Benfett   ................................................       356,342        443,729

Späck af hafsdjur.................   ....................         55,910         58,685

Oleomargarin ..............................................    1,570,257          5,245

Stearinsyra..............................................         77,300         23,472

Talg, premier jus och presstalg............................    5,058,680        373,935

Ullfett..................................................         29,068          1,000

Växtfett (fast)............................................   18,252,130        697,516

Animaliska oljor..........................................       873,125        350,119

Olein  ...................................................       947,878        599,545

Vegetabiliska feta oljor (flytande)........................   20,554,927      1,637,441

                                                          S:a 47,865,844      4,190,687

Export.....................................................    4,190,687

                                             Importöfverskott 43,675,157

<i>Vi   hafva   alltså   nyssnämnda   importöfverskott   af
industrifett</i>........................................................ kg. 43,675,157

<b><i>Tillverkning inom landet 1915:</i></b>

af lin-, rof- och rapsolja (af importeradt frö), däraf drygt
97 % linolja............................................................ »    9,618,845

                                  S:a importöfverskott af utländskt fett kg. 53,294,002

Inhemsk produktion af industrifett 1915:

Premier jus.............................................. kg.  464,126

Syretalg...............................................   »    208,504

Animaliska oljor......................................    »    271,903

Benfett................................................   »    994,030

Öfriga oljor och fett.................................    »    850,698 kg.   2,789,261

                                        S:a förbrukning af industrifett kg. 56,083,263

</chapter>



<chapter name="Utlåtande öfver linodlingsfrågan">

<b>Utlåtande öfver linodlingsfrågan.</b>

Den 4 december 1917 inkom till Kem. I. K. en remiss från Kungl.
Kommerskollegium med begäran, att Kem. I. K. måtte yttra sig öfver
en <i>Riksdagens skrifvelse till Konungen</i> af den 25 april samma år (n:o 94)
<i>i anledning af väckta motioner om anslag till befrämjande af inhemsk
linodling m. m.</i>

Kem. I. K:ts yttrande hade följande lydelse:

<i>Till Kungl, Kommerskollegium.</i>

Genom remiss den 4 december 1917 har Kungl. Kommerskollegium 
beredt Sveriges Kemiska Industrikontor tillfälle att afgifva yttrande med
föranledande af Riksdagens skrifvelse till Konungen den 25 april samma
år (n:r 94) i anledning af väckta motioner om anslag till befrämjande
af inhemsk linodling m. m.

Industrikontoret får i anledning häraf vördsamt anföra följande.

Kontoret biträder för sin del i allo den omförmälda skrifvelsens syfte,
dess motivering och de medel, som i densamma föreslås för ernående af
målet: en återupptagen och vidsträckt linodling i vårt land, men
tilllåter sig dock i detta sammanhang göra några erinringar.

Skrifvelsen ifråga afhandlar nämligen så godt som uteslutande
produktionen af spånadsämne utaf lin. Andra viktiga produkter, som man äfven bör
vänta af en inhemsk linodling - linfrö och däraf framställd linolja samt
linfrökakor - omnämnas icke i framställningen, ehuru desamma, enligt
Industrikontorets mening, äro värda allt beaktande.

Så utgjorde exempelvis enligt den officiella statistiken Sveriges
importöfverskott af linfrö

år 1914................................. 24,144 tons och
år 1915................................. 29,608 tons

Förbrukningen under samma år af linolja, linfrökakor och mjöl, hvilka
produkter hufvudsakligen framställdes af importeradt frö, uppgick till

<i>linolja</i>, incl. importerad linoljefernissa och s. k. standolja:

år 1914 ................................... 7,711 tons och
år 1915.................................... 8,689 tons

<i>Linfrökakor och linfrömjöl:</i>

år 1914..................................  18,024 tons och
år 1915................................... 36,491 tons

På grund af sin egenskap att vara torkande kan linoljan endast delvis
ersättas  med andra oljor vid målning och fernissberedning.    En
linoljeproduktion   af   inhemsk   råvara   torde därför vara mycket önskvärd, då
därigenom viktiga industriella behof skulle kunna tillgodoses och säker
ställas   oberoende   af  tillförseln   utifrån.    Såsom  bekant är linoljekakor


och linfrömjöl af stort värde som kraftfoder och ofvanstående siffror torde
visa, att det inhemska behof af dessa produkter, som genom en
igångsatt linodling här i landet skulle blifva tillgodosett äfven är afsevärdt.
Därjämte har linolja äfvensom linfrö en vidsträckt användning för
medicinskt behof.

Ehuru linet i regel ej kan beräknas gifva mer än hälften så mycket
olja och kraftfoder pr har som rapsen, torde detsamma dock på grund
af de viktiga speciella egenskaperna hos dess produkter vara värdt att
odlas i stor utsträckning, ett förhållande som ock berörts i
Industrikontorets underdåniga skrivelse till Konungen den 10 nov. 1917 angående
odling af fettväxter i Sverige, af hvilken Kontoret tillåter sig härjämte
närsluta ett exemplar i tryck. Att Kontoret då icke närmare ingick
på frågan angående betydelsen af en inhemsk linodling, berodde
uteslutande på, att detsamma vid affattandet af skrifvelsen ifråga hade sig bekant,
att denna odlings intressen redan tagits om hand och bevakades af
linodlingssällskapen.

Slutligen vill Industrikontoret i detta sammanhang framhålla
nödvändigheten af, att skyndsamma åtgärder blifva vidtagna för anskaffning
af erforderliga kvantiteter linfrö för utsädesbehofvet, så att odlingen af lin
om möjligt må kunna upptagas redan instundande vår i en mera
afsevärd utsträckning, och får Kontoret därvid meddela att den kvantitet frö,
som erfordras för att i full utsträckning genom inhemsk odling kunna
tillgodose vår industris årsbehof af linolja - ca 10,000 tons - enligt
gjorda beräkningar torde få uppskattas tilll 8,855 tons.

På grund af hvad sålunda anförts får Industrikontoret under åberopande
af dess föregående uttalanden i den omförmälda skrifvelsen den 10 nov.
1917 angående betydelsen af inhemsk odling utaf fettväxter i allmänhet,
i anslutning till det anförda på det lifligaste tillstyrka, att åtgärder
vidtagas, som kunna bidraga till igångsättandet af en omfattande linodling
i vårt land. Detta dock endast under förutsättning, att den såväl för
folknäringen, ladugårdsskötseln som industrien så viktiga rapsodlingen
icke blifver åsidosatt.

Stockholm den 15 januari 1918.

</chapter>

<chapter name="Utlåtande öfver Coventry-Syndikatets ansökan om att under vissa medgifvanden få framställa sprit för tekniskt bruk ur lafvar, mossor och hvitmosstorf">
<b>Utlåtande öfver Coventry-Syndikatets ansökan om
att under vissa medgifvanden få framställa sprit för
tekniskt bruk ur lafvar, mossor och hvitmosstorf.</b>

Den 6 sistlidne december inkom till Kem. I. K. en remiss från Kungl.
Kommerskollegium angående tvänne till Kollegium inkomna och i
afskrift bilagda ansökningar från <i>Coventry-Syndikatet, Aktiebolag,
Stockholm, angående tillstånd att anordna brännerier för att af lafvar, mossor
och hvitmosstorf framställa sprit för tekniskt bruk.</i>   Kommerskollegium


begärde Kem. I. K:ts utlåtande rörande det tillämnade företagets <i>tekniska
och ekonomiska betydelse.</i>

Kem. I. K:s utlåtande hade följande lydelse:

<i>Till Kungl. Majds och Rikets Kommerskollegium.</i>

Sedan Kommerskollegiet genom remiss den 6 innevarande december
lämnat Sveriges Kemiska Industrikontor tillfälle att afgifva yttrande öfver
tvänne remissen i afskrift bilagda underdåniga framställningar af
Coventry-Syndikatet, Aktiebolag, här i staden, angående nådigt tillstånd för

bolaget att anordna brännerier för att af lafvar, mossor och
hvitmosstorf framställa sprit för tekniskt bruk, får Industrikontoret härmed
vördsamt anföra följande.

Enligt Kontorets åsikt torde ur teknisk synpunkt goda möjligheter
föreligga för framställning utaf sprit af de ifrågakomna råämnena, hvilket
i all synnerhet gäller sprittillverkning af lafvar. Då vidare inom landet
f. n. bedrifven produktion af sprit för tekniskt bruk är otillräcklig för
att under nu rådande förhållanden kunna tillgodose industriens behof,
och flera viktiga industrigrenar därför måste vidkännas starka
inskränkningar i sin drift, så torde en dispens från lagbestämmelserna angående
tillverkning af brännvin vara att förorda, för så vidt viktiga industriella
ändamål därigenom kunde blifva bättre tillgodosedda. Vidkommande det
tillärnade företagets ekonomiska bärighet, så torde densamma äfven med
hänsyn till nu rådande abnorma förhållanden böra sättas i tvifvelsmål,
och torde därför, enligt Industrikontorets mening, vissa lättnader äfven
höra beredas sökandebolaget ifråga om maximipris m. m., dock endast
under förutsättning att den sprit, som kan blifva framställd, ställes under
fullt betryggande kontroll, så att de industrigrenar, där verkligt
berättigade behof föreligga i första rummet blifva tillgodosedda.

Stockholm den 19 december 1917.

</chapter>

<chapter name="Utlåtande öfver Kontrollstyrelsens framställning om utfärdande af kungörelse angående försäljning af sprit för tekniska och andra särskilda ändamål">

<b>Utlåtande öfver Kontrollstyrelsens framställning
om utfärdande af kungörelse angående försäljning
af sprit för tekniska och andra särskilda ändamål.</b>

Den 2 sistlidne januari inkom till Kem. I. K. en remiss från Kungl.
Kommerskollegium med begärdt yttrande öfver en af <i>Kungl.
Kontrollstyrelsen gjord underdånig framställning om utfärdande af kungörelse
angående försäljning af sprit för tekniska och andra särskilda ändamål.</i>

Kem. I. K:ts yttrande hade följande lydelse:

<i>Till Kungl, Kommerskollegium.</i>

Genom remiss den 2 innevarande januari har Kungl. Kommerskollegium
anmodat   Sveriges Kemiska Industrikontor att afgifva yttrande öfver en



af Kungl. Kontrollstyrelsen gjord underdånig framställning om utfärdande
af kungörelse angående försäljning af sprit för tekniska och andra
särskilda ändamål.

Med föranledande häraf får Industrikontoret efter att hafva låtit sin
spritkommitté genomgå det vid framställningen fogade förslaget till den
omförmälda kungörelsen härmed vördsamt anföra följande.

Kontoret har för sin del icke något att erinra mot den föreslagna
kungörelsens syfte och ändamål: ernående af en tillfredsställande kontroll
ifråga om inköpen och användningen af den för förtäring icke afsedda,
skattelagda spriten. Däremot anser Industrikontoret det mindre välbetänkt
att kontrollstyrelsen vidkommande sprit, som är afsedd för tekniskt, 
industriellt eller likartadt ändamål ensam erhåller öfverinseende öfver
inköpen samt befogenhet att meddela kontrollföreskrifter. Enligt
kontoret mening bör åtminstone härvidlag kommerskollegium erhålla
medbestämmanderätt, så att vederbörlig hänsyn tages till industriens berättigade
intressen. Beträffande det af kontrollstyrelsen framlagda
författningsförslaget i och för sig anser kontoret, då detsamma, samtidigt som det sträfvat efter att skapa betryggande garantier för att den för tekniskt och
industriellt bruk inköpta spriten kommer till användning uteslutande för
ifrågavarande ändamål, icke synes i tillräcklig grad hafva beaktat
konsekvenserna för den industri och näring, som skulle komma att beröras
af förslagets stadfästande, att denna industri och näring genom de
föreslagna bestämmelserna hotas af ett otrygghetstillstånd, som icke kan
vara med billigheten eller statsintresset öfverensstämmande, så mycket mer
som en fullt effektiv kontroll enligt Industrikontorets mening bör kunna
ernås genom betydligt mindre rigorösa och för vederbörande industri- och
näringsidkare ej allt för betungande föreskrifter.

Industrikontoret tillåter sig därför göra följande erinringar beträffande
i   förslaget   under   här nedan angifna paragrafer inrymda bestämmelser.

§ 2.

I paragrafens sista stycke sägs: »Vid ansökningen skola fogas de bevis,
sökanden vill åberopa för att styrka, att han är i behof af sprit för det
uppgifna ändamålet, storleken af detta behof äfvenså öfriga ofvanstående
uppgifter». Af stadgandet framgår ej hvilka »bevis», som komma att
godtagas af Kontrollstyrelsen. Det i Kungl. kungörelsen den 25 september
1914 § 2 punkt f omförmälda intyget af Kommerskollegium eller lärare
i kemi vid någon af rikets akademier eller högskolor eller vid teknisk
läroanstalt torde vidkommande sprit, som skall användas för industriellt
eller likartadt ändamål, emellertid vara fullt betryggande, och borde
ifrågavarande bestämmelse därför lämpligen kunna inryckas i paragrafen. Att
ett dylikt intyg tillika skulle angifva »storleken af detta ändamål» måste
med hänsyn till de under punkt 1—5 omförmälda uppgifterna få anses
obehöfligt, i all synnerhet som en dylik uppgift svårligen torde kunna
lämnas af myndighet eller privatperson med mindre än viktiga industriella
anordningar och affärshemligheter blottställas.


§ 3.

Ifråga om stadgandet i andra punkten af första mom., att
tillståndsbeviset skall innehålla föreskrift angående de anordningar, köparen har
att vidtaga till förekommande af spritens eller däraf tillverkad varas
användning för obehörigt ändamål så torde dylik befogenhet icke böra lämnas
åt Kontrollstyrelsen förrän vederbörande statsmyndigheter i samråd med
representanter för industrien förebragt en grundlig utredning och vidtagit
ingående undersökning rörande denatureringsförfarandet; och får
Industrikontoret härutinnan hänvisa till hvad i berörda hänseende anförts i dess
yttrande den 15 december 1917 i anledning af Kungl. Kollegiets remiss
angående lagstiftning om vissa alkoholhaltiga preparat.

§ 6.

Andra mom. torde böra utgå och den däri inryckta bestämmelsen
angående rättighet för Kontrollstyrelsen och dess ombud »att inventera
köparens spritförråd» anknytas till paragrafens första mom. Rörande den
i mom. 2 föreslagna befogenheten att granska handelsböcker får
Industrikontoret på det bestämdaste framhålla, att ett dylikt ingrepp i den
enskildes förmåner och rättigheter kan leda till allvarliga komplikationer
äfvensom att ett dylikt stadgande ej heller torde vara ur kontroilsynpunkt
erforderligt, då af den i mom. 1 föreslagna särskilda bokföringen
erforderliga upplysningar böra kunna inhämtas. Kontoret tillåter sig jämväl
härvidlag hänvisa till sitt förenämnda yttrande angående lagstiftningen
om vissa alkoholhaltiga preparat (se under § 8).

§ 7.

Det i mom. 1 af ifrågavarande paragraf föreslagna stadgandet angående
befogenhet för Kontrollstyrelsen att återkalla tillstånd till inköp af sprit,
»därest grundad anledning föreligger till antagande, att inköpt sprit
användts för annat än uppgifvet ändamål, eller där köparen åsidosatt skyldighet
honom enligt 6 § åligger att föra vederbörliga anteckningar eller icke
ställt sig till efterrättelse af Kontrollstyrelsen jämlikt 3 § meddelad
föreskrift», torde böra väsentligt modifieras. En dylik befogenhet bör icke
inrymmas åt Kontrollstyrelsen utom då fullt klara och otvetydiga bevis
angående missbruk föreligga, och torde Kontrollstyrelsens beslut
härutinnan från fall till fall böra underställas Kungl. Majis pröfning, innan
de gå i verkställighet. Vidtagande af dylika åtgärder skulle nämligen
ofta ställa stora ekonomiska intressen på spel för den enskilde fabrikanten
och näringsidkaren och böra därför endast undantagsvis och då blott, när
verkliga och svåra missbruk föreligga, tillämpas.

På grund af hvad sålunda anförts får Industrikontoret vördsamt 
hemställa, att Kungl. Kollegiet i sitt underdåniga utlåtande i ärendet måtte
med skärpa framhålla vikten af, att industriens intressen blifva bevakade
genom att Kungl. Kontrollstyrelsen icke <i>ensam</i> vare sig erhåller det före-
30

slagna öfverinseendet öfver inköpen af sprit för tekniskt, industriellt eller
likartadt ändamål eller lämnas uteslutande befogenhet att meddela de
ifrågakomma kontrollföreskrifterna samt att kollegiet vidare icke måtte
förorda det omhandlade förslaget med mindre än de här ofvan anmärkta
paragraferna förändras till lydelse och innehåll i antydd riktning.

Stockholm den 11 januari 1918.

</chapter>

<chapter name="Skrifvelse till Konungen i frågan om ett Industri-och Handelsdepartement">

<b>Skrifvelse till Konungen i frågan om ett
Industri-och Handelsdepartement</b>.

Kem. I. K. har den 2 d:s till Konungen afgifvit en skrifvelse i denna
viktiga fråga och med följande lydelse:

Till Konungen.

Frågan om inrättande af ett särskildt departement för tillvaratagande
af industriens, handelns och sjöfartens intressen har sedan länge stått
på dagordningen. Det nu pågående världskriget och de däraf föranledda
utomordentliga förhållandena torde med önskvärd styrka hafva påvisat
bristen i vår centrala organisation i detta hänseende. I de flesta
länder, som hafva en mera betydande handel och industri, äro dessa
näringar direkt företrädda genom särskilda representanter inför eller inom
den högsta regeringsmakten. Att såsom hos oss enligt nu gällande
departementsindelning frågor af hithörande art måste förläggas till än det ena
och än det andra statsdepartementet kan ej få anses motsvara tidens
kraf. Inom de stora kulturnationerna rustar man sig för den merkantila
och industriella kamp, som kommer att följa på kriget. Att denna
kamp kommer att blifva hård och hänsynslös, därom varslar åtskilligt.
Särskildt gäller det för de små nationerna att vara beredda och genom
en väl genomtänkt organisation värna sina intressen såväl inåt som utåt.
Nu om någonsin torde väl tiden vara inne, att industrien och handeln
erhålla en egen representant vid konungens rådsbord. Ett förhalande
af frågans lösning kan medföra konsekvenser af oanad räckvidd.

En särskild anledning till att inrättandet af ett dylikt departement
just borde beslutas vid innevarande års riksdag torde vara tillfinnandes
i den omständigheten, att frågan om Kommerskollegiets omorganisation,
hvilken därvid lär komma att upptagas till behandling, står i ett intimt
samband med frågan om inrättande af ett särskildt departement för
handeln och industrien. Det kan därför anses hardt när ofrånkomligt, att
dessa båda frågor lösas i ett sammanhang. Då vidare det vid 1917 års
riksdag såsom hvilande antagna förslaget till ändring i regeringsformen,
hvarigenom inrättande af nya statsdepartement skulle möjliggöras, utan
att grundlagsändring i hvarje särskildt fall behöfver ifrågakomma, torde


blifva definitivt genomfördt vid denna riksdag, bör icke heller något
formellt hinder stå i vägen för frågans snara lösning.

Såsom en af industriens representanter har Sveriges Kemiska
Industrikontor särskild anledning att framhålla vikten af, att industriella frågor
i allmänhet och särskildt den kemiska industriens intressen blifva bättre
tillgodosedda än hvad hittills varit fallet. Allt sedan det nya seklets
början finnes inom vår statsförvaltning ett särskildt departement för
jordbruksärendena. Industrien har emellertid vuxit fram till betydligt
större produktionsvärde än jordbruksnäringen, men saknar ännu i likhet
med handeln och sjöfarten eget departement. Civil- och
finansdepartementens arbetsbörda är stor. De ärenden, som där handläggas, växa
starkt år från år. Industriella frågor af vikt vänta på sin lösning, men
då de gamla, rent administrativa ärendena i främsta rummet måste
skötas, händer det alltför ofta, att nytillkomna och däribland de
industriella frågorna blifva mer eller mindre styfmoderligt behandlade. Just
de industriella frågorna kräfva för sin lösning speciellt sakkunnig
behandling, och med den nuvarande organisationen inom de departement,
dit de hänvisas, torde denna speciella sakkunskap alltför ofta saknas.
Hvad som år från år försummas för industrien står ej att återvinna.
Ett varnande exempel härutinnan är vattenkraftfrågan. Om denna fråga
i tid vunnit beaktande, hade vi helt säkert icke stått inför de nuvarande
svårigheterna för lyse, kraft och bränsle. Särskildt hade den af tillgång
till billig kraft i högre grad än de flesta andra industrigrenar beroende
kemiska industrien med all säkerhet i så fall vunnit en utveckling, som
i många viktiga afseenden kunnat gjort vårt land oberoende af de
krigförande staternas nåd. Det ökade uppsving, som den inhemska
industrien särskildt under de senaste åren tagit, kräfver därför, att dess
näringsgrenar icke blifva tillbakasatta.

Den kemiska industrien representerar mer än en tredjedel af hela den
svenska industriens tillverkningsvärde, men har denna industrigren
hittills varit föga beaktad i saknad af enhetlig representation af t. ex.
Järnkontorets art. Häri har väl en viss omvandling skett under kristidens
tryck, men dess betydelse har ännu ej på långt när uppskattats.
Säkerligen utgör den en af vårt lands allra betydelsefullaste näringsgrenar
och är, såsom erfarenheterna under kriget visat, vår kanske viktigaste
industri på grund af dess stora betydelse såväl för folknäringen som
försvaret. Ensam den är sålunda värd en speciell omvårdnad.
Emellertid synas dess intressen särskildt under nu rådande förhållanden mången
gång hafva blifvit i hög grad tillbakasatta på grund af den ofta icke
tillfredsställande behandling, en hel del kristidsekonomiska frågor rönt.
Känslan för, att densamma måste göras konkurrenskraftig äfven för tiden
efter kriget, saknas mångenstädes inom administrationen. Den
synnerliga omvårdnad, som kommit denna industri till del i dess
föregångsland, Tyskland, särskildt med tanke på konkurrensförmågan efter kriget,
har på grund af de lysande och oanade prestationer, som den just nu
under krigsåren visat sig mäktig, redan vunnit efterföljd inom de öfriga
stora nationerna.

De   rika naturtillgångar, vårt land förfogar öfver, innefatta emellertid


ett mycket, stort arbetsfält för den svenska kemiska industrien. Om
därför också mycket hittills försummats stå likväl ännu stora värden att
vinna genom att vår uppspirande kemiska industri i tid omhuldas.

På grund af hvad sålunda anförts får Industrikontoret från sin
särskilda synpunkt i underdånighet hemställa, att Eders Kungl. Maj:t täcktes
föranstalta om, att proposition angående inrättande af ett departement
för industri, handel och sjöfart utarbetas och föreläggas innevarande års
riksdag.


Stockholm den 2 februari 1918.

</chapter>

<sp>MEDDELANDEN</sp>

FRÅN

<b>SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I Årg.                  DEN  15 MARS  1918.              N:o 3.

Innehåll; Skrifvelse till Konungen i prispolitikfrågån med
sockerindustrien som speciellt exempel. Skrifvelse till Konungen angående
befrielse från krigskonjunkturskatt i vissa fall.

<chapter name="Skrifvelse till  Konungen i prispolitikfrågan med sockerindustrien som speciellt exempel">

<b>Skrifvelse till  Konungen i prispolitikfrågan med
sockerindustrien som speciellt exempel.</b>

Kem. I. K. har den 18 februari till Konungen afgifvit följande skrifvelse:

Till KONUNGEN.

Under nu rådande lifsmedels- och varuknapphet bör det gifvetvis vara
af stor allmän betydelse, att vår inhemska industris produktionsförmåga
i största möjliga utsträckning blifver till fullo utnyttjad.

Den främsta förutsättningen härför torde emellertid vara att från
statsmakternas sida en vidsynt prispolitik tillämpas, så att förhållandet mellan
konsumtionens och produktionens intressen rätt afväges. Att så alltför
ofta icke blifvit fallet är den gängse uppfattningen inom industriens
läger. Den prispolitik, som inleddes med kristidens första skede var ock
baserad på faktorer, med hvilka vi, sådana förhållandena nu gestalta sig,
icke längre få räkna. Allmänt hoppades man ju då, att de inträdda
svårigheterna skulle blifva af mera öfvergående art, och med tanke på
en snar återgång till normala förhållanden ansåg man, att industrien i
det allmännas intresse borde få finna sig i en del uppoffringar.

Kristiden har emellertid blifvit af längre varaktighet än man beräknat
och slutet kan ännu icke skönjas, men likväl vidhålles och tillämpas i
många fall fortfarande en prispolitik, som alltför ensidigt tar fasta på
konsumtionens intresse.

För Sverige såsom själfförsörjande land har den förda prispolitiken
haft mycket ogynnsamma följder. Den ur många synpunkter synnerligen
önskvärda ökningen af produktionen har nämligen icke blott alltför ofta
uteblifvit, utan har den industriella produktionen på grund af det tryckta
marknadsläget i många fall nedpressats under det normala.

Läget utåt bör ock ingifva oss berättigade farhågor. Efter kriget ha
vi nämligen att vänta en synnerligen kraftig konkurrens. Särskildt
förbereder sig den tyska storindustrien på att genom en häftig prissänkning
återvinna  sin delvis förlorade ställning på världsmarknaden.    Vid dessa




förberedelser har densamma haft det bästa stödet af de tyska
statsmakternas vidsynta och förutseende prispolitik, hvilken i ett flertal kända
fall går ut på att genom en gynnsam prissättning lämna
exportindustrierna och däribland äfven de äldre före kriget grundade tillfälle att
helt afskrifva kostnaderna för sina verk och anläggningar. Så är t. ex.
förhållandet med den tyska tjärfärgs- och kväfvetillverkningen. Den
tyska industrien är ock, tack vare denna myndigheternas omtänksamma
prispolitik, synnerligen väl rustad för att med kraft kunna upptaga
konkurrensen. De exceptionellt låga tillverkningspriserna, den således har
att räkna med, tillsammans med den fördel, som den låga markkursen
under de första åren efter kriget bjuder, komma att göra den svenska
industriens kamp för tillvaron i en kommande tid ytterst svår, såvida
icke förutsättningarna för dess lifs betingelser snarast genom en framsynt
prispolitik afsevärdt förbättras. Att så sker är så mycket mera af nöden
som prispolitik af antydd riktning föres icke blott i Tyskland utan äfven
i ententeländerna, specielit England. I detta sammanhang må man icke
förglömma den konkurrenskraft, som industrien i Nordamerikas Förenta
Stater besitter tack vare de exceptionellt stora vinster, som tillförts
densamma genom kriget. Vidare må framhållas, hurusom vår svenska
industri icke kan stödja sig på inhemsk bränsletillgång, utan därvidlag är
beroende af de krigförande staternas nåd.

Tiden torde därför nu vara inne, att myndigheterna vid sina
berättigade sträfvanden att hålla priset å konsumtionsvaror nere mera allmänt
tillämpa en prispolitik, som jämväl lämnar rum för en rättmätig vinst
åt industrinäringen. Om så ej blifver fallet, löper nämligen densamma
fara för sitt bestånd och sin lugna utveckling, värden som särskildt nu,
då det gäller att med alla medel vidmakthålla och öka dess
produktionsförmåga icke böra få äfventyras.

Att den prisreglerande politik, som hos oss blifvit förd under kristiden,
träffat många grenar af den kemiska industrien särskildt hårdt är ju
tydligt, då just denna i högre grad än de flesta andra industrier förser
allmänheten med direkta konsumtionsvaror. Såsom representant för denna
industri har därför Sveriges Kemiska Industrikontor ansett sig icke böra
underlåta att för Eders Kungl. Maj:t framföra sina allvarliga bekymmer
för icke blott den kemiska industriens utveckling i vårt land utan äfven
i åtskilliga fall för den nu förefintliga industriens bestånd efter kriget,
hvilket så mycket mer med skäl kan befaras, som för de flesta af dess
produkter endast ett svagt eller intet tullskydd förefinnes. I detta
sammanhang bör därjämte tagas i betraktande, att just Sverige och dess
befolkning i ovanligt hög grad besitter många förutsättningar för en
kemisk industri.

Att emellertid här i detalj påvisa de värden, som inom den kemiska
industriens olika grenar stå att vinna eller som löpa fara att förloras,
skulle föra oss för långt. Industrikontoret har därför valt ett specialfall
- en af våra största kemiska industrigrenar, den svenska
sockerindustrien. Premisserna äro nämligen där på grund af ett flertal
framställningar och en vidlyftig diskussion i dagspressen redan mera allmänt
kända.     Vidare   förtjänar detta  fall desto mer att tagas i skärskådande,

som vår sockerindustri är en af våra allra äldsta kemiska industrigrenar
och densamma därjämte utan öfverdrift kan sägas hafva framammat den
för hela vårt land så viktiga omläggning af vårt jordbruk, som
betodlingen medfört. I närvarande stund äro slutligen därjämte
sockerindustriens produkter värda ett alldeles särskildt intresse, då en ökad
sockerproduktion skulle kunna tillföra vårt land ett betydande tillskott af såväl
folk- som djurnäring.

Industrikontoret tillåter sig i underdånighet anföra följande.

Enligt det utlåtande, som den 14 november 1917 afgafs till herr
statsrådet och chefen för Kungl, jordbruksdepartementet utaf den kommitté
af sakkunniga, hvilka inom nämnda departement tillkallats för utredning
och förslag angående skäligt sockerpris under konsumtionsåren 1917 -
1918 m. m., uppgick den betskörd, som under konsumtionsperioden
ifråga stod till förfogande, till 856 070 ton, hvaraf enligt kommittén
beräknades kunna utvinnas 14  %  eller 127 762 ton råsocker.

Sockerkonsumtionen i Sverige, uttryckt i råsockervärde, uppgick enligt
den officiella statistiken under år 1915 till 178 631 ton eller på en
befolkning för året af 5 696 174 personer till 31,36 kg. per capita, en
förbrukning som ej kan anses exceptionellt hög, om man tager i
betraktande, att medelförbrukningen för år utaf socker i Danmark,
Storbrittanien och Nordamerikas Förenta stater, likaledes uttryckt i
råsockervärde, öfverstiger 40 kg. per person. Då folkmängden i Sverige vid
1917 års slut, enligt hvad kontoret inhämtat, utan afsevärdt fel torde
kunna uppskattas till c:a 5,793,000 personer, kommer emellertid den
för innevarande konsumtionsår beräknade betskörden endast kunna lämna
22,05 kg. per capita, hvarför således den normala förbrukningen af ett
utaf våra bästa och billigaste födoämnen står inför utsikten att för året
behöfva nedbringas med c:a 30 %. Den uppkomna bristen har icke i
afsevärd mån kunnat utjämnas genom tillförsel af utländskt socker, som
till ett osedvanligt högt pris kommit i handeln.

Enligt den officiella statistiken (Accispliktiga näringar 1915—16)
utgjorde sockerbetareal och skörd af betor för sockertillverkning samt
erhållet råsocker och melass för hela riket:

       
År                           Betareal    Betskörd     Råsocker    Melass
                               har         ton          ton         ton

1911—12 .............         29 052      824 070      127 378     11 245
1912—13 .............         27 092      836 508      131 961     12 435
1913—14 .............         28 840      885 276      137 106     17 730
1914—15 .............         32 460      974 409      154 114     22 413  
1915—16 .............         32 352      824 482      127 352     19 144

Medeltal.............         29 959      868 949      135 582     16 593
Per hektar   ........                          29,0          4,53       0,55

Om det normala årsbehofvet af socker sättes till förutnämnda
kvantitet 178 631 ton råsocker, erfordras således efter ett medelutbyte af 4,53
ton per hektar för att genom inhemsk produktion kunna täcka vårt 




sockerbehof under nästa konsumtionsår, att sockerbetarealen för innevarande
år blefve ökad med i rundt tal 7 000 hektar utöfver hvad den uppgick
till år 1915. På grund af bristande tillgång på konstgödsel måste
emellertid en betydligt lägre afkastning få beräknas, enligt
landtbrukssakkunnige antagligen högst 25 ton i stället för en normalafkastning af 29
ton per hektar. En ökning af betarealen till c:a 40 000 hektar torde
därför vara att anse såsom ett minimum, om vi icke framdeles skola
komma att lida af samma eller större knapphet, än nu råder på sockret.

En ökning af betarealen måste emellertid tagas från annan odling.
Därvid torde ej annan odling än vårsäd, rotfrukter eller hö kunna komma
ifråga. Att mera betjord finnes att tillgå än hvad under senaste åren
upplåtits för odling af sockerbetor framgår af det förhållandet, att 35,134
hektar under år 1910 utnyttjades för nämnda odling. En areal af c:a
40,000 hektar torde därför utan svårighet kunna upplåtas. Det gäller
alltså att afgöra, huruvida sockerbetodlingen per hektar afkastar mera
eller mindre än odlingen af säd, andra rotfrukter än sockerbetor eller
hö, hvilket under nuvarande tid af brist på människo- och djurföda bör
vara afgörande för frågan: ökad betodling eller icke.

Såsom nämnts afkastar 1 hektar betjord normalt i medeltal 4 530 kg.
råsocker.    Denna kvantitet råsocker ger vid raffinering

93 %  raffinad  =  0,93 × 4 530  =  4 113 kg.
 6 %  melass    =  0,06 × 4 530  =    272 »
 1 %  förlust   =  0,01 × 4 530  =     45 »

                                    4 530 kg.

Rent socker har ett näringsvärde pr kg af 4 100 kalorier, hvarför 1
hektar jord, odlad med sockerbetor, således lämnar 17 273 300 kalorier
till människoföda.

Emellertid erhållas därjämte 822 kg (= 550 + 272) melass, hållande
c:a 50 % socker. Enligt professor Nils Hansson, »Handbok i
utfodringslära», hvarur flertalet af nedanstående sififror öfver fodervärde m. m.
tagits, motsvarar 1,3 kg. melass 1 foderenhet (f. e.). Således lämnar 1
hektar sockerbetor i form af melass 632 f. e.

Af färsk betmassa fås c:a 50 % af de afverkade betornas vikt, alltså
pr hektar 14 500 kg. betmassa. Då 12,5 kg. färsk betmassa är lika
med 1 f. e., ger alltså 1 hektar betjord i form af betmassa 1 160 f. e.
Därjämte ger sockerbetblasten, enligt uppgift af direktören i Sveriges
Allmänna Landtbrukssällskap G. Leufvén, pr hektar ett fodervärde af
1 200 f. e.

En hektar sockerbetsjord producerade således under förenämnda
femårsperiod i medeltal pr år

Till människoföda............    4 213 kg. raffinadsocker  =  17 273 300 kal.
Till djurföda................      822 »   melass     =    632 f. e.
                                14 500 »   betmassa   =  1 160 »
                                           blast      =  1 200 »   2 922 f. e.

Nu gaf 1 hektar åker under perioden 1913 - 1916 i medeltal pr år
3 422 kg. odladt hö, hvaraf 2,5 kg. motsvarar 1 f. e., således pr hektar
1 369 f. e. Sockerbetaffallet ger alltså pr hektar 1 623 f. e. mera än
1 hektar odladt hö. Eller med andra ord: <i>affallet</i> från 1 hektar
sockerbetor ger  samma fodervärde som erhålles från 2,19 hektar odladt hö.

I det följande skall visas huru det i detta hänseende förhåller sig
med   sockerbetodlingen   i jämförelse med spannmåls- och rotfruktodling.

Skörd i kg. per hektar enligt den officiella statistiken för åren 1913 -
1915:

År         Höst-  Höst-   Hafre   Korn   Potatis   Foder-    Halm af   Halm af 

           hvete  råg                              betor     höstsäd   vårsäd

1913 ..... 2240   1580    1780    2030   12920     42490     2970      2653

1914 ..... 2130   1750    1030    1560   11210     35190     3189      1461

1915 ..... 2100   1500    1650    1800   13900     36500     2627      2886

Medeltal ..2157   1610    1487    1797   12680     38060     2929      2167

Afrundas ..2160   1610    1490    1800   12700     38100     2930      2170

Vid förmalning till finsiktadt mjöl ger enligt meddelande från
föreståndaren för Aktiebolaget Saltsjökvarns Cereallaboratorium, ingeniör G.
Molin:

                  Hvete    Råg

Mjöl............  75 %     65 %

Kli.............  24 %     34 %

Förlust.........   1 %     1 %

           Summa 100 %    100 %

hvaraf 1,2 kg. motsvarar 1  f. e.

Enligt König har fint hvete- och rågmjöl följande sammansättning:

                                                   Hvetemjöl        Rågmjöl

Ägghvita......................................     10,68 %          9,62 %

Fett..........................................      1,13 %          1,44 %

Kolhydrat ....................................     74,74 %         73,84 %

Salter, vatten m. m...........................     13,45 %         15,10 %

                                            Summa 100,00 %        100,00 %

Häraf beräknade kalorier .........................  pr kg. 3 607    3 556

Afrundas till   ................................    »   »  3 600    3 500

Af hösthvete- och höstråghalm motsvara  5 kg. 1 f. e., således pr hektar
586 f. e.



1 hektar hösthvete- och höstrågjord ger då i kalorier och foderenheter:

                   Människoföda    Djurföda i  Djurföda i       Summa djur-

                   i mjölet, kal.  kliet, f.e  halmen, f.e.     föda, f.e.

Hösthvete......... 5 832 000       432       +   586       =     1 018

Höstråg........... 3 728 540       456       +   586       =     1 042

Således ger 1 hektar hösthvete endast 33,74 % människoföda och
34,23 % djurföda, 1 hektar höstråg blott 21,8 6 % människoföda och
34,8 2   %  djurföda af hvad 1 hektar sockerbetor lämnar.

<i>Hafre och korn</i> (näringsvärdena här endast uträknade i f. e.). 1,2 kg.
hafre, 1,0 kg. korn, 3,7 kg. kornhalm och 4 kg. hafrehalm utgöra hvar
för sig 1 f. e.

1 hektar afkastade således under nämnda treårsperiod till djurföda i
f. e.

                        Kärna   Halm    Summa    I % af sockerbets-

                                                 affallet från 1 hektar

Hafre.................  1 242    542    1 784          59,62

Korn..................  1 800    586    2 6            79,75

<i>Potatis</i>. 4 kg. potatis motsvara 1 f. e. Enligt direktör G. Leufvén
motsvarar 1 hektar potatisblast c:a 500 f. e. 1 hektar potatis ger således

                            i rotfrukten    i blasten       summa

f. e........................    3 175          500          3 675

och i % af affallet från 1 hektar sockerbetor 122,62, således endast c:a
23 % mera i foderenheter från en hektar potatis än i <i>affallet</i> från en
hektar sockerbetor.

Om rotfrukten beräknas som människoföda ger 1 hektar potatis, då
1 kg antages hålla 740 kalorier:

                                     Människoföda    Djurföda

                                     kal.              f. e.

                                     9 398 000        500

och i % af 1 hektar sockerbetor  ...     54,40         16,71

<i>Foderbetor.</i> 10 kg. motsvara 1 f. e. i rotfrukten. Blasten ger enligt
direktör G. Leufvén pr hektar 1 000 f. e.

1 hektar ger således i rotfrukten 3 810 f. e. och i blasten 1 000 f. e.,
summa 4 810 f. e. eller endast 60 % mera än hvad <i>affallet</i> från 1
hektar sockerbetor lämnar.

De anförda exemplen torde till fullo hafva visat hvilken stor betydelse
sockerbetodlingen innebär för såväl folk- som djurnäringen och att
densamma därför med skäl bör på allt sätt uppmuntras.

Om förutnämnda areal af 7 000 hektar, som ytterligare borde
användas för odling af sockerbetor, tages från härför lämplig jord, hvarå nu
hö odlas, vunnes icke allenast fördelen af, att vid normal skörd vårt
sockerbehof - i   form af socker och sirap - blefve täckt genom 



inhemsk produktion, utan skulle därtill komma att landet genom den
ökade betodlingen erhölle ett så afsevärdt <i>tillskott</i> af kreatursfoder som
11 361 000 f. e. Industrikontoret förbiser dock därvid ej, att höet på
grund af betmassans ringa halt af ägghvita och totala brist på fett icke
i hvilken utsträckning som helst kan ersättas af detta  »saftfoder».

Sammanfattningen häraf blir, om allt, både hvad som användes till
människo- och djurföda, omräknas i kalorier (l f. e. motsvarar c:a 3 000
kal. netto) och om sockerbetskörden per hektar, uttryckt i kalorier, sättes
lika med 100, följande förhållande i afkastadt näringsvärde:

Sockerbetor, inclusive affall (melass, betmassa och blast)...........   100

    »            »       »       »        »     men icke blast) .....    86

    »        exclusive affall (således endast människoföda)   .......    66

Foderbetor, inclusive blast..........................................    55

    »       exclusive blast..........................................    44

Potatis, inclusive blast.............................................    42

Potatis, exclusive blast............................................     36

Höstvete, kärna och halm   ..........................................    34

Sockerbetor, endast affallet (melass, betmassa och blast)............    34

Korn, kärna och halm  ...............................................    27

Höstråg, kärna och halm..............................................    26

Hafre, kärna och halm................................................    21

Sockerbetor, endast affallet (melass, betmassa, men icke blast) .....    20

Odladt hö............................................................    16

Redan under normala förhållanden vore således en mera omfattande
betodling af stort värde, men borde densamma i synnerhet under nu
rådande tider vara särskildt värd att beaktas och torde sockerbetodlingen
därför på allt sätt och framför allt på höodlingens bekostnad böra
omhuldas. De 101 500 ton betmassa, som genom odling af ytterligare
7 000 hektar sockerbetor skulle tillföras fodertillgången, exempelvis i
Skåne, där den största betodling såsom bekant äger rum, utgöra
nämligen endast 3,6 % af fodervärdet från de 167 574 hektar odladt hö,
bete och grönfoder, som denna provins lämnat, hvarför den ifrågasatta
ökade betodlingen helt säkert icke torde kunna inverka menligt på en
normal utfodring.

De svenska sockerfabrikernas tillverkningskapacitet är ungefär dubbelt
så stor som den nuvarande normala tillverkningen eller c:a 300 000 ton
pr år. Några fabrikstekniska svårigheter böra således icke möta, då det
gäller att åstadkomma en starkt ökad sockerproduktion här i landet.

Vid den prissättning af socker, som i enlighet med den förutnämnda
kommitténs förslag blifvit tillämpad, har man emellertid utgått ifrån,
att Svenska Sockerfabriks Aktiebolaget t. v. icke borde tillföras den
normala och skäliga vinst å sin rörelse, som detta bolag tillgodogjorde sig
före krigsutbrottet. Att ett industriellt företag icke frånkännes
möjligheten att erhålla en skälig vinst måste dock få anses som en absolut
nödvändig förutsättning för näringslifvets goda och sunda utveckling.
Dessutom   bör tagas i betraktande, att bolagets egendom, sedan bolaget

bildats, stigit i pris, så att realvärdet däraf numera vida öfverstiger det
nominella aktiekapitalet.

Det kan därför enligt Industrikontorets mening icke anses förenligt
med rättvisa och billighet, att ett företag, som representerar en af våra
största och viktigaste kemiska industrier, genom tvångsåtgärder från
statens sida beröfvas möjligheten att erhålla en vinst, som icke öfverstiger
vanlig bankränta å i bolaget befintlig egendom efter nu gällande värden.
Man torde ej heller vid bedömandet af bolagets verksamhet få glömma
bort den ofantligt stora nytta, som den inhemska sockerindustrien gjort
vårt land, och de värden, den skapat åt andra näringar. Jordbruket i
betydande delar af vårt land står nämligen i största tacksamhetsskuld
till sockertillverkningen. Det är sockerindustrien, som skapat betodlingen
och därigenom ökat jordafkastningen och jordvärdet, icke tvärtom.
Betodlingen har haft till följd, att exempelvis den skånska jorden kommit
i så hög kultur, att den areal, som odlas med annat än sockerbetor, nu
afkastar lika mycket eller mera, än hvad hela åkarearealen skulle gifvit
utan betodling. Industrien har haft stor nytta af sockertillverkningen,
exempelvis gödselämnesfabrikationen, kalk- och kolbrytningen, de
mekaniska verkstäderna m. fl. Vidare har landets järnvägsnät, i synnerhet
det skånska, haft mycket betydande fördelar utaf transporten af betor
och andra råvaror för sockerindustrien.

I detta sammanhang må därjämte erinras, att enligt »Sociala
Meddelanden» 1917, häft 9, sid. 1119, har priset å bitsocker från augusti 1913
till augusti 1917 ökats med endast 4,5 %, medan prisförhöjningen å
andra viktiga förnödenheter, såsom mjölk, smör, mjöl, kött och fläsk för
samma tid varit 12,8 - 99,3 %. Man jämföre ock den obetydliga
stegringen i sockerpriset hos oss med den i Danmark och Norge enligt
Sociala Meddelanden 1917, häft. 9, sid. 1068, resp. 26 och 126 %. Den
obetydliga prisökningen i Sverige är så mycket mera beaktansvärd som
kostnaderna för sockerproduktionen stigit afsevärdt.

Enligt Svensk Författningssamling n:r 760/1917 har priset å krossad
melis fastställts till 69 öre pr kg. i minuthandeln och vanligt bitsocker
till 73 öre pr kg. Då c:a 60 % af hela konsumtionen kan anses
utgöras af den förra sorten, torde medelpriset för den vanligaste
sockerförbrukningen kunna sättas till 71 öre pr kg. Svenska Sockerfabriks
Aktiebolaget har begärt, att nu gällande pris skulle få ökas med 2,5
öre pr kg., alltså till 73,5 öre i minut. En jämförelse af detta pris
med tidigare och nu gällande medelpris å våra vanligaste födoämnen,
såsom smör, margarin, mjölk, potatis och bröd m. fl., under iakttagande
af de olika kalorivärdena för dessa produkter, visar icke blott att socker
är den vara, hvarå priset minst stegrats, utan därjämte att socker är
vårt ojämförligt billigaste födoämne, billigare än till och med både bröd
och potatis (jfr bil. 1). Socker är således ett verkligt folknärinsgmedel.
Vidare må icke förglömmas, att det jämte salt är vår viktigaste krydda,
som sätter smak på annan föda. Socker skulle nämligen, innan det
blefve i pris, beräknadt efter kalorivärdet, likställdt med vårt billigaste
födoämne, hårt bröd, betinga 88 öre per kg.


En dyrköpt erfarenhet har redan lärt oss att för låga maximipris
verka skadligt. Sålunda blef 1917 års riksdags vägran att höja betpriset
utöfver det beviljade med 15 öre pr 100 kg. orsak till att betarealen
för nämnda år minskades med 3 413 hektar, och ett för lågt pris å
brödsäd   medförde,   att   höstsädesarealen samma år nedgick med 10 %.

En höjning af nu gällande maximipris å socker utöfver det af Svenska
Sockerfabriks Aktiebolaget äskade torde alltså, då det bör kunna komma
såväl industrien som jordbruksnäringen till godo, vara att varmt förorda
samt verksamt bidraga till att den inhemska sockerkonsumtionen blifver
tillgodosedd genom vår egen produktion och icke som nu delvis genom
import af utländskt socker, som måste säljas till ett så högt pris som
3 kr. 25 öre pr kg. då den svenska sockerindustrien för sina produkter
förvägras ett pris, som öfverstiger 71 öre pr kg.

Det valda exemplet torde hafva visat, hurusom en af våra största
industrigrenar, vid en mera framsynt prispolitik, till landets och
industriens   fromma skulle i hög grad kunna öka vår inhemska produktion.

I anslutning till det anförda får därför Sveriges Kemiska
Industrikontor i underdånighet hemställa, att Eders Kungl. Maj:t måtte taga i
öfvervägande fastställandet af sådana riktlinjer för den prisreglerande
verksamheten, att industriens kraf mera allmänt tillgodoses, samt därvid
särskildt taga hänsyn till vår kemiska industri, som mer än andra
industrigrupper kräfver en speciell omvårdnad från statsmakternas sida,
såvida den skall kunna bestå och utveckla sig under de hårda tider, som
vänta.

Stockholm den 18 februari 1918.

Underdånigst
BIRGER CARLSSON.

<i>Otto  Cyrén.</i>

<i>Adolf Schoultz.</i>
</chapter>


Bil. 1.

Jämförelse mellan det i hufvudskriften omförmälda
medelpriset å socker vid minutförsäljning, 73,5 öre, samt de
förutvarande och nu gällande minutpriserna å några af våra
vanligaste födoämnen, såsom smör, margarin, bröd, mjölk och
potatis,  med  iakttagande   af de olika kaloritalen för dessa
produkter.

I likhet med socker äro här omnämnda födoämnen färdiga till
förtäring utan tillagning, med undantag för potatis, som dock blott fordrar
ringa besvär och kostnad härför.

De förutvarande minutpriserna å förnödenheterna ifråga äro hämtade
ur Sociala meddelanden för 1916, n:r 12, sid. 1433, där de angifvits i
medeltal för 44 olika orter i riket för åren 1913 — 1916. Smöret och
margarinet hafva antagits hålla 82 % rent fett med ett kalorital af
9300 pr kg. och därefter har antalet kalorier pr kg. smör eller
margarin beräknats till 7626, liksom priset pr 1000 kalorier smör eller
margarin. Potatisen har, i enlighet med från Folkhushållningskommissionens
potatisbyrå lämnad uppgift, antagits väga 70 kg pr hektoliter.

Kaloritalen för bröd har af föreståndaren för A.-B. Saltsjökvarns
cereal-laboratorium, ingenjör G. Molin, angifvits med följande siffror: hårdt
rågbröd med c:a 10 % vattenhalt 2970 kal. pr kg., mjukt rågbröd med
47 % vattenhalt af sammalet mjöl 1750 kal., rågbröd (af siktadt mjöl)
med 45 % vattenhalt 1930 kal. och hvetebröd med 40 % vattenhalt
2300 kal. pr kg.

Priset å bitsocker för nämnda tid var enligt Soc. medd. i minut 67
öre pr kg, men för att visa huru billigt socker äfven med nu af
sockerbolaget föreslaget pris (73,5 öre pr kg. i medeltal) är i förhållande till
omnämnda födoämnen, räknas här med detta högre pris.

Man kommer då till följande resultat:

<b>I.    Med de förutvarande  medelpriserna:</b>

                Pris pr kg.       Kalorier    Pris pr 1 000         %
                öre.              pr kg.          kal. öre.

Socker......    73,5            4 100            17,9            100

Mejerismör ... 269              7 626            35,2            196

Landtsmör..... 239              7 626            31,3            175

Växtmargarin.. 164              7 626            21,5            120
                              Pris pr kg.    Kalorier    Pris pr 1 000     %
                              öre.           pr kg.       kal. öre.

Oskummad mjölk............     16            650          24,6             137

Separerad  »  .............     7            350          20,0             112

Potatis, otillagad .......      9            740          12,1              68

Hvetebröd, billigaste sort..   53            2 300        23,0             128

Rågbröd, söt limpa.........    44            1 930        22,8             127

»         hårdt............    47            2 970        25,8             144

<b>II.    Med   de   nu  i   Stockholm  gällande  minutpriserna</b> (enligt
uppgifter från de olika lifsmedelsbyråerna):

                             Pris pr kg.      Kalorier    Pris pr 1,000    %
                             öre.             pr kg.      kal. öre.

Socker...................     73,5            4 100       17,9             100

Mejerismör   ..............  535              7 626       70,1             391

Landtsmör..................  480              7 626       62,9             351

Växtmargarin...............  saknas i handeln

Oskummad mjölk............    37                650       57,0             318

Separerad   » ............    21                350       60,0             335

Potatis   ................    17                740       22,9             128

S. k. hvetebröd, franskt..    96              2 300       41,7             233

Rågbröd, limpa ...........    77              1 930       39,8             222

   »     surt ............    61              1 930       31,6             176

   »     hårdt............    64              2 970       21,5             110
 
<chapter name="Skrifvelse  till  Konungen angående befrielse från krigskonjunktur skatt i vissa fall">
<b>Skrifvelse  till  Konungen angående befrielse från
krigskonjunktur skatt i vissa fall.</b>

Kem. I. K. har den 18 februari till Konungen afgifvit följande skrifvelse:

till KONUNGEN.

Under den genom världskriget inträdda kristiden har det mången
gång visat sig önskvärdt, att nya industrier skapas för att täcka landets
behof af nödvändiga varor. Statsmyndigheterna hafva härvidlag ofta
tagit initiativet och föranledt den enskilde att grunda nya anläggningar.
Ofta har då äfven ifrågasatts att genom statens understöd underlätta
företagets tillkomst och på så sätt delvis öfverflytta den risk, som i
hvarje fall måste förefinnas med de höga materialpriser och arbetslöner,
som kristiden skapat.

Ej sällan har därvid uppgörelse träffats om fastställande af
proportionsvis höga priser, så att den byggande beredes möjlighet att under
kort tid amortera hela anläggningen och därtill göra skälig vinst.

Många   af   kristiden   framtvungna   anläggningar   äro   nämligen af det


slag, att de icke kunna tänkas med fördel arbeta efter krigets slut. Den
enskilde åtager sig därvid den förefintliga ekonomiska risken, att kriget
och kanske därmed den gynnsamma konjunktur, hvarpå hela ekonomien
är byggd,   upphör   innan   anläggningen t. o. m. hunnit komma i gång.

Under sådana omständigheter är det onekligen hårdt för den enskilde
att betala krigskonjunkturskatt för hela det intjänta beloppet, äfven den
del, som enligt förutsättningarna för anläggningens tillkomst skulle
användas till en snabb amortering af densamma.

För staten skulle det otvifvelaktigt vara den enklaste vägen att stödja
företaget genom att lämna befrielse från krigskonjunkturskatt i lämplig
utsträckning. Å ena sidan kostar detta ofta staten ingenting, enär, om
understöd icke beviljats, företaget icke skulle hafva kommit till stånd.
Å andra sidan, för den händelse krigskonjunkturen skulle räcka längre
än hvad som motsvarar den gifna befrielsen, gör ju staten en ren vinst
dels i form af vanlig skatt, dels ock i form af krigskonjunkturskatt och
annan vinst på företaget. Skulle det dessutom sedermera visa sig, att
jämväl förhållandena efter kriget tillåta företagets fortsatta drifvande,
kommer ju staten allt fortfarande i åtnjutande af en skatt, som den
annars icke skulle fått, utom det att ökad utkomstmöjlighet beredes
åtskilliga af landets medborgare, samt det allmänna i åtskilliga andra
hänseenden  tillföras  fördelar.

I hvilken utsträckning ett stöd i form af befrielse från
krigskonjunkturskatt torde böra medgifvas, kan naturligtvis icke generellt afgöras, utan
bör blifva föremål för pröfning i hvarje särskildt fall, men torde därvid
dock få beaktas, att den enskilde, som påtager sig risken för en
anläggning af ifrågakommet slag, bör lämnas icke blott möjlighet att få igen
sitt i företaget nedlagda kapital, utan äfven beredas tillfälle att därå
göra en skälig vinst.

Befrielse från krigskonjunkturskatten torde sålunda åtminstone i vissa
fall böra få åtnjutas äfven utöfver den tid, som förflutit till dess
anläggningen ifråga hunnit amorteras.

När på den kemiska industriens område särskildt ofta från statens
sida framförts önskningar om byggande af nya anläggningar, tillåter sig
Kemiska Industrikontoret i anslutning till det anförda att i underdånighet
till Eders Kungl. Maj:t hemställa, huruvida icke lämpligen proposition
med det snaraste bör aflåtas till riksdagen om rätt för Eders Kungl.
Maj:t att få i förekommande fall uti lämplig utsträckning medgifva
önskvärda industrier befrielse från krigskonjunkturskatt.

Stockholm den 18 februari 1918.
</chapter>
<b><sp>MEDDELANDEN</sp>

FRÅN

SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I Årg.                 DEN 15 APRIL  1918.                             N:o 4.

<sp>Innehåll:</sp> Styrelseberättelse. Revisionsberättelse. Medlemsförteckning.
Utlåtande öfver herr Nylanders motion angående vissa förändringar
inom utrikesrepresentationen m. m. Statistik angående svafvelkis,
svafvel och oarbetad koppar.
<chapter name="Styrelseberättelse för år 1917">
<b>STYRELSEBERÄTTELSE

FÖR ÅR 1917.</b>

<i>Till Medlemmarna af Sveriges Kemiska Industrikontor.</i>

Redan vid seklets början hade direktör Oscar Carlson i Stockholm
framhållit önskvärdheten af att inom vår kemiska industri bildades en
allmän sammanslutning för att tillvarataga gemensamma intressen. Vid
första allmänna svenska kemistmötet 1908 framfördes samma önskemål
af disponenten Birger Carlson i Månsbo, och i ett föredrag på
Kemistsamfundet den 16 dec. 1914 påvisade ingenjör Alf. Larson, Stockholm,
att produktionsvärdet af vårt lands kemiska industri var betydligt större
än någon annan svensk industrigrens. Den kemiska industrien, som icke
varit särskildt omhuldad af statsmakterna, utan snarare rönt en
styfmoderlig behandling, borde därför sammansluta sig till en förening »med i
stort sedt Järnkontoret som mönster, enär detta senare gjort och gör vår
järnindustri ovärderliga tjänster».

På initiativ af Svenska Teknologföreningens Afdelning för Kemi och
Bergsvetenskap utlystes ett sammanträde den 10 febr. 1915, till hvilket
voro kallade: ofvannämnda afdelningens styrelse, styrelsen för
kemistsamfundet samt några för den blifvande sammanslutningen intresserade
personer. Närvarande voro herrar ing. C. J. Lundström, ordf., direktör
Oscar Carlson, prof. V. Palmær, prof. Walfr. Petersson, öfvering. S.
Nauckhoff, dr A. Rising, ing. K. Edv. Peterson och ing. A. D. Ericsson-Ellgar.
Samtliga tillstädeskomna voro öfvertygade om att en Svensk Kemisk
Industriförening säkerligen skulle få en stor uppgift att fylla i vårt land.
Ett arbetsutskott på 5 personer tillsattes för att utarbeta program och
stadgar samt drifva propaganda för den nya föreningen. På kemistmötet
våren 1915 framlades detta program och beslöts därvid föreningens
bildande; under inledningsföredraget (den 29 maj 1915) nämnde
föredraganden, ing. C. J. Lundström, för första gången det blifvande namnet:
<i>Sveriges Kemiska Industrikontor.</i>

En interimstyrelse med ingenjör C. J. Lundström som ordförande
samt ett af interimstyrelsen utsett arbetsutskott behandlade frågorna 






vidare, utarbetade stadgar, särskildt kristidsprogram, utredde frågan om
samarbete med Sveriges Industriförbund, m. m. Det var emellertid först
på våren 1917, inför det hotande världsläget, som arbetet med
sammanslutningen tog starkare fart och hastigt fördes mot sin lösning. Den 14
juni 1917 hölls den konstituerande stämman; stadgar, arbetsprogram,
förslag till beräkning af årsafgifterna enligt glidande skala antogos och
den nuvarande styrelsen utsågs.

Styrelsen får härmed enligt stadgarnas § 9 afgifva berättelse öfver sin
förvaltning och Kem. I. K:s verksamhet under år 1917 - det första,
korta arbetsåret.

Det var under en för den svenska industrien och icke minst för den
kemiska synnerligen kritisk tid, som Sveriges Kemiska Industrikontor
kom till. Genom de krigförandes hänsynslösa blockad och åtföljande
afspärrning af den fria världshandeln blefvo vi liksom öfriga neutrala
mer och mer hänvisade till oss själfva. Brist på råvaror, i synnerhet
bränsle, lys- och smörjoljor samt otaliga andra förnödenher inställde sig, och
industrien har måst söka efter ersättningsmaterial på alla möjliga områden.

Aldrig hafva staterna lärt känna beroendet af andra så hårdt som
under detta år. Vårt eget land, som dock i hög grad lämpar sig för
jordbruk och boskapsskötsel, har bittert fått ångra att det ej bättre än
som skedt befordrat den inhemska produktionen af brödsäd, oljeväxter,
foder- och gödselmedel m. m., utan i stigande grad gjort sig beroende
af sina grannar och mer eller mindre exotiska länder. Då vårt land
afstängts från all import af feta oljor och fast fett, animaliskt såväl som
vegetabiliskt, är det lätt förklarligt att fettindustrien, margarin-, tvål- och
stearinindustrierna i hög grad hämmats eller delvis helt afstannat.

Genom bristen på tran och andra oljor har äfven läderindustrien blifvit
svårt lidande. Denna industri har därjämte lidit brist på högvärdiga
exotiska garfämnen, som likväl åtminstone delvis kunnat ersättas med
inhemska, men framför allt har den afstängda importen af kromsalter
varit svårt kännbar.

Knappheten på sprit för tekniska ändamål har förorsakat svårigheter
för talrika industrier. När väl sulfitspritproblemet lösts på ett lyckligt
sätt, uppstodo återigen svårigheter för sulfitcellulosafabrikerna att få
pyrit och svafvel i tillräcklig mängd, och när denna fråga blifvit i stort
sedt löst genom förstärkt inhemsk svafvelkisbrytning i redan befintliga
och nyupptagna grufvor, kommo exportsvårigheter i vägen som ett
allvarligt hinder.

Öfverhufvudtaget har det enligt nyare undersökningar visat sig att vårt
land äger betydligt flera brytvärda mineralfyndigheter än man hittills
trott. Som exempel behöfva endast nämnas de ofvan påpekade
pyritförekomsterna samt att vårt lands växande kopparbehof hädanefter till
stor del torde kunna fyllas genom inhemsk tillverkning.

Beträffande spritfrågan ha framkommit förslag till starka
restriktionsåtgärder   vid  spritens   användning och försäljning för tekniskt ändamål,
som måst väcka de största bekymmer hos förbrukarne.

I de flesta länder har den kemiska industrien nu under krigsåren haft
en blomstringstid som aldrig tillförne, just därför att de respektive 
statsmakterna <i>i tid</i> insett denna industris betydelse och på alla sätt
understödt dess utveckling. Hos oss har detta icke alltid varit fallet.
Statsmakternas handelspolitik under kristiden har ofta visat tendenser,
som ej alltid befordrat en tillväxt af produktionen. En vidare
tillämpning i framtiden af samma principer kommer helt säkert att medföra
stora svårigheter för industrien. Kemiska industrikontoret har därför för
afsikt att inom den allra närmaste tiden upptaga till behandling flera
viktiga frågor, som beröra ofvan angifna förhållanden.

<b>Styrelse, revisorer och arbetsutskott.</b>

Vid konstituerande stämman den 14 juni antogos nu gällande stadgar.
Enligt § 4 består <i>styrelsen</i> af minst 21, högst 28 ledamöter. Styrelsen
erhöll vid stämman följande sammansättning:

Direktör Bertil Almgren, Stockholm, disponent Harald Almström,
Stockholm, direktör K. J. Beskow, Stockholm, disponent Elis Bosæus,
Lessebo, direktör Birger Carlson, Stockholm, fil. d:r Gustaf Ekman,
Göteborg, direktör Herman Gentele, Stockholm, direktör Knut Hamfeldt,
Oxelösund, kabinettskammarherre Berndt Hay, Jönköping, konsul I. P:son
Henning, Hälsingborg, direktör Hj. Heimbürger, Stockholm, ingenjör Alf.
Larson, Stockholm, ingenjör C. J. Lundström, Stockholm, ingenjör Gust.
Korsgren, Stockholm, professor Carl Kullgren, Stockholm, direktör N.P.
Mathiasson, Stockholm, fabrikör Emil A. Matton, Gäfle, öfveringenjör Sigurd
Nauckhoff, Stockholm, doktor H. Nordenson, Stockholm, direktör L. Norström,
Skönvik, professor Vilh. Palmær, Stockholm, fil. d:r Adolf Rising,
Stockholm, öfveringenjör Emil Sieurin, Höganäs, disponent B. Smärt, Nykvarn,
direktör C. F. Tranchell, Stockholm.

Till revisorer utsågos direktör E. W. Holm och ingenjör C. Th. Rosendahl
med ingenjör E. Johnsson och direktör Hj. du Rietz såsom suppleanter.,

På konstituerande styrelsesammanträde samma dag valde styrelsen till
ordf.   direktör  B. Carlson och till vice ordf. öfveringenjör S. Nauckhoff.

Sedan styrelsen vid sammanträde den 5 juli bestämt antalet
ledamöter i arbetsutskottet till 9, utsågos direktör B. Almgren, disponent H.
Almström, ingenjör G. Korsgren, professor C. Kullgren, ingen. Alf.
Larson, direktör N. P. Mathiasson, öfveringenjör S. Nauckhoff, professor V.
Palmær och doktor A. Rising att jämte ordföranden ingå i arbetsutskottet.

Vid arbetsutskottets sammanträde den 21 september invaldes direktör
Hj. Heimbürger till adjungerande ledamot och vid sammanträdet den 9
november   direktör   K. J. Beskow såsom representant för södra Sverige.

<b>Medlemsantal och medlemsafgifter.</b>

Medlemsantalet steg under det första, arbetsåret till följande: 


                                                             Medlemsafgifter
a) Industriella verk 87, representerade 21 177 arb.........  26 462:95 kr.

b)  Föreningar        1....................................     200:—  »

c)  Enskilda personer 15...................................     300:—  »

                                                           S:a kr. 26 962:95




<b>Personal och Lokaler.</b>

Till ombudsman antogs vid sammanträdet den 10 juli ingenjör Otto
Cyrén, som då ännu vistades i Tyskland och först i början af oktober
blef i tillfälle att tillträda befattningen. Emellertid hade på anmodan
ingenjör Alf. Larson uppehållit ombudsmannaposten tills ordinarie
ombudsmannens   ankomst   och kvarstod sedan vid hans sida till året slut.

Fil d:r J. Lublin tjänstgjorde under månaderna juli till årets slut som
sekreterare i kommittéerna.

Som juridiskt biträde och sekreterare antogs vid arbetsutskottets
decembersammanträde e. o. hofrättsnot., jur. kand. A. Schoultz.

Beträffande lokaler hade redan vid de preliminära underhandlingarna
om samarbete med Sveriges Industriförbund beslutats, att Industrikontoret
skulle hyra en våning på 6 rum i förbundets nya lägenhet vid
Brunkebergstorg (Malmtorgsgatan 10), 4 tr., hvilken skulle vara färdig till 1
jan. 1918. De rum, Industrikontoret ej själf behöfde disponera, uthyrdes
t. v., det ena till Krigsmaterielkommissionen, det andra till A. B.
Skandinaviska Affineriet. Tills den nya våningen kunde tagas i bruk, ställde
Stockholms Superfosfatfabriks A.-B. välvilligt erforderlig lokal till
förfogande i bolagets hus, Kornhamnstorg 4. För det frikostiga värdskapet
frambär styrelsen ett uppriktigt tack.

<b>Sammanträden.</b>

Omedelbart efter konstituerande stämman den 14 juni höll den
nyvalda styrelsen sitt första sammanträde. Styrelsen har dessutom hållit
sammanträde den 5 juli, hvarvid medlemmar i arbetsutskottet valdes.
Arbetsutskottet har under året sammanträdt 6 gånger: den 10 och 19
juli, 21 september, 2 och 22 november samt 14 december. Redan vid
första novembersammanträdet beslöts det, att arbetsutskottet skulle
sammanträda viss dag i månaden; till denna dag bestämdes senare andra
fredagen i månaden.

<b>Tidskrift.</b>

Redan under arbetsutskottets sammanträde den 10 juli hade frågan
varit uppe om hvilken tidskrift Industrikontoret skulle utse till sitt
organ. Vid sammanträdet den 9 nov. antogs Svensk Kemisk Tidskrift
slutgiltigt som Industrikontorets organ och ställdes ett förslagsanslag af
3 000 kr. till tidskriftens förfogande jämte garanti, att ingen förlust
skulle uppstå för tidskriften genom dess samarbete med Kontoret. Allt
detta dock under förusättning

<i>att</i> Kem. I. K:s ombudsman skulle redigera den afdelning i tidskriften,
som upptager Kem. I. K:s meddelanden;

<i>att</i> tidskriften skulle utkomma en gång i månaden, (förut hade den
utkommit i endast 8 häften per år);

<i>att</i> Kem. I. K:s meddelanden skulle inflyta i slutet af tidskriftshäftena
under rubrik: »Meddelanden från Sveriges Kemiska Industrikontor» samt


att denna afdelning skulle hafva särskild paginering och häftas så, att
den kunde löstagas och särskildt inbindas; samt

<i>att</i> ett visst antal exemplar af tidskriften skulle ställas till Kem. I.
K:s förfogande. Vidare beslöts, att ett antal exemplar af tidskriften
skulle sparas för framtida behof af Kem. I. K.

Vid ett senare sammanträde (14 december) beslöts, att samarbete skulle
ske äfven med Teknisk Tidskrift, så att denna blefve satt i tillfälle taga
del af Industrikontorets skrifvelser och meddelanden för eventuell
publicering.

<b>Industrikontorets verksamhet under år 1917.</b>

<i>Fettindustrien.</i> Upphörandet af så godt som all import af fett, fast
såväl som flytande, animaliskt som vegetabiliskt, verkade såsom förut
sagts starkt förlamande på de stora margarin-, tvål-, och
stearinindustrierna. Äfven läderindustrien hade liksom många andra ett stort behof
af oljor.

Kemiska Industrikontoret satte genast i gång en ingående undersökning
i <i>tranfrågan</i>. Utredningsarbetet anförtroddes åt en särskild kommitté,
bestående af herrar fil. d:r Gustaf Ekman, Göteborg, direktören Hj.
Heimbürger, Stockholm, fabrikören E. A. Matton, Gäfle, byråchefen O.
Nordqvist, Stockholm, ing. Th. Proffe, Gäfle och apotek. Å.
Wingård, Öregrund. I kommitténs sammanträden deltogo därjämte flera
medlemmar af arbetsutskottet. Det gällde att fastställa, dels hvilka
mängder sälspäck, resp. tran, som kunde anses möjligt utvinna inom
landet och huru detta kunde underlättas, dels ock tillvaratagandet af
fiskolja ur det fiskaffall, som erhålles vid speciellt trålfisket och i
salterierna. Den verkställda utredningen förelades statens
Industrikommission den 10 nov.

Frågan torde ha inträdt i ett nytt skede, sedan ett nybildadt
bolag tagit om hand såväl denna fråga som ock fettextraktion af kadaver och fisk,
hvarvid högst värdefulla fodermedel, köttmjöl och fiskmjöl, erhållas som
biprodukter.

En annan kommitté har verkställdt utredning om <i>oljeväxtodlingens</i>
möjligheter inom landet. Ledamöter af kommittén voro
landtbruksauktoriteterna professor Nils Hanson, direktörerna G. Leufvén och John
Nathorst samt följande medlemmar i Industrikontoret, nämligen: direktören
Hj. Heimbürger, ingenjören G. Korsgren, professor C. Kullgren, ingenjör
Alf. Larson och fil. d:r H. Nordenson.

Den utförliga utredningen jämte bilaga, (se »Meddelanden» n:r 2, 1918)
sammanfattades i en till Kungl. Maj:t den 10 november ingifven
framställning, som framför allt påvisade hvilken viktig oljeväxt rapsen är,
både för framställning af olja och foderkakor. Frågan har väckt stort
intresse inom landet och det nya året torde komma att visa resultaten
genom ökad odling af raps, lin och hvitsenap samt genom
vetenskapliga odlingsförsök med oljeväxter under ledning af Centralanstalten för
försöksväsendet inom jordbruket.

Genom   remiss   från Kungl. Kommerskollegium den 4 dec. sattes 


Industrikontoret i tillfälle att äfven yttra sig öfver befrämjandet af inhemsk
<i>linodling</i>, men hör behandlingen af denna fråga till det nya årets
arbetsprogram.

Industrikontoret har äfven haft uppe frågan om <i>obligatoriska</i>
fettafskiljare i restauranger, sjukhus, kaserner o. d. ställen, hvarigenom ej
obetydliga mängder af fett åter kunna komma industrien till godo.
Oafsedt det osympatiska i onödiga tvångsåtgärder, erhölls emellertid från
fackmannahåll den försäkran, att fettafskiljarna äro så lönande, att
intresset för dem redan utan några vidare åtgärder vore stort nog.

<i>Läderindustrien.</i> Denna industri har icke endast lidit brist på <i>fett</i>,
utan äfven i hög grad på tvenne andra nödvändiga beredningsämnen,
nämligen garfämnen och kromsalter. Förutom ek- och granextrakter
använda garfverierna under normala tider stora mängder exotiska extrakter;
efter afspärrningen voro de emellertid helt hänvisade till inhemska
garfämnen. För att den för denna industri så viktiga eken och den
för tändsticksfabrikerna lika betydelsefulla aspen skulle bevaras för
industriella ändamål anhöll Industrikontoret i skrifvelse till Konungen den 27
juli om förbuds utfärdande mot dessa trädslags användning som
industribränsle. Framställningen har så till vida vunnit beaktande som
förbud utfärdats mot användning af ekved för bränsleändamål.

<i>Kromföreningarna</i> ha fått en allt större användning, särskildt sedan
kromgarfningen vunnit stor utbredning inom landet. Utom af
garfverierna användas de emellertid af textilfabriker, färgfabriker, pappersbruk
m. fl. Utredningar hafva företagits angående det nuvarande behofvets
storlek samt angående förekomsten af krommalmer inom landet. Vidare
har en utredning af de olika framställningssätten gjorts och äro redan
på flere ställen försök i gång.

<i>Sulfitcellulosa och sulfitsprit.</i> Sedan importen af svafvel och pyrit
inskränkts, ledo cellulosafabrikerna stark brist på nämnda viktiga råmaterialier.
Denna brist har mildrats genom den här ofvan berörda afsevärdt starkare
brytningen af pyrit inom landet. Dessutom har tillverkningen af sprit i
större skala ur sulfitaffallsluten upptagits och öppnat nya utsikter för
sulfitcellulosafabrikationen. Då det blef bekant att en del sulfitfabriker till följd
af anhopning af massa, som ej kunde exporteras, stodo infor utsikten att få
inställa driften, hemställde Industrikontoret i skrifvelse den 4 augusti till
Statens Industrikommission, att åtminstone de fabriker, vid hvilka
sulfitsprit framställdes, måtte förhjälpas till att uppehålla driften. Detta
med tanke på den stora bristen å industrisprit inom landet.

<i>Spritfrågor.</i> Genom särskilda remisser från Kungl. Kommerskollegium
har Kemiska Industrikontoret satts i tillfälle att yttra sig i en del frågor
rörande alkohollagstiftningen. Dessa frågor utreddes af en särskild
kommitté, bestående af herrar direktör N. P. Mathiasson, apotekaren Hj. A:son
Tesch och ingenjör G. von Feilitzen samt i den senares ställe, sedan herr
v. Feilitzen till följd af bristande tid afsagt sig uppdraget, laboratorn
vid Statsmedicinska anstalten fil. d:r O. von Friedrichs. Kommitterade
hade därjämte såsom sakkunnige adjungerat herrar direktör A. Backman,
disponenten K. Kjellander och ingenjören G. Korsgren.


Bland annat hade yttrande begärts öfver Kontrollstyrelsens och
Nykterhetskommitténs betänkanden och förslag angående lagstiftningen om
vissa alkoholhaltiga preparat. Yttrandet, som föregicks af en grundlig
utredning, afgafs den 15 december (se »Meddelanden» n:r 1,1918).

Vidare begärdes genom remiss af den 6 december yttrande öfver tvenne
till Kollegium inkomna ansökningar från Coventry-Syndikatet,
Aktiebolag, Stockholm, angående tillstånd att anordna brännerier för att af lafvar,
mossor och hvit mosstorf framställa sprit för tekniskt bruk. Yttrande
afgafs den 19 december (se »Meddelanden» n:r 2,  1918).

<i>Diverse frågor.</i> Genom remiss från Kungl. Kommerskollegium den 13
november sattes Industrikontoret i tillfälle att yttra sig öfver ett af
särskilda kommitterade den 31 oktober 1917 afgifvet betänkande och
förslag till <i>organisation af Statens profningsanstalt</i>. Utlåtande inlämnades
den 23 november (se  »Meddelanden» n:r 1,  1918).

Från <i>Finansrådet</i> inkom en begäran om att utse tre personer,
lämpliga att inkallas för pröfning af de betalningsvillkor, som böra fordras
vid försäljning af svenska varor till utlandet. Utsedda blefvo
medlemmarna af Kem. I. K., herrar direktör Birger Carlson, kabinettskammarherre
B. Hay och disponenten L. Norström.

På grund af en från professor N. Wohlin gjord framställning utsågos
lämpliga personer att yttra sig om <i>våra handelsförbindelser med
Ryssland.</i>

Från Sveriges Industriförbund och Sveriges Allmänna exportförening
har ingått inbjudan till bildandet af att de <i>»svenska exportindustriernas
centralråd»</i>, hvilket antagligen kommer att konstitueras genast på
nyåret. Detta »Centralråd» skulle med från industriens alla områden
samlad sakkunskap framlägga och pröfva förslag till åtgärder för
tillvaratagande af dess intressen vid organisation af landets handels- och
exportpolitik efter kriget.

Vidare har Industrikontoret af Kungl. Kommerskollegiet anmodats att
lämna sin medverkan till utredning af vissa <i>tullpolitiska</i> frågor.

Industrikontoret har slutligen utfört en mängd smärre utredningar
och undersökningar efter muntliga eller skriftliga förfrågningar från
medlemmar, myndigheter och andra.

<b>Kemiska Industrikontorets ekonomi.</b>

Beträffande   Industrikontorets  ekonomiska ställning får Styrelsen
härmed lämna följande redogörelse;

<tab><tab><tab><tab><i>Inkomster.</i>

Medlemsafgifter..........................................Kr. 26 962:95

Gåfvor...................................................»    8 572:50

Intresse-Konto ..........................................»      258:43

                                                         Kr. 35 793:88


<tab><tab><tab><tab><i>Utgifter.</i>

Inventarier.......................................................  Kr. 1 444:20

Löner och Arvoden...............................................     »  6 298:42

Kontoret........................................................     »    967:77

Telefon och Porto...............................................     »    407:95

Omkostnader ....................................................     »  1 359:55

Resor...........................................................     »    200:—

                                                                    Kr 10 677:89

Behållning........................................................   » 25 115:99

                                                                   Kr. 35 793:88

<tab><tab><tab><tab><i>Balans pr 31 december 1917.</i>

Inventarier ............ Kr.    1: —

Checkräkning .........   » 25 110: —

Kassabehållning......    »      4:99   Kapitalbehållning... Kr. 25 115:99

                       Kr. 25 115:99                        Kr. 25 115:99

Stockholm den 31 december 1917.

<b>STYRELSEN.</b>
</chapter>
<chapter name="REVISIONSBERÄTTELSE">
<b>REVISIONSBERÄTTELSE.</b>

Undertecknade, utsedda att granska Sveriges Kemiska Industrikontors
räkenskaper och förvaltning under år 1917, få härmed efter fullgjordt
uppdrag afgifva följande berättelse:

Räkenskaperna äro granskade och de i Styrelsens berättelse lämnade
uppgifterna om inkomster och utgifter samt om den ekonomiska
ställningen vid årsskiftet öfverensstämmande med böckerna.

Räkenskaperna äro förda med noggrannhet och försedda med
vederbörliga verifikationer.

Styrelsens protokoll hafva vi genomgått och framgår däraf, att
Industrikontorets verksamhet under den korta tid det existerat har bedrifvits
på ett målmedvetet och för Sveriges kemiska industri gagnande sätt.

På grund häraf få vi tillstyrka full ansvarsfrihet för styrelsen för
1917 års förvaltning.

Stockholm i februari 1918.

<i>Th. Rosendahl.                                 E. W. Holm.</i>
</chapter>
<chapter name="Medlemsförteckning">
<b>Medlemsförteckning.</b>

(Mars 1918.)

<i>a) Industriella verk:</i>

Alby Carbidfabriks Aktiebolag.......................... <i>Alby.</i>

Alby Nya Kloratfabriks Aktiebolag ..................... <i>Jönköping.</i>

Aktiebolaget Alfort & Cronholm......................... <i>Stockholm.</i>

Aktiebolaget Astra..................................... <i>Södertälje.</i>

Aktiebolaget Wilh. Becker.............................. <i>Stockholm.</i>

Aktiebolaget Bofors Nobelkrut.......................... <i>Bofors.</i>

Aktiebolaget Brusafors—Hällefors ...................... <i>Lönneberga.</i>

Aktiebolaget Böksholms Sulfitfabrik.................... <i>Klippan.</i>

Centralbadets Såp- och Tvålfabriks Aktiebolag ......... <i>Stockholm.</i>

Aktiebolaget Axel Christiernsson....................... <i>Stockholm.</i>

Dorch, Bäcksin & Co:s Aktiebolag....................... <i>Göteborg.</i>

Porterbryggeri Aktiebolaget D. Carnegie & Co........... <i>Göteborg.</i>

Aktiebolaget Ehrnberg & Sons Läderfabrik............... <i>Simrishamn.</i>

Aktiebolaget Elektrodkontoret.......................... <i>Örebro.</i>

Elektrokemiska Aktiebolaget............................ <i>Bengtsfors.</i>

Elektrolytiska Aktiebolaget Trollhättan ............... <i>Stockholm.</i>

Export Aktiebolaget Lundin & Swenson................... <i>Västerås.</i>

Fabriken Pilen......................................... <i>Asarum.</i>

Fabriken Typochroma ................................... <i>Stockholm.</i>

Ferniss Aktiebolaget................................... <i>Stockholm.</i>

Aktiebolaget Fettindustri.............................. <i>Malmö.</i>

Färg- och Fernissfabriks Aktiebolaget Standard......... <i>Trelleborg.</i>

Aktiebolaget Förenade Svenska Tändsticksfabriker ...... <i>Stockholm.</i>

Henrik Gahns Aktiebolag ............................... <i>Uppsala.</i>

Aktiebolaget Grumme & Son.............................. <i>Stockholm.</i>

Guldsmedshytte Aktiebolag.............................. <i>Stockholm.</i>

Gullspångs Elektrokemiska Aktiebolag................... <i>Gullspång.</i>

Aktiebolaget Göteborgs Regnklädesfabrik  .............. <i>Göteborg.</i>

Aktiebolaget M. Hansen................................. <i>Stockholm.</i>

Wilh. Happachs Såpfabriks Aktiebolag .................. <i>Malmö.</i>

Helsingborgs Kopparverks Aktiebolag ................... <i>Hälsingborg.</i>

Aktiebolaget Henriksborgs Fabriker..................... <i>Stockholm.</i>

Henrikssons Tekn. Fabriks Aktiebolag................... <i>Örebro.</i>

Holzapfels Svenska Färg Aktiebolag..................... <i>Göteborg.</i>


Höganäs—Billesholms Aktiebolag  ....................... <i>Höganäs.</i>

Industri Aktiebolaget Viking........................... <i>Örebro.</i>

Jönköpings & Vulcans Tändsticksfabriks Aktiebolag...... <i>Jönköping.</i>

Katrinefors Aktiebolag................................. <i>Mariestad.</i>

Aktiebolaget Kemiska Fabriken Monopol.................. <i>Borås.</i>

Aktiebolaget för Kemisk och Elektrokemisk Produktion .. <i>Stockholm.</i>

Aktiebolaget Kemi...................................... <i>Stockholm.</i>

Konstgödnings Fabriks Aktiebolaget i Landskrona  ...... <i>Landskrona.</i>

Aktiebolaget Kväveindustri............................. <i>Göteborg.</i>

Lagerholms Färgfabrik.................................. <i>Liljeholmen.</i>

Lazarolfabriken........................................ <i>Stockholm.</i>

Aktiebolaget Leo....................................... <i>Malmö.</i>

Lessebo Aktiebolag..................................... <i>Lessebo.</i>

Liljeholmens Stearinfabriks Aktiebolag................. <i>Stockholm.</i>

Aktiebolaget Alf Lindgrens Läderfabrik................. <i>Karlstad.</i>

Ljusne—Woxna Aktiebolag................................ <i>Ljusne.</i>

C. J. Lundbergs Läderfabriks Aktiebolag ............... <i>Valdemarsvik.</i>

J. W. Lyckholm, Bryggeri............................... <i>Göteborg.</i>

Malmö Gamla Tvålfabriks Bolag.......................... <i>Malmö.</i>

L. A. Matton........................................... <i>Gäfle.</i>

Lars Montén............................................ <i>Stockholm.</i>

Munksjö Aktiebolag..................................... <i>Jönköping.</i>

Norrköpings Apotekares Mineralvattens Aktiebolag ...... <i>Norrköping.</i>

Aktiebolaget Joh. Ohlssons Tekniska Fabrik............. <i>Stockholm.</i>

Oljeraffinaderi Aktiebolaget Union..................... <i>Malmö.</i>

Aktiebolaget Oxygenol.................................. <i>Stockholm.</i>

Pauliströms Bruk....................................... <i>Järnforsen.</i>

Aktiebolaget Pharmacia................................. <i>Stockholm.</i>

Aktiebolaget Phylatterion.............................. <i>Trelleborg.</i>

Reymersholms Gamla Spritförädlings Aktiebolag ......... <i>Stockholm.</i>

Aktiebolaget Roberts................................... <i>Örebro.</i>

Aktiebolaget Rörstrands Porslinsfabriker............... <i>Stockholm.</i>

Sandsta Elektriska Smältverk........................... <i>Ludvika.</i>

N. H. Schollin......................................... <i>Karlskrona.</i>

Aug. Setterwalls Tekn. Fabrik.......................... <i>Stockholm.</i>

Aktiebolaget Skandinaviska Affineriet.................. <i>Partille.</i>

Skogens Kol-Aktiebolag   .............................. <i>Bollnäs.</i>

Skånska Bomullskrutfabriks Aktiebolaget................ <i>Landskrona.</i>

Aktiebolaget Skånska Fruktvin- och Likörfabriken  ..... <i>Bjuv.</i>

Skånska Färgfabriks Aktiebolaget....................... <i>Malmö.</i>

Skånska Superfosfat- och Svafvelsyrefabriks Aktiebolaget  <i>Hälsingborg.</i>

Skönviks Aktiebolag.................................... <i>Skönvik.</i>

Aktiebolaget Slipmaterial.............................. <i>Västervik.</i>

G. Smiths Aktiebolag................................... <i>Trelleborg.</i>

Stockholms Benmjölsfabriks Aktiebolag.................. <i>Stockholm.</i>

Aktiebolaget Stockholms Bryggerier..................... <i>Stockholm.</i>

Stockholms Superfosfat Fabrik   ....................... <i>Stockholm.</i>

Stockholms Tekn. Pappersfabrik......................... <i>Stockholm.</i>

Svenska Ackumulator Aktiebolaget Jungner............... <i>Stockholm.</i>

Svenska Aktiebolaget Gasaccumulator.................... <i>Stockholm.</i>

Aktiebolaget Svenska Konstgödnings- &Svafvelsyre-
fabrikerna ............................................ <i>Malmö.</i>
</chapter>

Svenska Limämnesfabriken .............................. <i>Landskrona.</i>

Svenska Sockerfabriks Aktiebolaget .................... <i>Stockholm.</i>

Aktiebolaget Svenska Tranfabriken  .................... <i>Öregrund.</i>

Aktiebolaget Tekn. Fabriken Nordstjernan .............. <i>Söderhamn.</i>

Tidans Sulfit- Aktiebolag.............................. <i>Sandhem.</i>

John A. Thulin & Co.................................... <i>Norrköping.</i>

Aktiebolaget Trollhätte Cyanidverk..................... <i>Falun.</i>

Aktiebolaget Träkol.................................... <i>Vansbro.</i>

Uddeholms Aktiebolag................................... <i>Uddeholm.</i>

Aktiebolaget Th. Winborg & Co.......................... <i>Stockholm.</i>

Worms Maltfabriks Aktiebolag........................... <i>Hälsingborg.</i>

<i>b)   Föreningar:<(i>

Föreningen Sveriges Tvålfabrikanter.................... <i>Göteborg.</i>

Sveriges Allmänna Landtbrukssällskap................... <i>Stockholm.</i>

<i>c)  Enskilda personer och firmor:</i>

Bergson, C. K., Ingeniör............................... <i>Kinnemalma.</i>

Blomqvist, Ragnar, Öfveringeniör....................... <i>Stockholm.</i>

Dahlander, Robert, Direktör............................ <i>Stockholm.</i>

Ekstrand, Å. G., Fil. Dr............................... <i>Stockholm.</i>

Hamfeldt, G. K., Direktör.............................. <i>Oxelösund.</i>

Hammar & Co., Aktiebolag............................... <i>Stockholm.</i>

Holmberg, Bror, Professor.............................. <i>Stockholm.</i>

Hultman, G. H. Ingeniör................................ <i>Stockholm.</i>

Korsgren, G., Ingeniör................................. <i>Stockholm.</i>

Kullgren, C. Professor................................. <i>Stockholm.</i>

Langlet, A., Professor................................. <i>Göteborg.</i>

Larson, Alf., Ingeniör................................. <i>Stockholm.</i>

Lublin, J., Fil. Dr.................................... <i>Stockholm.</i>

Nauckhoff, Sigurd, Öfveringeniör ...................... <i>Stockholm.</i>

Palmær, V., Professor.................................. <i>Stockholm.</i>

Ramens Patenter, Aktiebolag............................ <i>Hälsingborg.</i>

Sundberg, Axel, Ingeniör............................... <i>Hälsingborg.</i>

<chapter name="Utlåtande öfver herr Nylanders motion angående vissa förändringar inom utrikesrepresentationen m. m.">

<b>Utlåtande öfver herr Nylanders motion angående
vissa förändringar inom utrikesrepresentationen
m. m.</b>

Genom skrifvelse af den 15 sistlidne februari sattes Kemiska
Industrikontoret i tillfälle ätt yttra sig öfver <i>en af herr Nylander inom andra
kammaren väckt motion angående vissa utvidgningar och förändringar
inom utrikesrepresentationen m. m.</i> Kemiska Industrikontorets yttrande
hade följande lydelse:

<i>Till riksdagens andra kammares femte tillfälliga utskott.</i>

Genom skrifvelse den 15 nästlidne februari har Ni lämnat Sveriges
Kemiska Industrikontor tillfälle att afgifva yttrande öfver en af herr
Nylander inom kammaren väckt motion, n:r 280, om skrifvelse till Kungl.
Maj:t angående vissa förändringar och utvidgningar inom
utrikesrepresentationen m. m.

Med föranledande häraf får Industrikontoret anföra följande:

De ändrade förhållanden, som kriget medfört och alltjämt medför,
torde mer än någonsin komma att ställa stora kraf på vår
utrikesrepresentation efter ett kommande fredsslut. I de flesta länder hafva under
krigsåren handelsdepartementen moderniserats för att kunna motsvara
den kommande tidens höjda kraf, representationen utåt har på allehanda
sätt stärkts och omfattande förberedelser vidtagas för att kunna värna
och utnyttja de merkantila och industriella möjligheterna. Så hade
exempelvis inom ententeländerna ömsesidiga föreningar bildats med syfte
att ingående studera de respektive ländernas råämnestillgångar,
produktion, behof och öfriga möjligheter för en vidgad industriell och
merkantil verksamhet. Särskilda kommissioner hafva utsändts för att studera
handelsförhållandena hos bundsförvanterna, de neutrala staterna och i
kolonierna, flerstädes hafva nya handelskammare inrättats och genom
museer och utställningar hemma och utomlands befrämjas kunskapen
om den egna och konkurrenternas produktion. De olika länderna hafva
under kriget måst lära sig att bättre tillvarataga och utnyttja de egna
resurserna. Blockadkriget har framtvingat nya fabrikationer. Särskildt
har för den kemiska industrien öppnat sig stora arbetsfält och ej minst
hos oss ställas stora kraf och förhoppningar på denna industrigren. Det
blir därför, då ändrade förhållanden inträda, för vår kemiska industri
viktigare och af större intresse än någonsin att kunna från olika länder
erhålla snabba och vederhäftiga underrättelser om både nya och äldre
företags produktionsmöjligheter, om råämnestillgångar m. m. samt att
erfara alla fluktuationer i pris- och konjunkturfrågor, så att vår svenska
kemiska industri må kunna beredas möjligheter att effektivt upptaga
kampen med de främmande produktionerna.

Sveriges Kemiska Industrikontor vill därför för sin del på det
lifligaste instämma uti de i motionen framlagda synpunkterna och
framförda yrkandena.

Stockholm den 26 mars 1918.
</chapter>
<chapter name="Statistik angående svafvelkis, svafvel och
oarbetad koppar">

<b>Statistik angående svafvelkis, svafvel och
oarbetad koppar.</b>

Af <i>Alf. Larson.</i>

<b>I.   Svafvelkis.</b><footnote>Se äfven min artikel »Om svafvelkis» i Sv. Kemisk Tidskrift, 1892, n:r 2.</footnote>

På grund af ökad tillverkning af svafvelsyra här i landet, men mest
till följd af den starka expansion, som sulfitcellulosaindustrien hos oss
tagit, har konsumtionen af svafvelkis vuxit betydligt under de sista åren,
hvilket äfven, ehuru icke i samma proportion, varit fallet med förbrukningen 
af svafvel (som sådant) åren före kriget. Flere sulfitfabriker
hafva emellertid öfvergått till användning af svafvelkis i stället för
svafvel, hvilket också ökat svafvelkiskomsumtionen. Denna öfvergång från
det bekvämare svaflet till svafvelkis, som fordrar speciella och dyrbara
rostugnar, har sin orsak i att svafvel i svafvelkis är billigare än det
obundna svaflet. Följande tabell visar tillverkning och förbrukning m. m.
af svafvelkis och svafvel i vårt land (svafvel tillverkas icke i Sverige).
I medeltal torde världens produktion af svafvelkis, som år 1910 (senare
uppgift har ej stått till buds) var c:a 5,3 millioner ton,<footnote>Die nutzbaren Mineralien etc. Bruno Dammer u. Oskar Tietze, 1 Band. sid. 129.</footnote> gifva c:a 45 %
utbrändt S. Den svenska kisen är fattigare på S, i medeltal gifvande
knappast 35 % utbrändt S. Hit importerad kis torde lämna c:a 40 %,
så att i medeltal i vårt land använd svafvelkis icke torde få beräknas
högre än till c:a 38 % utbrändt svafvel. I tabellen har 38 % beräknats. 
Den ytterst ringa askhalten i det ur nativ råvara framställda svaflet 
(kemiskt eller s. k. sodasvafvel är äfven askfritt) har lämnats ur
räkningen.

<tab><tab><sp>Svafvelkis</sp>

År                Inhemsk  Import  Export   Konsum-  Konsum-     Obundet     Summa,
                  produk-                   tion     tion, red.  S, kon-     kons. af
                  tion                               till S      sumtion     svafvel,
                                                                             bundet o.
                                                                             obundet

1907—1910... ton  24,558   88,943     709   112,792  42,861      30,402      73,263
     1911...  »   30,096  101,300     239   131,157  49,840      34,615      84,455
     1912...  »   31,835  108,344     432   139,747  53,104      38,396      91,500
     1913...  »   34,319  141,005     500   174,824  66,433      39,477     105,910
     1914...  »   33,313  150,377   3,444   180,246  68,493      35,973     104,466
     1915...  »   76,324  159,213  39,998   195,539  74,305      25,671      99,976
     1916...  »   96,549  128,005  14,003   210,551  80,009      26,884     106,893
     1917...  »           102,846                                14,619            


Vi se sålunda att importen af obundet svafvel aftagit — den stora
importminskningen åren 1914 och 1915 beror antagligen på kriget — 
medan svafvelkonsumtionen i form af svafvelkis ökats. Den största



åtgången af svafvel i bägge formerna är till cellulosaberedning, en mindre
mängd obundet svafvel går till tändstickor och svartkrut

Utom ofvannämnda inhemska produktion af svafvel i form af
svafvelkis, förefinnes en annan hos oss tillgodogjord svafvelkälla, nämligen
svaflet i lysgas af stenkol. Halten af svafvelväte i lysgasen är under
normala förhållanden c:a 1 vol.-procent. Med en produktion år 1915
af 92'479'455 kubikmeter kolgas motsvarar denna svafvelhalt c:a 1'300
ton svafvel i form af gasreningsmassa (med intill 50% S), hvarmed
ofvannämnda konsumtionssiffra får ökas. Denna gasreningsmassa går i
regeln till sulfitfabrikerna för afrostning af svaflet.

För år 1917 lärer den inhemska brytningen af svafvelkis ytterligare
hafva vidgats i den dittills enda bearbetade fyndigheten för svafvelkis,
nämligen Falu grufva. Med 1917 och 1918 tillkomma två nya
svafvelkisgrufvor, den ena vid <i>Ervalla</i> i Nerike och tillhörande <i>Stockholms
Super-fosfatfabriks A. B.</i>, den andra vid <i>Gåvestorp</i> invid sjön Glan i
Östergötland med <i>A.-B. Kis</i> i Norrköping som ägare. I den förra kommer
i år att produceras c:a 30'000 ton uppberedd kis: dels slig med c:a 40 %
S och dels skrädd styckemalm med 35—40 % S. Vid Gåvestorp blir
brytningen i år 60'000—70'000 råmalm, som vid uppberedning kommer
att gifva 15'000—20'000 ton slig med c:a 40 % S. Bägge dessa
kissorter hålla ingen afsevärd mängd koppar. Bränderna efter
Gåvestorpskisen hafva däremot en halt af 0,28 % Ni, och kisen låter afrosta sig till
0,94 % S i bränderna. Om det är riktigt som uppgifves, att
brytningen af svafvelkis i Falu grufva hädanefter kommer att uppgå till c:a
150'000 ton pr år, skulle med de bägge nya grufvornas produktion c:a
70 % af det inhemska behofvet af svafvel i form af både kis och
obundet svafvel blifva täckt.

Emellertid kommer säkerligen hädanefter som hittills norsk kopparhaltig
svafvelkis att införas (1914 och 1915 var importen af sådan resp. c:a 109'000
och 159'000 ton), enär de norska grufvor, som hufvudsakligen försett
oss med sådan kis, äro i svensk ägo och enär de bägge svenska 
kopparextraktionsverken äro baserade på sådan kis och hafva samma ägare som
de nämnda norska svafvelkisgrufvorna. Det är alltså icke uteslutet att
Sverige ytterligare skulle kunna minska svafvelimporten i den mån
sulfitfabrikerna ännu mera öfvergå från svafvel till kis.

Den största inhemska svafvelkällan, våra mycket stora
alunskiffertillgångar, är tyvärr hittills ännu icke tillgodogjord af brist på användbar
bearbetningsmetod. Dessa skiffrar hålla mellan 5—11 % S. Här
föreligger således ett stort problem att lösa i samband med tillgodogörandet
af dessa skiffrars bitumenhalt (18—20 %).

Utom ännu ej klarlagda tillgångar på magnetkis, förefinnes i vårt land:
ännu en svafvelkälla, nämligen zinkblende med c:a 30 % S. Af
zinkblände bröts- i medeltal pr år 1911—1915 c:a 50'000 ton
styckemalm och anrikad slig samt 60'700 ton år 1916. Häraf exporterades
1913—1915 i medeltal 43'450 ton pr år (till större delen afrostad), men
1916 endast 9'351 ton (af lättbegripliga skäl). Allt svaflet i zinkblände
går hos oss förloradt i luften som SO<sub>2</sub>, således för 1946 högst 18'000
ton   S,   eller   en   mycket  betydande del af vårt svafvelbehof.    Svaflet i


zinkblände kan emellertid ej tillgodogöras som SO<sub>2</sub> annat än med hjälp
af bränsle (uppgifterna om bränsleåtgången härför växla mellan 10—50 %
stenkol af bländets vikt) vid afrostningen. I Tyskland och Belgien
användes zinkblände i stor skala för beredning af svafvelsyra och äfven
till flytande svafvelsyrlighet.

<b>Koppar.</b><footnote>Se äfven min uppsats i Svensk Kemisk Tidskrift, 1892, n:r 5 om »Nyaste tidens framsteg i tillverkningssätten för koppar».</footnote>

I nedanstående siffror ingår icke manufakturerad koppar, ej heller den
koppar, som förefinnes i kopparlegeringar. Af dessa varuslag är
importen fortfarande icke obetydlig under normala förhållanden, ehuru den
årligen minskats, tack vare de svenska koppar- och
mässingmanufakturverken. Med innevarande år torde tillverkningen af råkoppar komma
att ökas med 5'500 ton, däraf c:a 2'300 ton från det nya 
<i>kopparextraktionsverket i Oskarshamn</i>, c:a 1'200 ton från <i>Köpinghyttan</i><footnote>Köpinghyttan  har nu öfvergått till nedannämnda Aktiebolage  Elektrolytverken.</footnote> och c:a
2'000 ton elektrolytkoppar från det nyanlagda Skandinaviska affineriet
i Partille (se nedan) så att hela den verkliga tillverkningen af inhemsk
koppar skulle blifva c:a 10'000 ton och med 1919 (se nedan) c:a 12'000
—13'000 ton, eller ungefär det nuvarande behofvet.

År             Tillverkning   Import     Export  Däraf skrot    Konsumtion

1911...  ton   3'221          5'117      2'456   2'013          5'882

1912...   »    3'957          6'639      4'224   2'761          6'372

1913...   »    4'215          9'632      3'455   2'162         10'392

1914...   »    4'692         12'504      7'478   3'430          9'716

1915...   »    4'560         13'676      3'988   1'732         14'248

1916....  »    3'180         12'825      4'094   2'559         11'911

1917....  »    —              3'715      1'235   1'083         —

Större delen af tillverkningen härleder sig emellertid från importerad
kopparhaltig svafvelkis eller från införda kopparhaltiga
svafvelkisbränder, samt äfven något af från utlandet inköpt kopparskrot.

Såsom af tabellen synes utgör kopparskrot en betydande del af den i
förhållande till importen stora utförseln af koppar, hvartill hittills äfven
kommer icke obetydliga mängder kopparaska och kopparhaltig slagg.
Denna export hafva vi köpt igen i form af raffinerad koppar, antagligen
mest elektrolytisk. Redan häraf framgår det fördelaktiga i att två
inhemska elektolytverk för koppar tillkommit under det gångna året: 1)
<i>Aktiebolaget Skandinaviska Affineriet, Partille</i>, som varit i
verksamhet sedan november 1917 med en produktion af 1 ton elektrolytkoppar
pr dag. Från och med maj månad i år kommer tillverkningen där att
ökas till 8 ton pr dag. Råvara är dels kopparskrot och dels
kopparaska, hvaraf lager finnes för ett par års tillverkning.   Mässingsskrot kom-





mer också att förarbetas på koppar genom bessernerering och
efterföljande elektrolys. Vid bessemereringen fås då som biprodukt zinkoxid.
2) <i>Aktiebolaget Elektrolytverken, Vesterås</i>, där tillverkningen skall taga
sin början med 1919. Produktionen afses skola blifva c:a 3'000 ton
elektrolytkoppar pr år, hvarmed alltså den verkliga inhemska
tillverkningen då kommer att ökas, eftersom råvaran hufvudsakligen skall blifva
inhemsk kopparmalm, som smältes till råkoppar och därefter underkastas
elektrolys.
</chapter>
MEDDELANDEN

FRAN

SVERIGES
KEMISKA   INDUSTRIKONTOR

UNDER   RED.   AF   ING.   OTTO   CYRÉN.

I  Aug.                                           DEN  15 MAJ  1918.                                          N:o 5.

Innehåll; Sveriges Kemiska Industrikontors årsmöte 1918.
Tnll-ocli handelstraktatfrågan, föredrag af Alf. Larson. Skrifvelse till
Riksdagens särskilda utskott med anledning af det nya vattenrättsförslaget.
Smärre meddelanden.
<chapter name="Kemiska Industrikontorets årsmöte 1918">
Kemiska Industrikontorets årsmöte 1918.

Onsdagen den 24 april ägde Industrikontorets årsmöte rum med
ordinarie stämma, föredrag och styrelsesammanträde.

Vid stämman återvaldes, som synes af nedan återgifna protokoll, den
afgående styrelsen; vidare beslöts en höjning af medlemsafgiften med 25
öre per arbetare, denna hufvudsakligen framtvingad genom
Industriförbundets höjning af sin afgift äfven för nästkommande år.

Efter behandlingen af de löpande ärendena följde tvenne synnerligen
aktuella och intresseväckande föredrag, nämligen af assistenten H. Edin
om »Cellulosa som fodermedel» och af ing. Alf. Larson om »Tull- och
traktatfrågans historiska utveckling», af hvilket det senare återfinnes i
detta häfte; det förra kommer att inflyta i ett senare häfte. Med
cellulosafrågan hade den omedelbart efter stämman samlade styrelsen tillfälle
att ytterligare sysselsätta sig och bildades en särskild kommitté för
frågans vidare behandling.

Protokoll, hållet vid Sveriges Kemiska
Industrikontors årsstämma å Svenska Teknologföreningens
lokal onsdagen den 24 april 1918 kl.  2 e. m.

Vid stämman närvoro 32 särskilda medlemmar och voro därvid bl. a.
följande företag representerade, nämligen: Alby Nya Kloratfabriks
Aktiebolag, Jönköping, Aktiebolaget Astra, Södertälje, Aktiebolaget Wilh.
Becker, Stockholm, Barnängens Kemiska Fabrikers Aktiebolag,
Stockholm, Porter Bryggeri-Aktiebolaget D. Carnegie & Co, Göteborg,
Ferniss-aktiebolaget, Stockholm, Aktiebolaget Grumme & Son, Stockholm,
Hälsingborgs Kopparverks Aktiebolag, Hälsingborg, Aktiebolaget
Henriksborgs Fabriker, Stockholm, Jönköpings och Vulcans Tändstickfabriks
Aktiebolag, Jönköping, Aktiebolaget Kväveindustri, Göteborg,
Liljeholmens Stearinfabriks Aktiebolag, Stockholm, L. A. Matton, Gäfle,
Reymersholms Gamla Spritförädlingsaktiebolag, Stockholm, Aug. Setterwalls
Tekniska Fabrik, Stockholm, Aktiebolaget Skandinaviska Affineriet, 


Partille, Skånska Superfosfat- och Svafvelsyre Fabriks Aktiebolaget,
Hälsingborg, Aktiebolaget Stockholms Bryggerier, Stockholm, Stockholms
Superfosfat Fabriks Aktiebolag, Stockholm, Stockholms Tekniska Pappers
Fabrik, Stockholm, Svenska Aktiebolaget Gasaccumulator, Stockholm, Svenska
Sockerfabriks-Aktiebolaget, Stockholm och Aktiebolaget Th. Winborg & Co, Stockholm.

§ 1.

Stämman   öppnades   af styrelsens ordförande, direktör Birger Carlson.

§ 2.

Direktör Birger Carlson utsågs enhälligt till ordförande vid dagens
förhandlingar.

§ 3.

Ordföranden erinrade om de stora förtjänster, professor Peter Klason
under sin allbekanta mångåriga verksamhet nedlagt om den svenska
kemiska industriens utveckling, samt hemställde å arbetsutskottets
vägnar att stämman ville till Industrikontorets förste hedersledamot kalla
professor Klason.

Förslaget godkändes enhälligt.

§ 4.

Beslöts att uppläsning och justering af röstlängden endast skulle äga
rum, därest förhandlingarna därtill kunde föranleda.

§ 5.

Att jämte ordföranden justera dagens protokoll utsågos
ombudsmannen ingeniör Cyrén och ingeniör Alf. Larson.

§ 6.

De förut till resp. medlemmar utsända styrelse- och
revisionsberättelserna för förvaltningsåret 1917 anmäldes. Stämman påkallade icke
desammas uppläsning; och beviljades i enlighet med revisorernas
hemställan full och tacksam ansvarsfrihet för styrelsen.

§ 7.

Upptogs till handläggning frågan om bestämmande af årsafgifterna
för nästkommande år.

Ordföranden anmälde att styrelsen vid sammanträdet den 5
innevarande april beslutat föreslå samma afgifter som för innevarande år, att
nämnda beslut baserats på oförändrade afgifter till Sveriges
Industriförbund, att Industriförbundet under gårdagens årsstämma beslutat en
afgiftsförhöjning med 15 öre på hvarje arbetare samt att arbetsutskottet,
enär den sålunda af Industriförbundet företagna höjningen komme att
medföra en minskning i kontorets inkomststat för år 1919 om 3 000 à 4 000
kronor, beslutat föreslå stämman en höjning af den särskilda afgiften
med 15 öre för hvarje arbetare.


Ingeniör C. J. Lundström, som yrkade bifall till höjningen, föreslog
med hänsyn till den knappt beräknade staten en ytterligare förhöjning
med 10 öre per arbetare, så att den särskilda afgiften skulle komma
att utgå med 25 öre för hvarje anmäld arbetare.

Vid härefter företagen öppen omröstning antogs det af ingeniör
Lundström framförda förslaget med öfvervägande majoritet; och förklarade på
af ordföranden föranledd fråga stämman enhälligt att votering icke
påfordrades.

Det antecknades, att den i § 3 af stadgarna omförmälda särskilda
afgiften för industriidkare och industriella företag i anslutning till
förestående beslut för år 1919 skulle på öfriga i paragrafen angifna villkor
utgå

med  2,2 5  kr.  per arbetare  för första tusentalet

»     1,85   »    »     »       »  andra      »

»     1,45   »    »     »       »  tredje     »

»     l,05   »    »     »       »  fjärde samt följande tusental arbetare.

§ 8.

På förslag af arbetsutskottet bestämdes antalet ledamöter i utskottet
till 11 förutom ordföranden.

§ 9.

Den afgående styrelsen äfvensom de för senaste räkenskapsåret utsedda
revisorerna och revisorssuppleanterna omvaldes enhälligt.

Styrelsen erhöll således följande sammansättning:

Direktör Bertil Almgren, Stockholm, disponent Harald Almström,
Stockholm, direktör K. J. Beskow, Stockholm, disponent Elis Bosæus,
Lessebo, direktör Birger Carlson, Stockholm, fil. d:r Gustaf Ekman,
Göteborg, direktör Herman Gentele, Stockholm, direktör Knut Hamfeldt,
Oxelösund, kabinettskammarherre Berndt Hay, Stockholm, konsul I.
P:son Henning, Hälsingborg, direktör Hj. Heimbürger, Stockholm,
ingeniör Alf. Larson, Stockholm, ingeniör C. J. Lundström, Stockholm,
ingeniör Gust. Korsgren, Stockholm, professor Carl Kullgren, Stockholm,
direktör N. P. Mathiasson, Stockholm, fabrikör Emil A. Matton, Gäfle,
öfveringeniör Sigurd Nauckhoff, Stockholm, doktor H. Nordenson, Stockholm,
direktör L. Norström, Skön vik, professor Wilh. Palmær, Stockholm, fil.
d:r Adolf Rising, Stockholm, öfveringeniör Emil Sieurin, Höganäs,
disponent B. Smärt, Nykvarn, direktör C. F. Tranchell, Stockholm.

De utsedda revisorerna voro:

Direktör E. V. Holm och ingeniör Th. Rosendahl med ingeniör E.
Johnsson och direktör Hj. du Rietz såsom suppleanter.

§ 10.

Assistenten H. Edin höll ett med synnerligen stort intresse mottaget
föredrag om cellulosa såsom fodermedel.<footnote>Kommer att återgifvas i ett följande häfte.</footnote>




Vid därpå följande diskussion lämnade öfveringeniör Ramén en
intressant redogörelse öfver af honom utförda praktiska utfodringsförsök
med cellulosa, och kritiserade herr Ramén därvid skarpt de af
statsmakterna hittills vidtagna åtgärderna för att de ej i tid och mera allmänt
sökt få fram cellulosafodret till användning.

§ 11.

Ingeniör Alf. Larson lämnade i ett inledande föredrag en framställning
om tull- och traktatfrågans historiska utveckling.<footnote>Finnes återgifvet i detta häfte.</footnote>

Vid därpå följande diskussion yttrade sig herrar öfveringeniör Ramén,
direktör Birger Carlson och kabinettskammarherre Hay; och betonade
samtliga talare frågans utomordentliga betydelse för vår svenska kemiska
industri samt framhöllo vikten af ett enigt och snabbt uppträdande i
frågan från industriens sida.

§ 12.

Sedan ordföranden riktat en välkomsthälsning till den nyvalde
hedersledamoten, professor Klason, som under förhandlingarna tillstädeskommit,
förklarades stämman afslutad.

Stockholm som ofvan.

In fidem:

<i>Adolf Schoultz.</i>

Justeras:

<i>Birger Carlson.             Otto Cyrén.                Alf. Larson.</i>
</chapter>

<chapter name="Protokoll, hållet vid sammanträde med styrelsen
för Sveriges Kemiska Industrikontor å Svenska Teknologföreningens lokal onsdagen den 24 april 1918">
Protokoll, hållet vid sammanträde med styrelsen
för Sveriges Kemiska Industrikontor å Svenska
Teknologföreningens lokal onsdagen den 24 april
1918 omedelbart efter årsstämmans afslutning.

<b>Närvarande:</b>

Herrar Almgren, Birger Carlson, Cyrén, Hamfeldt, Hay, Heimbürger,
Alf. Larson, Lundström, Matton och Nordenson samt undertecknad vid
protokollet.

Därjämte öfvervars sammanträdet af öfveringeniör Ramén.

§ 1.

Sammanträdet öppnades af ordföranden vid årsstämman direktör
Birger Carlson.

§ 2.

Till ordförande i styrelsen omvaldes direktör Birger Carlson och till
v. ordförande öfveringeniör Sigurd Nauckhoff.


§ 3.

De avgående ledamöterna af arbetsutskottet omvaldes. I anslutning
till årsstämmans beslut erhöll utskottet följande sammansättning:

Ordförande: Direktör Birger Carlson.

Ledamöter: Direktör Bertil Almgren, disponent Harald Almström,
direktör K. J. Beskow, direktör Hj. Heimbürger, ingeniör G. Korsgren,
professor C. Kullgren, ingeniör Alf. Larson, direktör N. P. Mathiasson,
öfveringeniör   S.  Nauckhoff, professor W. Palmær och fil. d:r A. Hising.

§ 4.

Diskuterades hvilka åtgärder, som från Industrikontorets sida borde
vidtagas för spridande af upplysning om cellulosafodret och dess
eventuella vidsträcktare användning än hittills.

Sedan bestämts tillsättande af en kommitté med fyra ledamöter, som
skulle verkställa utredning i frågan, beslöts hänvändelse till Sveriges
Allmänna Landtbrukssällskap med anhållan att sällskapet jämväl ville
upptaga frågan till behandling eller eljest genom utseende af sakkunniga
samarbeta med Kemiska Industrikontoret.

Till ledamöter i den beslutade kommittén utsågos professor Klason
och ingeniör Alf. Larson, båda i Stockholm, öfveringeniör Ramén i
Hälsingborg och disponent B. Smärt i Nykvarn.

§ 5.

Såsom nya medlemmar i Industrikontoret invaldes:
W. Weibull, Garfämnesafdelningen, Landskrona, Gäfle Såpfabrik, Gäfle,
Svenska Oljeslageri A.-B., Göteborg, samt Transjö Glasbruk, Kosta.

§ 6.

Att jämte ordföranden justera detta protokoll utsågos ombudsmannen
ingeniör Cyrén och ingeniör Alf. Larson.

Stockholm som ofvan.

In fidem:

<i>Adolf Schoultz.</i>

Justeras:

<i>Birger Carlson.      Otto Cyrén,       Alf. Larson.</i>
</chapter>
<chapter name="Om handelstraktater och tullar">
<b>Om handelstraktater och tullar.</b>

Inledningsföredrag vid Sveriges Kemiska Industrikontors årsstämma den 24 april 1918.

Af <i>Alf. Larson.</i>

Tullarna i ett land äro oftast beroende af handelstraktaterna, hvilka
utom mycket annat pläga innehålla bestämmelser om rätt till införsel,
utförsel och transitobefordran af varor, om import-, export- och
transitotullar m. m. När i afseende på tullar meddelas specifika bestämmelser,
föreligger en s. k. tarifftraktat. För så vidt tarifftraktatens tullsatser
afvika från den i allmänhet gällande tulltaxan föreligga differentialtullar,
emedan särskilda tullsatser tillämpas i förhållande till den stat, med
hvilken traktaten slutits och i förhållande till de stater, som på grund
af klausulen om mest gynnad nations behandling kunna till sin förmån
åberopa densamma. Denna klausul bereder trygghet mot ojämn och
öfvermäktig konkurrens från ett tredje lands sida, medan tarifftraktaterna
åstadkomma stabilitet i villkoren för den verksamhet, hvars intressen
äro i fråga, så att tarifftraktaten, äfven om den blott gäller för en viss
tid, binder de redan i allmänhet gällande tullsatserna.

Den franska handelstraktaten är den i vår näringspolitiska historia
märkligaste. Den första afslöts den 14 februari 1865 och var i
afseende å införseltullarna en tarifftraktat, som medförde betydande
nedsättningar i de svenska tullsatserna; och därmed var vårt land inne på en
bana, som blef ruinerande för både jordbruk och industri. Den verkade
icke allenast gent emot eller till fördel för Frankrike, utan ock, utan
afseende å produktionsorten, så att den allmänna tulltaxans
bestämmelser blefvo desamma som traktatens. Detsamma gällde äfven beträffande
den allmänna tulltaxan för handels- och sjöfartstraktaten af den 8 maj
1906 med Tyska riket.

I den mån, säger en auktoritet på området, landshöfding
Hammarskjöld, som äfven i det föregående något citerats, de svenska direkta
handelsförbindelserna utsträckas till flere länder, torde det emellertid
blifva allt svårare att med afslutande af tarifftraktater upprätthålla
principen om tulltaxans enhetlighet, hvilken princip medför att en
tullnedsättning, som måhända af särskilda skäl och mot särskildt vederlag
beviljas en stat, utan vidare kommer alla andra till godo. Vissa stora
handelsländer, som t. ex. Tyskland, hafva därför icke enhetlig tulltaxa,
utan en allmän och en föredragstariff.

Den franska handelstraktaten af 1865 hade, såsom redan sagts,
medfört stora olägenheter för svensk industri. Kring 1880-talet började
därför knotet mot den s. k.  »frihandeln», som systemet kallades — att så


dana varor, som vi själfva kunde producera, borde vara tullfria, men
sådana, hvilka under alla omständigheter måste importeras, borde vara
belagda med s. k. finanstullar, alltså ett sätt att utan hänsyn till
skatteförmåga klämma lika skatt ur alla samhällsmedlemmars förbrukning —
mot denna princip började som sagdt ett starkt knot att göra sig hördt.
Tullarna å en del varor, exempelvis tyger, vin o. s. v., voro nämligen
lika för de dyrbarare som för de billigare sorterna af samma slag, så att de
senare i procent af värdet blefvo högt, de förra lågt beskattade, hvilket
ju innebär en orättvisa, men som bars med jämnmod af dem detta
system hårdast drabbade, ty det var s. k. frihandel, hvars innebörd de ej
förstodo. Språkets makt öfver tanken genom ordet »fri» var och är det
bärande momentet angående systemets förträfflighet. Det ansågs därför
vara demokratiskt, men var i själfva verket ett utsugningssystem mot
den fattige. Än i dag råder ofta den åsikten att frihandel är något
liberalt och protektionism något konservativt, ehuru dessa begrepp
ingenting alls hafva med hvarandra att göra och ehuru de frihandelsvänliga
fabriksarbetarna äro de ifrigaste protektionister, då det gäller deras
handelsvara, arbetskraften.

För att utreda frågan om våra näringars tillstånd och behof tillsattes
under trycket af det frambrytande ekonomiska missnöjet år 1880 en
tullkommitté, som aflämnade sitt betänkande den 18 febr. 1882. Den
utredning, som denna kommitté hade åvägabragt, gick i de gamla
hjulspåren. Dess förslag dikterades af några koryféer för frihandeln
och under så godt som hela den svenska pressens medverkan.
Systemet att tillkalla sakkunniga användes visserligen äfven af denna
kommitté, men det utöfvades på ett egendomligt sätt. Endast
tulltjänstemän ansågos vara verkligt sakkunniga här vid lag, och de tulltekniska
synpunkterna, d. v. s. hvad som var bekvämt vid förtullningarna, voro
dominerande. De sakkunniga, som hade andra åsikter än dem man ville
ha fram inom kommittén, blefvo inför densamma rent af utsatta för
drift och deras argument sökte man drifva in absurdum.

En ny traktat med Frankrike afslöts i detta sammanhang att gälla
från den 9 febr. 1882 på tio år, och därmed var vår industri ytterligare
lamslagen för denna tidrymd. Traktaten förnyades med vissa undantag
den 1 febr. 1892 och skulle fortfara att tillämpas intill utgången af en
tidrymd af 12 månader efter det någondera af parterna tillkännagifvit
sin afsikt att låta densamma upphöra. Numera har tulltaxan i sina
hufvudmoment småningom ändrats till för oss förmånligare
bestämmelser än denna traktats.

Den rent kemiska industrien hade af nämnda kommitté icke ägnats
någon uppmärksamhet, endast de gamla, sedan lång tid skyddade
kemiska tillämpningsindustrierna togs hänsyn till. Uppfostringstullar voro
då ett icke beaktadt moment. Ingen allmänt bildad och allmänt
intresserad praktisk kemist eller kemisk fabrikant fanns i riksdagen, och
därför kunde hvilka absurditeter som helst under diskussionen i
riksdagen framkomma, utan att med vederbörlig styrka blifva bemötta.

Svårigheterna för jordbruk och industri växte år från år. Vår äldsta
större  industri, järnhandteringen, satt hårdt till följd af den i slutet på


1870-talet framträdande Thomas-Gilchristska basiska besemereringen.
Träpriserna voro låga, den ökade utförseln af trä medförde ej motsvarande
inkomst för landet. Arbetslönerna sjönko ner till kr. 1,50 och
därunder för 12 timmars arbetsdag för en del arbetare, och 1,75 och 2 kr.
för fabriksarbetare ansågs vara bra betaldt. Det billiga bröd- och
varupriset i allmänhet medförde ingen välmåga. Det visade sig att dessa
billiga tider voro ytterst dåliga tider, liksom erfarenheten sedan också
ådagalagt att dyra tider kunna vara mycket goda tider.

För att afleda missnöjet inom näringarna tillsattes år 1886 en ny
kommitté för utrönande af lämpligheten af differentialtullars
genomförande, men den ledde till intet praktiskt resultat. Visserligen
uppgjordes förslag till en allmän och en fördragstariff, men införandet af
differentialtullar afstyrktes af kommittén.

Emellertid hade systemet ytterligare befästats genom riksdagsvalet 1884,
då det liberala s. k. genombrottet i Stockholm inträffade, och en
stockholmsbänk, helt olika mot den förutvarande, sattes in i riksdagen. Mot
förmodan beslöt emellertid 1887 års riksdags andra kammare den 3 mars
med 10 rösters majoritet att omalen råg skulle åsattas en tull af 2 kr.
pr 100 kg., hvilken rågtullsfråga hade blifvit det centrala i denna
riksdags många motioner om spannmåls- och mjöltullar. Detta beslut, som
skulle ytterligare ha blifvit befästadt af den då starkt
protektektionistiska första kammaren, ansågs som ett så starkt hot mot
frihandelssystemet, att ett par regeringsledamöter reste konungen, som då var på
hemväg från utlandet, till mötes och förmådde honom att den 5 mars med
anförande af nyssnämnda motiv upplösa andra kammaren, men icke den
första. Nya val till andra kammaren, till den s. k. majriksdagen 1887,
utskrefvos och en agitation, som icke lämnade något att önska i liflighet,
vidtog.    Följden blef att frihandeln vann en lysande seger.

Men så kom vid det ordinarie valet hösten 1887 Nemesis, om
uttrycket får användas, i form af en nyvald riksdagsmans för Stockholm, den
s. k. Ångköks-Olles, beryktade 11 kronor och 58 öre. Det påvisades
nämligen att den då segrande frihandelsvänliga majoritetslistan måste
kasseras till förmån för den protektionistiska minoritetslistan på grund af
att gjutaren och ångköksföreståndaren Olsson, som af sina förbittrade
meningsvänner döptes till Ångköks-Olle och som blifvit vald på
majoritetslistan, icke var valbar på grund af att han häftade för 11,58 kr.
obetalta utskylder. Minoritetslistan blef förklarad giltig, och härmed
ernåddes en protektionistisk majoritet äfven i andra kammaren, så att vid
1888 års och de närmast följande årens riksdagar lifsmedels- och en del
industritullar, bl. a. äfven å vissa kemiska produkter, kunde genomdrifvas,
om hvilka senare jag lämnat en utförlig redogörelse i min bok om
»Sveriges Kemiska Industri» och som jag därför icke vill taga upp tiden med
att referera.

För att vidtaga lämpliga mått och steg med anledning af franska
handelstraktatens utgång i februari 1892 — den blef som förut sagts blott
provisoriskt förlängd — samt för att få en ny utredning till stånd
angående näringarnas behof, om den s. k. mellanrikslagen m. m., tillsattes
1888   års tullkommitté, som aflämnade sitt betänkande den 24 februari


1891 med förslag till ny tulltaxa, som i hufvudsak antogs af riksdagen.
Därmed var trycket af franska handelstraktaten i hufvudsak aflägsnadt.
En ny tulltaxekommitté tillsattes af Kungl. Maj:t den 22 juni 1906 för
att verkställa en revision af den under den 8 juni 1906 fastställda
tulltaxan, hvilken kommitté den 3 maj 1909 aflämnade förslag till en ny
tulltaxa. Underhandlingar med Tyskland om en handels- och
sjöfartstraktat påbörjades och en sådan afslöts att träda i kraft den 1 dec. 1911
och skulle förblifva gällande tili 31 dec. 1917. Om icke någondera
parten uppsagt densamma tolf månader före nämnda tidpunkt, skall
traktaten gälla intill dess ett år förflutit från den dag, då den uppsäges
af den ena eller andra parten. Dock skall traktaten äfven utan
föregående uppsägning träda ur kraft den 1 juni 1921.

Det bör i sammanhang härmed erkännas att i tullkommittéerna af 1888
och 1906 sakkunskapen mera än förr fick göra sig gällande och att de
tulltekniska synpunkterna icke i så hög grad som tidigare fingo dominera.

Härmed äro vi alltså inne på en för dagen vital fråga. Förberedelser
måste göras för ett nytt handelsäf tal med Tyskland, ty utan ett sådant
kunna vi knappast vara. Från att för 1914 hafva haft en import från
Storbrittanien och Irland af 25,3 % af hela vår import och en export
dit af 33,4 % af hela vår export, medan samma år importen från
Tyskland uppgick till 32,8 % och exporten dit till 22,6 % af det hela, hade
siffrorna för 1915 förskjutit sig till Tysklands förmån så att af importen
22 % kom från Tyskland och 18,7 % från England och Irland samt af
exporten 36,9 % gick till Tyskland och 25 % till England. Siffrorna
för 1916 föreligga ännu icke, men antagligen ha de ytterligare förskjutits
till  Tysklands förmån.

På grund af den svenska handelns utbredning åren närmast före kriget
med direkta linjer till så godt som alla delar af världen förefaller det
mig som om tidpunkten nu vore inne för en allmän och en
fördragstariff,  hvarigenom  vi skulle kunna skaffa oss fördelar för vår handel.

Afslutandet af en ny handelstraktat med Tyskland, hvilken väl torde
blifva grundläggande för vår handelslagstiftning efter kriget, är
emellertid ingen småsak, om den skall blifva oss till gagn och icke till skada.
Det fordras därför en icke ringa skicklighet, fasthet och smidighet. Det
är framför allt af vikt att blifvande underhandlare hafva de svenska
statsmakterna och de svenska näringarna att stödja sig på och att dessa
veta hvad de vilja, något som icke alltid varit fallet. Vi komma
exempelvis ihåg 1913 års riksdags behandling af lädertullarna. En motion
hade väckts om deras nedsättande. Underhandlare med Tyskland från
den nu gällande traktatens behandling varnade både i första och andra
kammaren från att rubba dessa tullsatser, som de efter flere dagars hårdt
arbete hade lyckats att genomdrifva. Det påpekades att, om riksdagen
nu rubbade dessa tullsatser, detta skulle inverka menligt vid nya
handelstraktatsförhandlingar, då ett sådant steg innebure en desavuering för
underhandlarna och att det skulle blifva svårt att för nya förhandlingar finna
lämpliga personer, som ville åtaga sig ett sådant uppdrag. Men ingenting
hjälpte. I gemensam votering genomdrefs med den förseglade segelns hjälp
och under bortovaro af 69 ledamöter af riksdagen en tullnedsättning.


Man har under sådana omständigheter, då en viktig näringsfråga, som
därtill får ytterligt stor vikt, eftersom den samtidigt är en traktatsfråga,
så lättvindigt behandlas, anledning befara att blifvande svenska
underhandlare skola få ett svårt arbete och att ett starkare tryck än vanligt
skall komma att öfvas på dem. Därföre är det af stor betydelse att
förberedelserna till en sådan underhandling blifva sakkunnigt utförda och
att <i>hela</i> den svenska industrien står <i>enig</i> i sina önskningar och kraf.
Det gamla slitet de olika industrierna emellan måste läggas åsido, liksom
också afundsamheten — jag kan ej finna ett bättre namn för saken —
mellan jordbruk och industri. Deras intressen äro gemensamma och visst
icke stridande mot hvarandra.

Att här ingå på detaljfrågor om tullarnas belopp för olika varor skulle
blifva allt för vidlyftigt. Emellertid torde några allmänna synpunkter
böra framhållas. Genom penningevärdets fall hafva de tullsatser, som
beslutats för ett eller annat tiotal år sedan och t. o. m. äfven under de
allra sista åren, förlorat i effektivitet. En tullsats, omräknad till
värdetull, låt oss säga af 10—15 % af värdet, har nu ej större effektivitet
än 2—3 % vid tiden för dess bestämmande. Därtill kommer låg
markkurs hvad Tyskland beträffar, medförande prisfall gent emot oss för
importvaror med försvårad konkurrens för inhemskt fabrikat. En annan
svårighet, som hädanefter kommer att möta svensk industri, är högt
bränslepris, antagligen det dubbla mot det normala under flere år efter
krigets slut. Vi kunna nämligen räkna med exporttullar för kol från
både Tyskland och England, oberäknadt höga frakter för lång tid framåt.
Konkurrenskraften för svensk industri blir därför försvagad.
Arbetslönerna hos oss äro därjämte minst lika höga som i konkurrensländerna,
oafsedt att arbetsprestationen för samma lön onekligen i allmänhet är
mindre. Det hjälpande moment vi skulle hafva haft i en verkligt liberal
och till allmänt gagn afpassad vattenlagstiftning tyckes äfven denna gång
gå om intet. Man kan verkligen befara att denna fråga ytterligare skall
blifva försumpad af politiska hänsyn.

Fruktan för effektiva tullar synes mig vara ett genomgående drag i
svenskt lynne. Möjligen står det i samband med den kända svenska
afunden. Denna fuktan gäller icke blott hvad allmänheten beträffar
gent emot näringarna i gemen, utan äfven de olika industrigrenarna
sinsemellan. Den är enligt min mening allt för öfverdrifven. Alla vilja ha
skydd för <i>sin</i> vara, men ej veta af att de rå- eller beredningsämnen
som de använda skola »fördyras» af tullar. Dock är det ena arbetet
lika berättigadt till omvårdnad och skydd som det andra. Därtill har
importintresset, utan att på något sätt vilja underskatta dess betydelse,
fått för mycket göra sig bredt vid utredningar i tulltaxekommittéer på
industriens bekostnad, ehuru en förbättring på detta område
otvifvelaktigt har inträdt vid behandlingen af tullsatser i de bägge sista
kommitéerna.

Nuvarande tid har lärt eller borde åtminstone hafva lär oss mycket i
de nyssnämnda hänseendena. Om en tullsats är några öre, eller t. o. m.
några tiotal ören pr kg. i vissa fall, högre eller lägre, är af ganska
underordnad   betydelse   för   prisbildningen i förhållande till den verkan 

konjungturerna utöfva därpå. Jag skall taga ett exempel bland de många
som skulle kunna anföras. Sveriges Kemiska Industrikontor har som
bekant arbetat för att en inhemsk oljeväxtodling må komma till stånd,
med ändamål att icke allenast för ögonblicket afhjälpa den fruktansvärda
fettnöden, både hvad mat- och industrifett beträffar, utan ock för att i
framtiden förhindra en sådan landsolyckas uppkomst. Ty vi kunna väl
ändå vara öfverens om att fettnöden är en mycket svår landsolycka.
Men för att resultat i denna riktning skall kunna vinnas måste
oljeväxtodlingen omhuldas så att den blir beståndande. Härför erfordras
enligt min åsikt icke blott fett-tullar, utan äfven motsvarande tullar å
oljeväxter. Låt oss säga att 1 kg. olja därigenom skulle blifva fördyrad
med 10 öre pr kg. under normala förhållanden. Detta motsvarar högst
en fördyring af 7 öre för ett kg. tvål, 4 öre för ett kg. såpa och 8 öre
för ett kg. margarin, således mindre än en under normala förhållanden
inträffad konjunktur i fett åstadkommer. Men nu få vi betala minst 7
kr. för 1 kg. tvål och 4 kr. för 1 kg. såpa — margarin kunna vi icke
alls få — hvilka priser nog komma att räcka sammanlagdt ett par år.
Alltså skulle det erfordras 200 år för att denna fördyring af tvål och
såpa med resp. 7 och 4 öre pr kg. skulle tillsammans uppgå till hvad
vi till följd af brist på fett få betala under två år. Vi få därför icke
se med småsinnets synglas på tullarnas fördyrande verkan, utan i första
rummet taga i betraktande om de i längden kunna verka därhän att
varubrist och därmed förenade abnormt höga lefnadskostnader och svält
genom dem kunna undvikas. Höja tullarna inköpspriserna för våra
förnödenheter med en jämförelsevis ringa penning, så stegra de också
försäljningspriserna för hvad vi alla ha att aflåta, nämligen vår arbetskraft,
och jämvikt inträder sålunda.

Hvad den kemiska industrien beträffar, så har jag vid flere tillfällen
som min åsikt framhållit att vi om möjligt böra skaffa oss en inhemsk
tillverkning af de stora kemikalierna, som utgöra nödvändiga
beredningsämne för så godt som alla delar af kemisk och äfven af annan industri.
Till dessa stora kemikalier räknar jag då soda och pottaska,
natriumsulfat, aluminiumsulfat och lerjord, klorprodukterna i olika former,
alkalihydraterna, salpetersyra och dess salter, fosfor och fosforsyreföreningarna,
superfosfat ej minst, kromsalterna, ammoniumsalterna, svafvelsyra m. fl.
Dessa böra åsättas <i>effektiva</i> tullsatser, hvilka icke verka som halfmesyrer.
Det är ju möjligt att jag härvidlag icke har så många anhängare, men
jag har godt hopp om att med tiden få sådana, det har visat sig
beträffande andra frågor.

Vi hafva nog också hittills på många områden försummat att utnyttja
våra naturtillgångar och det få vi nu lida för. Ett bättre
tillgodogörande af dem på samma gång de svenska näringarna beredas ett kraftigt
skydd äro nödvändiga faktorer för att vi skola blifva i stånd att möta
den svåra konkurrens på industrivarumarknaden, som vi hafva att motse
under de närmaste åren.

</chapter>

<chapter name="Inlägg med anledning af det nya
vattenrättsförslaget">
<b>Inlägg med anledning af det nya
vattenrättsförslaget.</b>

Följande   skrifvelse   inlämnades  den 22 april till riksdagens vattenlagsutskott
(tillfälliga utskott n:o 3):

<i>Till riksdagens särskilda utskott n:o 3.</i>

Genom Kungl. Maj:ts proposition den 15 mars innevarande år med
förslag till ny vattenlag har en för vårt lands näringslif och utveckling
synnerligen betydelsefull fråga framlagts för riksdagens afgörande. Det
framlagda förslaget har föregåtts af en mångårig och grundlig utredning
på det föreliggande området, men afviker i grundväsentliga delar från
såväl det lagförslag i samma ämne, som i dec. 1910 afgafs af
vattenrätts- och dikningslagskommittéerna, som från den omarbetning af
sistnämnda förslag, hvilken sedermera verkställts af tillkallade sakkunniga
inom justitiedepartementet.

Att vid genomförandet af en lagstiftning, hvilken berör så viktiga
samhällsintressen som de, hvilka äro förknippade med rätten att förfoga
öfver vattenkraften, den enskilda företagsamheten i det allmännas intresse
måste vidkännas vissa inskränkningar och uppoffringar, torde vara
ofrånkomligt. Emellertid äro de i det nu framlagda förslaget vidtagna
ändringarna och gjorda tilläggen af en sådan innebörd och räckvidd, att
det med bestämdhet måste framhållas, att genomförandet af de däri
framkomna principerna, i stället för att föra fram till det mål,
lagstiftaren synes sträfvat efter, kommer att starkt hämma det enskilda
initiativet och därmed kringskära vår industriella utveckling och ej minst
tillfoga det allmänna förluster af en oerhörd räckvidd.

Den svenska kemiska industriens intressen beröras nu på det närmaste
af den blifvande vattenlagstiftningen och särskildt gäller detta den 
elektrokemiska, häri inbegripet den elektrotermiska produktionen. Sveriges
Kemiska Industrikontor tillåter sig därför att till utskottet framföra några
synpunkter i det föreliggande ärendet.

Utbyggandet af våra vattenfall måste gifvetvis bestämmas af de
möjligheter, som förefinnas att använda kraften. Härvidlag måste den
genom det enskilda initiativet skapade industriella konsumtionen blifva
den afgörande faktorn. Man torde nämligen med trygghet kunna fastslå,
att utaf den energi af hithörande art, hvaröfver vi kunna komma att
förfoga, endast en jämförelsevis ringa del kan beräknas åtgå för att fullt
tillgodose det s. k. distributionsintresset, hvartill räknas elektrisk kraft
för olika allmänna och enskilda ändamål såsom belysning, järnvägsdrift,
drift   af   mekaniska   verkstäder m. m.    Tillvaratagandet af våra 


vattenfalls stora nationalekonomiska rikedomar måste därför komma i det
starkaste beroende af den för våra förhållanden särskildt lämpliga
bruksindustriens fortbestånd och utveckling.

Villkoren för en solid bruksindustri hafva emellertid blifvit alltför
förbisedda i det nu framlagda förslaget till vattenlag. Det däri uppdragna
koncessionsförslaget måste nämligen ovillkorligen skapa ett
otrygghetstillstånd, som under inga omständigheter kan förenas med en industri,
hvilken just bygger sin existens på en lång varaktighet. De bördor,
som det därjämte pålägger industrien, komma att blifva mycket
kännbara, ofta hota dess bestånd och i hvarje fall minska dess
utvecklingsmöjligheter. Industri med hyrd kraft kan aldrig blifva en långvarig
framtidsindustri, utan måste erhålla karaktären af en korttidsaffär med
ett väsentligt moment af spekulation. Bruksindustri med egen kraft
äger ett solidare kreditvärde. Då den har att räkna med en lång
amorteringstid, afskrifver den i goda tider och tvingas icke i dåliga att
betala krafthyra, vare sig ränta på eget kapital eller amortering. Den
mäktar därför att stå ut stormar till både egen och landets fördel. Som
ett godt exempel må framhållas, hurusom vissa järnverk med egen kraft
och stundom utan annan naturtillgång kunnat bestå, oaktadt de under
inemot ett 40-tal år måste arbeta utan att kunna lämna någon
utdelning till aktieägarna. De hafva emellertid under hela denna tid förmått hålla
driften i gång, sörjt för den däraf beroende befolkningens bestånd och
trefnad, numera visat sig vara värdefulla nationalekonomiska företag och
mäktat åstadkomma tekniska förbättringar och upptaga driften i största
utsträckning och gått en storartad utveckling till mötes. Industri utan
egen kraft däremot delar ut vinsten i goda tider, måste erlägga lika
krafthyra i dåliga, tvingas att bygga på kortare amorteringsfrist än många
nyttigheters lifslängd och blifver en dålig säkerhet för bankkredit, då
efter hyrestidens slut en under andra omständigheter värdefull
national-och privatekonomisk materiell och andlig egendom äfvensom erfarenhet
lätt spolieras.

Då man talar om bruksindustri, må man icke förglömma, att man
icke bör identifiera nämnda begrepp med ägaren af bruket, hvilken
visserligen uppträder såsom dess representant utåt. Begreppet bruksindustri
är nämligen på det intimaste förbundet med de stora folklager, hvilkas
väl och ve helt beror på dess fortbestånd och utveckling.
Bruksindustrien, denna för vårt svenska näringslif särskildt utmärkande
industriform, kännetecknas framförallt af stödet från egna naturtillgångar. Dess
nationella och i synnerhet dess sociala värde är i allmänhet underskattadt.
Inom densamma hafva på det hela taget klasstriderna icke varit så skarpa
som i andra länder, ej ens så skarpa som på andra ställen i vårt eget
land. Detta beror mycket på de socialt goda sidor, denna industri
besitter. Den är i allmänhet förlagd på landet eller till mindre orter,
baserad på en lång lifslängd och har därför visat sig vara i stånd att
skapa sociala inrättningar, som ingen annan industriform är mäktig.
Den sörjer för sina anställda på ett helt annat sätt än industri af
kortare varaktighet. Bostäder och allmänna inrättningar hafva byggts på
brukets bekostnad, egnahemssamhällen uppammats, födoämnen anskaffats


antingen genom brukets egen produktion eller på annat sätt och på det
hela taget kan det sägas, att den skapar en sund omgifning för sina
anställda, hvilket ej minst bidrager till att utjämna klasskillnaden.

Vid vattenkraftsfrågans behandling synes man därjämte helt ha
bortsett från nödvändigheten af, att vår svenska industri besitter fortsatt
konkurrensförmåga gent emot den utländska värmemotordriften. För
att framkalla tillgodogörandet af de nu bortrinnande millionerna är det
ej enbart tillräckligt, att kraft ställes till förfogande, utan måste detta
ske på sådana villkor, att den därpå byggda industrien kan afsätta sina
produkter till en högst väsentlig del i utlandet. Det egna landet med
dess ringa invånarantal kan nämligen icke erbjuda tillräckligt stor
marknad för densamma. Den föreslagna vattenlagen minskar emellertid
genom de nya bördor, den pålägger industrien, konkurrensförmågan i
högsta grad, hvilket kommer att äfventyra tusentals arbetares lefvebröd
och understödja emigrationen. Den utländska industrien är nämligen ej
sällan gynnad af sådana omständigheter, med hvilka vår svenska
industri på lång sikt ej kan räkna. Ofta är den förlagd midt i
afsättningsområdet med lättare råvarutillgångar, och på grund af gynnsamma
klimatförhållanden ställa sig byggnadskostnaderna väsentligt billigare än hos
oss, hvarför den lättare kan baseras på relativt kort varaktighet, hvartill
värmemotorkraftstationernas väsentligt lägre anläggningskostnader också
bidraga. Värmemotortekniken har på den senaste tiden gjort oerhörda
framsteg och med vissa tekniskt fulländade värmemotorer har man
kommit upp till väsentligt högre verkningsgrader än för ett 10-tal år
tillbaka. Att värmemotornerna vidare äro afsevärdt mera utvecklingsbara
än vattenmotorerna framgår däraf, att goda ångmaskiner nu endast
tillgodogöra sig ungefär <i>en åttondel</i> af stenkolens inneboende energi. Under
de sista årens snabba utveckling har man ock i detta afseende gjort
stora framsteg, så att kraftpriserna i de bränsleägande länderna kunnat
i hög grad minskas. Nämnda utveckling ter sig än mer hotande, då
man tager i betraktande den fulländade teknik, som vattenmotorerna
redan nått. Verkställda prof med de senaste i statens kraftverk insatta
turbinerna hafva nämligen utvisat en utnyttjningsgrad af öfver 90 %.
När värmemotorerna nått samma fulländning, torde ock
konkurrenssvårigheterna blifva än större än hittills. Redan nu kan värmekraften i
utlandet vid kolgrufvorna levereras mycket billigt. Så hafva exempelvis
i England under kriget elektrokemiska verk kunnat hyra kraft till 1/10
penny per kilowattimme (vid nuvarande kurs å pounds 46 kronor per
kilowattår), ett pris, som är billigare än priset å den sämre belägna
Trollhättekraften. Den tyska industrien talar ock om samma låga priser.
Att så billig kraft kan erhållas måste delvis förklaras af det förhållande,
att man ur stenkolen, förutom gas till kraftalstring, samtidigt framställer
kväfvegödning i form af svafvelsyrad ammoniak och därjämte äfven
tillgodogör sig stenkolens icke för kraftalstring förbrukade värme för
uppvärmningsändamål.

Att detta icke kan ske genom införande af ett koncessionsförfarande
i vår vattenlagstiftning, hvilket, om ock något säkrare än
krafthyreskontraktet, likväl är behäftadt med så väsentliga olägenheter med hänsyn till


ett   företags   finansiering,   dess byggande och det däri nedlagda arbetet,
torde vara alltför tydligt.

Det är så viktiga sociala och nationalekonomiska värden, som därvid
hotas, att de intressen, hvilka lagstiftaren här synes vilja trygga, icke
kunna anses vara värda ett sådant offer. Det må än en gång erinras
om de stora befolkningslager, som genom förslaget hotas med att
fråntagas utsikten till att vinna en trygg och lugn existens, samt om det
på den strömmande vattenkraften beroende norrländska landtbruket,
hvilket äfvenledes därigenom kommer att beröfvas möjligheten för
utveckling. Det må framhållas, att där svensk bruksindustri varit, har
den visat sig vara en utmärkt föregångslandtbrukare och därför på ett
alldeles särskildt sätt drifvit fram jordbruket i de trakter, där industri
af denna art haft sin hemvist. Om förslaget antages är det emellertid
ovisst, huruvida en på lång sikt anlagd industri, som skall tillgodogöra
Norrlands vattenkraft, kan blifva en industri af det slag som vår gamla,
om man bortser från enskilda undantag, socialt så värdefulla bruksindustri.

Förr troddes ej de påpekanden, som gjordes af industriens erfarna män
härutinnan. Nu åter, då följden visat sig genom inställandet af
kraftstationsbyggen under långa tider, må begångna oklokheter icke upprepas.
Oaktadt de industriella förhållandena varit sådana, att de i andra land
under de senaste decennierna med stark makt lockat fram elektrokemisk
industri af förut oanad storlek, hafva förefintliga verk stannats i sin
utveckling på ett för dem ödesdigert sätt, under det att den utländska
konkurrensen tagit hand om och vidare utvecklat ursprungligen svenska
uppslag. Endast med bitterhet hafva den svenska industriens målsmän
på grund af hinder, som lagstiftningen lagt i vägen, måst afstå från
att utnyttja konjunkturer, som kanske aldrig mer återkomma. Det har
påpekats att enskilda vattenfall icke alltid utbyggts genast utan hållits
på reserv för att möta en väntad utveckling, men torde ingen i detta
afseende hafva hållit sig med så stora reserver som just staten, hvilken
därtill inköpt vattenfall, som under ett 10-tal år fått ligga outbyggda,
vattenfall, hvilka på grund af sitt läge i enskild hand säkerligen skulle
hafva utbyggts för länge sedan. Här är därtill att räkna med, att den
enskilde med sin relativt korta lifslängd aldrig kan afse reserver för allt
för lång tid framåt, utan sträfvar efter att i hvarje fall fortast möjligt
göra sin egendom räntebärande. Det nämnda utesluter visserligen icke,
att ett eller annat vattenfall i annan enskild ägares hand möjligen skulle
blifvit utbyggdt fortare än mången gång blifvit fallet, men hade denne
andre enskilda ägare kanske då underlåtit att bygga på annat håll.

Ej må därför vi, som lefva i surrogatets tid, för framtiden hänvisa
svensk bruksindustri till detta föga närande surrogat för egen kraft, det
må kallas koncessionerad eller hyrd kraft.

Stockholm den 22 april 1918.
</chapter>
<chapter name="Smärre meddelanden.">

<b>Framställning af sulfitsprit i Tyskland.</b> »Framställningen af sprit ur
sulfitlut utöfvas af en svensk fabrik, hvars patenter regeringen förvärfvat
för att möjliggöra för de tyska cellulosafabrikerna ett motsvarande
utnyttjande af sulfitlutarna och samtidigt möta spritknappheten. För
de nödvändiga anläggningarna beviljades företagen räntefria och
ouppsägbara lån, hvilka till hälften skulle bestridas af riksregeringen, till hälften
af den förbundsstat, inom hvars område anläggningen befunne sig. I
framställningen af denna sulfitsprit äro, enligt ett meddelande den 12/l2 17
af riksrådet von Schanz i riksrådskammarens utskott, trenne bayerska
aktiebolag intresserade, nämligen A. G. für Maschinenpapierfabrikation
i Aschaffenburg, Oberbayerische Zellstoff und Papierfabrik A. G. i
Redenfelden och Simoniusschen Zellulosefabriken A. G. i Kehlheim.
Kostnaderna för dessa tre anläggningar belöpa sig till 2 017 454 Mk, hvaraf
hälften alltså kommer på Bayerns räkning. Cellulosafabrikerna måste
leverera den framställda spriten till ett pris af 20,50 Mk pr hektoliter.
Krigsutskottet aflämnar spriten till spritcentralen för 75 Mk. Af
öfverskottet, 54,50 Mk, gå 12 Mk till täckandet af de svenska licensafgifterna,
krigsutskottets omkostnader och som premier till cellulosafabrikerna, så
att 42,50 Mk återstå för ränta och amortering.» (Z. f. ang. Chemie,
d. 4 jan. 1918).

Ofvanstående notis hade på det häftigaste upprört en tysk fackman,
som till nämnda tidskrift insände följande: »För framställning af sprit ur
sulfitlut behöfver en tysk fackman, som behärskar jäsningstekniken, inga
slags patent, arbetssättet är för honom själfklart. Visserligen lät en svensk
vid namn Wallin för en del år sedan patentera en metod för
framställning af sprit ur affallslut och som han senare afträdde till firman Ethyl
i Falun. Af denna senare hade krigsutskottet för ersättningsfodermedel
förvärfvat patentet för att mot licensafgifter ställa det till framtida tyska
sulfitspritfabrikers förfogande. Detta patent, som redan länge inom
fackkretsar frånkänts hvarje värde, har för öfrigt äfven i uppfinnarens
hemland, Sverige, förklarats ogiltigt. Framställningen af sprit ur sulfitlutarna
är alltså på intet sätt beroende af A. B. Ethyls patenter. Vid ett
sådant sakernas läge är det blott att beklaga, att för denna värdelösa
metod ganska aktningsvärda licensafgifter flutit och ännu komma att flyta
till utlandet. Dessa licensafgifter lära dock uppgå till närmare en half
million mark.»

Hvarpå redaktionen svarar: »Härtill är att anmärka, att licensafgifter
utgå för det ännu giltiga <i>tyska</i> patentet. Efter hvad vi från annat håll
hört, har framställning gjorts om detta patents upphäfvande.» (Z. f. ang.
Chemie, d.  15 febr.  1918).

Den gode insändaren glömmer visserligen härvidlag, att det kanske
ej varit så mycket för själfva <i>metoden</i>, man betalat de kritiserade
licensafgifterna, utan snarare för den <i>erfarenhet</i>, uppfinnaren hunnit samla
inom fabrikationen i fråga.
</chapter>
<b><sp>MEDDELANDEN</sp>

FRÅN

SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I Årg.                                      DEN 15 JUNI  1918.                                     N:o 6.

Innehåll; Skrifvelse i spritmonopolfrågan.    Krigets konsekvenser för
världsindustrien, speciellt  den  kemiska.    Föredrag af Otto Cyrén.

<chapter name="Skrifvelse i Spritmonopolfrågan">
<b>Skrifvelse i Spritmonopolfrågan.</b>

Fredagen den 10 sistlidne maj afläts till Riksdagens Bevillningsutskott följande
skrifvelse i det så utomordentligt aktuella ämnet.

<i>Till Riksdagens Bevillningsutskott.</i>

Genom proposition den 16 april innevarande år har Kungl. Maj:t för
riksdagen framlagt förslag till förordning afseende att reglera handeln
med skattefri sprit.

Den föreslagna lagstiftningen torde vara utaf en afgörande betydelse
för flera betydande grenar af den kemiska industrien, hvilka äro i behof
af prisbillig skattefri sprit, och framför allt för vår relativt unga och
lofvande sulfitspritindustris vara, fortbestånd och utveckling. Sveriges
Kemiska Industrikontor tillåter sig därför för utskottet framföra några
synpunkter i den föreliggande frågan.

Den föreslagna monopoliseringen utaf handeln med skattefri sprit
säges hafva till uppgift »att bereda allmänheten tillgång till billig
skattefri sprit på sätt och under villkor, som äro ägnade att förekomma
missbruk af spriten samt lämna tillverkaren skälig vinst». En
monopollagstiftning är emellertid ett oerhördt starkt ingrepp i den enskildes
rättigheter och förutsätter därför, att staten gent emot den enskilde påtager
sig vissa skyldigheter och risker. Sker ej så måste hvarje dylik
lagstiftning i större eller mindre omfattning, beroende på de större eller
mindre ekonomiska värden och intressen, som däraf beröras och
kringskäras, te sig som en uteslutande tvångsåtgärd, som ingalunda kan vara
ägnad att lämna rum eller förutsättningar för utveckling af sund
industriell företagsamhet.

Den föreslagna lagstiftningen är ett led i den moderna
nykterhetslagstiftningen. Det kommer emellertid i detta fall icke <i>blott</i> an på att
skapa betryggande garantier för, att den skattefria spriten verkligen
kommer de ändamål till godo, för hvilka den är afsedd, utan det gäller här
framför allt att taga hänsyn till en, såsom den bittra erfarenheten i dessa
dagar visat, nationellt värdefull uppspirande storindustris berättigade kraf.




Frågan om en ökad produktion af sulfitsprit har länge varit brännande.
Inom åtskilliga grenar af den kemiska industrien har spriten en
mångfaldig användning såsom råämne, lösningsmedel m. m. Betydande
industrigrenar äro ock därför för sitt vara oerhördt beroende af tillgången
på verkligt prisbillig sprit. Den nu rådande bristen på flytande
motorbränsle och den därigenom framkallade efterfrågan på sulfitsprit har
gjort, att detta spörsmål f. n. blifvit synnerligen aktuellt. En
förbättrad teknik har redan visat, att spriten besitter utmärkta egenskaper som
bränsle, och mycket varslar om goda utsikter för att sulfitspriten skall
kunna vinna en väsentligt ökad användning på detta område för
framtiden. F. n. torde obegränsade afsättningsmöjligheter förefinnas för
produktionen, och äfven under de närmaste åren efter kriget bör
marknaden blifva god, då någon svårare konkurrens genom importeradt billigt
flytande motorbränsle på grund af den rådande tonnagebristen helt
säkert icke behöfver befaras. Därefter komma emellertid förhållandena
antagligen att te sig annorlunda. En stark konkurrens med prisbillig
bensin är då med all säkerhet att vänta. Betingelserna för en ökad
sulfitspritproduktion torde därför vara, att en lifskraftig industri af
hithörande art skapas, hvilken genom att utnyttja nuvarande goda
konjunkturer kan stå rustad att med kraft möta den kommande
konkurrensen och genom att föra i marknaden en prisbillig vara kan trygga
framtiden för en inhemsk produktion af det största nationalekonomiska
värde, hvilken allt för länge fått ligga outnyttjad. Här om någonsin
bör fältet lämnas öppet för det enskilda skapande och uppbyggande
initiativet. En intensiv och smidig köpmansverksamhet och propaganda
erfordras. En statsinstitution, som arbetar under monopollagstiftningens
skydd, torde icke vara rätta formen, för så vidt frågan skall lösas till
både industriens och det allmännas båtnad. Endast för den händelse
att staten vore i tillfälle att genom mångåriga kontrakt tillförsäkra den
nuvarande och för de närmaste åren framåt uppspirande
sulfitspritindustrien tryggade afsättningsmöjligheter, skulle ett monopol kunna verka
stimulerande i förhållande till en önskad produktionsökning. Huruvida
därvid frånvaron af konkurrens komme att verka fördelaktigt
prisbildande torde böra starkt ifrågasättas. Erfarenheten från det militära
upphandlingsväsendet hafva alltför ofta visat, hurusom producenterna
genom sammanslutningar eller öfverenskommelser af annan art fördyra
leveransprisen för åtskilliga varor och förnödenheter. Att staten
emellertid skulle vara hågad att öfvertaga en ekonomisk risk af oanad räckvidd
genom att för en längre tid framåt garantera en obegränsad afsättning
för sulfitspritindustriens produkter torde väl knappast få ifrågasättas. De
föreslagna lagbestämmelserna gifva icke något som helst stöd för ett
dylikt antagande. Tvärt om framgår ur motiven med önskvärd
tydlighet att staten ingalunda är hågad göra några som hälst utfästelser af
ifrågakommet slag, men däremot väl räknar med att den föreslagna
monopolorganisationen skall inbringa en viss vinst.

För såvidt det således gäller att stimulera produktionen af sulfitsprit
och samtidigt skaffa prisbillig vara åt konsumenterna, borde
monopoltanken   böra öfvergifvas.    Den enskilda företagsamheten i förening med


teknikens framsteg och den däraf föranledda täflan och konkurrensen bör
i och för sig innebära tillräckliga garantier för att prisbillig vara i
tillräcklig mängd blifver förd i marknaden. Osunda tendenser till
trustbildningar och prisförhöjningar torde, därest så erfordras, kunna i tid
motarbetas genom enklare medel än genom en mer eller mindre
tungrodd, förlamande och dyrbar monopolinstitution.

De ledande principerna i den föreslagna lagstiftningen, nämligen att
<i>dels</i> skapa garantier mot missbruk af den skattefria spriten genom en
betryggande försäljningskontroll <i>och dels</i> bereda allmänheten tillgång på
billig vara, torde därför icke behöfva helt öfvergifvas.

Att den skattefria spriten esomoftast fått använding för andra
ändamål än de, för hvilka den varit afsedd, torde till hufvudsaklig del få
tillskrifvas det sätt, på hvilket handeln med denna produkt varit
ordnad. Lättheten att erhålla försäljningsrättigheter och möjligheten att
från partihandlarna kunna inköpa relativt obetydliga kvantiteter hafva
i förening bidragit till att särskildt minuthandeln med den denaturerade
spriten i många fall kommit i händerna på personer, som af flera skäl
varit mindre skickade därför. Berörda missförhållanden torde emellertid
kunna bringas ur vägen genom att handeln med den skattefria spriten
regleras genom lämpliga bestämmelser. Åsyftad verkan skulle kanske
kunna vinnas redan därigenom, att försäljningen <i>till</i> såväl parti- som
minuthandeln begränsades till viss minimikvantitet. Om exempelvis
minimikvantiteten vid försäljning från tillverkaren till partihandlaren
sattes till 6 000 liter (= en järnvägsvagnslast), och försäljningen från
partihandlarnas sida till minuthandlarna icke finge ske i mindre poster
än 150 liter (= 1/2 fat) per gång, skulle redan därigenom vinnas, att
en hel del i regel mindre ekonomiskt stabila och ofta moraliskt
mindervärdiga personer afhändas möjligheten att befatta sig med handel af
dylik vara. Eventuellt förefinnas ju möjligheter för lagstiftaren att
genom lämpliga bestämmelser garantera, att försäljningsrätt såväl
beträffande parti som minuthandeln endast medgifves företag och personer, som
kunna anses skickade att handhafva handeln med den skattefria spriten.

Beträffande lagstiftarens sträfvan att tillförsäkra allmänheten tillgång
på en prisbillig vara och således förhindra, att sulfitspriten underkastas
prishöjningar, som icke äro motiverade eller som verka alltför
betungande för konsumenterna, torde en prisreglerande institution kunna
skapas, hvilken i motsats till en monopolinstitution kräfver ringa
organisationskostnader och därför i och för sig icke bör verka betungande
för vare sig industrien eller staten. Tillverkningen af sprit utaf
hvarjehanda slag är ju sedan länge helt beroende på tillstånd från statens
sida. Om dylikt tillståndsbeviljande göres beroende på, huruvida
vederbörande fabrikant befinnes villig underkasta sig en viss prisreglering
beträffande sin produktion, torde betryggande garantier kunna vinnas för
att den skattefria spriten, till skada för såväl den däraf beroende
industrien som för öfriga konsumenter, af ett eller annat skäl blifver
föremål för en oberättigad fördyring. Exempelvis kunde den prisreglerande
verksamheten förläggas till en delegation, hvari producent-,
konsument- och statsintresset blifva representeradt på ett betryggande sätt.    



Kostnaden för en dylik organisation torde icke behöfva drabba det allmänna
utan påföras producenterna.

I anslutning till det anförda får Sveriges Kemiska Industrikontor
således vördsamt hemställa, att utskottet icke måtte förorda den föreslagna
monopoliseringen af handeln med skattefri sprit.

Stockholm den 10 maj  1918.
</chapter>

<chapter name="Krigets konsekvenser för världsindustrien, speciellt den kemiska">
<b>Krigets konsekvenser för världsindustrien,
speciellt den kemiska.</b>

Föredrag inför Svenska Teknologföreningen den 21 mars 1918
af ingenjör <i>Otto Cyrén.</i>

Världskriget har kastat många af de gamla häfdvunna lagarna för
handel, industri och sjöfart, ja folknäringen och hela folkhushållningen
öfverända. Särskildt industrien har arbetat under ett tryck, som aldrig
tillförne, hela industrier ha måst stoppa i brist på råmaterial, andra ha
genom omläggning af tillverkningen lyckats anpassa sig efter de nya
förhållandena och andra ha slutligen gjort utomordentligt goda affärer
på kriget.

Orsaken till dessa ändrade förhållanden var, som vi alla veta, den ena
kämpande partens förklarande i blockad och det därpå följande
upphäfvandet af hafvens frihet både för de blockerade och de neutrala staterna.
Det gällde att själf fabricera talrika felande industriprodukter, så långt
material och kunskap räckte, eller att ersätta dem med annat, och så
uppstodo i alla länder en hel del nya företag. Chauvinisterna hos de
krigförande påstodo, att den eller den varan skulle de aldrig mer taga
från fienden, emedan de göra den själfva. Detta kommer säkerligen i
viss mån att ske. Intet land vågar efter denna allvarliga läxa ställa
sig så beroende af sina grannar som förut. Men skulle hvarje land vilja
framställa allt, ja, då finge världshandeln sannerligen en svår knäck.
Handeln grundar sig ju inte endast på utbyte af industriprodukter mot
råämnen, utan också på utbyte af industriprodukter mot andra sådana
— hvarje land har sina specialiteter, beroende på förhandenvarande
råämnen och deras kvaliteter eller på urgammal erfarenhet, inarbetning
och konstfärdighet. Mycket torde alltså återgå i sina gamla gängor, när
det ömsesidiga förtroende, som all handel bör stödja sig på, återvänder
mellan de nuvarande fienderna. Vi få inte heller glömma, <i>att
världshandelns vägar inte helt och hållet bestämmas af några få politiker,
nej, dessa vägar äro framför allt beroende af människomillionerna och
dessas större eller mindre kulturbehof.</i>

Ingen industrigren har tagit så starkt intryck af kriget som den
kemiska, detta beroende på dennas stora direkta betydelse för hela
krigföringen: framställningen af ammunition, sprängämnen och annan
krigsmateriel, dess betydelse för folknäringen, jordbruket, arméernas och folkens
hälsa.    Inom   ingen   annan   industrigren   visade sig därför beroendet af


utlandet så farligt, och man började genast — midt under brinnande
krig — att i de olika länderna söka råda bot mot detta, d. v. s. arbeta
för den kemiska industriens utveckling och höjande. Kemistens ställning
hade förut i t. ex. de engelsktalande länderna varit allt annat än
framstående: kemist, drogist, apotekare och vanlig krämare voro där
närstående och oftast från hvarandra oskiljbara begrepp. Det är inte
meningen att här annat än någon gång i förbigående ingå på forskningens
ställning å skilda håll, då jag ju nyligen haft tillfälle därtill, utan jag
vill i korthet göra en axplockning ur den ofta intensiva och hetsiga
diskussion, som förts inom en del större nationer om <i>medlen,
möjligheterna</i> och <i>svårigheterna</i> för deras respektive industriers utveckling,
d. v. s. framför allt i konkurrensen med föregångslandet på området,
Tyskland. Detta lands framstående industriella organisation är så
allmänt bekant, att den inte behöfver vidare påpekas.

<i>England</i> fick såsom krigförande makt genast känna hela obehaget af
sin beroende ställning, i det man där inte ens för
sprängämnestillverkningen gjort sig oberoende af utlandet, t. ex. hvad acetonet beträffar.
Engelsmännen insågo snart sin efterblifvenhet, både hvad forskningen,
industrien och samarbetet mellan båda beträffade, detta alldeles särskildt
i återskenet från det glänsande sätt, hvarpå de tyska kemisterna
försvarade sitt land mot blockadens faror. Denna kamp borde alla kemister
— oberoende af politiska åsikter — vara tyskarna tacksamma för, ty
detta har varit ett jätteslag för kemien öfver hufvud taget, som förmått
<i>inprägla, vikten af den kemiska forskningen och industrien i alla, folks
medvetanden.</i>

Kemien ansågs i England före kriget inte medföra någon karriär
liksom juridiken, medicinen, ingenjörsvetenskapen m. fl., och den kemiska
teknologien var, såsom någon yttrade, »askungen bland de akademiska
läroämnena». Därför de alltför få kemisterna och det otillräckliga
urvalet. De engelska kemisterna, de ansvariga vid högskolorna, i
regeringen m. fl. fingo inte blott i pressen, utan framför allt af de egna
kollegerna under de stora mötena och kongresserna höra många bittra
ord, ja, kritiker som man knappt trott vara möjliga i England. Sådana
meningar yttrades mångfaldiga gånger, som t. ex. en engelsman lämnat
den tyska »Chemiker-Zeitung» i början af 1914, att »både i England och
Tyskland finnes det goda och dåliga kemister, men säkert är, att den
unge engelsmannen lider brist på det tålamod och den uthållighet, som
fordras för det vetenskapliga arbetet.» »De engelska fabrikerna ledas
icke af fackmän, utan nästan uteslutande af bankmän, köpmän och
jurister.» Under det de tyska ledarna voro fackmän och oftast kände till
fabrikationens minsta detaljer, behärskade främmande språk och
litteratur, måste den engelske fabrikanten fråga gamla erfarna förmän, eller
arbetare till råds i tekniska detaljer. <i>Professor Meldola</i> yttrar också,
att tyskarnas styrka ligger i laboratorierna, icke som där på börserna.
Gamle <i>Sir William Crookes</i> säger som ordförande inför <i>Royal Society</i>:
»Vi måste ändra oss steg för steg, vi kunna icke helt plötsligt bli en
naturvetenskapligt bildad nation, hvarken under eller omedelbart efter
kriget.    En   viss   andlig   tröghet,   motviljan  mot att tänka själfständigt


och fatta snabbt hör till våra fel. Härmed sammanhänger naturligtvis
vår medfödda, dåraktiga konservatism, som medfört, att vi alltid nöjt
oss med att gå i förfädrens spår. Vi förakta af hela vårt hjärta all
utifrån kommande kritik o. s. v.» <i>Sir William Perkin</i> fruktar att
ändringen kommer att dröja, åtminstone samarbetet mellan vetenskap och
teknik; fabrikanter och forskare äro därtill allt för inbitet konservativa.
Han använder för öfrigt ett drastiskt uttryck om de professorer, som
sluta sig inom sig själfva och ej verka utåt — han kallar dem
nämligen »akademiska fossilier». Tysklands mest bekante och gröfste
vedersakare var <i>Sir William Ramsay</i>, som ej lät dem få ett godt ord,
hvaremot t. ex. prof. <i>Frankland</i> ansåg, att engelsmännen ej ens under kriget
borde glömma gästfriheten och det andliga utbytet vid de tyska
högskolorna, och <i>Sir Philip Magnus</i>, Londonuniversitetets parlamentariska
representant, ansåg, att tyska språket borde utgöra en väsentlig del af
universitetsundervisningen för alla studenter, som syssla med de rena
naturvetenskaperna.

Det fanns emellertid utom de nämnda bristerna en annan orsak till
engelsmännens efterblifvenhet, eller som åtminstone befordrat denna, och
som äfven framhållits under fackdiskussionerna. Den glänsande tid, då
England innehade världsmonopol på handel och industri, är ännu icke
alls aflägsen. Inga svårigheter funnos, engelsmännen voro nästan
ensamma herrar och levererade till hela världen. Ännu under de sista
40—50 åren ha de samlat rikedomar som aldrig förr och ansett det
alldeles oviktigt, om någon eller några industrier gått under. De ha
fortsatt att <i>arbeta efter förfädrens metoder</i>, under det att <i>andra länders
industrier uppstått och utvecMats under hård konkurrens</i>. Ofta
framhålles, hur fabrikanter, som gjorts uppmärksamma på, att de borde
modernisera sina fabriker och metoder, endast svarat: »Hvad skall det tjäna
till, när man ändå tjänar så mycket pengar?» I dag säger knappt någon
engelsk fabrikant så mera.

Fastän engelsmännen alltså helt och hållet själfva buro skulden till
sin efterblifvenhet, kände deras bitterhet mot tyskarna för dessas
merkantila och industriella framgångar inga gränser, ja, man kan nästan
tala om en slags vredespanik. Vissa uttalanden om Englands kommande
ekonomiska fredsvillkor, detta ännu under krigets första månader, då
segern ansågs klar som ett axiom, vittna om en <i>otrolig cynism</i>, som
man ej hållit för möjlig få se i tryck, därtill i en så allvarlig och aktad
tidskrift som <i>The Engineer</i> (28 sept. 1914). Där föreslås som enklaste
metod att förstöra alla de stora tyska industrierna inom de ockuperade
områdena. Några områden äro emellertid ännu icke ockuperade, så
tyskarna ha tagit saken kallt och ha endast bättre än förut vetat, hvarför
de slåss. Några månader senare läsas helt andra, ganska märkliga ord
om den tyska karaktären och segheten i samma tidskrift (The Eng., 12 mars
1915): »trots hoppet om Tysklands militära och ekonomiska förintelse
fordras Englands reformering, annars går det ändå en gång under i
kampen med det tyska folket».

<i>Varuutbytet</i> mellan de båda länderna var före kriget utomordentligt;
inte   kan   då   den ena staten ostraffadt plötsligt upphöra med handeln?


Den måste väl själf i hög grad blifva lidande? <i>Earl Brassey</i> yttrar
också i en politisk skrift: »Tyskland tog l/3 af vår bomullsgarnexport, 40
% af ullgarnexporten och var öfverhufvudtaget vår bäste kund inom
hela yllevaruexporten, hvaraf det ensamt tog 1/5. Hvarför då inte byta
mot de tyska färgerna; hvarje land framställer af olika orsaker vissa varor
bättre och billigare än andra.»

Englands industriella kamp mot Tyskland började för öfrigt redan 1877
med den famösa »made in Germany»-lagen (Merchandise-Mark-Act). Ett
misslyckande, ty i st. f. ett förhånande af varan blef det ofta ett
kvalitetsmärke, och tiden lär väl inte vara aflägsen, då alla länder lägga sig
till med ett dyligt nationalitetsmärke. Patentlagen af 1907, som skulle
tvinga alla främmande patentinnehafvare till att också utöfva sina patent
i England, anses likaså af engelsmännen själfva vara misslyckad.

Om vi så betrakta de kemiska industrierna hvar för sig, så var
England föregångslandet inom den s. k. <i>storindustrien</i>, fabrikationen af soda,
alkali, klorkalk, syror o. d. och ansåg sig ej ha något att frukta af
Tyskland. Importen från Tyskland af dylika produkter var en obetydlighet
gent emot den egna produktionen. Ute på världsmarknaden såg det
delvis annorlunda ut, England exporterade mycket mer soda än Tyskland,
men hvad beträffar svafvelsyra var förhållandet omvändt. Enligt officiell
engelsk statistik exporterade Tyskland 1912 tre gånger så mycket
svafvelsyra som England 1913. Dessutom står England inför obehagliga
eventualiteter, saknaden af de tyska kalisalterna; hvarje praktiker vet ju,
huru svårt, ofta omöjligt det är att ersätta kalisalterna med de
visserligen billigare, men oftast labilare natronsalterna. Salpetern har
fördyrats otroligt och kommer genom tonnagebristen att fördyras för långa
tider framåt — under tiden uppblomstrar den tyska kväfveindustrien
fullkomligt oberoende. Dessa äro viktiga fakta att taga med i räkningen,
ej minst för England. Chilesalpeter och ammoniumsulfat voro som
bekant hittills de viktigaste kväfvegödselämnena. Fruktan är därför
särskildt stor bland de engelska ammoniumsulfatfabrikanterna, som behärskade
världsmarknaden och bedrefvo en betydande export; dessutom voro de
stora afnämare i svafvelsyra, äfven denna industri hotas alltså, och
fabrikanterna ropa efter regeringshjälp. Men denna sträcker sig endast
till det egna landet och kolonierna, ej utöfver världsmarknaden.

Så ha vi den så mycket omtalade <i>färgindustrien</i>, som under kriget
låtit mer tala om sig än någon annan gren af den kemiska industrien.
England förbrukade per år för bortåt 2 mill. pund tjärfärger, c:a 36
mill. kr. Däraf var c:a 1/10 eget fabrikat, en något mindre del
schweiziskt och resten tyskt. Är det nu inte orättvist att draga fram denna
industri, som representerar ett så relativt obetydligt kapital i jämförelse
med den öfriga kemiska industrien? Man skulle tycka så, men af dessa
färger är bl. a. hela den engelska produktionen af textilvaror m. m.
beroende, och denna senare representerar ett värde af <i>öfver 3 1/2 milliard
kronor.</i> Denna, en af Englands främsta exportindustrier, råkade alltså
i ett obehagligt läge, när färgtillförseln från Tyskland afbröts; äfven för
framtiden är den <i>absolut beroende af goda och billiga färger.</i>

Hvarför den engelska färgindustrien inte uppblomstrade som den tyska,


har <i>Sir William Perkin</i> själf talat om i ett föredrag. Hans fader sålde sin
fabrik, världens första tjärfärgfabrik, 1874, emedan han insåg, att
premisserna för en dylik fabrikation ej voro desamma i England som i
Tyskland. Den organiska kemien försummades groft vid de engelska
universiteten. Där funnos helt enkelt inga organiska kemister. — Nu skulle det
under kriget rådas bot för detta, ett bolag med 2 mill. pund, hvaraf
regeringen satsade hälften, skulle bildas, dessutom afsatte regeringen 100 000
pund, fördeladt på 10 år, till en forskningsfond. Emellertid tyckes
organisationen ha varit miserabel. Alltför få verkliga fackmän voro med i
kommittén, och den blef från alla håll utsatt för en amper kritik.
Konsumenterna själfva höllo sig undan, då de fruktade den tyska
konkurrensen och inte kunde sätta riktigt förtroende till det hela. Företaget
grundades på de redan förhandenvarande engelska färgfabrikerna och har sedan
köpt upp en del andra fabriker, hvarför tyskarna nog få räkna med stark
konkurrens, men komma naturligtvis priser och kvalitéer alltid att väga
tungt i kampen.

Vi ha ännu en stor industri, i hvilken England före kriget blifvit
beroende af Tyskland, nämligen <i>sockerindustrien.</i> Det genom
exportpremier billigt vordna tyska produktiontionsöfverskottet hade intagit den
engelska marknaden. England hade under de sista 35 åren praktiskt taget
utestängt sina egna kolonier från leveranser. För att skydda sig mot
tyskarna kunde nu endast tull komma i fråga, men därmed blefve ett
den engelska arbetareklassens viktigaste näringsmedel afsevärdt fördyradt.
Och så kommer därtill samma obehagliga konsekvens som beträffande
färgerna och textilindustrien. Stora engelska industrier — kex, marmelad,
sockervaror — äro starkt beroende af det <i>billiga, tyska sockret,</i> ty <i>detta</i>
har faktiskt gjort England till världens hufvudkonsument i socker. Det
blir ett svårt minus i de 2 mill. ton England förbrukar, om det med
blifvande tonnagebrist och höga frakter vill ersätta det med
kolonialsocker. På betodling är knappt att tänka i England, dels anses klimatet
ej vara lämpligt, då ju betorna fordra en hel del sol, dels skulle arealen
ej räcka till mer än 1/10 af behofvet. Emellertid är England för
närvarande helt beroende af importen utaf amerikanskt och kolonialsocker,
och har produktionen i kolonierna också delvis gått starkt framåt. Om
det besannar sig, som det påstås från engelsk sida, att världens 
sockerförbrukning tilltar med 3/4 mill. ton årligen, d. v. s. fördubblas på 20—30
år, så se vi, hur oförsiktigt, ja farligt det blir för folknäringen, att —
som på sistone skett hos oss — motarbeta den egna, enda säkra
produktionen.

England har gjort stora ansträngningar för att stärka sin kemiska
industri. 1916 bildade de olika kemiska industrigrenarna en
sammanslutning för att motarbeta ruinerande konkurrens efter kriget och
tillvarataga gemensamma intressen. Om läget än betydligt förbättrats, kan
det dock knappast anses vara idealet. En icke ringa pessimism har från
flera håll gjort sig märkbar, framförallt naturligtvis från sådana, som från
början insett faran af kriget, eller från sådana, som ansett en event.
handelsblockad efteråt endast kunna blifva af kort varaktighet. Efter allt
hvad man hört från England under dessa år, tycker man sig där skymta


betydligt större obeslutsamhet än i vissa andra länder, t. ex. raka
motsatsen mot i Japan. Har möjligen detta berott på att inte ett
tillräckligt antal utbildade tekniker funnits, eller att den tekniska sakkunskapen
ej fått den plats, den myndighet, den borde ha haft? Svårigheterna
komma att växa med krigets utdragande och tonnagets försvinnande, ty
att England som örike måste taga det mesta utifrån och hufvudsakligen
existerar på handel och förädlingsindustri är ett förhållande, som inte
kan ändras. Hvad England hoppats af ett segerrikt krig, att få
öfvertaga Tysklands handel, kommer ej att slå in; hvad Tyskland event.
förlorar, vinner inte England utan snarare en annan stat, den nya
världsmakten: Förenta staterna. <i>Runciman</i> säger ju själf i ett parlamentstal
den 10/1 1916, hvilket för öfrigt ser ut som en sammanfattning af allt det
förut nämnda: »Med frihandeln är det väl slut för England och dess
kolonier» samt: <i>»Utan fabrikanternas personliga skicklighet, duktighet
och flit är all regeringshjälp till ingen nytta. Det är svårt att eröfra
den tyska handeln, när vår egen gått så tillbaka, att vi ej kunna
tillfredsställa de egna kunderna.»</i> Anmärkas bör slutligen, att i Australien,
Kanada, Sydafrika och t. o. m. Indien nya fabrikationer uppstått, som
komma att skada särskildt Englands export. Några siffror visa bäst
tillbakagången   under   kriget  (tab.  I).    Därvid få vi inte glömma, att alla

<i>Tab. I.    Englands export 1913—1916.</i>

                                          1913        1914       1915         1916    

I. Lifsmedel, drycker,                                            
tobak.................. i mill. pund      32,6         26,9         25,1         29,5

II. Råämnen  .......... i   »     »       69,9         56,7         52,4         64,3
III. Hel-  och 
halffabrikat .......... i   »     »      411,4        338,2        292,9        393,7
Däraf bland annat:
Järn, stål och 
varor däraf ........... i mill. pund      54,3         41,7         40,4         56,7

                        i 1000 ton     4 934,0     3 889,0       3 197,0      3 296,0

Maskiner .............. i mill. pund      37,0        31,4          19,2        20,2

                        i 1000 ton       746,0       601,0         333,0       322,0

Fartyg ................ i mill. pund      11,0         6,9           1,7         l,3
                        BRT.         482 590,0   363 635,0      78 790,0    37 640,0

Garn och väfnader..... i mill. pund      182,0       150,0         132,0       184,0

Kemikalier, droger.... i  »     »        21,97        19,5          22,1        27,7

o. s. v.  .........................      —            —             —            —

Summa mill. pund                        525,2        430,2         384,9       506,5

Däraf till:                                                                |
                                                                    <h1>Kolonierna.</h1>
Tyskland     ......... i  mill. pund     41,31        23,47         0,16         0,35

Förenta staterna...... i    »    »       30,48        34,98        26,83        33,24

Frankrike............. i    »    »       28,93        25,78        69,56        93,10

Ryssland.............. i    »    »       18,10        14,44        13,43        24,99

Argentina ............ i    »    »       22,64        14,58        11,52        13,95

Indien................ i    »    »       70,27        62,89        45,60        52,81

Australien............ i    »    »       34,47        33,64        28,97        35,90

Kanada................ i    »    »       23,79        17,38        13,29        18,01




siffror, som ange värdet, äro i högsta grad relativa, då ju priserna stigit
oerhördt. Vi se under rubrikerna maskiner och fartyg den största
nedgången. Här liksom inom textil-, läder- och glasindustrien har arbetet
mer och mer inskränkt sig till krigsmateriel, exporten är hufvudsakligen
understöd till de allierade. Fabrikationen af optiska och apparatglas är
ny för England och Frankrike, om den nu skall stå sig i kommande
konkurrens. Kanada har efterträdt Sverige som leverantör i pappersmassa,
men vi få antaga, att en mycket stor del däraf senare skall behöfvas
i Amerika. En del af dessa exportsummor, för varor till mer eller
mindre ruinerade allierade, måste kanske en gång skrifvas på de osäkra
fordringarnas konto. Siffrorna visa för öfrigt också, att Tyskland näst
Indien var Englands bäste kund.

I <i>Frankrike</i> äro förhållandena så till vida helt andra som landet
äger långt fler råämnen. Men härtill kommer i stället att det lider
betydligt mer af kriget än England någonsin gjort, med en fiende långt
inne i landet och som därtill besatt flera af de viktigaste industricentra,
nämligen för kol- och järnbrytningen, för vinodlingen, socker- och
textilindustrierna.

Diskussionen har varit nästan lika liflig där som i England; det
gammalmodiga undervisningssystemet med alltför mycket abstrakt och för ringa
experimentalvetenskap har starkt kritiserats, likaså den <i>otidsenliga
handtverkarandan och bristen på tekniska och vetenskapliga kunskaper hos
fabrikanterna.</i> Man har med tanke på vikten af att ha goda arbetare
och förmän föreslagit upprättandet af skolor för sådana — icke genom
statens försorg, ty af den vågar man ej vänta dylikt, som en ingenjör
<i>Cambon</i> med bitter ironi yttrar, utan af fabrikanterna själfva i deras
fabriker. Professor <i>Vignon</i> i Lyon har i en officiell utredning beräknat
kemisternas antal på ett visst antal invånare i hvarje land och kom
till följande siffror: för Schweiz 300, Tyskland 250, Frankrike 7 och
England 6. Äfven om dessa siffror äro endast <i>tillnärmelsevis</i> riktiga,
äro de dock af stort intresse.

Har William Perkin gisslat de smutsiga och oordentliga engelska
fabrikerna, så ha fransmännen under diskussionen ej sparat fula ord om
sina egna opropra och förkomna etablissement, och detta nog med rätta.

Hvad den <i>kemiska storindustrien</i> beträffar, så har Frankrike godt om
salt och en stor, fullständigt oberoende sodaindustri. Däremot saknas
de viktiga kalisalterna, och är beroendet af Tyskland i detta fall så
godt som absolut. Pyriter och bländen finnas i stor mängd, så
svafvelsyrefabrikationen är betryggad. Svafvelsyran går mest till
superfosfatfabrikerna, och de egna fosfatfyndigheterna äro betydande. Dock hotade
också beträffande svafvelsyran Tyskland som konkurrent, hvilket bäst
visas af några siffror öfver produktionens utveckling.

                                    1878                    1905

Frankrike  ..................... 200 000 ton               480 000 ton

England .........................  600 000 »             1 400 000  »

Tyskland........................   112 000 »            1 270 000   »


Frankrikes fredsproduktion hade vid krigsutbrottet vuxit till 60 000
ton pr månad, men lär nu ha gått upp till 90 000 ton, så att fabrikanterna
med stort bekymmer fråga sig: »Hvarthän med all denna syra, när
freden kommer och det är slut med efterfrågan på sprängämnen?»

Märkvärdigt nog klagade fransmännen ständigt öfver bristen på <i>klor</i>.
Så länge klor erhölls som biprodukt från Leblancsodafabrikerna, stod
England främst som leverantör, men nu, sedan elektrolysen af koksalt
intagit en så framstående plats, hade Frankrike alla möjligheter: salt
och billig elektrisk energi. Så bristen var förunderlig, kloren togs före
kriget utifrån. En tysk expert på franska förhållanden förklarar den
dåliga räntabiliteten hufvudsakligen ha berott på dålig skötsel, alltför
stor omsättning på apparater. Under kriget skola 7 nya anläggningar
ha byggts, så frågan torde kanske ändå få anses löst, åtminstone för
det egna behofvet.

Den elektrokemiska industrien har gjort betydande framsteg, i stället
för förut 1/2 mill. lära nu bortåt 1 3/4 mill. HK vara utnyttjade i Alperna.

Jod framställa fransmännen fortfarande ur tångaska, men i bromfrågan,
som är så viktig för den organiska industrien, äro de helt beroende af
tyskarnas billiga Stassfurtersalter eller eventuellt af Amerika.
Naturligtvis framställes också brom i Frankrike, men den kan aldrig konkurrera
i pris efter kriget.

Inom den <i>organiska storindustrien</i> har fransmännen det sämre ställdt.
De ha nog rätt mycket kol, men bryta endast 40 mill. ton årligen mot
tyskarnas 250 och tillvarataga ej heller destillaten i samma proportion
som Tyskland och England. T]ärfärgindustrien led i Frankrike af
ungefär samma brister som i England. Man insåg ej dess vikt och följde
ej med i utvecklingen och utbildningen, så att den förföll. En orsak
till efterblifvenheten se många fransmän i landets patentlagar, därigenom
att <i>produkten</i> patenteras, ej som i Tyskland <i>metoden</i>. Har alltså en
produkt patenterats, lönar det sig ej att söka framställa den enligt andra
metoder, kampen-konkurrensen och därmed framåtskridandet är stäckt,
det blir stillastående. Just det <i>ständiga förbättrandet och sökandet
efter fördelar i kvalitet och pris är ju en af de förnämsta driffjädrarna
inom den tyska kemiska och för öfrigt hela industrien.</i> Äfven i
Frankrike har liksom i England ett syndikat bildats med statens understöd,
kapitalet är 40 mill. francs, och har det med sig införlifvat en hel del
företag. Då emellertid sprängämnena och de farmaceutiska produkterna
för närvarande spela hufvudrollen, ha ännu inga positiva praktiska
resultat hörts af.

En viktig fabrikation är också den af de nyss nämnda farmaceutiska
preparaten. Däröfver klagar en mr. <i>Fourneau</i> i ett mycket pessimistiskt
föredrag, att det är nästan tröstlöst söka konkurrera med tyskarna,
naturligtvis hvad exporten beträffar. Han genomgår råämnena till ett
flertal produkter, t. ex. stovain, veronal m. fl. Klor och brom äro och
förbli antagligen mycket billigare i Tyskland. Likaså alkoholen och
därtill ej under så kitslig kontroll som i Frankrike. Tyskarna fingo såsom
betydligt större konsumenter ättiksyra billigare från Amerika (d. v. s.
som ättiksyrad kalk).    Den saken kunde ju ordnas annorlunda under de
nya politiska förhållandena, men under tiden ha tyskarna, som vi veta,
börjat framställa syntetisk ättiksyra i stor skala.

Precis detsamma är förhållandet med de konstgjorda luktämnena,
som för Frankrikes tvålfabrikation och parfymindustri och särskildt
exporten är af så stor betydelse. »Hvad hjälper oss här de högsta tullar»,
säger i ett föredrag en mr. <i>Dupont</i>, spelialist och fabrikant på området,
»när vi måste arbeta för <i>exporten</i>. Därtill fordras endast och allena
förbättringar och förbättringar, billigare och bättre, alltså konkurrenskraftiga
varor.»

Det skulle bli för vidlyftigt att ingå på den stora fettindustrien.
Frankrike är själf ett oljeproducerande land med riklig tillgång på oliv- och
andra oljor. Bland oljefröväxterna kommer rapsen främst. Men för den
betydande, världsbekanta tvålfabrikationen och exporten fordrades
importeradt material och enligt senaste underrättelser lider Frankrike stor
brist på sådant. England lämnar det inga oljor, men i stället färdig
tvål, hvilket fransmännen icke tyckas sentera.

I socker var Frankrike före kriget till c:a hälften af konsumtionen
(4—500 000 ton) beroende af Amerika, Tyskland och Ryssland.
Beroendet kommer att fortgå länge än, då just sockerdistrikten blifvit
krigsskådeplats och svårt härjade. Jag nämnde redan, att Frankrike liksom
England måst kasta sig på glasfabrikation, framställandet af optiska
och   mätinstrument,   termometrar   o. d ,   hvilka allt förut importerades.

Pessimisterna ha i Frankrike varit talrika, man har förlöjligat dem,
som trodde att de knappt behöfde bocka sig för att öfverta Tysklands
handel. Gränsspärr är också omöjlig i våra dagar. Man måste gripa
sig an med att reformera hela industrien, yrkesutbildningen, det allmänna
medvetandet, söka bota den franska pressens ruttenhet och efterblifvenhet.
Den dåliga sammanhållningen inom industrien har gisslats,
syndikatbildningen framhållits såsom nödvändig. Sådana ha också kommit till
stånd,   t. o. m.   mellan  franska och engelska industrier.     En ingenjör

<i>Tabell II    Frankrikes export 1913—1915.</i>

                                              1913          1914         1915

Lifsmedel och vin ............ i  ton    1 458 676       973 841       891 299

Råämnen....................... i   »    18 299 163    10 081 474     2 437 037

Textilvaror................... i   »       151 645        97 640        45 305

Maskiner och apparater........ i   »        83 304        57 738        15 475

Verktyg o. a. metallvaror  ... i   »       144 814       100 977        28 220

Parfymerier o. d.............. i   »        63 723        56 799        47 368

Stearinfabrikat............... i   »         7 429        11 106        12 327

Gödselmedel (artificiella).... i   »       548 522       364 852        67 634

Andra kemikalier  ............ i   »       523 835       444 800       212 757

o. s. v....................... i   »          —             —             —

---

Helfabrikat ................ S:a ton     2 318 674      1586 618       756 924

Hela exporten .............. i ton      22 109 862   12 663 824      4 096 809

                           i l000fr.    6 880 217     4 868 834      3 022 302
89

Cambon erinrar i ett föredrag med bitterhet om det <i>sorgliga franska
kreditsystemet,</i> som ej ville understödja Frankrikes industri, men alltid
var beredt lämna ut hundratals millioner till mer eller mindre obskyra
stater världen rundt, dessa köpte vapen o. d. i de stora tyska fabrikerna
och understödde på så sätt dessa. »Med hjälp af våra pengar äro
sålunda de kanoner gjutna, som nu förgöra våra söner, våra städer», yttrar
han till sist. Det har alltså sina sidor att vara världs bankir, som
Frankrike förut var!

Ingen af de kämpande ententestaterna visar så sorgliga siffror i
exporthänseende som Frankrike (tab. II). Då siffrorna visa tontalet, äro de
verkliga och inte relativa som de engelska värdesiffrorna, vi se skillnaden
i nedgång för vikten resp. värdet. Så har t. ex. tontalet för 1915 gått
ned till endast <i>18,5 %</i> af detsamma från 1913, värdetalet till resp. <i>43,9 %</i>!
Hvilka siffror skola då 1916 och 1917 bringa? Det torde taga lång tid
innan Frankrike åter kan uppträda som fullvärdig konkurrent till de
öfriga stormakterna och göra sin antagonist Tyskland platsen stridig.

Om vi sedan betrakta förhållandena i <i>Italien</i>, så var detta land starkt
beroende af import på den kemiska industriens så godt som alla
områden. Man diskuterade äfven där bristen på utbildning och framhöll
Tyskland och Schweiz som förebilder inom undervisningsväsendet. Den
kemiska industrien hade där aldrig förut haft några förespråkare, men
i maj 1916 konstituerades i Milano en förening för tillvaratagandet af
den kemiska industriens intressen. Som särskilda svårigheter framhölls
bristen på tullskydd, bristen på kol och timmer (hvarå beroendet är så
att säga absolut), vidare en del fiskaliska svårigheter, beskattningen på
elektrisk energi, alkohol m. m. Bristen på bränsle har under
blockadkriget stegrats i oroväckande grad, många fabriker måste till följd häraf
stänga, och bland andra led svafvelsyrefabrikationen svårt.

Italien hade före kriget endast c:a 170 mill. lire investerade i kemisk
industri, däraf ungefär 65 mill. i gödselämnesindustri, 40 mill. i
elektrokemisk och resten i farmaceutisk och annan fabrikation.

Af de 180 mill. lire, som den kemiska industriens produktionsvärde
representerade, kommo c:a 70 mill. på gödselämnen, 30 mill. på
kopparvitriol, 15 mill. på elektrokemisk industri (karbid, kaustikt natron,
blekmedel, klorater), 12 mill. på vin- och citronsyra, 7 mill. på
mineralsyror, 15 mill. på diverse oorg. produkter.

Dessutom måste landet importera för öfver 100 mill., nämligen för
c:a 30 mill. gödselämnen, 13 mill. kopparvitriol<footnote>De afsevärda  mängderna  kopparvitriol användas som bekant till besprutning af vinstockarna för att skydda dessa mot ohyra och skadeinsekter.</footnote>, 20 mill. färger, 10 mill.
soda, kaustikt natron,  10 mill. farmaceutiska produkter, 20 mill. diverse.

Det var alltså ingen glänsande balans, men den torde under kriget
förbättrats något.

Af mineralskatter, som äga större betydelse, har Italien egentligen
endast en, <i>svaflet.</i> Salt kan det visserligen få i stora mängder ur de 
talrika salinerna på Sicilien, vidare finnes bauxit, alunit, bormineralier m. m.
Superfosfatindustrien  är  beroende af import från det närbelägna Tunis,



men den naturligaste är utom fruktsyre- och svafvelindustrien den
elektrokemiska, då ju Italien är rikt på vattenfall. Af de 87 000 HK, som den
kemiska industrien år 1914 förfogade öfver, voro icke mindre än 65 000
elektriska, d. v. s. från vattenfallen. Redan före kriget var denna
industrigren ej obetydlig, men nu har den förstorats ytterligare.
Luftkväfvefabrikerna lära vara betydligt utvidgade och nya soda- och kloratfabriker
ha grundats, så att antagligen landets eget behof snart kan anses fylldt.

En ny <i>organisk</i> industri har under kriget sett dagens ljus: alla större
gasverk måste enligt påbud tillvarataga destillationsprodukterna.
Särskilda fabriker för tjärdestillation ha inrättats, både farmaceutiska
produkter och tjärfärger framställas. Till det senare ändamålet fingo
italienarna hjälp af den engelska firman Lewinstein Limited i Manchester,
som med ett aktiekapital på 6 mill. lire grundade en färgfabrik.

Italiens jämförelsevis unga järn- och stålindustri var starkt beroende
af råmaterial från Tyskland. Nu måste sådant tagas från England.
Elektrometallurgien har gått framåt, i det att elektrostål, t. ex.
volframstål m. m. framställes. Koppar- och kvicksilfverminorna ha utvidgats
betydligt. Automobilindustrien, som redan förut stod högt, har
naturligtvis utvecklats än mer genom kriget. En hel del elektrisk materiel har
man börjat framställa, ja t. o. m. verktygsmaskiner, landtbruksmaskiner,
kirurgiska instrument m. fl. för landet nya artiklar.

Se vi på de italienska exportsiffrorna t. o. m. 1915 (tab. III), få vi
inte glömma, att massor utaf varor äfven efter krigsutbrottet gingo öfver

<i>Tabell III.    Italiens export 1913—1915.</i>
i millioner lire.

                                        1913        1914         1915

Sprit, drycker, olja...............    161,2       134,3        135,9

Kolonialvaror, droger, tobak   ....     19,6        25,9         36,3

Kemikalier   ......................     86,6        97,6        103,3

Lin, hampa, jute...................    109,2       118,2         87,9

Bomull och bomullsvaror............    256,4       208,6        348,1

Ull och yllevaror    ..............     56,9        48,9         90,0

Silke och silkesvaror..............    530,0       433,2        544,1

Malmer, metaller och metallvaror...    105,8        74,9         84,8

Säd, mjöl och degvaror.............    473,3       458,2        279,4

Djur   ............................    246,5       225,5        148,2

o. s. v.   ........................       -           -            -

                              Summa  2 511,6     2 210,4      2 216,4

                                        1913        1914         1915         1916
Däraf till:

Frankrike .........................    231,5       174,2        437,7        543,6

England............................    260,5       305,7        391,1        374,6

Schweiz............................    249,2       231,9        314,1        395,7

Egypten............................     49,2        46,8         68,5         82,3 



Schweiz till Österrike och Tyskland; Italien hade ännu fri handel öfver
hafven, <i>kunde</i> hjälpa Frankrike betydligt och <i>måste</i> ge England en hel
del i kompensation mot kol, järn o. d. Italien inträdde så sent i kriget,
att siffrorna ej säga mycket. De från 1916 och 1917 torde bli
instruktivare. Det bör anmärkas, att genom de betydliga prisstegringarna dessa
proportioner förändras icke så litet. Då priserna stigit i propotion med
knappheten och oumbärligheten, torde de motsvarande vikttalen med
säkerhet visat en betydande minskning. Att på detta sätt endast angifva
värdesiffrorna är ett själfbedrägeri, men kanske nödvändigt för skenet,
både inåt och utåt.

Vi komma sedan till vår store granne i öster, <i>Ryssland.</i> Där härskar
för närvarande kaos, och att där inte utkommit många tillförlitliga siffror
under kriget bör ej förvåna. De få siffror, man får se, tala om den
afsevärda minskningen i järn- och kolproduktionen eller visa antalet
fabriker som stängts, hundrade för hvarje månad. Den bolsjevikanda, vi
sett prof på, fanns redan före kriget. Hos tjänstemännen, tsjinovnikarne,
röjdes ständigt en barnslig glädje öfver att få regera och handha
bestämmelser, som ofta hvarken de själfva eller andra förstodo och som
dessutom tycktes vara till för att kringgås. Att en sådan stab skulle
förlora hufvudet inför krigets utomordentliga fordringar bör ej sätta någon
af oss i förvåning. Jag fruktar att Ryssland har förlorat lika mycket
varor på sina järnvägar på torra land som månget annat land genom
fiendens U-båtssänkningar.

Bland Rysslands främsta resurser var dess landtbruk, som tagit sådan
oerhörd skada af kriget. Sockerproduktionen har säkerligen lidit
betydligt, men icke förty har man under kriget försökt sig på betodling äfven
i Sibirien. Den ryska bomullsskörden lär från 1913—1915 gått upp från
213 000 till 305 000 ton, en af de få ljusglimtarna för landet under denna
svåra tid. Ryssland var beträffande kemikalier i stort beroende af
utlandet, de flesta stora kemiska fabriker voro endera rätt och slätt
utländska filialer eller grundade af utlänningar. Några siffror upplysa oss
bäst om hvad som importerades före kriget (se tab. IV).

De stora resurserna voro till icke ringa del obrukade. Transportfrågan
spelar därvid en stor roll. Längs flodsystemen — hufvudsakligen i
riktningen norr och söder — går det bra, men tvärs genom landet i andra
riktningen påfordras järnvägar, och det blir dyra frakter. Därför var
hela norra eller rättare nordvästra Ryssland hänvisadt till importerade
engelska kol, västra Ryssland till polska. Det var framför allt östra och
centrala delen af landet, som använde nafta som bränsle. I Donézbäckenet
finnas salt och kol nära hvarandra, där blomstrar sodaindustrien, som
gör landet oberoende i denna vara. Svafvel saknas, men pyrit finns det
godt om i Ural, likaså krommalmer, men transporten fördyrar varan till
den grad att importerad sådan ställer sig billigast. De utländska fosfaten
kunna delvis ersättas med vara från Podolien, Kursk och Smolensk.
Beträffande zink voro de nu förlorade polska fyndorterna de rikaste och
ersättningen blir dyr. Stora nya bolag lära vara bildade för brytning
af olika mineral i Kaukasus, Sibirien och Ural.

Svår   är bristen på kalisalter, salpeter, svafvel, bor och barytmineral.


<i>Tabell IV.    Rysslands import 1913.</i>
                                                                                                  
                                               <sp>Ton</sp>

Oorg. råmaterial, bl. a.:    

Pyrit   .................................       146 780

Salpeter.................................        43 411

Kalisalter  .............................       129 675

Svafvel  ................................        30 734 

Tungspat   ..............................        17 564

Fosformineral   .........................        53 644

Bly .....................................        57 892

Zink   ..................................        25 682

Stenkol..................................     7 679 230

Org. produkter, bl. a.:                                                                                      

Tjärprodukter, halffabrikater   .........        11 332

      »        färdiga färger ...........         2 198

Farmaceut, produkter   ..................         1 415

Kvicksilfver och bly saknas i marknaden fastän fyndigheter finnas på
ryskt område, men bearbetningen torde ännu låta vänta på sig. Förr
blomstrade torrdestillationen af trä, dess viktigaste produkt var träspriten.
När emellertid den denaturerade etylalkoholen sjönk i pris, upphörde
destillationen att vara lönande och stannade nästan alldeles af, och
träspriten togs utifrån. Nu har den till någon del återupptagits.
Koksfabrikanterna i Dondistriktet började först efter 1910 tillvarataga
destillationsprodukterna, men dessa voro alltför obetydliga; det mesta måste
tagas från Tyskland. En farmaceutisk industri existerade före kriget,
men råmaterialen voro tyska. Likaså förefanns en stor tjärfärgindustri,
men det var hufvudsakligen tyska filialfabriker, framtvingade af den höga
tullen på färger, icke mindre än 3 mark pr kilo, och för öfrigt lönande,
tack vare den ryska textilindustriens storartade utveckling.

Värst för ryssarna var bristen på läkemedel under kriget. Man fabricerade
sådana i högskolor, universitet och annorstädes, naturligtvis i liten skala,
och synnerligen intressant var semstvoernas ingripande därvidlag. Dessa
togo nämligen initiativet till upprättandet af farmaceutiska fabrikationer,
sådana uppstodo snart sagt i alla mer betydande städer. Om priserna
på produkterna också inte blefvo så värst låga, så lära de dock
understigit de engelska och franska ockerpriserna på samma varor. En oerhörd
svårighet låg däri, att mekaniska inrättningar knappt stodo till att få
för fabrikerna inom bestämbar tid.

I Moskva bildades ett stort bolag för kemisk industri med 5 mill.
rubel kapital, hufvudsakligen för framställning af tjärfärger. Det var
egentligen en sammanslutning af textilindustriella, men kriget tycks tvingat
äfven dessa att speciellt slå sig på fabrikation af farmaceutiska produkter.
Ej att undra på, när efterfrågan var så stor: en väldig armé, massor af
sårade, dessutom koncentrationsläger, farsoter och allt annat elände! Om
de stora ryska nybildningarna skola blifva af lång och varaktig betydelse
får   väl   framtiden   visa,   antagligen äro flera af dem alltför hastigt och


dilettantiskt hopkomna. Det öfriga Europa behöfver nog inte ännu frukta
Ryssland så särdeles mycket som konkurrent. Det torde ännu lång tid
framåt förbli Europas tacksammaste afsättningsområde.

I denna afsättnings realiserande möter emellertid Europa på rysk mark
en ny konkurrent, som i hög grad uppammats genom kriget, Östasiens
ej längre blott militära, utan också ekonomiska stormakt: <i>Japan.</i> För
endast ett dussin år sedan utgick denna makt ur kriget med Ryssland,
visserligen militäriskt stärkt, men ekonomiskt i hög grad öfveransträngdt.
Vi minnas väl alla dess omänskliga ansträngningar, seghet och
skicklighet under kampen. Japan hade gått mäktigt framåt på alla områden
de senaste åren, men beträffande kemikalier var det ännu starkt beroende,
kanske mer än något af de förut nämnda länderna. Härför ha japanerna
under kriget sökt råda bot, om för en längre tid framåt eller endast
under kriget är ännu svårt att säga.

Om vi då först se på den för oss så intressanta <i>tändsticksindustrien,</i>
som var Japans enda viktiga kemiska industri före kriget, så är det ju
allmänt bekant hur japanerna öfversvämmade marknaden med ett högst
mindervärdigt fabrikat, hvilket hade till följd att exporten stadigt föll
de sista åren, från 12 mill. yen 1912 till 11,8 mill. yen 1913, 11,0 mill.
yen 1914, 14,7 mill. yen 1915, 21,1 mill. yen 1916. Den stiger åter
plötsligt fr. o. m. 1915 tack vare krigskonjunkturen och den minskade
europeiska konkurrensen till afsevärda siffror. Denna ökning är alltså
konjunktur och torde efter kriget kunna brytas, kanske först efter vissa
svårigheter. Prisbilligheten, som betydde varans enda existensmöjlighet,
har man nu på senare tid sökt ytterligare höja genom stora
sammanslagningar inom de 189 tändsticksfabriker som existerade 1913. Denna
industri stod emellertid efter krigsutbrottet inför en stor fara: bristen på
klorater. Före kriget tillverkade en fabrik 300 ton, resten af behofvet,
som var ungefär 4 000 ton, importerades. I slutet af 1916 tillverkade
33 fabriker 7 000 fat i månaden. Det inhemska behofvet var inte blott
täckt, utan det stränga exportförbudet kunde upphäfvas. Men — denna
fabrikation lönar sig med det <i>fyrdubbla</i> fredspriset. Om japanerna skola
kunna konkurrera efter kriget är mycket tvifvelaktigt. Likaså har
fosforproduktionen så ökats, att inte endast behofvet snart torde vara täckt,
utan export kan komma i fråga. Japanerna ha inte själfva vidare rika
fosfatlager, men vägen ligger öppen till jordens rikaste fyndorter, de
bekanta öfosfaten på Indiska och Stilla Oceanens öar.

Svafvelbrytningen har tagit stora proportioner, sedan Italien gick med
in i kriget, den tycks under krigsåren ha åtminstone tredubblats. Japan
är rikt på svafvel och innehade redan under fredstid tredje platsen som
exportland. Sodafabrikationen har tagit sådan fart att inlandsbehofvet
synes tillfredsställdt. Kaustikt natron framställdes före 1915 endast i
2 fabriker, 7—8 000 ton, så att dubbla kvantiteten måste importeras.
Nu ha i följd af de stegrade priserna — <i>6-dubbla</i> mot förut — stora
bolag bildats, t. ex. Asahi-bolaget med 1 mill. yen kapital för
framställning af alkali och klor på elektrokemisk väg. Alltså rör det sig äfven
här om en krigskonjunkturindustri, hvars framtid ej lär vara absolut,
säkerställd.


Japanerna ha först under kriget börjat framställa superfosfat och detta
endast för export, då inom landet ingen efterfrågan förefinnes. I Japan
är ammoniumsulfat det viktigaste och mest efterfrågade gödselmedlet.
Inom landet framställdes 40 000 ton och importerades 100 000. Äfven
här måste industrien sätta in alla krafter för att täcka det egna behofvet,
hvilket också gick med jättesteg, och redan 1917 torde nyssnämnda 100 000
ton ha fabricerats inom landet. Kalisalterna importerades före kriget från
Tyskland, och det är väl högst tvifvelaktigt, att den nu använda metoden
att framställa dem ur tångaska, äfven om det tropiska eller subtropiska
japanska hafvets växtrikedom tages med i beräkningen, skall kunna täcka
landets behof under kommande fredliga tider.

Inom <i>sprängämnesindustrien</i> måste Japan liksom andra länder för alla
eventualiter göra sig oberoende, och skedde detta under regeringens
subvention. Så bildades Glycerin A.-B. med 3 mill. yen kapital, och i stället
för att som före kriget ha importerat kunde Japan snart exportera
glycerin. Vi få inte glömma, att Japan försåg Ryssland med stora mängder
krigsmaterial, och därför kunde riskera ganska stora anläggningskostnader,
äfven om fabrikationerna ej skulle bära sig efter kriget. Det ligger
onekligen en egendomlig ödets ironi uti att samma Ryssland, som indirekt
förhjälpte Japan till dess militära ställning, så snart efteråt såsom
konsument skulle förorsaka äfven dess ekonomiska uppsving!

Regeringen subventionerade likaså tillverkningen af <i>farmaceutiska
preparat</i> och <i>droger.</i> Flera större fabriker finnas med öfver 1 mill. yen
kapital, en med 5 mill. Detsamma är förhållandet med fabrikationen af
<i>tjärfärger.</i> För båda industrierna finnes råmaterial inom landet, men
hur konkurrensen med Europa skall arta sig får den närmaste tiden
utvisa. Japanerna ha visat sig vaknare och snabbare än både engelsmän
och fransmän, de hade redan 1915 grundat en färgfabrik i Tokio med
8 mill. yen kapital och en garanti af regeringen för 8 % utdelning under
de första 10 åren. Det var på obeslutsamheten i dessa frågor som
liknande engelska företag strandade i början och skötos undan i oändlighet.
I Japan råder redan öfverproduktion på billiga och miserabla färger, för
hvilka man måste tillåta export, emedan japanerna <i>själfva inte ville eller
inte kunde använda dem.</i> Att det verkligen förhåller sig på detta sätt,
som en engelsk källa anger, har jag så mycket mer skäl att tro, som
jag förra året själf hade tillfälle undersöka en del sådana underhaltiga
japanska fabrikat.

Japan är rikt på kol och förser en stor del af östern med denna
nödvändighetsvara. Däremot lider det brist på järnmalmer, så att
järnindustrien har haft stora svårigheter att någorlunda tillfredsställa den
enorma efterfrågan, äfven sedan Förenta staterna efterträdt England som
hufvudleverantör. Vidare har den betydande egna kopparbrytningen starkt
utvidgats, och detsamma gäller om zinken. Med volfram kunde Japan
förse sina allierade.

Att Japan under dessa glänsande tider också skulle utveckla sin
skeppsbyggnadsindustri behöfver ej förvåna någon. Det nybyggda tonnaget tycks
fördubblas för hvarje år. För 1917 uppskattades nybyggnaderna till
364 000   bruttoton.    Men   äfven maskinerna, ej blott för fartygen, utan


dessutom lokomotiv, automobiler och flygmaskiner fabriceras inom landet.
De 3 fabrikerna för verktygsmaskiner påstås till och med på sitt nya
utvecklingsstadium lära taga upp täflan med amerikanarne, men den
uppgiften återstår väl ännu att kontrollera. För den mäktigt uppblomstrande
textilindustrien fanns ej maskiner nog. I England lågo beställningar på
sådana inne för 2 mill. pund, hvilka ej kunde effektueras. Japan tvingades
då själf framställa sådana, och nu lära de större fabrikerna redan leverera
flera hundra mekaniska väfstolar i månaden. England har tydligen
uppfostrat en flitig, påpasslig och ytterst mångsidig konkurrent. Slutligen
exporterar Japan bland annat elektrisk installationsmateriel, ur, särskildt
väckarur, och talrika andra artiklar.

Af pappers- och pappersmassefabriker finnas flera, en med 7 1/2 mill.
yen kapital. Ja, 1916 voro 5 bolag i gång på den skogrika Sachalin
och man hoppades snart kunna leverera 72 000 ton massa årligen, alltså
äfven exportera.

Hur den japanska exporten stigit visa bäst några siffror, äfvenså hvilka
de bästa kunderna äro (tab. V). Den japanska handelns expansion har
gått i alla riktningar, till alla världsdelar.

Mycket är emellertid beroende på krigskonjunkturerna, som vi redan
sett. När i början af 1916 priserna föllo en smula, råkade flere af de
nya firmorna i stora svårigheter, men ju längre de ha tillfälle leverera
som nu, desto fastare blir naturligtvis deras ställning. Sorgligt nog måste
vi åse, huru japanerna gått före de flesta europeiska länder i upprättandet
af forskningsinstitut, dels efter de bekanta tyska och amerikanska
förebilderna, dels som vetenskapliga industrilaboratorier i stor skala. Ett har
redan funnits några år, ett annat lär upprättats med millioner i kapital
(enligt   en   uppgift   5  millioner yen, hvaraf regeringen subventionerat 2

<i>Tabell V.    Japans export 1913—19l6.</i>
i millioner yen.

                                       1913        1914         1915         1916


Säd, mjöl, stärkelse  ..........        6,89        9,02       24,46        36,14

Drycker, lifsmedel, tobak.......       54,58       52,84       54,11        68,24

Kemikalier och droger............      24,12       23,82       32,82        64,40

Textilvaror (garner och väfnader) ... 364,53      332,26      345,66       512,30

Papper och pappersvaror.............    5,43       4,70         6,35        14,35

Metallvaror   ......................    3,58       3,49         7,76        16,60

Ur, instrument, maskiner, fartyg....    6,49       5,26        10,03        34,94

  o. s. v...........................     -          -            -            -

                               Summa  629,53      586,80      699,95     l'116,75

<tab>Däraf till:                                                                                                           
Europa..............................  147,23       91,79      126,09       216,45

däraf ensamt Ryssland ..............    4,90        1,97       11,24        33,42

Amerika.............................  191,76      202,28      213,19       355,94

Asien...............................  275,93      277,12      341,53       505,48

Australien .........................   15,28       17,30       24,92        38,82


och resten vore frivilliga bidrag). Det är sannerligen annan fart där än
i gamla Europa.

Vi komma så slutligen till den yngsta, men tack vare en del europeiska
nationers outsläckliga konkurrensafund snart största stormakten, arftagaren
till Englands troligen svunna maktställning, <i>Nordamerikas Förenta Stater.</i>
Man säger inte inte för ro skull »de obegränsade möjligheternas land».
Detta land äger oerhörda resurser, stora kapitaler och ett energiskt,
målmedvetet folk. Dess kapitalister hade åtminstone hittills hufvudsakligen
det felet, att de saknade tålamod med att afvakta långvariga försök, allt
skulle gå hastigt - amerikanskt!

I Amerika härskade samma ovetenhet beträffande kemien och dess
vikt som i England, man gjorde ingen skillnad mellan »chemist» och
»druggist». Utbildningen var redan förut bra, och hvad forskningsinstitut,
stora kemiststaber vid fabrikerna beträffar, kom Amerika som n:r 2 efter
Tyskland. Stora kapital voro investerade i den kemiska industrien, den
rent kemiska industriens produktionsvärde var 1909 c:a 2 1/2 milliarder
dollar och antalet af de inom densamma sysselsatta arbetarna utgjorde
1/2 million man.

Därtill kommer sedan ännu en rad industrier: metallurgiska<footnote>Häri ingå antagligen en del fabrikationer som annars i allmänhet ej räknas till de kemiska.</footnote>,
belysnings-, petroleum-, terpentin-, kemisk-teknisk industri, helt eller till större
del beroende af kemien och kemisterna, med återigen 2 1/2 milliarder i
produktionsvärde, tillsammans 5 milliarder eller 1/4 af Förenta staternas
hela industriella produktion, som 1909 var 20 1/2 milliard dollar. I trots
af att de c:a 10 000 kemisterna i Förenta staterna sysselsatte en million
arbetare och producerade för 5 milliarder, var kunskapen därom bland
såväl andra tekniker som allmänheten bristfällig.

Man skulle härpå kunna nämna ett ganska drastiskt men roligt exempel.
Den bekante amerikanske kemisten Hesse berättar, hur han en gång
träffade tillsammans med en slakthusägare och en metallurg. Slakthusägaren
undrade, om inte kemisterna snart skulle kunna framställa billigt glycerin
syntetiskt, då priset alltjämt stege. Metallurgen frågade Hesse, af hvilka
element glycerin väl bestode och Hesse svarade: af kol, väte och syre.
»Nå», sade metallurgen, »kol ha vi ju tillräckligt, och väte och syre i
vatten likaså; jag kan inte inse, hvarför inte kemisterna skulle kunna
blanda ihop dessa på något lämpligt sätt till billig glycerin». Hesse
afstod från förklaringar, då han ansåg sådana för lönlösa. Den förvånade
slakthusägaren gick antagligen hem och förebrådde sina kemister, att de
inte redan löst det så utomordentligt enkla problemet.

Kort efter krigsutbrottet bröt en storm af ovilja ut öfver kemisterna
för att de ej kunde skaffa landet tjärfärger, utan att man i detta
hänseende vore beroende af Tyskland. Kemisterna sökte förgäfves försvara
sig med, att hvarje land har sina specialiteter och inte kan göra allt själf,
och för öfrigt vore konsumtionen af färger - bara 15 millioner dollar! -
en småsak mot den öfriga stora produktionen. De hänvisade bland annat
till att Förenta staterna sälja för större summor ister till Tyskland än detta
lands hela färg- och kalisaltexport till Förenta Staterna, »vi sälja lika mycket



<i>Tabell  VI.    Förenta staternas export 1914—1916.</i>

                                                     1914        1915        1916

Brödsäd   ......................... i mill. dollar   165,3       573,8       435,7

Djur .............................  i  »      »        5,8        78,0        99,7

Kött och mejeriprodukter   ........ i  »      »      146,2       220,1       291,1

Lädervaror ........................ i  »      »       57,4       120,7       146,6

Socker, raff....................... i  » lbs.         50,9       549,0      1630,2

Kemikalier, farm. produkter ....... i  »    dollar    27,1        46,4       124,4

Gödselmedel   ..................... i  »    ton        1,5         0,3         0,4

Koppar, kopparvaror och sprängämnen i  »    dollar   152,5       141,0       641,0

Järn-  och  stålvaror,
landtbruksmaskiner................. i  »     »       283,4       236,2       638,8

Automobiler    ...................  s:a styck     29 090,0    37 876,0    77 476,0

Bomull  .........................    i mill. balar     9,2         8,4         6,0

Textilvaror ........................ i »    dollar    68,9       111,6       187,5

o. s. v...................................              —           —           —  

                              Summa i mill. dollar 2 330,7     2 716,2     4 272,4

Däraf till:

Europa: England   ................  i mill. dollar   594,3       911,8     1 518,0

<tab>Tyskland.....................  i  »      »      344,8        28,9         0,3

<tab>Frankrike....................  i  »      »      159,8       369,4       630,7

<tab>Italien .....................  i  »      »       74,2       184,8       270,5

<tab>Ryssland (europeiska) ......   i  »      »       30,1        37,5       183,3

<tab>Holland......................  i  »      »      112,2       143,3        99,2

<tab>Sverige......................  i  »      »       14,6        78,3        51,9

<tab>o. s. v...................................         —           —           — 

                              Summa i mill. dollar  1486,5     1 971,4     2 999,2

Asien.............................. i mill. dollar   113,4       114,5       278,5

- däraf till asiatiska Ryssland ... i  »      »        1,2        23,4       130,3

Nordamerika   ..................... i  »      »      528,6       477,1       732,9

Sydamerika......................... i  »      »      124,5        99,3       180,4

bly till dem som de alizarinfärger till oss och lika mycket paraffin, som
de sälja indigo till oss.» Amerikanarne måste ju medgifva, att den tyska
färgfabrikationen utan tvifvel är världens fullkomligaste och bäst
organiserade industri, både ur teoretisk, teknisk och merkantil synpunkt. Det
var inte heller de 15 millionerna, som betydde något, utan de andra
industrierna, som voro beroende af färgerna, nämligen textil-, läder-,
pappers- m. fl. industrier, sysselsättande 3 millioner arbetare och med ett
produktionsvärde af minst 3 milliarder dollar — alltså ännu väldigare
siffror än i England.

Nu har också färgfabrikationen tredubblats i Förenta staterna, och de
största fabrikerna ha bildat ett syndikat efter tyskt mönster. Råämnen
producerades i förut oanade kvantiteter, mångdubbelt mot förut, om man
nu kan lita på dessa uppgifter. Kriget har fostrat öfverdrifter på alla
håll. Säkert är emellertid, att den amerikanska marknaden liksom den
japanska först öfversvämmades af alldeles odugliga produkter.


Hvad den <i>oorganiska industrien</i> beträffar, kan nämnas att alkali- och
klorkalkindustrien har glänsande tider. Efterfrågan är enorm från alla
länder, som förut köpte från England. Den elektrokemiska produktionen
har utvecklats storartadt, äfven på det metallurgiska området. Likaså har
syraproduktionen vuxit till betydande mått, och t. ex. produktionen af
svafvelsyra, som har så stor användning för sprängämnen, superfosfat,
petroleum- och kopparraffinering m. m., hade 1916 nått upp till 4 1/2
millioner ton. Man får emellertid akta sig för att alltför mycket lita på
alla uppgifna siffror, ty samtidigt klagas öfver att svafvelsyrefabrikationen
är långt på efterkälken. Efterfrågan är stor och svårigheterna att få
pyriter växa med u-båtsblockadens intensitet. Den amerikanska
fabrikationen är alltså till stor del beroende af bl. a. de spanska pyriterna och
fabrikanterna afhållas från för stora nyanläggningar, då de frukta
öfverproduktionen efter kriget.

En vara lida amerikanarne stor brist på, nämligen <i>kalisalter.</i> Kaustikt
kali, kalisalpeter, klorat äro absolut nödvändiga för många industrier.
Nå, amerikanarne hjälpa sig som andra med den gamla metoden att
förbränna hafstång. Så har t. ex. Hercules Powder Co, byggt en sådan
pottaskefabrik i San Diego för 2 millioner dollar, i hvilken 1 100 man
arbeta i 3 skikt, dag och natt. Endast konjunkturpriserna (10-dubbla
mot förut) i följd af varans absoluta oumbärlighet kan uppehålla en sådan
fabrikation. Detsamma gäller i än högre grad utvinnandet af kali ur
vissa alkalihaltiga sjöar, ur alunit och i allra högsta grad utvinningen
ur leucit, fältspat och andra silikater. Mina herrar! Kalifrågan är af
större betydelse än kanske någon tror. Det är väl inte utan, att den
spelar en mycket stor politisk roll i detta krig. Utom Stassfurterlagren
finnes endast ett kalisaltlager, som kan tillfredsställa världsbehofvet,
nämligen i Sundgau i Elsass. Ententens intensiva kärlek till Elsass torde
knappast gälla endast befolkningen, utan framför allt kalisalterna, ett af
Tysklands viktigaste påtryckningsmedel vid en fredsuppgörelse. Vi få
inte glömma, att kalisalternas största vikt kanske inte ligger i
framställningen af vissa kemikalier, utan däri, att ett rationellt jordbruk utan dem
är så godt som omöjligt. De dåliga skörderesultaten jorden rundt ha väl
åtminstone delvis sin orsak i saknaden af dessa salter.<footnote>Naturligtvis kunna nya kalisaltlager utom de få redan kända upptäckas. Men de uppgifter om nya stora lagers bearbetning och betydelse, som tid efter annan gå genom pressen, måste nog mottagas med en viss försiktighet och reservation.</footnote>

Amerikanarne göra sig nu stort hufvudbry öfver huru de skola
bekämpa den tyska konkurrensen efter kriget. De fundera på införande
af Clayton-acten, anti-dumping-lagar m. m., men här är ej platsen att
närmare ingå på detta ämne. På färger är som bekant värdetull satt,
15 % för half-, 30 % för helfabrikat. Ja, man kunde ju ha infört
portförbud, men då skulle den amerikanska exportindustrien liksom den
engelska antagligen bli svårt lidande. Båda äro ännu alltför beroende af
billiga och goda färger.

Vi kunna knappt göra oss en föreställning om Förenta staternas
hastiga frammarsch under dessa krigsår; i den kemiska industrien lära redan
under de 2 första åren 168 mill. dollar ha investrerats.    Fabrikationen




är alltjämt såld för minst ett år framåt. Det är lätt att förstå, och några
siffror göra det ännu tydligare, hur Amerika och Japan utan alltför stor
sorg underblåst världskriget, den bästa af affärer i dessa länders historia.
Men tänka vi på kommande tider, få vi väl på goda grunder antaga, att
äfven i Förenta staterna liksom i Japan mycket är konjunkturaffär och
kommer att gå tillbaka eller helt upphöra. Ett bra bevis på hvad kvalitet
och pris betyder var väl, att Förenta staterna före kriget trots sina s. k.
oerhörda resurser tog pyrit från det aflägsna Spanien och till och med
delvis mangan från de ännu aflägsnare Svarta-hafs-hamnarna.

De allierade England, Frankrike, Italien och Ryssland ha kommit i
stor skuld till Förenta staterna. Värdesiffrorna äro naturligtvis, som redan
förut påpekats, endast relativa, då priserna stigit så oerhördt. Förtjänsten
har emellertid varit stor. Exporten till det asiatiska Ryssland bör räknas
ihop med exporten till det europeiska Ryssland, då den förra endast
tog vägen öfver Sibirien. Den framåtgående sockerproduktionen stöder
sig på både bet- och kolonialsocker. Stegringen i sockerexporten är
intressant, slutsumman beaktansvärd, motsvarande c:a 3/4 mill. m. ton, så
vi torde få upplefva en intressant kamp efter kriget.

Det amerikanska skeppsbyggeriet har gått framåt i samma hastiga takt
som så mycket annat:

1915   byggdes 127 fartyg på c:a 270 000 bruttoton,

1916  byggdes 178 fartyg på c:a 455 000 bruttoton,

den 1/1 1917 voro 403 stålfartyg på nära l 1/2 mill. bruttoton under
byggnad eller under förberedning. Det omtalas som bevis på
arbetsintensiteten, att ett varf köpte tomt i februari och levererade sitt första
fartyg samma höst!

Hur det gått de <i>neutrala</i> under dessa svåra år, veta vi alla här
närvarande af egen erfarenhet. De ha, så långt de lyckats förse sig med
råvaror, kunnat göra delvis glänsande affärer, men i det stora hela ha
de varit hårdt tryckta och fått, som man säger, suga på ramarna. För
öfrigt ha de fått tillgripa ersättningsmedel, precis som de blockerade
krigförande. Vi ha liksom dessa senare tvingats till en hel del nya
fabrikationer och ha ändtligen lärt inse vikten af att bättre tillvarataga de egna
naturtillgångarna. Som detsamma emellertid är fallet i de flesta länder,
blir konkurrensen så mycket hårdare, hvarje vara kommer att möta
konkurrens i snart sagt hvarje vinkel af vår jord. Det gäller mer än
någonsin att häfda våra varors gamla rykte om yppersta kvalitet och att
kunna erbjuda dem till konkurrenskraftiga priser. Sekunda varor borde
vara strängt exportförbjudna.

Jag har i det föregående endast i grofva drag kunnat lämna en
öfversikt öfver den industriella utvecklingen samt kritiken nu under kriget
öfver <i>förut</i> bestående förhållanden. Som en röd tråd löper genom det
hela tendensen att i möjligaste mån göra sig oberoende af utlandet,
åtminstone inom industrigrenar som äro nödvändiga för försvaret. En annan
tendens är att göra allt för att befrämja forskningen och dennas
tillämpning i praktiken. I olika länder grundas forskningsinstitut, ja, det synes
mig, som om dessa vid sidan af de redan för handen varande högskolorna
skulle   utgöra   eller bli 
100

<i>en ny exponent i folkens vetenskapliga och tekniska utveckling</i>, hvilken ingen nation, som vill följa med sin tid, kan
alldeles undvara. Öfverallt modernisera och ombilda regeringarna vissa
departement, att dessa må kunna motsvara handelns och industriens kraf;
representationerna för såväl vän- som fiendeland stärkas eller förberedas
på annat sätt och den intensivaste propaganda bedrifves. Den nation,
som ej följer med, blir efter.

En stor del af den s. k. krigsindustrien stöder sig på osäkra
grundvalar. Under fredstid grepo de olika industrierna rent organiskt in i
hvarandra, nu under kriget ha de arbetat under förutsättningar, som till
stor del upphöra i och med fredsslutet. Var därför krigspaniken stor,
blir kanske fredspaniken än större, trots alla förberedelser, särskildt för
industrier, som grundat sin produktion på 4-, 6- eller 10-dubbla
fredspriser, eller för sådana, som åtnjutit onaturligt regeringsunderstöd och
därigenom gått miste om sin sunda själfständighet. Detta
regeringsunderstöd bör under kristiden ej till så stor del ha bestått i direkt ekonomiskt
som snarare i ett på sakkunskap grundadt prispolitiskt sådant (se
Tyskland!), på det att industrien genom fördelaktiga priser kunnat vinna
tillräcklig ekonomisk och moralisk styrka att möta den kommande kampen.

Har under detta krig kampen med blanka vapen - ja förresten också
med mindre blanka sådana - varit långt hårdare och häftigare än någon
förut i historien, så blir säkerligen den stundande handelskampen också
hårdare än någonsin. Icke minst därför att just handelsafund, dansen
kring den gyllene kalfven, mer än något annat dragit och fortfarande
drager ut kriget i längden. En fred utan hafvens frihet, en fred med
den ena maktgruppens utestängning från stora delar af världsmarknaden är
inte tänkbar utan denna maktgrupps fullständiga krossande, något i hög
grad osannolikt.

När den på uppagiteradt hat beroende krigspsykosen efter någon kanske
rätt svår öfvergångstid försvunnit, skall nyttighetsprincipen och förståndet
åter regera världen, priser och kvaliteter åter regera handeln och den
gamla sanningen åter bli fullt erkänd, att handelsutbytet mellan
högtstående kulturfolk länder till <i>bådas ömsesidiga nytta och välmåga.</i>

De bästa förutsättningarna att hålla sig högt uppe i den stundande
industriella och merkantila kampen har <i>den nation,</i> som ger forskningen
vederbörlig plats, som har en kraftig och väl organiserad handel och industri,
hvilken kan glädja sig åt en klok och insiktsfull regerings kraftiga stöd
och som slutligen äger en väl förberedd representation att tillvarataga
dess intressen i alla länder samt goda förbindelser med dessa: talrika fartyg,
som på direkta linjer kunna befrämja varuutbytet öfver all världens haf.

</chapter>
<sp>MEDDELANDEN</sp>

FRÅN

<b>SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I  Årg.       DEN  16 JULI  1918.           N:o 7.

Innehåll:   Skrifvelse   till   Statens   Industrikommission   i   tranfrågan.
Smärre meddelanden.

<chapter name="Till Statens Industrikommission">
<i>Till Statens Industrikommission.</i>

Sveriges Kemiska Industrikontor får med hänvisning till bilagda
kortfattade redogörelse för den undersökning, som dess »trankommitté»
utfört rörande möjligheterna för ett ökadt utvinnande af den tillgång på
fett, som förefinnes i sälspäck och fiskaffall, härmed hemställa, att
Industrikommissionen behagade taga under öfvervägande, huruvida icke
följande åtgärder borde vidtagas:

1:o utfärdandet af förbud mot försäljning i »öppen sjö» af dödad säl,
sälspäck och sältran.

2:o upphäfvandet af förbudet mot bruk af »saxar» vid sälfångst.

Dessutom hemställer Sveriges Kemiska Industrikontor

3:o att Industrikommissionen behagade hos Konungens
Befallningshafvande i Göteborgs och Bohus län vidtaga de åtgärder, som kunna
anses lämpliga för att påskynda behandlingen af ärendet rörande
Aktiebolaget Fiskmjöls ansökan om rättighet att anlägga och bedrifva
fabrikation   af   fisklefverolja, fiskmjöl  m. fl. produkter vid Framnäs å Björkö.<footnote><i>Anm.</i> Härtill må anmärkas, att K. B. i Göteborgs- och Bohuslän redan tillstyrkt anläggningens utförande, innan denna skrivelse kommit Statens Industrikommission tillhanda. Emellertid kom anläggningen tillföljd af arrendetvistigheter ändock ej till stånd. I st. har det under förra hösten nybildade <i>Aktiebolaget Fettindustri</i> i Malmö öfvertagit fabrikationen af fiskolja och fiskmjöl å stora delar af väst- och sydkusten samt bl. a. inköpt det å sid. 109 nämnda A.-B. Extraktor i Göteborg.</footnote>

Stockholm den 10 november 1917.
</chapter>

<chapter name="P. M. angående sältran, fisklefvertran m. m.">
<b>P. M. angående sältran, fisklefvertran m. m.</b>

I afsikt att utröna möjligheterna att under nuvarande förhållanden
tillvarataga den största möjliga mängd af inom landet tillgängliga fettämnen
har Sveriges Kemiska Industrikontor företagit undersökningar rörande

<i>dels</i> tillgången på sälspäck,

<i>dels</i> tillgången på material, hvarur fiskolja m. m. skulle kunna erhållas.

Resultatet af Kem. I. K:s undersökningar är här nedan sammanfattadt.

<i>Sälspäck.</i>

Trenne sälarter förekomma vid Sveriges kuster, nämligen Knubbsälen,
Vikaresälen och Gråsälen.


                                                                                                              

Någon fullt tillförlitlig statistik öfver antalet skjutna sälar finnes icke, men
uppgifter öfver antalet utbetalade skottpremier för dödade sälar finnas 
offentliggjorda i Landtbruksstyrelsens årsredogörelser och återfinnas här nedan.

                     1911  1912  1913  1914         1915                 1916 

<sp>Länsområde</sp> 

                      Säl   Säl   Säl   Säl  Grå-   Knubb- Vikare- Grå-   Knubb- Vikare-
                                             säl    säl    säl     säl    säl    säl

Norrbottens län .... 2046  1792  2399   590   21      —      628    22      —    661

Vesterbottens län... 2500  2197  2245  1722  318      1(?)   598   114      —   1164

Vesternorrlands län.  650   916   780   117   65      —      246    75      —    283

Gäfleborgs län......  397   375   456   155   53      —      179    82      —    107

Uppsala län.........   36    44    62     1    3      —       14    13      —     32

Stockholms län......  806   867   964    83  202      —      295   319      —    109

Södermanlands län...   91    67   120     —   36      —        5    88      —      6

Östergötlands län...  276   287   439   106  148      —      1     239      —      2

Kalmar läns norra ..   34    42    40 |

                                      |  35   21     13      4      36     55     13

»        »  södra...  147   182   184 |    

Blekinge län........   68    49    85     1    9      6      5      15     20      3

Kristianstads län...   44    43    69     —    2     20      1       4     32      —

Malmöhus län........   44    34    39     5    4      9      3       7      1      —

Hallands län........  168   171   196    26   13     77      —       9     71      l

Göteborgs  o. Bohusl.   —     —   450   149    5    223      1       4    244      l

Gotlands län......... 198   125    91     7   14     15     13      18     37      2

              Summa  7505  7191  8619  2997  914    364   1993    1045    460   2384
                                             |-----3271-------|   |---- 3889 -------|


Statistisk årsbok uppgifver för år 1914 antalet dödade sälar, för hvilka

premier   utbetalats,   till 5 191, under det att Landtbruksstyrelsens 
statistik endast upptaga 2 967.    Skillnaden har ej kunnat förklaras.                     

Förr   utbetalades   premierna   af hushållningssällskapen och premierna
växlade i olika län mellan 6 och 2 kronor.                                                      

Från   och   med   år 1914 är premien lika för hela landet, näml.  
kronor 4: —.

Det är påfallande, att antalet premier sedan dess sjunkit afsevärdt.

Särskildt de två senaste åren borde, med de isförhållanden som rådt,
hafva varit synnerligen gynnsamma för säljakt.

En annan förklaringsgrund är möjligen att söka i den smygexport,
som uppgifves hafva skett under krigsåren. Säljägarna påstås nämligen
hafva sålt dödade sälar till tyska fartyg ute till hafs och då fått så väl
betaldt, att förlusten af skottpenningarna mer än väl uppvägts.

Tyskarna hafva  köpt ej  blott späcket utan djuret i sin helhet.

<i>Det synes vara af behofvet påkalladt, att en förordning utfärdas,
som förbjuder försäljning af dödad, säl i öppen sjö i lihhei med hvad
som stadgas angående försäljning af fisk under liknande förhållanden.
</i>

Som af anförda tabell framgår, dödas det öfvervägande antalet sälar
inom de norra länen, under det de södra länen och västkusten lämna ett
obetydligt tillskott.

Endast för år 1915  och 1916 skiljer statistiken på sälarterna.


I hela riket betalades under dessa år  premier för:

Gråsälar..............................   1 959 st. =   27,36 %

Knubbsälar ...........................     824 »   =   11,51 %

Vikaresälar   .........................  4 377 »   =   61,13 %

                                       7 160 st.      100,00 %

I medeltal utgjorde antal premier under åren

1911—1913...........................................  7 833 st.

1914   .............................................  2 997  »

1915-1916...........................................  3 580  »

Särskildt anmärkningsvärdt är att Göteborgs- och Bohuslän ej bidragit
med något större antal, ehuru sälen lär förekomma rätt rikligt
därstädes.

Sannolikt beror detta på att is sällan finnes därstädes och säljakten
därför icke är allmän bland befolkningen.

Att säljakten söderut och vid västkusten bedrifves i mindre
utsträckning beror därpå:

1)  att frekvensen är mindre därstädes,

2)  att isen under vintrarna norrut underlättar säljakten, samt ej minst
därpå

3)  att endast norrut verkliga säljägare finnas, söderut endast på spridda
ställen.

Statistiken visar, att

år 1914 af 2 997 st. i hela riket utbetalade skottpremier 2 668 st. eller 89,02 %,

år 1915 af 3 271 st. i hela riket utbetalade skottpremier 2 623 st. eller 80,19 %,

år 1916 af 3 889 st. i hela riket utbetalade skottpremier 2 981 st. eller 76,65 %,
dödades i Stockholms och de norrut belägna länen.

Södermanland och Östergötland bidrogo

år 1914 med 141 st. eller 4,71 %

år 1915 med 190 st. eller 5,81 %

år 1916 med 335 st. eller 8,62 %

Göteborgs län bidrog

år 1914 med 149 st. eller 4,97 %

är 1915 med 229 st. eller 7,00 %

år 1916 med 249 st. eller 6,40 %

Hela den öfriga kusten lämnade

år 1914 med 39 st. eller 1,30 %

år 1915 med 229 st. eller 7,00 %

år 1916 med 324 st. eller 8,33 %


Säljakten bedrifves dels med skjutvapen, dels med »sältinor», dels
med klubbning på isen. Förr begagnades saxar. Saxfångsten lär hafva
varit gifvande, men är numera förbjuden från djurskyddsvänlig synpunkt.
<i>Det berättigade häri lär vara tvifvelaktigt, isynnerhet med tanke på
den skada sälen gör fisket och att med förbudet ett lämpligt
fångstredskap gått befolkningen vid den isfattiga delen af kusten ur
händerna.

Det synes önskvärdt, att förbudet mot saxfångst snarast möjligt
upphäfves, enär genom utöfvandet af detta fångstsätt sannolikt ett ej
obetydligt tillskott af sälspäck borde kunna tillföras marknaden.</i>

Jakten pågår hufvudsakligen från och med oktober till maj—juni,
beroende på olika klimatiska förhållanden.

I Finland bedrifves säljakten i betydligt större omfång än här; där
utbetalas årligen premier för omkring 10 000 sälar.

En lämpligt anordnad uppköpsorganisation skulle möjligen kraftigt
bidraga till att öka sälfångsten.

Till Sverige kommer enligt de uppgifter, som lämnats af apotekare
A. Wingård (A.-B. Svenska Tranfabriken) i Öregrund och af byråchefen
Nordqvist i Landtbruksstyrelsen, ett betydligt tillskott i späcktillgången
från Finland, där säljakten, som ofvan anförts, bedrifves efter större
måttstock och tydligen med större utbyte än här.

Kvantiteten af sålunda hitfördt sälspäck har icke kunnat fastställas.
Importstatistiken upptager ej rubriken sälspäck, blott späck af
hafsdjur m. m.

A.-B. Svenska Tranfabriken i Öregrund uppgifver sig under loppet af
våren 1917 hafva haft offerter på 50 000 kg. späck enbart från Norrland,
och ytterligare 50 000 kg. späck skulle hafva funnits tillgängliga
därstädes enligt de meddelanden, som lämnats af den person, som för
fabrikens räkning företagit resor efter kusten.

På Gräsö utanför Öregrund fanns, äfvenledes i vår, 10 000 kg. späck,
som gick fabriken ur händerna, enär det från annat håll öfverbetalades
och  »på ett eller annat sätt» gick till Tyskland.

Dessa uppgifter tyda på att möjlighet borde finnas för att uppbringa
rätt afsevärda kvantiteter späck inom landet. De tyda äfven på en
späcktillgång, som ej obetydligt öfverstiger den, som faller från de
enligt premiestatistiken dödade djurens antal.

Några exakta beräkningar öfver späcktillgången kunna ej göras, då
såsom af det anförda torde framgå fullt tillförlitliga uppgifter saknas,
dock torde man icke böra räkna med en högre späcktillgång än 100 000
kg., som bör lämna ett utbyte ej  understigande 80 000 kg.

En fullvuxen gråsäl kan vid lämplig årstid lämna ända till 80 kg.
späck.    Man torde i medeltal endast böra räkna med 40 kg.

Vikaresälen lämnar fullvuxen 15 till 35 kg. späck. Medeltalet torde
ej böra räknas till mer än 20 kg.

Späckmängden varierar för öfrigt med årstiden. Sälen är fetast på
hösten och vintern och magrast på våren och försommaren.

Ur det friska späcket erhålles ett tranutbyte af

c:a 65 à 75 % medicinaltran och
»   15 à 20 % garveritran.


I späckresterna, som vid Öregrundsfabriken användas till eldning, lär
återstå ca 15 % à 20 % fett, som, om fabrikationen drefves i större
skala, kunde extraheras.

Man torde kunna räkna med ett medelutbyte af 80 % tran, om icke
späckresterna vidare förarbetas.

Säljägarna salta ofta späcket och koka själfva sin tran, emedan de
tro sig få bättre betaldt för tranen.

Det saltade späcket gifver ofta ej mer än c: a 60 % tran, troligen
beroende af att cell väfnaderna sprängas vid saltningen och att en del tran
då går förlorad med saltlaken.

Man bör därför sträfva efter att erhålla späcket osaltadt och så färskt
som möjligt.

Medicinaltranen erhålles endast af det bästa späcket. Förbrukningen
af medicinaltran är i Sverige c:a 40 000 kg.

Till teknisk tran (garfveritran) är äfven mindervärdigt späck brukbart.

Såsom en tredje kvalitet kan den tran räknas, som säljägarna själfva
utsmälta, men denna tran är mörkare och ej obetydligt mindervärdigare
än den fabriksmässigt utvunna tranen.

I rundt tal visar statistiken att c:a 1 000 st. gråsäl och 2 000 vikare
årligen dödas i landet. Dessa skulle med ofvanstående späckmedeltal
lämna c:a 80 000 kg. späck och 64 000 kg. tran.

Dessutom tillkommer då den finska importen af sälspäck och ev.
sältran.

Import och exportsiffrorna för tran och späck äro följande för de
senaste åren.

                                Import  Export    Import (-) och ex-
                                                  port (+) öfverskott

<i>1913</i>

Fisklefvertran.........          46'390  111'511             +  65'121

Annan tran.............       1'514'308   33'175           - 1'481'133

Späck af hafsdjur......          35'921   60'879             +  24'958

<i>1914</i>

Fisklefvertran ........          46'518  103'112             +  56'594

Annan tran ............       1'247'617   92'338            —1'155'279

Späck af hafsdjur .....          28'497   55'071             +  26'574

<i>1915</i>

Fisklefvertran ........          89'192  275'290             + 186'098

Annan tran ............         643'468   58'782             — 584'686

Späck af hafsdjur .....          55'910   58'685               + 2'775

De statistiska uppgifterna utvisa som synes, att en del <i>späck</i> af
hafsdjur importeras. Sannolikt är detta späck till öfvervägande del sälspäck,
ehuru tullens primäruppgifter icke närmare angifva varuslaget.

Ett relativt betydande exportöfverskott förefinnes dock med undantag
för år 1916, då exportförbud å sälspäck varit rådande.

I hvilken grad sältran ingår under rubriken »annan» tran har ej
kunnat utrönas.


Huru stor tillverkningen af sältran varit, kan ej heller utrönas.
De statistiska uppgifterna upptaga en grupp animaliska oljor.

<i>Sillolja.</i>    (Tillverkning.)

1910...............................................    21 294 kg.

1911................................................    94 395 »

1912................................................   222 146 »

För de följande åren saknas rubriken sillolja. Däremot förekommer
en grupp

<i>Animaliska oljor.</i>    (Tillverkning.)

1913 ................................................ 68 192 kg.

1914 ................................................ 193 019 »

1915 ................................................ 271 903 »

I hvad mån sillolja och sältran ingå i denna grupp är obekant.
Säloljan utsmältes till största delen af säljägarna själfva och
undandrager sig därigenom all statistisk beräkning. Gruppen animaliska oljor
torde därför i hufvudsak bestå af sillolja och torsklefverolja, som under
de senaste åren varit föremål för någon fabrikation vid västkusten.

Önskligt vore, att i tillverkningsstatistiken åtskillnad gjordes för olika
slag af animaliska oljor.

Slutligen torde böra framhållas att man väckt tanken på att utrusta
ett särskildt fartyg för fångst och uppsamling af sälspäck i Bottenhafvet.
Huruvida ett sådant experiment på grund af isförhållandena skulle kunna
krönas med framgång och blifva lönande måste dock anses tvifvelaktigt.

Från Norge lära årligen enligt uppgift c:a 120 sälfångstfartyg sändas
till Norra Atlanten och hemföra 2 800 a 3 000 tons sältran. Dessa fartyg
hafva dock den fördelen, att de kunna operera i öppet vatten vid iskanten,
hvarjämte  sältillgången sannolikt är proportionsvis rikligare därstädes.

<i>Fisklefvertran, fiskmjöl och guano.</i>

Denna fråga har studerats under besök vid Västkusten.

Enligt de upplysningar som erhållits tillvaratogs ej förr hvarken
fisklefvertran eller det inkråm, som erhölls vid rensningen af fisken. Ej
heller småfisken eller den icke såsom matnyttig ansedda fisken tillvaratogs.
Allt kastades öfverbord.

Förr, under det mycket gifvande sillfisket på 1880—90-talen, funnos i
Bohuslän åtskilliga sillguanofabriker, hvilka emellertid, då sillfisket i
medio af 1890-talet aftog, den ena efter den andra nedlades. De flesta af
dessa fabriker hafva sedan rifvits ned och inventarierna skingrats. Endast
ett par fabriker finnas ännu kvar.

Den tilltagande fettnöden under kriget har medfört att man vid
västkustfisket börjat tillvarataga fisklefvern. Besättningarna på trålarna
började så småningom samla lefver, som hemfördes och försåldes för
besättningarnas egen räkning till allt högre och högre pris. Den betalas nu
med ända till 2 kr. pr liter. Så småningom uppstod det ena
lefvertrankokeriet efter det andra och numera lär praktiskt taget så godt som all
lefver tillvaratagas. Enligt uppgift skulle nu sex trankokerier i mindre
skala drifvas.


Ben extra förtjänst, som trålbesättningarna gjorde genom försäljning af
lefvern, ansågo emellertid trålägarna rättvisligen borde tillkomma dem själfva
eller åtminstone delas mellan besättning och arbetsgifvare. Denna tvistefråga
har   orsakat   den   långvariga konflikt vid trålflottan, som ännu är olöst.

Sveriges trålägareförening förfogar öfver mellan 40 à 50 ångtrålare och
dess medlemmar hafva med herr And. Odenberg, Göteborg, såsom
verkställande direktör bildat ett bolag, <i>Aktiebolaget Fiskmjöl,</i> i afsikt dels att
tillvarataga lefvern och däraf göra tran, dels att af fiskbenen, lefverresterna,
hufvud, inkråm, affalls- och småfisk tillverka fiskmjöl till foderändamål
och guano, hvarvid äfvenledes olja bör kunna utvinnas.

Ångtrålflottan uppgifves kunna hemföra c:a 50 % af storsjöfångsten
och motortrålarna och andra fiskefartyg ungefär lika mycket.

I den händelse att konflikten vid trålflottan löses på ett tillfredställande
sätt, bör alltså trålföreningen hafva vissa förutsättningar för att bedrifva
fabrikationen med godt resultat hvad lefvern beträffar. Större svårigheter
torde det möta att fullt tillgodogöra sig inkråmet och småfisken, enär
utrymmesförhållandena ombord på trålarna äro begränsade. Ofta
erhålles nämligen lika mycket småfisk, hvilken man nu låter gå öfver bord,
som matnyttig fisk.

Trålföreningen har länge haft klart för sig, att med ett rationellt
utnyttjande af fisket äfven borde förbindas tillverkningen af tran, guano
och fiskmjöl, men vissa omständigheter hafva gjort, att man tvekat.

Under tiden hafva besättningarna gjort sina betydande vinster på lefver.
Att besättningarna ej godvilligt släppa denna extravinst är klart. Å
andra sidan anse trålägarna, att vinsten skett med tillhjälp af deras
kapital — fartyg, kol och smörjolja.

Man har emellertid länge låtit saken hafva sin gång. Man har
fruktat en viss antagonism mot trålfiskets »ödeläggande karaktär»,
isynnerhet om man började tillgodogöra sig all småfisk.

Man har dessutom, med erfarenhet från den på sin tid bedrifna
sillguanofabrikationen, hyst fruktan, att hälsovårdsmyndigheterna skulle
lägga hinder i vägen för en fortsatt fabrikation, om den nu åter sattes i gång.

En gammal fabrik vid Strömstad är inköpt af det nya bolaget och är
afsedd att flyttas till Framnäs på Björkö vid Kalfsund, ett för fabriken
synnerligen lämpligt läge mellan Göteborg och Marstrand.

Man har underhandlat dels med kommunen, dels med
fiskeriintendenten Dr. K. A. Andersson, Fiskebäckskil. Den senare har sagt sig från
fiskerisynpunkt ej hafva något att invända mot fabrikationen såsom
sådan, men har icke velat yttra sig om frågan från hälsovårdssynpunkt.
Kommunen, som förut ställt sig välvilligt mot förslaget, har då blifvit
tveksam. Bolaget har då enligt uppgift vänt sig till Kungl.
Befallningshafvande, där ärendet länge hvilat, utan att bolaget lyckats få något
som helst besked.<footnote>Se anmärkningen å sid.  101!</footnote>

<i>Det borde vara af vikt, att Industrikommissionen gjordes
uppmärksam på den fördel ett igångsättande af företaget kunde innebära för
landet. Ett ingripande från kommissionens sida kunde säkerligen
påskynda ärendets behandling hos K. B. i Göteborgs- och Bohus län.</i>




<i>Aktiebolaget Fiskmjöl</i> anser sig kunna komma att förfoga över
fångsten från minst 40, möjligen 50 ångtrålare.

Den egentliga fiskesaisonen kan räknas till minst 6 månader,
Sept.-Mars, under öfriga delen af året pågår dock äfven fisket, men i mindre
utsträckning.

<i>Lefver.</i> Om man räknar med endast 6 månader och 40 fartyg, kan
man   beräkna   att hvarje fartyg under denna tid gör 2 turer per vecka.

Hvarje resa hemföres 80 till 100 lådor a 1 hektol. fisk, sill, torsk,
kolja, hvitling m. m. Man har räknat med 160 hltr. per vecka. På
10 à 11 hltr. fisk erhåller man i medeltal 1 kärl à 50 liter lefver, af
hvilken 65 - 70 % tran utvinnes. Man har kalkylerat med 60 %
(Gråsej   kan   lämna   ända till 27 flaskor à <i>50 kg.</i> lefver på 140 hltr. fisk.)

Kalkylerna skulle ställa sig sålunda:

Per fartyg 160 hltr. fisk motsvarande 15 flaskor lefver a 50 lit.

                                    =   750 lit. lefver per <i>vecka.
</i>
                                      3 000  »     »     »  <i>månad.</i>

och för 40 fartyg   ..........   =  120 000  »     »     »   <i>månad.</i>

och...........................   =  720 000  »     »     »   <i>6 månader.</i>

däraf 60 % tran   ............   =  432 000 lit. tran per <i>6 månader.</i>

eller i rundt tal 400 000 kg. tran per saison om  6 månader.

Detta enda företag skulle alltså enligt beräkning uppnå en
tillverkningskvantitet af lågt räknadt 400 000 kg. per år, om hänsyn tages därtill
att man räknat blott med 6 månader och med endast egna fartyg.

Enligt uppgift skulle dessutom kunna räknas med en lika stor
kvantitet tran, om all lefver af motortrålare medtages, hvarföre den svenska
tillverkningen av lefvertran borde kunna drifvas upp till bortåt 800 000
kg. om året.

Man har för öfrigt gjort försök att sända en expedition till Norra
Atlanten för att vinna lefver af haj (håkäring), och hemfört en last på
200 hltr. lefver af denna fisk, som lär lämna riklig kvantitet af lefver,
de största exemplaren enligt uppgift ända till 1 hltr. lefver per fisk.
Lefvern lär dock ej hafva varit så tranrik, hvarföre utbytet ej blef det
väntade.

<i>Småfisk.</i> Några tillförlitliga uppgifter öfver kvantiteten småfisk, som
kunde beräknas såsom ett ytterligare tillskott för tillverkningen, har ej
varit möjligt att erhålla. Uppgifterna om kvantiteten hafva växlat
mellan 100—50 % af den matnyttiga fisken. Att kvantiteten växlar högst
betydligt torde vara visst.

Trålbolaget kalkylerar med högst 25 hltr. per båt och resa, ej minst
på grund af det inskränkta utrymmet ombord.

Per fartyg skulle det göra ..............        50  hltr. per <i>vecka.
</i>
och......................................       200    »    »  <i>månad.</i>

samt för 40 fartyg ......................     8 000    »    »  <i>månad.</i>

och......................................    48 000    »    »  <i>6 månader.</i>

Man uppgifver, att 7 hltr. fisk skulle åtgå till framställande af 100 kg.
guano. Af den beräknade mängden 48 000 hltr. småfisk, borde erhållas
c:a 685 tons guano, och dessutom olja till ej uppgifven kvantitet.


<i>Fiskmjölet.</i>    Rörande  det s. k. fiskmjölet hade man inga beräkningar
att framlägga.

<i>Inkråmet.</i>   Detsamma gällde inkråmet, som uppstår vid fiskens rensning.

---

De siffror, som ofvan framlagts, röra endast det ofvan angifna
planerade företaget, Aktiebolaget Fiskmjöl. De hänföra sig endast till
trålfisket och representera den del af detta storsjöfiske, som bedrifves af
ångtrålare, och enligt beräkning ungefär 50 % af detsamma i
Göteborgs- och Bohus samt Hallands län. Förutom ångtrålarna, hvilka till större
delen äro anslutna till trålägareföreningen, finnes nämligen ett stort
antal motortrålare.

Vid ett rationellt tillgodogörande af fisket i afsikt att, förutom
tillvaratagande af den matnyttiga fisken, tillgodogöra sig biprodukterna af
fisket i form af tran, fiskmjöl och guano, bör man emellertid kunna
räkna på ett betydligt tillskott äfven från andra grenar af fisket, såsom
back- och vadfisket m. fl.

Det anförda torde vara nog för att visa, att stora värden, hvilka man
till på senaste tid icke ansett mödan värd att tillvarataga, stå att vinna
såsom biprodukter vid fisket.

Af enbart fisklefvertran har beräknats att omkring 800 000 kg. borde
kunna utvinnas.

Sveriges import har varit:

                              <i>1913          1914          1915</i>

Fisklefvertran ..... Kg.     46 390         46 518        86 192

Annan tran .........  »    1 514 308     1 247 617       643 468  

Det ligger alltså i öppen dag att ett utnyttjande af de inhemska
möjligheterna på detta område borde vara af betydelse för landet.

De små företag, som nu drifvas, äro af allt att döma icke i stånd att
rationellt utnyttja möjligheterna, då tillräcklig sakkunskap och tekniska
möjligheter fattas. Det fabrikat som salubjudes kan icke upptaga
konkurrensen med det norska fabrikatet, vare sig hvad utseende eller
kvalitet beträffar.

Huruvida Aktiebolaget Fiskmjöl i detta afseende är bättre skickadt
att från teknisk synpunkt fylla fordringarna, är gifvetvis ej lätt att
bedöma. Viljan torde åtminstone finnas, om ock svårigheterna att skaffa
nödiga maskiner äro stora just nu.

I ett afseende bör bolaget framför andra hafva förutsättningar, då det
har en stor trålflotta till sitt förfogande och gifvetvis behärskar den del
af råvaran, som denna kan hemföra.

Ett i Göteborg nybildadt bolag, Aktiebolaget Extractor, med fabrik vid
Marieholm lär hafva en fullt modern anläggning för bearbetandet af
fiskaffall färdig. I detta företag uppgifves hufvudsakligen tyskt kapital
vara intresseradt.<footnote>Se anm. å sid. 101</footnote>

<i>Denna, omständighet synes närmast böra medverka till att det
svenska bolaget må kunna påräkna myndigheternas stöd.</i>

Vid   salterierna   har   man   numera   börjat tillvarataga ben, gälar och





hufvuden af den större fisken, hufvudsakligen långa och gråsej, allt
sådant som förr hamnade i sjön eller i de s. k. »grumsedammarne», där
fiskaffallet kastades.

Fiskben och gälar användas för limberedning och af återstoden efter
limkokningen beredes fiskmjöl.

Hufvudena saltas. Efter urlakning äro dessa användbara såsom
svinföda. Delvis torde äfven hufvudena af den större fisken användas till
människoföda.

<i>Strömmingsråke.</i> Vid laboratorieundersökningar har utrönts, att
strömmingsråken innehåller 12 à 15 % fett i färskt tillstånd, c:a 40 % på
torrsubstans räknadt.

Ensamt i Stockholms län beräknas strömmingsfisket gifva 2 900 000 kg.
färsk strömming och i Gäfleborgs län lika mycket, hvarföre möjligen
äfven ett fabrikmässigt tillgodogörande af denna affallsvara vore tänkbar.

</chapter>

<chapter name="Smärre meddelanden">
<b>Smärre meddelanden.
</b>

<b><i>Världssockerpriserna.</i></b> »I 'Indischen Merkur' står att läsa en mycket
intressant och lärorik sammanställning af de för närvarande gällande
<i>sockerpriserna</i> i Europa och Amerikas Förenta Stater. Som grund för
siffrorna gäller priset för malen melis i engroshandeln, inclusive tull och
andra afgifter. Enligt dessa beräkningar är priset i engroshandeln
(beräknat i holländska gulden enl. guldpariteten) för en centner: <i>Sverige
20,11 1/2;</i> Belgien 20,40; Tyskland 21,33 1/2; Förenta Staterna 24,05;
Nederländerna 25,75; Schweiz 26,88; England 27,63; Österrike-Ungern
32,50; Frankrike 33,60; Spanien 36,48; Italien 54,00; Ryssland 89,62.
Priset är alltså i Tyskland jämförelsevis lågt, men håller sig i
Österrike-Ungern   mer   på medelhöjden.»    (Z. f. ang. Chemie, d. 19 febr. 1918).

Äfven om denna sammanställning företogs för flera månader sedan
och talen alltså för närvarande endast äga ett relativt värde, tillåta de
dock en synnerligen intressant jämförelse och visa, hur fördelaktigt vi
här i Sverige stodo och än stå beträffande ett af vårt folks viktigaste
närings-, njutnings-, konserverings- och ersättningsmedel. De visa äfven,
att beträffande sockret en betydligt vidsyntare prispolitik kunnat tillämpas,
utan att det svenska folket träffats hårdare än andra länders invånare,
samtidigt som produktionen därigenom uppmuntrats och ej, som nu skett,
i stället en betydande inskränkning varit att befara.

</chapter>
<b><sp>MEDDELANDEN</sp>

FRÅN

SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I Årg.           DEN 15 AUGUSTI  1918.                   N:o 8.

Innehåll: Tändsticksindustri och superfosfat.    Utdrag ur akademiutredningens
teckningslista. Smärre meddelanden.

<chapter name="Tändsticksindustri och superfosfat">

<b>Tändsticksindustri och superfosfat.</b>

I Dagens Nyheter för den 4 april i år lästes följande telegram från
Malmö: Stora kvantiteter superfosfat ha enligt Mellersta Skåne upplagrats
af tändstickstrusten och delvis redan användts för industriellt ändamål.
För impregnering af tändstickor så att de icke skola glöda har förut
användts fosforsyra, men då det visat sig omöjligt att anskaffa denna vara
under kriget, fann man på att använda superfosfat. Det är stora partier
af detta viktiga gödningsämne, som härigenom undandragits jordbruket.»

Meningen med detta telegram, hämtadt ur en ej allt för tillförlitlig
urkund, torde vara klar: att intala jordbrukarne att industrien gör dem
förfång genom att konsumera »detta viktiga gödningsämne.» Saken
skulle emellertid här icke ägnats någon uppmärksamhet om icke notisen
gått igen i Zeitschrift für angewandte Chemie, n:o 35 för den 30 april
i år, wirtschaftlich-gewerblicher Teil, sid. 210, som ett nytt bevis för
tyskarnas vakenhet. Där läses under rubriken »Schweden» med citerande
af D. N., att den svenska tändstickstillverkningen till följd af
omöjligheten att anskaffa fosfor måst öfvergå till bearbetandet af superfosfat för
ändamålet. Det rör sig alltså ej längre om <i>fosforsyra</i> för impregnering
af tändstickor mot glödning, utan om <i>fosfor</i> för tändsatsen; därhän har
den ursprungliga notisen i tredje hand hunnit att förändras.

Nu är förhållandet att de svenska tändsticksfabrikerna numera hafva
egna fabriker för fosfortillverkning och alltså äro oberoende af utlandet.

Kvantiteten fosforsyra, som användes för impregneringen, framgår af
nedanstående uppställning. Inga tidigare uppgifter än de, som siffrorna
angifva, finnas i den officiella statistiken.

<i>Fosforsyra.</i>

År      Kg. Tillverkning       Import         Export         Konsumtion

1911          —                45 601           —                — 

1912          —                38 384          9 877             —

1913       554 388              3 806         65 816          492 378

1914       482 440              5 863         80 169          408 134

1915       525 335              2 476        112 463          415 348

1916       473 240              1 336         98 912          339 664




Medelkonsumtionen synes således vara 413 881 kg för åren 1913—
1916 och torde vara tämligen oförändrad sedan dess. Den fosforsyra,
som från svensk fabrik levererades till tändsticksfabrikerna så länge
utländska råfosfater användes för fosforsyrans tillverkning, hade en halt
af c:a 40 % P<sub>2</sub>O<sub>5</sub>, men halten har nu, sedan svensk sämre råvara
därför måst tillgripas, gått ner till c:a 30 %. Med 40 % halt blir alltså
fosforsyremängden i nämnda 413 881 kg af handelns s. k. fosforsyra
165 552 kg, motsvarande c:a 828 ton 20-procentigt superfosfat, eller 0,53 %
af 1915 års tillverkning däraf, som var 154 752 ton, till hvilket
kvantum den nedgått från 188 116 ton år 1914.

I samband härmed kan det äga intresse att se till huru stor
förbrukningen af fosfor och fosforsesquisulfid varit under de senaste åren. Någon
tillverkning af fosfor fanns ej före 1917, och importöfverskottet angifver
därför konsumtionen,

<i>Konsumtion af fosfor, fosforsesquisulfid och fosforhydrid i kg.</i>

                                   Fosforsesquisulfid och

                        Fosfor     fosforhydrid

1911 .................. 77 242     15 965

1912 .................. 87 811     15 649

1913 .................. 91 587     31 815

1914.................. 121 015     66 240

1915 .................. 74 087     48 123

1916 .................. 100 799     52 100

Medeltalen för åren 1914—1916 blefvo således för fosfor c:a 100 000
kg. och för fosforsesquisulfid (och fosforhydrid) c:a 55 500 kg. pr år. Nu
håller fosforsesquisulfiden, om äfven fosforhydriden räknas som sådan,
enligt formeln P<sub>4</sub>S<sub>3</sub> 56,3 % P, således blir förbrukningen 
af fosfor i form af sesquisulfid c:a 31 200 kg. och hela fosforkonsumtionen i riket c:a 130 ton, motsvarande c:a 300 ton P<sub>2</sub>O<sub>5</sub>, eller c:a 1 500 ton 20-procentigt superfosfat.

Forforsyra, fosfor och fosforsesquioxid utgöra, omräknadt till 20
procentigt superfosfat, 1 328 ton eller 1,5 % af 1915 års tillverkning och 1,2 %
af 1914 års.

Jordbruket kan alltså vara lugnt, äfven om hela vår
tändsticksindustris behof af fosforpreparater tillverkades af superfosfat.

Stockholm den 11 maj 1918,

<i>Alf. Larson.</i>
</chapter>

<chapter name="Utdrag ur akademiutredningens teckningslista">
<b>Utdrag ur akademiutredningens teckningslista.</b>

I de flesta kulturländer hafva världskrigets lärdomar föranledt
inrättande af nya organisationer af mer eller mindre statlig karaktär med
uppgift att forcera det tekniskt-vetenskapliga forskningsarbetet i och för
stärkande af den inhemska produktionens konkurrenskraft i den väntade
industriella kraftmätningen. För att i vårt land, där insikten om
betydelsen af det tekniskt-vetenskapliga pioniärarbetet för industriens framtid


och för tryggandet i möjligaste mån af landets ekonomiska oberoende
redan tagit sig uttryck på ett flertal specialområden, samla de spridda
krafterna till ett mera samfälldt arbete för dessa mål, har inom Kungl.
Kommerskollegium utarbetats en plan för en svensk ingenjörsvetenskapsakademi, 
afsedd att sammansättas af landets förnämsta
tekniskt-vetenskapliga krafter och med uppgift att arbeta dels med statsmedel, dels
ock med medel, som kunna komma att sammanskjutas af industrien själf
eller eljest industriellt intresserade.

Den sålunda uppgjorda planen torde icke kunna förverkligas, med
mindre en på enskild väg samlad fond af minst 1 à 2 mill. kronor
finnes för ändamålet disponibel.

Till den betydelsefulla planens förverkligande rikta undertecknade en
inbjudan till den svenska industriens män och andra för industrien
intresserade att biträda bildandet af en

<b>Ingenjörsvetenskapsakademiens stiftelse</b>

genom att dels själfva teckna, dels föranleda industriella företag och
organisationer att teckna bidrag till en sådan fond.

Storleken af det individuella bidraget har fastställts till minimun 10 000
(tiotusen) kronor.

Stockholm i februari 1917.

<sp>Kommitterade för akademiutredningen:</sp>

Birger Carlson.          Gunnar Dillner.          Tore Lindmark.

J. Gust. Richert.                   C. A. Rossander.

<i>Axel F. Enström.</i>
</chapter>

<chapter name="Utdrag ur förslag till Stadgar för ingenjörsvetenskapsakademien">

<b>Utdrag ur förslag

till

Stadgar för ingenjörsvetenskapsakademien.</b>

<b>Akademiens ändamål och sammansättning.
</b>

§ 1.

Ingenjörsvetenskapsakademiens ändamål är att befordra
tekniskt-vetenskaplig forskning samt att därigenom främja den svenska industrien och
tillvaragandet af landets naturtillgångar.

Till vinnande af sitt syfte har akademien

att anordna systematiska undersökningar rörande tekniska problem
särskildt sådana, som afse de inhemska naturtillgångarnas tillgodogörande,
och om så befinnes lämpligt, för sådana frågors studium inrätta särskilda
institut;

att i mån af tillgångar stödja forskningsarbetet vid landets tekniska
undervisningsanstalter, profningsanstalter och af industriella
organisationer inrättade forskningslaboratorier;

att i enlighet med särskilda bestämmelser medelst lån eller understöd
förhjälpa enskilda forskare till fullföljandet af uppslag, som anses däraf förtjänta;

att genom utdelandet af belöningar i form af penningar eller äretecken
uppmuntra den tekniska forskningen, vare sig den framträdt spontant
eller bedrifvits till följd af utaf akademien anordnade pristäflingar;

att till trycket befordra förtjänstfulla afhandlingar och utredningar,
författade af akademiens egna ledamöter och institut eller af forskare
och institutioner, som erhållit akademiens understöd, skolande i fråga om
tiden för publicerandet af enskildas uppfinnarearbete särskilda
bestämmelser   gälla,   som   trygga] berättigade privatekonomiska intressen; samt

att i öfrigt på sätt vidare i stadgarna angifves och i öfrigt befinnes
lämpligt arbeta för sitt ändamål.

§ 2.

Akademien står under Hans Maj:t Konungens höga beskydd.    Till
förste hedersledamot må akademien utse medlem af Kungl. huset.

Akademien utgöres i öfrigt af

högst fjorton hedersledamöter och

högst sjuttio arbetande ledamöter.

§ 3.

Till hedersledamot må akademien välja den, som genom sin verksamhet
eller på annat sätt kraftigt befordrat det akademien föresatta ändamålet.

Arbetande ledamöter väljas af akademien bland personer, kända för
forskningsbefordrande intresse i samband med insikter och erfarenhet i ett
eller flera af de ämnen, som falla inom området för akademiens verksamhet.

§ 4.

Akademiens arbetande ledamöter skola fördelas å sex afdelningar,
nämligen

1:o) afdelningen för mekaniskt-tekniska och värmetekniska vetenskaper,

2:o)     »        »  elektrotekniska vetenskaper,

3:o)     »        »  byggnadstekniska vetenskaper,

4:o)     »        »  kemiskt-tekniska vetenskaper,

5:o)     »        »  bergstekniska vetenskaper,

6:o)     »        »  produktions- och fabrikstekniska vetenskaper.

Hvarje afdelning skall bestå af högst tio arbetande ledamöter, utom
afdelningen för kemiskt-tekniska vetenskaper, som skall bestå af högst
tjugo arbetande ledamöter.

Därest omständigheterna därtill föranleda, kan akademien besluta om
ett mindre antal ledamöter i afdelningarna. Dock skall antalet vara
minst femton i den kemiskt-tekniska afdelningen och minst sju i enhvar
af de öfriga afdelningarna.

§ 5.
Akademiens angelägenheter ombesörjes af en preses, en vice preses, ett
förvaltningsutskott samt en verkställande direktör och tjänstemän.

---

</chapter>
<chapter name="Förslag till stadgar för Ingenjörsvetenskapsakademiens stiftelse">

<b>Förslag till stadgar

för

Ingenjörsvetenskapsakademiens stiftelse.</b>

§ 1.

Ingenjörsvetenskapsakademiens stiftelse har till ändamål att ekonomiskt
stödja Ingenjörsvetenskapsakademiens verksamhet att genom ett
systematiskt och målmedvetet tekniskt-vetenskapligt forskningsarbete främja den
svenska industrien och tillvaratagandet af landets naturtillgångar.

§ 2.

Stiftare är enhvar, som till stiftelsen inbetalar ett belopp af minst
10 000 kronor.

§ 3.

Stiftelsens angelägenheter handhafvas af Ingenjörsvetenskapsakademiens
förvaltningsutskott såsom stiftelsens styrelse enligt af akademien
fastställda grunder.

§4.

Af afkastningen af stiftelsens kapital skall årligen en tiondel läggas till
kapitalet. I öfrigt förvaltas stiftelsens medel i enlighet med de
bestämmelser, som gälla för förvaltningen af akademiens penningmedel.

§ 5.

För granskning af förvaltningen af stiftelsens kapital lända de
föreskrifter till efterrättelse, som meddelats ifråga om granskning af
Ingenjörsvetenskapsakademiens räkenskaper.

Den för deltagande i sistnämnda granskning af Kungl. Maj:t utsedda
revisorn åligger att jämväl deltaga i granskningen af förvaltningen af
stiftelsens kapital.

För öfrigt hänvisa vi till byråchefen Axel Enströms artikel i T.
Tidskrift, Veckouppl., N:o 9 af den 2 mars 1918, och hans föredrag inför
Svenska Teknologföreningen, infört i T. Tidskrifts Veckouppl., N:o 14,
af den 6 april 1918.

Vidare få vi meddela, att en teckningslista finnes utlagd å Sveriges
Kemiska Industrikontors lokal, Malmtorgsgatan 10, 4 tr. (Rikstel. 214 23).

</chapter>

<chapter name="Smärre Meddelanden">
<b>Smärre Meddelanden.</b>

<b>Svenska Kemiska Industriernas Importförening.</b> Styrelsen
för denna under sistlidne juni månad bildade förening har fått följande
sammansättning: disponenten Chr. Storjohann, Handelskommissionens
representant, ordf., direktören Carl Ramström, Industrikommissionens
repr., vice ordf., hofrättsrådet Gustaf Lindstedt,
Folkhushållningskommissionen, direktören Karl F. Kjellander, A. B. Wilh. Becker, Stockholm,
disponenten B. Smärt, Nykvarns Pappersbruk, Nykvarn, disponenten 




Harald Almström, A.-B. Rörstrands Porslinsfabriker, Stockholm, direktören
Bertil Almgren, Stockholms Bryggerier, grosshandlare Carl Rosengren,
Stockholm, direktören Birger Carlson, Stockholms Superfosfatfabriks
A.-B., direktören H. Åsbrink, Barnängens Kern. Fabr. A.-B., Stockholm,
direktören Carl Edlund. Nitroglycerin A.-B., Stockholm, direktören Carl
Blidberg, Göteborg, och direktören Albert Ahlin, Stockholm.

Suppleanter äro herrar bankdirektören H. S. Tamm,
Handelskommissionen, direktören Hj. Heimbürger, Industrikommissionen, grosshandlaren
Lennart Larsson, Folkhushållningskommissionen, direktören Hugo Linder,
A.-B. Wilh. Becker, Stockholm, fil. dr. Fr. Jahn, Svenska
Pappersbruksföreningen, Stockholm, disponenten Knut Almström, Rörstrand,
direktören I. Mossige-Norheim, A.-B. Förenade Svenska Tändsticksfabriker,
Stockholm, direktören Johan Jönsson, Malmö Gamla Tvålfabriksbolag,
Malmö, direktören John Öberg, Stockholms Superfosfatfabriks A.-B.,
direktören S. G. Lundberg, Malmsten & Bergvall, Göteborg,
öfveringeniören Sigurd Nauckhoff, Nitroglycerin A.-B. Stockholm, direktören Otto
Friman, A. Karlsons Metall- & Maskin A.-B., Stockholm, direktören E.
Hj. Fagerström, Stockholm.

Som föreningens verkst. direktör fungerar direktören I. Mossige-Norheim, 
och som juridisk ombudsman häradshöfding Adolf Schoultz.
Föreningen har sin byrå i Kemiska Industrikontorets lokaler,
Malmtorgsgatan 10, 4 tr., Stockholm, rikstelefoner 308 04 och 308 05 samt
Sveriges Industriförbund (namnupprop).
</chapter>

<chapter name="Svårigheterna inom den engelska läderindustrien">
<b><i>Svårigheterna inom den engelska läderindustrien.</i></b> Att dessa ej varit ringa,
i trots af att världsmarknadens alla resurser stått England till buds,
visar följande utdrag ur en artikel i ämnet: »Inom den engelska
läderindustrien måste till följd af brist på råvaror och kemikalier åtskilliga
ändringar införas. Vid kromgarfvningen måste kaliumbikromat ersättas
med natriumbikromat, saltsyra med svafvelsyra och tiosulfat med bisulfit.
I stället för det förut hufvudsakligen från Tyskland importerade
kromalunet användes genom reduktion af kromsyra framställda kromsalter.
Tillgången på anilinfärger för läderfärgerierna är otillräcklig, då råämnena
för deras framställning nästan helt och hållet gå till
sprängämnesfabrikationen. Vidare fattas den förut från Tyskland importerade myrsyran,
som användes vid färgning och för att befria vissa läderkvaliteter (t. ex.
för bokband o. d.) från kalk. Kampeschträ och kampeschextrakter för
svartfärgning äro utomordentligt dyra. Tillverkningen af gröfre, logarfvadt
läder inskränktes betydligt genom bristen på valonea och genom att
importen af franskt kastanje- och ekträextrakt upphörde. Man garfvar
nästan uteslutande med quebracho, mangrove- och mimosabark samt
myrobalaner och deras extrakter. Färgen på sullädret har försämrats
genom användandet af de ofvannämnda, rödaktigt färgande barkextrakten
För olika utrustningsföremål till den brittiska armén användes stora
mängder logarfvat fårskinn. Bristen på en del förut importerade oljor
har ledt till användandet af sulfonerade oljor.» (Z. f. ang. Chemie, d.
4 jan.  1918, efter M. C. Lamb i »Ledertechn. Rundschau», n:o 9, 1917).
</chapter>
MEDDELANDEN

FRAN

SVERIGES
KEMISKA   INDUSTRIKONTOR

UNDER   RED.   AF   ING.   OTTO   CYRÉN.

I Årg.            DEN   16  SEPTEMBER  1918.                        N:o 9.

Innehåll:   Skrifvelse   till   konungen  i cellulosafrågan.   Exempel på utfodring
med cellulosa.    Nytillkomna medlemmar sedan mars 1918.    Rättelse.

<chapter name="Till Konungen har Sveriges Kemiska Industrikontor den 13 aug.
1918 inlämnat följande skrivelse i cellulosafoderfrågan:">
<i>Till Konungen har Sveriges Kemiska Industrikontor den 13 aug.
1918 inlämnat följande skrivelse i cellulosafoderfrågan:
</i>

Vårt land genomgår för närvarande en kris, som hotar att starkt
hämma nationens till helt nyligen så lofvande utvecklingsmöjligheter.
Om vi hittills undgått att indragas i kriget och sålunda förskonats från
direkta blodsoffer, har dock vår handel, industri och våra näringar råkat
in i förhållanden, som i flera hänseenden göra vår ställning föga
gynnsammare än de krigförande ländernas.

Särskildt befinner sig vår folknäringsfråga i ett bekymmersamt läge.
Förra årets skörd lämnade ett synnerligen otillfredsställande resultat, och
i år har en öfver större delen af landet ända till långt in på sommaren
ihållande torka reducerat höskörden betydligt. Af spannmål torde i stort
sedt mer än medelskörd icke vara att förvänta. Då landets skörd således
icke kan antagas komma att täcka behofvet vare sig af människo- eller
djurföda och importen af nödvändiga kvantiteter brödsäd och fodermedel
af kända orsaker hållits nere till ett minimum samt vidare konstgjorda
gödselmedel blott till en bråkdel stå till förfogande, måste därför, äfven
om vi icke se läget alltför pessimistiskt, det utan tvifvel medgifvas, att
vårt landtbruk och vår själfförsörjning stå inför mycket stora svårigheter
såväl för det kommande konsumtionsåret som kanske för åtskilliga år
framåt.

Människan har för egen räkning lagt beslag på en allt större del af
husdjurens ransoner. Följden har blifvit den — hvilket man kanske från
början ej tillräckligt beaktat — att den animala näringen: kött, mjölk, smör
etc. äfven börjat i hög grad tryta. Hos oss liksom i andra länder är
därför fodermedelsfrågan af alldeles särskild vikt. Dess bättre kan
emellertid vårt land i detta hänseende anses rikt lottadt, tack vare god tillgång
på s. k. nödfoder, hvilket, såsom nedan skall visas, rätt användt skulle
kunna nära nog återställa jämvikten.

<i>Vi</i> skulle före alla andra kunna tillämpa regeln: Åkern åt människan,
ången och skogen åt djuren.




En mängd nödfodermedel hafva föreslagits, utan attt härigenom
folknäringsfrågan avsevärdt förbättrats, och vi skola här nedan söka utreda
orsaken härtill. Bland dessa nödfodermedel intar cellulosan främsta
rummet.

Cellulosan är af en helt annan storhetsgrad och vikt än de öfriga
s. k. <i>nödfodermedlen</i>, hvilket förhållande må belysas af några siffror,
som angifva de olika fodermedlens fodervärde,<footnote>Uppgifterna   äro   grundade   på   undersökningar, utförda vid Centralanstalten för jordbruksförsök.</footnote> beräknade i foderenheter
på lufttorrt prof och vid tillräcklig ägghvitegifva:

Repadt   löf  pr 100 kg.    45  f. e. samt inneh. 5  % smältbar ägghvita

Rislöf ...... »     »       18    »        »      2  %         »

Ljungmjöl     »     »       17    »        »      1  %         »

Barrgröpe     »     »       20    »        »      0,3 %        »

Bladvass...   »     »    20—40    »        »     2—4  %        »

Renlaf......  »     »       10    »        »      —            »

Islandslaf    »     »       40    »        »      —            »

Cellulosa

(sulfit- ell.

sulfat-)..... »     »       85     »       »      —            »

---
   
Halm(höst-

sädes)...     pr 100 kg.    20 f. e. samt inneh. 0,5  % smältbar ägghvita

Om man anser, att gränsen mellan produktionsfoder (kött- och
fettproducerande) och underhålls- samt »bukfyllnadsfoder» kan dragas vid
c:a 20 f. e. pr 100 kg., så se vi att endast repat löf, tidigt skördad vass
(med högsta näringsvärdet) och cellulosa kunna räknas till de förra.
Islandslafven finnes i för små mängder för att spela någon större roll.
Både ljung- och barrfoder hafva ett lågt fodervärde och betydligt ringare
mängd <i>smältbar</i> ägghvita än i allmänhet antagits. Dessa senares
betydelse, särskildt för mindre aflägset belägna gårdar, får dock ej
underskattas. Erfarenheten har emellertid visat, att af dessa andra nödfoder
jämförelsevis ringa kvantiteter insamlats, enär insamlandet kräfver mycken
arbetskraft. Det största kvantitativa resultatet har säkerligen
åstadkommits beträffande ljungen. Enligt uppgift från Ljungbyrån torde c:a 15 000
ton hafva insamlats, en jämförelsevis obetydlig siffra i förhållande till
hvad som kräfves för hela landets behof.

Cellulosa produceras däremot af en svensk kemisk storindustri, och
torde framställningen af den nödvändiga mängden ej möta några
svårigheter. Våra cellulosafabriker producerade under normala förhållanden
i rundt tal 1 miljon ton årligen, kapaciteten torde vara ännu något högre.
Förbrukningen inom landet — för papper etc. — var knappt mer än
20 % af produktionen, hvarför alltså högst betydande kvantiteter böra
återstå för att tillfredsställa vårt behof af nödfoder. Helt naturligt önska
cellulosafabrikanterna behålla exportmarknaden och söka därför med alla
till   buds   stående   medel förebygga  att marknaden efter kriget öfvergår




till konkurrerande länder. Men exporten bjuder under nuvarande
omständigheter hart när oöfvervinneliga svårigheter af skilda slag, ja, den
är f. n. till viss grad stängd, och talrika fabriker ligga inne med stora
lager. Det borde alltså få anses som ett gynnsamt tillfälle för alla dessa
fabrikanter att få afsättning för sina fabrikat inom landet, så länge
världshandelskrisen varar, så mycket mer som båda,
producenten-exportören och konsumenten-landtbrukaren, äro till ungefär samma grad
beroende af denna kris.


Hvad cellulosans fodervärde beträffar, så ligger detta i sämsta fall
midt emellan hafrens och höets, men kan helt uppnå det förra
sädesslagets, såsom strax skall visas. Ensamt för sig och såsom varande rent
kolhydrat är cellulosan ett alltför ensidigt fodermedel, och den bör därför
gifvas kreaturen vid sidan af hafre, hö, blast, grönfoder o. d. Ju större
tillgången på ägghviterika hemmaproducerade fodermedel (exempel klöfver,
trindsäd) är, desto större användning får cellulosan. Kan vid sidan af
dessa annat ägghviterikt foder erhållas, såsom foderkakor, limkraftfoder,
fisk- och köttmjöl o. d., <i>ersätter cellulosan helt och hållet hafren.</i> En
ökad raps-, lin- och trindsädsodling, som ger stort utbyte af foderkakor
och annat ägghviterikt foder och således tillåter cellulosan att helt ersätta
hafren, ger oss alltså indirekt större utbyte i brödsäd.

Genom en enkel öfverslagsberäkning kunna vi få en föreställning om
den mängd fodersäd, som genom ett allmännare införande af cellulosa
som fodermedel skulle kunna frigifvas för folknäringen. Vid en
dagsgifva på 0,5—1,5 kg.<footnote>I praxis torde man i regel få räkna med en dagsgifva af ända upp till 4 kg. pr djur.</footnote> cellulosa för hästar, ungdjur (nöt-, öfver 1 år),
kor, oxar och tjurar, alltså bortsett från eller med mycket låg
cellusagifva för alla mjölkande djur och för 200 dagar (betesdagarna fråndragna),
blir förbrukningen för landet i dess helhet:

Hästar, öfver 4 år, rundt.........................................     500'000 st.

Oxar, tjurar, kor, ungnöt (utom kalfvar), rundt  ................... 2'500'000  »
                                                                     ----------
                                                                     3'000'000 st.

vid <i>minsta</i> cellulosagifvan:                vid <i>högsta</i> cellulosagifvan:

3'000'000 x 0,5 kg. x 200 dagar           3'000'000 X 1,5 kg. x 200 dagar

= minimum 300'000 ton cellulosa.        = maximum 900'000 ton cellulosa.

Denna cellulosa motsvarar i hafre, alltefter ägghvitegifvans storlek och
alltså med 0,60 — 0,85 f. e. för cellulosan gent emot hafrens 0,85 f. e.
per kg.: min. rundt 210'000—300'000 t. eller max. rundt 630'000—
900'000 t. hafre, alltså i medeltal öfver <i>500'000 ton hafre.</i> Det är
omkring <i>halfva vår hafreskörd.</i> Omräknad till brödsäd (efter en
förmalningsprocent på 50) erhålles <i>250'000 ton mjöl och nästan lika stor mängd
</i>(absoluta förlusten 5—6 %) <i>kli för utfodring, </i>hvilket motsvarar ungefär
vårt normala importbehof af brödsäd. 250'000 t. mjöl ge 5 milliarder
brödkuponger à 50 gr. mjöl eller c:a 60 % mer än som för närvarande
kommer   hvarje   innevånare   till  del och som genom denna omläggning



af utfordingen skulle tillföras vår befolkning, utom det att den för vår
folkförsörjning så viktiga kreatursstammen räddades från starkare
decimering. Vi ha i det föregående räknat med den låga dagsgifvan af
0,5 — 1,5 kg. bl. a. af den orsaken, att cellulosautfodringen endast kan
komma ifråga för gårdar med något så när goda trafikförhållanden, icke
för obygderna. Dessa äro och förbli nämligen hänvisade till de egna
naturtillgångarna.

Kemiska Industrikontoret har sig bekant af försök på större gårdar,
äfvensom utaf försök af mer officiell karaktär (t. ex. de af
Hushållningssällskapet i Malmöhus län föranstaltade, bl. a. beskrifna i Tidskrift för
Landtman, n:o 31 af den 3 aug. 1918), att cellulosan inom djurkroppen
producerar fett och alltså kan användas till <i>gödning</i> af kreatur, d. v.
med andra ord säga förhöjer värdet af slaktboskapen.

Vända vi oss sedan till sakens ekonomiska sida, så veta vi, att

1 kg. hafre ............... motsvarar             0,85 f. e.

1  »  hö...................    »                  0,40   »

1  »  cellulosa............    »             0,60—0,85   »

1  »  rotfrukter...........    »                  0,10   »

1  »  ljungmjöl ...........    »                  0,17   »

hvaraf  följer,   att,   
då   1 kg. hafre kostar 30 öre, kostar 1 f. e. c:a 35 öre, 

då 1 kg. hö kostar 30—32 öre, kostar 1 f. e. c:a 75—80 öre,

då 1 kg. cellulosa kostar 35 + 5 öre (frakt och sönderdelningskostnad) 1 f. e. c:a 66—47 öre,

»  1 kg. rotfrukter kostar  c:a 5 öre 1     »       »           50    »

»  1  »  ljungmjöl (torrt) kostar c:a 20—30 öre 1 f. e. c:a 118—176 öre.

Härvid får man dock icke förbise att priset ej är den enda
bestämmande faktorn, enär dels höet i följd af otillräcklig tillgång <i>måste</i>
ersättas, dels ock hafren i kritiska fall <i>måste reserveras</i> till människoföda
och likaledes ersättas med cellulosa. Vi komma emellertid härvid in på
en af frågans viktigaste punkter, <i>prisregleringen</i>.

Det vore väl orimligt att begära, att landtbrukaren, som sörjt för sin
gård och äfven erhållit gynnsam skörd, alltså tillräcklig mängd fodersäd,
skulle tvingas aflämna denna till ett billigare pris, under det man
tröstade honom med, att han finge köpa den dyrare cellulosan i stället.
Det inses lätt, att här något måste vidtagas, så att oviljan mot att utbyta
fodersäd mot cellulosa försvinner. Hvad denna senare angår, är en
prisreduktion icke att förvänta, då produktionskostnaderna som bekant
snarare äro i stigande än i fallande. Däraf följer, att ett införande af
maximipris å cellulosa är otänkbart. Enär det visat sig att
maximipriser icke befordra utan hämma produktionen, kunna endast andra
åtgärder ifrågakomma. Enklast vore helt säkert om staten trädde
prisreglerande mellan och åtoge sig att med allmänna medel utjämna
prisskillnaden, men äfven andra sätt vore ju tänkbara för att ge den
landtman, som inför fodercellulosa och aflämnar motsvarande mängd säd till
staten, en absolut fördel. Landtmannen kunde också få ett högre pris
för den aflämnade hafren, ett pris, som väl täckte den genom cellulosan
stegrade   foderbudgeten.    Det   läte   sig   också   tänkas att landtbrukaren,



efter att hafva arlämnat en viss mängd säd till öfverenskommet
eventuellt normalt pris, finge försälja sitt öfverskott enligt fri prissättning
att genom lifsmedelsnämnden (för att undvika jobbaremellanhänder)
spridas i allmänna marknaden såsom fri vara. I detta sammanhang anse
vi oss böra fästa uppmärksamheten på det förslag till omorganisation af
handeln med animala lifsmedel, som framkommit från Sveriges Allmänna
Landtbrukssällskap och nu i dagarna öfverlämnats till Eders Kungl. Maj:t.
Enligt detta förslag skulle, liksom ofvan nämnts för säden, en del af den
animala lifsmedelsproduktionen öfverlämnats till staten, den andra delen
kvarstå till producenternas fria förfogande, hvarigenom produktionen
skulle i hög grad stimuleras.

Cellulosautfodringen har hittills nästan uteslutande gällt hästar, hvilka
djur äro mest kräsna och därför fordra tillsats af något smakmedel
(cellulosan är nästan utan smak), såsom gröpe, ogräsfrö, melass, rovor o. d.,
under det att nötkreaturen i detta hänseende äro betydligt
förnöjsammare. Med hänsyn till numera gjorda erfarenheter torde därjämte den
ägghvitegifva, som hittills ansetts nödvändig för mjölkkor, utan skada
kunna nedsättas. Emellertid torde dock en normal mjölkproduktion
fordra en ägghviterikare utfodring än en kraftigare cellulosafoderstat ger.
Om därför genom cellulosans rationella användning på förut antydt sätt
en besparing af fodersäden i lyckligaste fall skulle kunna göras, som
blefve större än det för täckande af brödbehofvet vore erforderligt, skulle
detta öfverskott med fördel kunna användas för utfodring af mjölkkor.
På så sätt skulle i stället för brödsäd en betydligt ökad produktion af
mjölk, smör och ost kunna erhållas. Cellulosans smältbarhet är mycket
stor, 80—90   %.   Om cellulosans fodervärde har redan talats å sidan 118.

För främjandet af cellulosans användning i större skala som
fodermedel spelar dess <i>form</i> en stor roll. Cellulosan erhålles från fabrikerna
såväl <i>våt som torr.</i> Den förra torde genom sin stora vattenhalt, som i
hög grad ökar fraktkostnaderna och under vintern förorsakar frysning,
endast komma i fråga för afnämare i fabrikens omedelbara närhet. Af
torr massa finnes redan en fint fördelad flingform i handeln, men dels
är denna vara något skrymmande, fordrar dyrbarare emballage och är
dyrare än den vanliga <i>cellulosapappen.</i> Denna senare får väl genom sitt
billiga pris, billigaste emballage, frakt m. m. anses vara den för
spridning öfver större områden mest rekommendabla formen. Denna
cellulosapapp kan emellertid ej utan vidare utfodras,<footnote>Exempel finnas dock på, hur hela kreatursbesättningar vant sig vid att med
god smak förtära den endast fuktade pappen direkt ur bålarna.
</footnote> utan måste först
sönderdelas till små stycken af ungefär en 2-örings storlek. Den blötta
pappen sönderdelas utan svårighet med ett vanligt slagtröskverk. På
smärre gårdar skulle äfven stifttröskverk göra samma tjänst, åtminstone
för nötkreaturens behof. För hästar finge tröskningen upprepas ett par
gånger. För att ej onödigt fördyra sönderdelningen borde denna
<i>organiseras</i> ute i bygderna, och torde i detta hänseende med någon god
vilja inga svårigheter uppstå. Det är klart, att det ej duger att helt
plötsligt ersätta fodersäden med cellulosa, endast så småningom — under
någon öfvergångstid — utbytes allt större mängd fodersäd mot cellulosa





tills man kommer upp till full dagsgifva af 2 ända till 4 kg. pr dag
och djur. Om dessutom endast rentvättad cellulosa användes, torde
felslag vara så godt som uteslutna.

Ögonblicket är ej kritiskt, men upplysningsarbetet tager sin tid och
borde därför påbörjas snarast möjligt. Den kritiska tiden blir framför
allt vintern och våren, men på större gårdar med stallfodring borde
cellulosautfodringen börja genast. Det är icke endast den direkta
folkförsörjningen det gäller, därigenom att vi få mera brödsäd, utan vi kunna
tack vare cellulosan hålla en betydligt större kreatursstam vid liv, en
stor nationalekonomisk vinst. Vi tro, att satsen: »hellre
cellulosautfodring än svältande eller otillräckligt närda kreatur och massnedslaktning»
snart skulle kunna göras synnerligen populär inom landets alla delar.
Hittills har redan ett stort antal djur, men ännu alltför ringa, räddats
på detta sätt.

Det må gärna erkännas, att mycket redan blifvit gjordt för att göra
cellulosan bekant såsom fodermedel, men långt ifrån tillräckligt och
kanske mer på enskildas initiativ än genom myndigheternas försorg. Den
kvantitet, som af Folkhushållningskommissionen utplacerats i marknaden,
är försvinnande liten. För att nå det stora flertalet landtbrukare öfver
hela landet och alltså uppnå resultat, som verkligen äro att räkna med
måste en betydande upplysningsverksamhet bedrifvas. Det gäller ju inte
längre försök, utan kan man på frågans nuvarande ståndpunkt sägas
bygga på verkliga, oemotsägliga fakta. I anslutning till eller
samtidigt med Centralanstaltens för jordbruksförsök bekanta försöksserier
hafva privatpersoner, större gårdar och industriella verk inom olika delar
af landet infört cellulosan och med bästa resultat. Äfven vissa
hushållningssällskap tycks hafva föregått med godt exempel. Enligt hvad som
förljudes planeras emellertid införandet af cellulosa inom arméns
foderstat för hästar med ledning af redan utförda försök. Vi vilja särskildt
fästa uppmärksamheten på att det visat sig, hurusom, när en gård börjat,
grannarna snart följt exemplet. Den första gården har blifvit en härd
för den goda sakens spridning. Vidare är teoretisk upplysning i detta
fall af långt mindre värde än den praktiska. Landtbefolkningen är
nämligen i allmänhet ej för nyheters snabba införande. Den måste med
egna ögon se att det går och att det går bra.

För ett snabbt spridande af kännedomen om cellulosan och dess goda
egenskaper, sättet för utfodringen m. m. skulle Industrikontoret vilja
föreslå ungefär följande plan.

<b>För landtbruket.</b>

1.  En  konsulent  från   hvarje   hushållningssällskap kallas till Stockholm
för att på Statens bekostnad genomgå en kort demonstrationskurs
(ett par dagar) på Centralanstalten för jordbruksförsök och närvara
vid utfodringsförsök å en närbelägen större gård.

2.  Anordnande   af   en   cellulosadag inom hvarje län för länets kontroll-
assistenter och intresserade landtbrukare på centralt belägen gård,
där mera omfattande försök med såväl cellulosafodrets beredning som


dess utfodring till hästar och nötkreatur kunna igångsättas.
Hushållningssällskapen böra föranledas träffa öfverenskommelse med för
ändamålet lämpliga, större gårdar. Genom kortare föredrag och
demonstrationer beredas då de intresserade tillfälle att grundligt sätta
sig in i alla med cellulosautfodringen sammanhängande frågor.
Kortfattade broschyrer tillhandahållas alla besökande på
demonstrationsgårdarna och utdelas till kontrollassistenterna för spridning ute i
bygderna.

3.  Eventuellt anordnande af demonstrationsförsök  med cellulosautfodring
äfven på andra landtgårdar med goda kommunikationer och i sin
tur ledda af kontrollassistenterna.

4.   Försökens   utförande   i största omfattning möjliggöras genom 
statsbidrag i form af cellulosa till billigt pris och med understöd af
hushållningssällskapen, säväl hvad organisation som
upplysningsverksamhet beträffar.

5.  Premiering i en eller annan form af socknar, byar eller gårdar, hvilka
genom en ökad användning af cellulosa frigöra en större mängd säd
för konsumtionen.

<b>För städerna.</b>

Här komma hufvudsakligen hästägarna i fråga och kunna
demonstrationsförsök såsom ofvan nämnts anordnas under ledning af därtill
lämpliga personer. Dessutom bör statsbidrag lämnas till uppställandet af
tröskverk eller andra lämpliga maskiner för sönderdelning af cellulosa för
stadens,  garnisonens och, om nödigt, de närmaste landtgårdarnas behof.

Slutligen vill Industrikontoret i detta sammanhang ytterligare framhålla
vikten af <i>ägghvitefrågan.</i> Af det föregående framgår, att näringsutbytet
af cellulosa i allra högsta grad befordras af tillgång på ägghvitefoder.
En fabriksmässig blandning af cellulosa och ägghvitepreparat kan ej
rekommenderas, då cellulosa alltid innehåller en viss mängd fuktighet och
ägghviteämnena därigenom lätt skulle skämmas. De båda
komponenterna böra blandas först vid användningen. Tillgängliga kvantiteter
ägghvitefoder borde därför i första hand tilldelas sådana landtmän, som
använda cellulosafoder, Vikten af större tillgång på foderkakor, trindsäd
etc. framhäfver återigen vikten af en ökad odling af raps, lin, vitsenap
m. fl. växter, hvarpå Industrikontoret i en föregående skrifvelse på sin
tid redan haft tillfälle fästa Eders Kungl. Maj:ts uppmärksamhet.
Emellertid finns det ännu en källa för ägghviteämnen, nämligen
tillvaratagandet af kadaver, fiskaffall o. d. för framställning af resp. kött- och
fiskmjöl. Denna källa har nämligen i praktiken visat sig mycket
gifvande. Särskildt i Tyskland tillvaratagas kadavren i största utsträckning
för denna fabrikation. På den svenska landsbygden dö dagligen många
djur af sjukdom och olyckshändelser och medföra i närvarande stund
så godt som i regel endast kostnader för sina resp. ägare. Genom ett
allmänt tillvaratagande af dessa kadaver skulle en värdefull inkomstkälla
kunna skapas. För insamlingen af dessa kadaver skulle ett samarbete
med fördel kunna etableras med landtmännens redan förefintliga 


organisationer — andelsslakterierna, där driften i de flesta fall nu delvis ligger
nere och där ett förarbetande till halffabrikat jämväl med fördel borde
kunna äga rum.

Tillverkningen af kött- och fiskmjöl af kadaver och fiskaffall har här
i landet upptagits af A.-B. Fettindustri i Malmö. Med hänsyn till den
vikt, nämnda bolags produktion bör kunna få för cellulosafrågans
lyckliga lösning och enär det i första rummet gäller att undanröja de hinder
som ställt sig i vägen för anskaffning af nödiga maskiner för
produktionens höjande, tillåter sig Industrikontoret underdånigst fästa Eders
Kungl. Maj:ts särskilda uppmärksamhet på en här bilagd skrifvelse (bil. 1)
från nämnda bolag.

På grund af det anförda tillåter sig Kemiska Industrikontoret i
underdånighet hemställa, att Eders Kungl. Maj:t måtte

<i>dels</i> skyndsammast möjligt vidtaga erforderliga åtgärder
för spridandet af upplysningar angående cellulosan, dess
näringsvärde och användbarhet,

<i>dels</i> taga i öfvervägande, hvad som i ekonomiskt
hänseende kan göras för att underlätta användningen af
cellulosan som fodermedel,

<i>dels</i> på lämpligt sätt undanröja de svårigheter, som
kunna ställa sig i vägen för en betydligt ökad produktion
af ägghvitehaltiga fodermedel,

<i>dels ock</i> slutligen taga i öfvervägande de åtgärder, hvilka
kunna anses lämpliga för att få till stånd en organisation,
som möjliggör försäljning och snabb transport af cellulosa
till   landets   alla   delar under kommande konsumtionsår.

Stockholm den 10 augusti 1918.
</chapter>

<chapter name="Exempel på utfodring med cellulosa">
<b>Exempel på utfodring med cellulosa.</b>

I samband med förestående skrifvelse till Konungen i
cellulosafoder-frågan torde det vara af intresse att erfara, att till de af Sveriges
Kemiska Industrikontors medlemmar, som antagits använda dragare eller
hafva nötboskap, utsändts ett frågoformulär med begärd upplysning om
eventuell utfodring med cellulosa samt om foderstaterna. Tills dato
hafva 48 svar ingått, hvaraf 33 meddela att inga försök utförts: dels
använder den tillfrågade inga djur, dels har af en eller annan orsak
utfodring med cellulosa icke ännu påbörjats eller kommer icke att göras.
Hos en har försöket utfallit dåligt af okänd anledning, en har ej fört
anteckningar om resultatet och 13 hafva erhållit goda resultat. Vi
redogöra här i korthet för dessa 12 svar.

<i>Aktiebolaget Stockholms Bryggerier,</i> Stockholm, har under 5 månader
utfodrat 348 hästar med cellulosa till en mängd af 2—3 kg. pr dag och
häst.    Foderstaten   har utgjort i medeltal 4,83 kg. hö, 5,3 kg.  halm, 1


kg.   hafre, 10,8 liter våt draf, 2,3 kg. cellulosa, 0,4 kg. melass och 0,3
kg. kvickrot.

<i>Stockholms Superfosfat Fabriks Aktiebolags</i> fabrik vid

1)   <i>Gäddviken</i> utfodrar 4 hästar med en stat af 13 kg. hö, 1 kg.
hafre, 1 kg. melass och 3 kg. cellulosa pr häst och dag. Hästarna hafva
dock magrat, men prestationsförmågan har hållits uppe.

2)  <i>Månsbo</i> har f. n. för 15 arbetshästar en foderstat af 1,5 kg. gröpad
hafre, 2 kg. cellulosa och 10—12 kg. hö.

3)  <i>Ljungaverk.</i> Där har sedan mars månad i år foderstaten för 12
hästar varit 6 kg. hö, 10 kg. kålrötter, 4 kg. halm, 2 kg. torr kollrad
cellulosa, 1 kg. hafrenudlar och 0,5 kg. hafregröpe.

<i>Aktiebolaget Böksholms Sulfitfabrik</i>, Braås, har under en längre tid
utfodrat 15 hästar med en stat af 6 kg. våt cellulosa, 4 kg. hafre, 8
kg. rotfrukter samt med ljung och halm som fyllnadsfoder.

<i>Klippans finpappersbruk</i>, Klippan, har sedan vintern utfodrat 7
hästar med en stat af 5 kg. våt cellulosa, 1 kg. hafre, 1 kg. sockersnitsel,
6 kg. rotfrukter, 4 kg. hö och hackelse med mycket godt resultat, så
att hästarna behållit hull och arbetsförmåga.

<i>Aktiebolaget Grumme & Son,</i> Stockholm, har utfodrat 6 hästar med
en foderblandning pr häst och dag, hvilken hästarna dock ej gärna
förtärt, af 9 kg. hö, 1,5 kg. ogräsfrö, 0,5 kg. Rinmancellulosa och 0,2 kg.
Grex kraftfoder, Försök skola nu utföras med vanlig cellulosa, som
enligt uppgift anses begärligare för hästar än Rinmancellulosa.

<i>Konstgödningsfabriks Aktiebolaget,</i> Landskrona har utfodrat
arbetshästar med en mindre kvantitet cellulosa pr dag och med
tillfredsställande resultat.

<i>Aktiebolaget Axel Christiernsson, Stockholm,</i> har å sina
bruksegendomar utfodrat med cellulosa sedan jultiden 1917, så väl hästar som
nötkreatur, med mycket tillfredsställande resultat.

För högmjölkande kor (14—15 liter) har dagsransonen varit 12—15
kg. cellulosafoder, 25 kg. rofvor, 6 kg. halmhackelse och 2,5 kg.
bomullsfrökakor.

För medeltunga hästar med strängt arbete har dagsransonen varit 12—
15 kg. saltadt cellulosafoder, 5 kg. halmhackelse, 12 kg. rofvor, 3 kg.
hafre och 4 kg. hö, hvilket sistnämnda dock gifves för sig. Det öfriga
fodret blandas och fördelas på flere gifvor.

Öfvergången till cellulosafoder har skett småningom under 1—3 veckor.

<i>Helsingborgs Kopparverks Aktiebolag</i> har gifvit pr häst och dag

1)   2 kg. cellulosa, 0,5 kg. sockersnitsel, 1 kg. hö, 1,5 kg. blandsäd
och 8 kg. (dåliga) foderbetor tillsammans meo hackelse och ljung.

2)  3 kg. cellulosa, 0,5 kg. snitsel och 2 kg. hafre tillsammans med
hackelse.

3)  3 kg. cellulosa, 0,5 kg. snitsel och 4 kg. grönfoder tillsammans
med hackelse.

<i>Annebergs Tändsticksfabrik,</i> Smålands Anneberg, har utfodrat 7
hästar med en dagsgifva af 2 kg. hö, 1 kg. hafre, 2 kg. hafrenudlar, 0,75
kg. melass, 3 kg. cellulosa och 5—6 kg. halm. Hästarna hafva snarare
till- än aftagit i hull, sedan cellulosa börjat användas.


<i>Jönköpings Tändsticksfabrik,</i> Jönköping, har sedan 2 månader (till
29 juli 1918) utfodrat 14 hästar med ganska godt resultat med en
dagsgifva af 2,5 kg. cellulosa, 6 kg. hö, 3 kg. hafre, och 1 kg. pulveriserad
aspbark.

<i>Centralbadets såp- och tvålfabrik,</i> Sundbyberg, har utfodrat en större
ardennerhäst med 3 kg. cellulosa, c:a 1 kg. skuren halm och c:a 1 kg.
melass. Hästen äter fodret med stor begärlighet, hvilket tillskrifvas
melassen, förutan hvilken han ej förtär cellulosan.

Det vore önskligt om flere medlemmar af Industrikontoret insände
eventuella uppgifter i detta ämne.

<i>Alf Larson.</i>

---


Enligt dagspressen har godsägaren <i>Jac. Philipson</i> i Loddby stuteri till
Holmens bruks- och fabriksaktiebolag lämnat en redogörelse öfver sina
erfarenheter från utfodring af hästar med vid Holmen tillverkad
cellulosa.    Denna har varit mald och mycket väl sönderdelad.

Utfodringen tog sin början i april i år och pågår ännu. Samtliga 6
hästar, arbetshästar, moderston och unghästar, alla varmblodiga, hafva
nästan genast med begärlighet ätit cellulosan. Inga som helst störningar
i matsmältningsorganen hafva under hela tiden förmärkts. Hästarna
ökade snart och märkbart i kondition sedan utfodring med cellulosa
började, så att all anledning förefanns att vara mycket nöjd med
tillkomsten af detta fodermedel. Särskildt bör framhållas att de föl, som
föddes under slutet af fölningsperioden, sedan moderstona en längre tid
utfodrats med cellulosan, voro kraftiga och mycket väl utvecklade, då
däremot de tidigare födda voro små och klena samt visade tydliga spår af
den undernäring, som mödrarna under vintern varit utsatta för. Herr
Philipson framhåller vikten af att cellulosan är väl och jämnt sönderdelad
så att den låter sig väl blandas med andra fodermedel, ty först om
hästarna tvingas att tugga och blanda den med saliven tillsammans med
naturliga fodermedel blir den värdefull som utfodringsmedel. Det
slutliga omdömet blir en uppmaning till alla hästägare i städer och på
landet, hvilka ej förfoga öfver tillräcklig kvantitet naturliga fodermedel, att
anställa försök med cellulosa af den här använda typen, hvilken är det
bästa af de nödfoder, som herr Philipson försökt. Göras försöken på rätt
sätt, gifva de säkert tillfredsställande resultat.
</chapter>
<chapter name="Litet statistik">

<b>Litet statistik.</b>

I samband med Kem. I. K:s koboltkommittés arbeten, som ej ännu
äro fullt afslutade, må följande statistik öfver några kemiska preparat
anföras:

<i>Rödfärg</i> (engelsk rödt).

År               Tillverkning      Import      Export    Konsumtion


1911 .....  ton    1 873            494          310       2 057

l912 .....   »     1 996            556          347       2 205

1913 .....   »     2 064            650          361       2 353

1914 .....   »     2 015            648          346       2 317

l915 .....   »     1 592            613           82       2 123

1916 .....   »     2 032            609          506       2 315       j

*

Till nedanstående siffror bör bemärkas att från och med 1912 
barythvitt (fälldt eller naturligt maldt bariumsulfat) ingår i litoponsiffrorna,
såsom också kan synas af den hastigt stegrade importen af litopon med
detta år. Någon specifik uppgift om huru mycket barythvitt som
importeras finnes icke, men den synes vara 300—400 ton pr år. Före
1907 finnas inga specificerade uppgifter om importen af litopon. Den
inräknades då antagligen bland »andra färger, ej specificerade».
Siffrorna visa <i>importöfverskottet</i>, som blir detsamma som förbrukningen,
eftersom ingen inhemsk tillverkning af de ifrågavarande preparaten finnes.

År      Blyhvitt      Zinkhvitt        Litopon     Koboltoxid      Zinksulfat och

          ton           ton              ton           kg.          klorzink kg.

1906....  536          3 653              —        Uppgift saknas   Uppgift saknas

1907....  528          2 806             986              »                »

1908....  477          3 007             732              »                »

1909....  475          2 682             913              »                »

1910....  482          3 449             777              »                »

1911....  591          3 308             709            3 534            10 753

1912....  550          3 146           1 133            8 801            74 925

1913....  595          3 905           1 211           10 347           142 463

1914....  604          4 157           1 403            4 775            71 612

1915....  615          4 348           1 439            2 102           169 967

1916....  660          3 733           2 158            5 908           222 249        |

<i>Alf Larsson.</i>
</chapter>

<chapter name="Nytillkomna medlemmar sedan mars 1918 i Sveriges
Kemiska Industrikontor">
<b>Nytillkomna medlemmar sedan mars 1918 i Sveriges
Kemiska Industrikontor.</b>

Föregående   förteckning   offentliggjordes   i   Svensk   Kemisk   Tidskrifts aprilhäfte.

<i>Industriella verk:</i>
                                                                  arbetare

Barnängens Kemiska Fabrikers Aktiebolag, Stockholm, med.........   250

Eriksbergs Färgeri Aktiebolag, Göteborg, med ...................  15

Aktiebolaget Edsvalla Bruk, Edsvalla, med ...................... 165

Aktiebolaget Fettindustri, Malmö, med .......................... 100

Fabriksaktiebolaget Victoria, Helsingborg, med .................  50

Gefle Såpfabrik, Gefle, med ....................................  15

P. Håkansson, Eslöf, med .......................................  25

Aktiebolaget Kemiska Fabriken Ion, Stockholm, med ..............  15

Klippans Chromläderfabriks Aktiebolag, Klippan, med ............ 115

Aktiebolaget Lundby Skönfärgeri & Kemiska tvättanstalt, Göteborg,

med ............................................................  50

Nya Margarin Aktiebolaget Svea, Kalmar, med ....................  25

Parfymeri F. Pauli Aktiebolag, Stockholm, med ..................  40

Svenska Elektrokemiska Industri Aktiebolaget, Stockholm, med ...   —

Svenska Oljeslageri Aktiebolaget, Göteborg, med ................  50

Aktiebolaget Syntes, Nol, med ..................................   5

Thormählen & Hoppe, Göteborg, med ..............................  15

Transjö Glasbruk, Kosta, med ...................................  40

Trävarubolaget Svartviks sulfitcellulosafabrik, Svartvik, med .. 298

Södra Tekniska Fabriken C. F. Löfstedt & Co, Stockholm, med ....   4

W. Weibull, Garfämnesafdelningen, Landskrona, med ..............  70

Aktiebolaget Vinägrons Förenade Fabriker, Göteborg, med ........  15

                                                          Summa 1 362
<i>Föreningar:</i>

Föreningen Sveriges Skönfärgerier & Kemiska Tvättanstalter, Malmö.
Svenska Pappersbruksföreningen, Stockholm.
Svenska Vattenkraftföreningen, Stockholm.
Sveriges Allmänna Exportförening, Stockholm.

<i>Enskilda:</i>

F. A. Gullberg, Direktör, Stockholm.

John Holmström, firma, Stockholm.

Aktiebolaget Indunstare, Göteborg.

F. Liljeblad, Fil. Doktor, Stockholm.

Ivar Müntzing & Co, Göteborg.

Inalles är antalet industriella verk, denna dag, tillhörande Sveriges
Kemiska Industrikontor, sedan ett med en arbetare afgått 115 med 23 836
arbetare, antalet föreningar 6 och enskilda personer, sedan en afgått, 21.

---
</chapter>
<b><sp>MEDDELANDEN</sp>

FRÅN

SVERIGES

KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I Årg.            DEN 16 OKTOBER 1918.                 N:o 10.

Innehåll:   En   viktig   industri.    Af Otto Cyrén.    Förtunning af sulfitlut och
preparat däraf.

---
<chapter name="En viktig industri">
<b>En viktig industri.</b>

Vi, det tjugonde århundradets människor, hade ännu för 5 år
tillbaka i tiden ej kunnat ana, att vi skulle behöfva bevittna och genomgå
hunger- och kristider, fullt jämförliga med forna dagars, då krig och
örlog härjade. Men de två sista åren ha lärt oss annat och vi ha måst
bevittna, hur icke blott enskilda länder utan hela världsdelar blifvit
lidande af denna otillräcklighet, detta beroende af andra, den bäst och
billigast producerande, som den vidt utgrenade handeln skapat.
Världskriget har blottat den fara, som ligger i ett allt för stort beroende och
oförmågan att — åtminstone i nödfall — kunna reda sig på egen torfva.
Äfven de neutrala ha tvingats till en genomgripande sparsamhet. Och
de allt annat än ljusa framtidsvyer med långt gående ransonering, som
de makter, hvilka kontrollerat och allt framgent önska kontrollera
världshandeln, ganska tydligt låtit framskymta, de visa bättre än ord, af
hvilken stor vikt det blir, <i>att alla resurser tillvaratagas, att intet
användbart får förkomma.</i>

Inom det mänskliga samhället bildas en hel del affall, som hittills
icke alls eller högst ofullständigt tillvaratagits, ja — hvars förintande
rent af ansetts draga onödigt arbete och förorsakat kostnader och besvär.
Hit höra kadavren efter själfdöda djur, en del slakteriaffall, på ena eller
andra sättet skämda och förstörda lifsmedel m. m. dylikt. Alla dessa
obehagliga affalls oskadliggörande har kostat tid och pängar, utan att i
allmänhet några nyttiga produkter erhållits i utbyte. Vid deras sakkunniga
bearbetning erhåller man samtidigt med fullständig sterilisering och alltså
eliminering af den hygieniska faran stora mängder industrifett och
köttmjöl för foderändamål utan något som helst affall! En annan artikel
är det myckna affallet från fisket, dels vissa fiskar såsom spiggen, som
tack vare sin stora fetthalt är föremål för särskildt fiske, samt
slutligen sälspäcket. Af de förra erhålles värdefull fiskolja samt fiskmjöl
för foderändamål, af den senare den viktiga sältranen. Fettbristen hör
till krigets svåraste följder och inverkar alldeles särskildt menligt på
folkhälsan, men äfven industriens trångmål är i detta hänseende allmänt




bekant, om det ock fordras, att man lefvat längre tid i t. ex. Tyskland
under kriget för att verkligen uppskatta, hvad en tvålbit betyder för
kulturmänniskan och hur det käns att dag för dag, månad efter månad
få nöja sig med tvålsurrogat af pimpsten el. d. Inga möjligheter till
fettutvinning böra försummas och kommer så därtill, att af oljan eller
tranen ur färsk fisk och sälspäck enligt den s. k. härdningsmetoden
matfett kan framställas.

För att tillvarataga dessa olika affall och i fullt tidsenlig,
fabriksmässig drift förädla dem bildades för ett år sedan <i>Aktiebolaget Fettindustri</i>
i Malmö. Då dess tillverkning inom en nära framtid kommer att
antaga aktningsvärda dimensioner och dessutom är af en viss såväl
nationalekonomisk som folkhygienisk betydelse, hvilken ej får underskattas,
torde det intressera både tekniker och andra att höra något om
fabrikationen. På genomresa hade jag nyligen tillfälle taga del af denna. Bolaget
uppbyggde sin verksamhet på några redan förhanden varande företag:
Köttmjölfabriken i Håstadmölla (Örtofta), Benmjöls- och limfabrikerna i
Stidsvig och Hälsingborg samt Aktiebolaget Extractors anläggning i
Göteborg. Detta var emellertid endast en början, de gamla anläggningarna
moderniseras och utbyggas, nya anläggningar ha kommit till och ett
flertal äro planerade för att i möjligaste mån kunna motsvara det
normala behofvet. Ty det ligger ju i denna verksamhets natur, att ofta
mycket stora mängder material strömma in och måste förarbetas snarast
möjligt, under det att tillgången dessemellan håller sig inom trängre
gränser.

<i>Kadaverbearbetning.</i> Det bör kanske genast framhållas, att större
städer, hos oss vanligen deras slakthus, hafva sina destruktionsanstalter
för att göra sig af med det animala affallet. Däremot ha de talrika
själfdöda djuren landet rundt endera nedgrävts eller t. o. m. delvis utfodrats
åt svinen, ett högst ohygieniskt och snuskigt förfaringssätt. Endast en
del af kadaverfettet tillgodogöres därvid, större delen av kadavret
undergår förskämning och kastas bort. Den rationella bearbetningen
är alltså ej blott en <i>nationalekonomisk vinst,</i> utan har också en ej
obetydlig <i>folkhygienisk betydelse.</i> Bearbetningen uppdelas i tvenne
hufvudoperationer: fettutvinningen och köttmjölsframställningen. Den förra
kan ske på två sätt: genom ångning, resp. kokning med vatten eller
genom extraktion med bensin eller liknande lösningsmedel. Vid
kokning med vatten är fettutvinningen ofullständig, 15—25 % af den
ursprungliga fettmängden kvarstannar i köttet och bör detta lämpligen
underkastas slutlig extraktion med bensin.

Man förstår, att kadaveruppsamlingen inom en vidsträckt landsbyggd
ställer rätt så stora fordringar på organisation och att den utan särskilda
privilegier endast lönar sig i något så när tätt bebyggda trakter. A.-B.
Fettindustri har också för afsikt att först och främst organisera
uppsamlingen inom Skåne. En destruktionsanstalt eller kokeri står redan i full
drift i Trälleborg och ett flertal dylika äro planerade i landskapets olika
delar. Dessutom finnes redan fettextraktions- och fodermjölfabriken
Håstadmölla vid Örtofta, centralpunkten för hela tillverkningen.

Gången   blir nu den följande.    Kring hvarje kokeri anordnas 


strålformigt ett antal uppsamlingsställen, där kadavren uppsamlas från
närliggande landsbyggd, flås, styckas och sändas till kokeriet. Detta sker i
stora, svetsade järnfat, som genom en sinnrik anordning kunna slutas
hermetiskt och alltså äro fullt luktfria. Efter ankomsten till kokeriet
tömmes materialet i silkorgar, som sänkas ned i kokaren, en antoklav,
rymmande 2 000 kg. åt gången och i hvilken materialet behandlas
omväxlande med direkt och indirekt ånga under en tid af 12 timmar och
vid ett tryck af c:a 4 kg. Något vatten tillsättes således icke, det
bildade kondensationsvattnet jämte det afskilda fettet går till en
fettafskiljare, som står under samma tryck och från hvilken man ur olika
kranar får fettet och extraktet var för sig. Det senare ger med sitt rika
innehåll af köttextraktivämnen och lim efter indunstning ett värdefullt
fodermedel. Det sålunda urkokta och steriliserade köttet sändes sedan
till Håstadmölla för extraktion af de sista resterna fett och för
framställning af köttmjöl.

Vid fabriken i Håstadmölla är förfaringssättet ett annat, i det
fettextraktionen sker på torra vägen, d. v. s. med bensin. Utom det ovan
omnämnda ångkokta materialet samt det i slutna järnfat från
uppsamlingsställena inkommande materialet samlar fabrikens eget folk på 1 1/2
mils omkrets själfva alla anmälda kadaver med en särskildt inrättad
vagn, försedd med vinsch, så att kusken ensam kan pålassa de största,
djurkroppar. Dessa föras upp till slakthallen i andra våningen, flås och
styckas för att genom manluckan i golfvet direkt införas i extraktorn.
Denna består af en stor, liggande cylinder med manteluppvärmning och
rörverk, rymmande 2 500 kg. åt gången. Bensin påsläppes så att den
nätt och jämnt täcker materialet och uppvärmes till kokning, denna
fortsättes under en timmes tid, trycket stegras intill 4 1/2 kg., hvilket
tager ett par timmar, och kokningen fortsättes 1 t. under tryck.
Därefter minskas trycket så småningom, bensin-fettlösningen prässas till
fettsamlaren, ny bensin insläppes i extraktorn och materialet kokas med
denna utan tryck under 3 timmar. Den erhållna fettlösningen aftappas,
ny bensin insläppes och den senare operationen återupprepas. Slutligen
utdrifves den i materialet kvarvarande bensinen med ånga och föres
genom en kondensator till en vattenafskiljare, hvarifrån den
kondenserade bensinen tillföres bensintanken. I fettsamlaren afdrifves bensinen
genom uppvärmning till kondensatorn och återvinnes till bensintanken,
under det fettet öfverföres till klarningsapparaten för vidare rening. Hela
proceduren, som tar något öfver ett dygn i anspråk, påminner i stora
drag om extraktionen i en Soxhletsapparat. Bensinförlusten har trots
de många operationerna, som förlöpa nästan automatiskt och endast
kräfva ett fåtal arbetare, kunnat bringas ned till blott 5 % af det
använda kvantumet. Bensinen förvaras i en underjordisk behållare,
belysningen är elektrisk, hvarför explosionsfaran är minimal. Slakthallen är
fullständigt skild från den öfriga fabriken, blod- och spolvattnet
passerar en uppvärmd cylinder, där det steriliseras vid 110° C. och 1 atm.
tryck innan det lämnar fabriken. Hela anläggningen skall inom den
närmaste tiden utbyggas till dubbla kapaciteten.

Den torra och nästan fettfria (högst 2—-3 %  fett) blandningen af kött


och ben öfverföres till kvarnafdelningen för förmalning. Det erhållna
<i>köttmjölet</i> är torrt och af så godt som obegränsad hållbarhet. Det
innehåller förutom 60 % protein med 80 % smältbarhet (ångkokt mjöl c:a
45—50 % protein med 50 % smältbarhet) alla närsalter, som annars
utkokas med buljongen samt det värdefulla benmjölet. Det ätes med
begärlighet af svin och höns, i blandning med melass och andra
fodermedel äfven af hästar och nötkreatur.

<i>Bearbetning af fisk och fiskaffall.</i> Hit höra en hel del kategorier,
såsom den af trålarna upptagna och mestadels liflösa, ej matnyttiga
fisken; fiskaffallet från ränserier o. d.; matnyttig fisk, fångad i garn, men
som till följd af storm o. d. ej kunnat hämtas utan står och fördärfvas;
matnyttig fisk, som fångats i sådana massor, att den ej kan upptagas af
konsumtionen; skämd fisk, äfven saltad samt slutligen spigg, som tack
vare sin stora fetthalt och tidtals massvisa uppträdande är föremål för
särskildt fiske.

Alla dessa kategorier förefinnas åtminstone säsongvis i stora mängder,
men ha hittills endera kastats i hafvet eller endast högst ofullständigt
utnyttjats. De kunna vid bearbetningen behandlas precis som ofvan
skildrats beträffande kadavren, alltså genom ångning och kokning med
vatten eller extraktion med bensin och i samma apparater. Då
emellertid fisken är starkt vattenhaltig och vissa arter mycket fattiga på fett
(gränsen mellan fettfattiga och fettrika sättes vid ungefär 10 %),
underlättas transporten och bearbetningen betydligt, om fisken förut torkas.
Därför äro särskilda fisktorkerier under uppförande såväl i Trälleborg
som i Karlshamn och Håstadmölla med resp. 10, 50 och 12 tons
kapacitet pr dag. Vid torkningen förlorar fisken 2/3 — 3/4 af sin vikt, den
torkade varan går till Håstadmölla för extraktion med bensin. Oljan
afskiljes precis som fettet vid kadaverextraktionen. Af det extraherade
materialet erhålles vid malning <i>fiskmjöl</i> med öfver 60 % proteinhalt (med
80 % smältbarhet, foderkakor endast 30—40 %) och innehållande de
för djuren så värdefulla fosforsyrade salterna, men däremot icke den
stora osmältbara barlasten, som fallet är med foderkakorna. Det är af
alldeles särskildt intresse att fiskmjölet <i>ej har den minsta tranlukt eller
transmak,</i> alltså inte heller kan förläna foderdjurets kött sådan, då
ju all olja aflägsnats genom bensinextraktionen! Hållbarheten är liksom
köttmjölets obegränsad.

En idealanläggning blir bolagets nya fabrik å Marieholmsområdet vid
Göteborg. Bolaget inköpte där A.-B. Extractors nya anläggning med 4
stora, liggande, roterande extraktörer och tillhörande hjälpapparater m. m.
För närvarande extraheras där harts ur svensk kåda för våra
pappersbruk, äfven detta en för landet ny och lönande, med hänsyn till vår
skogrikedom synnerligen naturlig industri. C:a 5 000 kg. kåda bearbetas
pr dag.

Bredvid denna anläggning skola inom den närmaste framtiden 3
byggnader resa sig: torkeri, extraktionsverk samt kvarn- och lagerbyggnad.
Från en lastbrygga vid älfven föres fisken på vagnar in i torkeriet, på
ena sidan den fettrika, på andra sidan den fettfattiga; efter
sönderskärning i särskilda maskiner går den förra genom den mindre torkan med


20 tons kapacitet pr dag, den senare genom den större torkan med dubbla
kapaciteten eller 40 ton. Det torkade materialet får svalna och föres
medelst en öfverbyggd transportbana till det i följd af sin relativa
eldfarlighet från de andra byggnaderna väl afskilda extraktionshuset, där 4
liggande extraktörer på hvardera 3 500 kg. kapacitet vänta på fisken resp.
kadavren. Extraktionen sker som ofvan nämnts, den i fettafskiljaren
vunna oljan går till raffineringsafdelningen för att undergå rening, allt
efter fordringarna. Vid god tillgång på spigg, sälspäck o. d. kan här
en olja framställas, som genom härdning kan öfverföras till prima
matfett. I en tillbyggnad till torkeriet kommer torsklefver och annat på
grund af sin stora fetthalt särskildt värdefullt material att underkastas
speciell behandling och öfverföras till renaste kvalitet, event. medicinaltran.
Det torra, extraherade materialet går i en öfverbyggd transportbana till
den tredje byggnaden och males där till fisk- resp. köttmjöl, säckas och
lagras. Utanför denna byggnad gå järnvägsspår, urlastningen af
råmaterial såväl som ilastning af färdiga produkter är i hög grad underlättad.
Extraktionshuset har en tillbyggnad, som rymmer slaktrummet, där
kadavren styckas, innan de genom en sluten snäcka föras till den speciella
extraktorn. Utom genom denna transportväg står slaktrummet ej i
någon som helst förbindelse med den öfriga, fullt sterila byggnaden, så
att inficiering af denna är praktiskt taget utesluten.

Göteborgsfabrikens kapacitet beräknas blifva: 60 000 kg. färsk fisk
resp. affall pr dag; detta ger med 165 arbetsdagar (= den ungefärliga
säsongen) 10 000 <i>ton</i> fisk pr år. Efter bearbetningen skulle denna per
år lämna:

2 200 ton fiskmjöl med öfver 60 % proteinhalt och

1 000 — 1 200 ton fiskolja.

Dessutom kan pr dag bearbetas: 3 000 kg. kadaver eller med 200
arbetsdagar 600 <i>ton</i> pr år. Dessa ge c:a 60 ton fett och 180 ton
köttmjöl.

Genom aftal med trålflottan torde tillförseln af material vara tryggad
så snart fabrikationen kan taga sin början. Denna anläggning skall
bearbeta affallet från det viktiga bohusfisket; de tre torkerierna i
Karlshamn, Håstadmölla och Trälleborg skulle med sin kapacitet på
tillsammans 72 000 kg. pr dag bearbeta något mer än Göteborgsfabriken.

<i>Benfett.</i> I detta sammanhang borde kanske också Fettindustris båda
benmjöls- och limfabriker i Stidsvig och Hälsingborg omnämnas med
några ord, eftersom de nämligen också framställa afsevärda mängder fett
för industriella ändamål. Råmaterialet, affallsben från hushåll, slakterier,
charkuterier och renhållningsverk, upphandlas vanligen med
lumpgrossister som mellanhand. Dessa ben innehålla c:a 10 % fett och 13 %
lim.    Gången för fabrikationen är den följande (Stidsvig).

Benen krossas i en benkross till mindre stycken och öfverföras
omedelbart till bensinextraktorn, som till följd af explosionsfaran är skild
från den öfriga fabrikationen. Extraktionen utföres som ofvan
beskrifvits, benen behandlas upprepade gånger med bensin, tills fettet gått i
lösning, hvilket tager en tid af 18—50 timmar, beroende på benens
mindre  eller större vattenhalt.    Bensin-fettlösningen går till  en 

destillationsapparat, i hvilken bensinen afdrifves, fettet går till reningskar där
det behandlas med svafvelsyra för att befrias från kalciumsalter. Benfettet,
som   är konsistent,   finner användning inom tvål- och stearinfabrikerna.

De extraherade benen öfverföras till limfabriken, där de först genom
nötning mot hvarandra i roterande cylindrar poleras d. v. s. befrias från
vidhängande hår, kött o. d. Efter en första blekning med
svafvelsyrlighet i stora blyklädda kar komma de till diffusörerna, som äro
anordnade i ett batteri enligt motströmsprincipen, och behandlas under 12
timmar omväxlande med vatten och ånga och under ett tryck af 1/2 - 2 1/2 kg. 
Limmet bör då vara såpass fullständigt aflägsnade att benen
endast innehålla 0,5 - 1 % kväfve. Limlösningen underkastas en andra
blekning, befrias från fasta föroreningar och indunstas slutligen i
vakumkokare, gjutes på glasplattor, afkyles för gelatinering och torkas under
god ventilation vid 25° C.

De från fett och lim befriade benen hafva alldeles förlorat sin
hållfasthet och kunna nästan söndersmulas mellan fingrarna. Efter torkning
malas de i kulkvarnar till åkerbenmjöl och foderbenmjöl eller användas
af våra fosforfabriker för framställning af fosfor. Affallet från poleringen
finner användning som kväfverikt gödselmedel.

Emellertid förekommer vid samma fabrik ännu ett råmaterial för
limberedning, nämligen icke garfvadt hudaffall o. d. från garfverierna. För
bättre konserverings skull beströs affallet med kalk och förvaras i stora
behållare tills kokningen kan äga rum. Denna sker i öppna kar efter
sedan kalken tvättats bort med vatten och de sista resterna med utspädd
salt- eller svafvelsyra.

Stidsvig fabricerar 2 000 kg. ben- och hudlim pr dygn. Tillverkningen
af benfett går upp till 8 000 kg. och benmjölet till 50 000 kg. i veckan.
Hälsingborgsfabriken tillverkar mindre eller ungefär en fjärdedel. Båda
fabrikerna undergå liksom destruktionsanläggningarna moderniseringar
och betydande utvidgningar. Utom dessa båda tillverkar Stockholms
Benmjölsfabriks A.-B, och ett par mindre företag samma produkter.
Emellertid finnas inom landet äfven s. k. benstampar, hvilka förut
endast torkade benen och förmalde dem till åkerbenmjöl. Fett och lim
gingo sålunda förlorade under det att dessutom fettet förhindrade de
värdefulla fosfatens upplösning och tillgodogörande af växterna. En
sådan misshushållning kunde ej tillåtas under nuvarande kristid, hvarför dessa
benstampar genom Industrikommissionens förmedling tillsvidare nedlagts
och   erhålla   ersättning af de ofvan nämnda, i gång varande fabrikerna.

Sammanfatta vi hvad som ofvan angifvits, skulle A.-B. Fettindustri
inom kort vid sina olika anläggningar kunna pr år framställa:

2 200 ton fiskolja ......................... 3 300 ton fiskmjöl

  150  »  kadaverfett........................  450  »  köttmjöl

  500  »  benfett............................/ 3 500 »  benmjöl

                                             \   750 »  lim

till ett sammanlagdt värde af omkring 15 000 000 kr.

Ännu en fettkälla finnes, som i det föregående icke omnämnts och
som   bolaget   sökt   i möjligaste mån utnyttja, nämligen fettaffallet från


restauranger, kasärner, sjukhus och sådana hyreskasärner, som lämpa sig
för inmontering af de s. k. <i>fettsamlarne.</i> I detta sammanhang borde
kanske påpekas  -  om det ej redan tydligt framgått af det föregående
 - att A.-B. Fettindustri ej grundat sin verksamhet på nuvarande
kristidskonjunkturer utan på lång sikt framåt och just väntar sin största
omsättning under normala tider. Ju rikare den allmänna omsättningen
åter blir, desto större mängd affall och desto billigare priser. Att
emellertid kristiden ställt stora svårigheter i vägen för utvidgningar och
nymonteringar behöfver väl knappast särskildt framhållas.

Jag anser vårt land vara att lyckönska till att en så nyttig industri
organiserats och kommit till utveckling, en tillverkning af fett och
fodermedel ur så gott som intet, d. v. s. ur affall, som annars bortkastats
eller t. o. m. förorsakat stora allmänna obehag för att ej säga hygienisk
våda. Ju mer industrifett, som kommer i marknaden, desto mer
försvinner lusten att använda något som helst matnyttigt fett för
industriella ändamål. Likaså torde vi kunna använda kött- och fiskmjölet i
obegränsade kvantiteter, dess goda egenskaper ha ofvan redan
framhållits. Just nu under dessa svåra tider borde fodermjölet tillsammans
med cellulosafoder vinna stor användning som fullgodt
kompensationsmedel för hafre m. m. Det beror endast på, om konservatismen i detta
hänseende kan brytas genom på upplysningsverksamhet och försök
grundade insikter.

Stockholm i oktober 1918.

<i>Otto Cyrén.</i>
</chapter>

<chapter name="Förtullning af sulfitlut och preparater däraf">

<b>Förtullning af sulfitlut och preparater däraf.</b>

Kemiska Industrikontoret har den 17 september afgifvit följande
skrifvelse till Kungl. Kommerskollegium,

<i>Till Kungl. Kommerskollegium.</i>

Vid bearbetningen af vissa andra närståsnde tulltekniska frågor har
Sveriges Kemiska Industrikontor fått sin uppmärksamhet fästad på
följande förhållande.

Den svenska marknaden har på senare tiden öfversvämmats af en mängd
olika tyska preparat, framställda af koncentrerad sulfitlut.

De hittills iakttagna preparatens användning har varit af hufvudsakligen
tre olika slag, nämligen som garfmedel, bindemedel och som smörjmedel
för spårvägarnas skenkurvor.

Varornas pris synas ha uppgått ända till närmare 3 svenska kronor
per kilogram. Då den nuvarande svenska tulltaxan icke upptager
koncentrerad sulfitlut eller preparat däraf, har följaktligen tullbeskattningen af
dessa produkter blifvit ojämn och i viss mån kommit att rätta sig efter
varornas olika användning eller angifna användningssätt.

Så  t. ex. hänföras garfmedlen till rubr.  1242 och blifva tullfria, under



det att binde- och smörjmedlen i regel taxeras enligt rubrik n:r 1325 och
följaktligen draga en tull af 15  % utaf varuvärdet.

För närvarande framställas här i landet endast ett fåtal preparat af
koncentrerad sulfitlut.

Emellertid torde såväl den svenska kemisk-tekniska industri, som
framställer dylika preparat, som framför allt vår cellulosaindustri hafva
det största intresse af, att en enhetlig taxering vid förtullning af
preparat utaf sulfitlut tillämpas. Därigenom borde kunna förebyggas att
nuvarande och kommande inhemska tillverkningar af koncentrerad
sulfitlut undanträngas från marknaden genom utländska dylika preparat, som
tack vare en tullagstiftning, som ännu icke kunnat taga hänsyn till dessa
nya produkter, åtnjuta tullfrihet.

Det arbete, som nedlagts på den ursprungliga sulfitluten, bestående i
neutralisering, koncentrering, uppblandning med främmande ämnen o. s. v.
torde nämligen i regel vara tillräckligt skäl för, att samtliga produkter
av koncentrerad sulfitlut med tulltaxans nuvarande uppställning blefve
hänförda till Kemiskt-tekniska preparat,  (rubrik n:r 1259).

Måhända vore det af praktiska skäl enklare, att preparaten ifråga
sammanfördes till en särskild rubrik med högre eller lika tullsats som n:r
1259.

I anslutning till det anförda får därför Industrikontoret hemställa, att
Kungl. Kommerskollegiet med hänsyn till de stora industriella intressen,
som genom ofvan anmärkta förhållanden kringskäras, måtte vidtaga
åtgärder så att ett enhetligt förfaringssätt må blifva tillämpadt vid
förtullningen af till riket införda preparat af koncentrerad sulfitlut.

En förteckning öfver i handeln förekommande tyska och svenska dylika
preparat bifogas (bil. 1).

Stockholm den 17 september 1918.

<i>Sveriges Kemiska Indiistrilcontor.</i>
</chapter>
<b><sp>M E D D E L A N D E N</sp>

FRÅN

SVERIGES
KEMISKA   INDUSTRIKONTOR</b>

UNDER   RED.   AF   ING.   OTTO   CYRÉN.

I  Årg.             DEN  15 NOVEMBER  1918.                         N:o 11.

<sp>Innehåll:</sp> Denaturering af sprit för ättiktillverkning. Kemiska
Industrikontorets yttrande öfver förslaget till lag angående vatten- och luftförorening.
Skrifvelse i sulfitspritfrågan.

---
<chapter name="Denaturering af sprit för ättiktillverkning">
<b>Denaturering af sprit för ättiktillverkning.</b>

Uppmärksamgjord på den fara för ättikfabrikanterna och deras
tillverkningars kvalitet, som skulle ligga i en ändring af
denatureringsförfarandet, har Industrikontoret den 11 oktober afgifvit följande skrifvelse till Kgl. Kontrollstyrelsen.

<i>Till Kungl. Kontrollstyrelsen.</i>

På grund af befarad ändring i hittills tillämpadt förfaringssätt i fråga
om denatureringen af den sprit, som tilldelas Aktiebolaget Th. Winborg & C:o 
här i staden i och för tillverkning af ättika, har nämnda bolag
hemställt till Sveriges Kemiska Industrikontor om ett uttalande från
kontoret till Kungl. Kontrollstyrelsen angående det ur teknisk synpunkt
mest rationella sättet och de lämpligaste medlen för denaturering af den
sprit, som af bolaget och ättikfabriker i allmänhet användes för
ättiktillverkning;   och får Industrikontoret i anledning häraf anföra följande.

Till en början vill kontoret särskildt framhålla den väsentliga skillnad,
som förefinnes emellan hvad som i språkbruket benämnes ättika och
ättiksyra. Med ättika förstås nämligen en ättiksyrehaltig produkt, som
användes till konserveringsmedel för matvaror och som krydda och
hvilken uteslutande är framställd genom s. k. ättikjäsning af någon
lämplig, svagt alkoholhaltig vätska. Denna jäsning inledes och förmedlas af
bakterier och enzymer med resultat, att slutprodukten, ättika, blir en
svagt ättiksyrehaltig, mer eller mindre färgad, i det allra närmaste
alkoholfri, aromatiskt luktande och smakande vätska, hvars lukt och smak
härrör från i små mängder uppkomna biprodukter (eterarter, aldehyder).
På samma sätt som vid tillverkningen af vin, maltdrycker, äfvensom
brännvin kunna dessa jäsningen förmedlande bakterier m. m. blifva
individuella för olika fabiiker och kan därigenom erhållas ättika af finare
arom, smak och hållbarhet vid den ena fabriken än vid den andra.
Jäsningskärl m. m. blifva nämligen impregnerade med ifrågakomna
bakterier m. m., så att t. ex. ett ombyte af kärl för jäsningen eller 




jäsningsvätskans förvarande i ett annat kärl än det vanliga <i>kan</i> gifva anledning
till en försämrad produkt. Det ligger därför i öppen dag, att en fabrik,
som lyckats få fram en särskildt god vara, hyser välgrundade farhågor
för att genom ett ändradt denatureringsförfarande blifva ställd inför
utsikten att förlora möjligheten att i fortsättningen kunna framställa sitt
fabrikat af samma kvalitet som förut.

Ren ättiksyra kan visserligen tillverkas af ättika, och så skedde ända
tills för c:a 60 år sedan, men härvid förstördes också genom upphettning
och koncentrering aromen samt med den bakterierna och enzymerna hos
råvaran, ättika. Numera tillverkas som bekant ättiksyra så godt som
uteslutande på rent kemisk väg, genom torrdestillering af
cellulosahaltiga ämnen, mest trä. Den vara, som på detta sätt erhålles, har
vanligen en hög syrehalt, 60 % och däröfver, samt innehåller inga
bakterier, enzymer eller aromatiska biprodukter. Sådan ättiksyra kan
naturligtvis utspädas till samma koncentration som ättika. Den utspädda
varan besitter då visserligen samma konserveringsförmåga som ättika, men
saknar dess arom och eventuella färg, hvilka bägge egenskaper dock på
konstgjord väg genom tillsatser af färdigberedda aromatiska ämnen och
färger i någon mån kunna eftergöras, ett förfaringssätt, hvilket dock
äfven i Sverige anses som förfalskning. Det är därför en väsentlig
skillnad mellan ättika och ättiksyra, den senare må vara utspädd till
ättikans styrka eller icke. Utspädd ättiksyra kallas därför också i Tyskland
»Essigessenz», »Essenzessig» eller »Kunstessig» till skillnad från »Essig»,
och är det i nämnda land enligt lag ett brott att försälja utspädd
ättiksyra som ättika, något som gäller äfven beträffande ättiksyra i blandning
med ättika.

Vid denaturering af sprit för ättiktillverkning torde det visserligen ur
kontrollsynpunkt äga sina fördelar och få anses synnerligen bekvämt, om
ifrågakomna denaturering blefve utförd vid en särskild central,
exempelvis Reymersholms Spritfabrik, på så sätt, att en högprocentig sprit
försattes med stark träättiksyra och att denna blandning sedan i resp.
ättikfabriker blefve utspädd till önskad spritstyrka för ättikjäsningen. Mot
ett dylikt förfaringssätt talar emellertid ur teknisk synpunkt följande skäl,
nämligen <i>dels</i> att den däraf tillverkade ättikan icke kommer att få samma
smak och arom som kan erhållas genom hittills tillämpadt förfaringssätt,
<i>dels ock</i> att ättiksyrejäsningen rent af kan äfventyras på grund af
frånvaron utaf de förutnämnda mikroorganismerna och till följd af
träättiksyrans rent giftiga egenskaper gent emot nämnda organismer -
träättiksyran kan nämligen innehålla små mängder myrsyra m. m.

I anslutning till det anförda vill därför Kemiska Industrikontoret
framhålla, att det, för såvidt ättikfabrikerna skola kunna leverera ättika
af samma goda beskaffenhet som hittills, ur teknisk synpunkt är af den
allra största vikt,

att själfva denatureringen får  ske vid de vederbörande ättikfabrikerna;

att denatureringen af den sprit, som användes vid ättiktillverkningen,
verkställes med fabrikernas egen ättika; samt

att icke ättiksyra användes vid denatureringen.

Därvid   vill   kontoret   anmärka,   att   blifvande förordning icke lägger



hinder i vägen för vare sig att denatureringen förlägges till
ättikfabrikerna själfva eller att vid resp. fabriker framställd ättika därvid användes
såsom denatureringsmedel.

Slutligen vill Industrikontoret framhålla, att det för vederbörande
fabrikanter själffallet är af stor ekonomisk betydelse, att denatureringen
verkställes vid resp. tillverkares egna fabriker, enär därigenom undvikes
transport af stora kvantiteter vatten i form af utspädd sprit.

Stockholm den 11 oktober 1918.

<i>Sveriges Kemiska Industrikontor.</i>
</chapter>

<chapter name="Kemiska Industrikontorets yttrande öfver förslaget
till lag angående vatten- och luftförorening">
<b>Kemiska Industrikontorets yttrande öfver förslaget
till lag angående vatten- och luftförorening.</b>

Enligt remiss af den 16 mars 1918 har Kungl. Kommerskollegium
begärt Industrikontorets yttrande öfver dikningslagskommitténs förslag till
lag angående vatten- och luftförorening. Industrikontoret tillsatte för
frågans ingående behandling en särskild kommitté och afgaf den 11
oktober följande yttrande jämte kommittéutlåtande.

<i>Till Kungl. Kommerskollegium.</i>

Genom remiss den 16 mars detta år har Kungl. Kommerskollegiet
anhållit om yttrande från Sveriges Kemiska Industrikontor öfver
dikningslagskommitténs betänkande med förslag till lag angående vatten- och
luftföroreningar m. m.

För att förbereda och utarbeta förslag till det sålunda infordrade
yttrandet, har af Industrikontorets styrelse en särskild kommitté blifvit
tillsatt, bestående af ingenjören Alf. Larson härstädes, disponenten Ivar
Fogelberg, sockerfabriken i Genevad och ingenjören Magnus Hansson,
Aktiebolaget Edsvalla Bruk. Som sekreterare åt kommittén har
undertecknad Schoultz tjänstgjort.

Sedan kommittén nu inkommit med utlåtande i ärendet till
Industrikontoret, får kontoret härmed öfverlämna det sålunda af kommittén
afgifna betänkandet, hvarvid kontoret för egen del ville anmärka följande.

Vid handläggningen af frågan inom arbetsutskottet af kontorets
styrelse hafva vissa ledamöter, däribland undertecknad Carlson, uttalat från
kommittén afvikande mening beträffande den af kommittén förordade
öfvergångsformen och i väsentliga delar helt anslutit sig till det af
Teknologföreningen öfver det inkomna lagförslaget afgifna yttrandet.
Beträffande de af kommittén framförda erinringarna mot det remitterade
lagförslaget i och för sig har arbetsutskottet enhälligt anslutit sig till
kommittén.

Slutligen har Industrikontoret i likhet med ett flertal öfriga
sammanslutningar ansett sig särskildt böra framhålla önskvärdheten af att ordet
koncession uti en eventuell lagstiftning i ärendet utbytes med ordet 


tillstånd. I nu gällande lagstiftning angående eldfarliga oljor m. fl.
författningar användes ordet tillstånd och icke såsom dikningslagskommittén
oriktigt framhållit ordet koncession. Uttrycket tillstånd bör vidare
såsom rent svenskt och ägnadt att bättre gifva uttryck för den säkerhet,
en eventuell lagstiftning i den af dikningslagskommittén föreslagna
riktningen borde innebära för vederbörande anläggningsinnehafvare, föredragas
framför koncession, i all synnerhet som det framlagda lagförslaget
angående vatten- och luftföroreningar i regel tillförsäkrar vederbörande
innehafvare en rätt att förvärfva dylikt, till tiden obegränsadt, tillstånd och
enligt hittills gängse språkbruk med ordet koncession i allmänhet
förknippas begreppet af en till tiden begränsad rättighet, som meddelas af
gunst och nåd. Det torde slutligen vara af synnerlig betydelse, att
allmänheten icke genom oriktigt val af ord erhåller en felaktig
föreställning om den föreslagna lagstiftningens verkliga innebörd.

Stockholm den 11 oktober 1918.

<i>Sveriges Kemiska Industrikontor.</i>

BIRGER CARLSON.

Otto Cyrén.

<i>/ A. Schoultz.</i>


<i>Till Sveriges Kemiska Industrikontor.</i>

Undertecknade, som af Industrikontoret blifvit utsedda till ledamöter
af en kommitté för granskning och förberedande af yttrande öfver
dikningslagskommitténs från Kungl. Kommerskollegiet till kontoret
remitterade betänkande med förslag till lag angående vatten- och
luftföroreningar m. m., få efter fullgjordt arbete härmed afgifva följande

<i>Utlåtande:</i>

Allmänt och med rätta anses de knapphändiga och i olika författningar
spridda bestämmelser, hvarigenom frågor angående föroreningar af vatten
och luft hittills reglerats, för synnerligen bristfälliga. Det
osäkerhetstillstånd, som härutinnan nu är rådande för industrien, gör att man med
tillfredsställelse måste hälsa en lagstiftning i ärendet, som fastslår
verkliga rättsnormer, hvarefter ifrågavarande spörsmål böra blifva föremål
för en ur teknisk synpunkt sakkunnig granskning.

Det framlagda lagförslaget är emellertid af synnerligen genomgripande
art och den organisation, som förutsättes för dess genomförande, är af
en sådan omfattning, att man ovillkorligen måste fråga sig, huruvida
man utan vidare bör taga steget fullt ut och tillskapa en myndighet,
som utrustas med den maktfullkomlighet, den föreslagna
vatteninspektionen skulle erhålla, eller om man icke lämpligen borde, åtminstone tills
större erfarenhet vunnits, nöja sig med en öfvergångsform. Det torde
nämligen blifva föga troligt, att kärnpunkten i det föreliggande förslaget,
den af dikningslagskommittén föreslagna försäkringsanordningen skall
genom tillskapandet af den s. k. regleringsfonden kunna på ett
tillfredsställande och rättvist sätt mäkta att infria de omfattande löften, som i
förslaget bundits vid densamma.


Enligt den ifrågakomma lagstiftningen skulle af de influtna
ansöknings- och koncessionsafgifterna för vattenförorenande anläggningar samt för
anläggningar, som förorena både vatten och luft, en femtedel användas
till befrämjande af fisket inom landet. Med återstoden af dessa afgifter
samt afgifterna för luftförorenande anläggningar skulle halfva kostnaden
för vatteninspektionens organisation och verksamhet bestridas. Hvad som
därefter blefve kvar skulle tillföras den förutnämnda regleringsfonden.

Redan den anordningen, att viss del af de influtna afgifterna skulle
användas till befrämjandet af fisket inom landet samt
anläggningsinnehafvarna skulle deltaga i bestridandet af förvaltningskostnaderna för ett
statens ämbetsverk, är i och för sig synnerligen anmärkningsvärd,
beträffande fisket, då det i regel icke blefve fråga om fiskets upphjälpande
i de vattendrag, som förorenas af anläggningar utaf hithörande art, och
vidkommande vatteninspektionens förvaltningskostnader, då en viss grupp
medborgare skulle bidraga till att aflöna ämbetsmän, som skulle fungera
i det allmännas intresse.

De ersättningskraf, som komme att resas och som skulle honoreras
af regleringsfonden, blefve säkerligen både många och stora. Det ligger
därför nära till hands att tänka sig, att den föreslagna vatteninspektionen
i sträfvan efter att förebygga, att fonden allt för starkt anlitades, blefve
tvungen att visa sig mycket liberal vid bestämmandet af ersättning åt
vederbörande sakägare i samband med koncessionens beviljande, för
såvida ej de föreslagna koncessionsafgifterna, om ock inom viss ram i
lagen bestämda, skulle komma att höjas, i den mån fonden alltför starkt
blefve anlitad. Då lagförslaget därjämte upptager bestämmelser (§ 34)
om skadestånd äfven i sådana fall, då vederbörande markägare icke själfva
framställt något anspråk, komme fonden vidare att blifva anlitad i
oberäknelig utsträckning. Slutligen komme de påtvungna
koncessionsafgifterna att verka mycket ojämnt. Anläggningar af afgiftspliktig klass,
hvilka redan träffat uppgörelse med markägarna eller hvilka på grund
af ett gynnsamt läge icke förorsaka någon nämnvärd skada, blefve
likväl pliktiga att lämna de årliga bidragen. Kunde därför frågan om den
emotsedda lagstiftningen för vatten- och luftförorenande anläggningar
lösas på enklare och för industrien mindre betungande sätt, än som
framförts i det föreliggande förslaget, skulle helt säkert åtskilliga fördelar
därigenom vinnas. Bristen i den nuvarande lagstiftningen är framför
allt, att någon verklig norm eller garanti för ett likformigt och ur
teknisk synpunkt sakligt afgörande icke förefinnes. Kommittén har för sin
del tänkt sig att frågan möjligen kunde lösas genom inrättandet af en
vatteninspektion af den art, sprängämnesinspektionen beträffande de
explosiva anläggningarna företräder. De nu i skilda författningar
förefintliga knapphändiga stadganden borde utbyggas och sammanföras till en
särskild författning. Om den föreslagna inspektionen, hvilken lämpligen
borde stå under kommerskollegiets öfverinseende, tillfördes erforderlig
sakkunskap och gåfves befogenhet att meddela föreskrifter om vidtagande
af tekniska anordningar för förebyggande och minskande af föroreningar,
borde det allmännas intressen blifva väl tillgodosedda samtidigt som
anläggningsinnehafvarna, genom att ställa sig inspektionens anvisningar till


efterrättelse, vunne garanti för att kunna tillbakavisa ohemula anspråk
från omkringliggande markers ägare. Samtliga anläggningar, som
åstadkomme vatten- eller luftföroreningar af viss grad, skulle öfvervakas af
inspektionen. I de fall anläggningsinnehafvare vidtagit af inspektionen
påbjudna eller föreskrifna åtgärder, vore en viss norm gifven för den
myndighet, som skulle afgöra frågan om skadeersättning, då såväl
myndigheten som enskilda parterna hade i sin hand att genom hänvändelse
till inspektionen anskaffa autentiskt utlåtande öfver berörda förhållanden.
Kostnaderna för inspektionen blefve, äfven om de icke helt skulle
bestridas af staten, betydligt mindre betungande, då något allmänt bidrag
till fiskets upphjälpande icke borde ifrågakomma och afgifter icke skulle
utgå till någon regleringsfond. Sistnämnda förhållande komme afgjordt
att innebära en rättvis fördel för de anläggningar, som genom goda
tekniska anordningar kunde förebygga eller minska föroreningar, för de
anläggningar, hvilkas innehafvare redan genom träffade öfverenskommelser
reglerat skadeståndsfrågan och framförallt för de anläggningar, som på
grund af gynnsamt läge vid större vattendrag, trots en stor
tillverkningskapacitet, i realiteten förorsaka så godt som ingen eller endast ringa
skada. Befogenhet borde jämväl inrymmas åt inspektionen att meddela
föreskrifter om vidtagande af gemensamma anordningar i de fall då
flera anläggningar gemensamt förorsaka förorening af ett och samma
vattendrag. Det sakliga utlåtandet angående arten af föroreningar, som
med nu gällande lagstiftning endast kan anskaffas på privat väg, skulle
inspektionen vara pliktig att lämna myndigheterna och en hvar enskild,
som för sin rätts bevakande det påfordrade. Vidare borde inspektionen
utöfva en rådgifvande verksamhet, exempelvis i fråga om nyanläggningar.

Om erfarenheten visade, att den sålunda föreslagna inspektionen icke
tillfredsställande mäktade fylla den uppgift, som förelades densamma,
vore tiden inne att med stöd af vunnen erfarenhet skrida till en mera
omfattande och genomgripande lagstiftning.

Beträffande det föreliggande lagförslaget i och för sig instämmer
kommittén i väsentliga delar uti de anmärkningar, som Svenska
Teknologföreningen i sitt yttrande öfver förslaget anknutit till dess särskilda
paragrafer och vill kommittén därjämte för sin del göra följande erinringar:

<i>Förslag till lag angående vatten- och luftföroreningar.</i>

§ 12.

Andra stycket borde gifvas en sådan lydelse, att koncession icke må
kunna förvägras ägare, därest han på en eller annan grund, exempelvis
synnerligen förmånligt läge eller andra för en anläggning gynnsamma
faktorer, förklarar sig villig vidkännas de kostnader, som vidtagandet af
erforderliga anordningar kan medföra.

§ 14.

I   paragrafen   afsedd lösen och ersättning i fråga om anläggningar af
större   omfång   böra   icke, såsom i femte stycket stadgas, bestämmas af
vatteninspektionen utan af en särskild nämnd.


§ 18.

Åberopas hvad ofvan anförts beträffande de särskilda ändamål,
afgifterna skola användas till. I fråga om afgifternas användning till
befrämjande af fisket i landet, vill kommittén föreslå, att ett eventuellt
stadgande härutinnan begränsas till att uteslutande afse upphjälpandet
af fisket i de vattendrag, där skada i berörda hänseende förorsakas af
vattenförorenande anläggningar.

§ 34.

Stadgandet bör enligt kommitténs mening såsom synnerligen olämpligt
helt utgå. Ersättning bör icke kunna utdömas, då vederbörande
rättsägare icke framställt yrkande därom inom föreskrifven tid.

§ 38.

Till stadgandet i första, stycket angående föreskrift om visst tillåtet
maximum af förorening bör följande tillägg fogas: »hvarvid särskild
hänsyn skall tagas ej blott till föroreningsgraden utan ock till
vattendragets storlek och beskaffenhet i öfrigt.»

§ 56.

Paragrafen borde kompletteras med bestämmelser angående rätt för
vederbörande anläggningsinnehafvare att från regleringsfonden erhålla
restitution å utdömdt skadestånd, för den händelse vid koncessionens
beviljande uppskattad skada framdeles visar sig vara väsentligt mindre än
den då beräknats.

§ 63.

Den nyligen utfärdade vattenlagen, hvilken såsom bekant träder i kraft
den 1 januari 1919, innehåller i kapitel 2, § 35 förbud mot utkastande
eller utsläppande i vattendrag af fast affall m. m. från sågverk, fabrik
eller annan industriell anläggning. Enligt kommitténs mening bör
vatteninspektionen vid koncessionens beviljande, åtminstone beträffande de
industriella anläggningarna, lämna sådana föreskrifter, att i § 63 afsedda
skadliga afsättningar å vattendragets botten i större utsträckning
undvikas, och borde vid sådant förhållande paragrafen antingen helt utgå
eller ock erhålla en förändrad lydelse, så att industriell anläggning, som
meddelats koncession, vid föreläggande af vatteninspektionen att vidtaga
i paragrafen omnämnda åtgärder tillerkändes ersättning för af
rensningsarbetet föranledda kostnader. Dylik ersättning borde utgå af
regleringsfonden.

<i>Förslag till instruktion för vatteninspektionen.</i>

Kommittén anser sig särskildt böra framhålla, att de i den beräknade
lönestaten förslagsvis upptagna aflöningarna för såväl inspektionens chef
som samtliga dess ledamöter torde vara så låga, att verkligt kvalificerad
kraft   på   dylika   villkor svårligen kan erhållas.    Berörda förhållande är


så mycket mera anmärkningsvärdt, som det föreslagna nya ämbetsverkets
arbetsuppgift med hänsyn till den vidsträckta befogenhet, det föreliggande
lagförslaget i flera hänseenden inrymmer åt inspektionen, i största grad
komme att äfventyras, om icke de ifrågavarande befattningarna blefve
anförtrodda åt synnerligen dugliga och kunniga personer, som genom
goda aflöningsförmåner beredas tillfälle att odeladt ägna sig åt sina
ämbeten.

Stockholm, Genevad och Edsvalla i augusti 1918.

<i>Alf. Larson.            Ivar Fogelberg.            Magnus Hanson.

/Adolf Schoultz.</i>
</chapter>


<chapter name="Skrifvelse i sulfitspritfrågan">
<b>Skrifvelse i sulfitspritfrågan.</b>

Med hänsyn till spritfrågans allt mer bekymmersamma läge har
Kemiska Industrikontoret till Statens Industrikommission riktat följande
skrifvelse.

<i>Till Statens Industrikommision.</i>

Af allbekanta orsaker har en stor del af vårt lands sulfitfabriker på
senaste tiden väsentligt minskat sin produktion och kan ett flertal dylika
fabriker för närvarande endast med svårighet uppehålla driften.

Genom berörda förhållanden har en del af nämnda produktion allt mer
och mer beroende industrier råkat i ett ytterst bekymmersamt läge, då
det gällt att tillgodose sitt stegrade behof af suifitsprit. Allt flera
industrier se sig nämligen på grund af brist eller knapp tillgång å dylik
sprit, den må vara afsedd att användas såsom motorbränsle eller som
råmaterial för allehanda fabrikationer, hotade till sin existens eller med
en partiell driftsinställelse.

Sveriges Kemiska Industrikontor tillåter sig därför hemställa att
Industrikommissionen måtte vidtaga sådana åtgärder, att, om
cellulosaindustrien i allmänhet blifver tvungen ytterligare inskränka driften,
åtminstone de fabriker, vid hvilka sulfitsprit framställes eller inom den
närmaste tiden är afsedd att produceras, genom statsingripande må förhjälpas
till att uppehålla driften. En frivillig öfverenskommelse mellan de olika
cellulosafabrikerna, eventuellt genom Industrikommissionens eller annan
myndighets förmedling, läte sig tänkas, t.ex. genom att lämplig
kompensation i en eller anan form blefve lämnad till de fabriker, som icke
skulle uppehålla driften.

Stockholm den 17 sept.  1918.

<i>Sveriges Kemiska Industrikontor.</i>
</chapter>
<b><sp>M E D D E L A N D E N</sp>

FRAN

SVERIGES
KEMISKA   INDUSTRIKONTOR
</b>
UNDER   RED.   AF   ING.   OTTO   CYRÉN.

I Årg.                DEN 16 DECEMBER  1918.                   N:o 12.

<sp>Innehåll:</sp> Skrifvelse i cellulosafoderfrågan. Skrifvelse i sockerfrågan. Förslag
till förordning angående tillverkning, införsel och behandling af vin. Exempel
på utfodring med cellulosa.    Register.

<chapter name="Skrifvelse i cellulosafoderfrågan">
<b>Skrifvelse i cellulosafoderfrågan.</b>

Med hänsyn till de svåra förhållandena på fodermedelsmarknaden och
det rent af kritiska läge, vår mjölk-, kött- och fläskproduktion råkat i,
såg sig Sveriges Kemiska Industrikontor föranledt att än en gång fästa
uppmärksamheten på cellulosan och dess möjligheter som fodermedel.
Nedanstående skrifvelse öfverlämnades den 21 nov. till Herr Statsrådet
personligen.

<i>Till  Herr Statsrådet och Chefen för Kungl. Jordbruksdepartementet.</i>

Med hänsyn till den svåra foderbrist, hvilken gör sig gällande i stora
delar af vårt land och som dels hotar att än ytterligare reducera vårt
kreatursbestånd, dels ock försvårar ett vidmakthållande och omöjliggör en
höjning af den ur folknäringssynpunkt så utomordentligt viktiga
mjölk- och fläskproduktionen, tillåter sig Sveriges Kemiska Industrikontor
vördsamt påkalla Herr Statsrådets uppmärksamhet på följande förhållanden.

I underdånig skrifvelse (bil. 1) af den 10 augusti innevarande år har
Industrikontoret berört de hotande utsikterna i förenämnda hänseende
hvad landets bröd- och fodersädestillgång beträffar och därvid uppdragit
en jämförelse mellan de olika nödfodermedlen samt påvisat, hurusom vi
i cellulosan här i landet hafva obegränsad tillgång på ett nödfoder, som
med hänsyn till sin utmärkta beskaffenhet vid lämplig tillredning bör
kunna hjälpa oss öfver de största svårigheterna. Genom en enkel
öfverslagsräkning påvisades, hurusom vid ett allmännare införande af
cellulosa som fodermedel med lågt beräknade siffror icke mindre än 500 000
ton hafre (halfva vår hafreskörd och motsvarande vårt ungefärliga
importbehof af brödsäd) skulle kunna frigöras, både till direkt
människoföda och till förhöjd mjölk- och fläskproduktion samt förebygga en
vidare decimering af vår kreatursstam.

Enligt hvad kontoret inhämtat remitterades ifrågakomna skrifvelse från
Kungl.   Jordbruksdepartementet   redan  den  14 förutnämnda augusti till


Folkhushållningskommissionen, hvars fodersektion så godt som omedelbart
jämte eget yttrande vidaresände densamma till samma kommissions
jordbruksafdelning, hvarest den, att döma af de upplysningar, som kunnat
erhållas, märkligt nog lagts till handlingarna och råkat i glömska samt
först i början af innevarande månad förflyttats till dagens mål.

Att i dessa lifsmedelsknapphetens och bristens tider en för vår
folknäring så betydelsefull fråga blifvit utsatt för en dylik handläggning hos
en kristidsinstitution och att ett förslag af så stor nationalekonomisk
räckvidd icke omedelbart gjorts till föremål för en kritisk granskning af
sakkunniga är ett förhållande, som Industrikontoret måste beklaga, i
synnerhet som en dyrbar tid därigenom gått till spillo.

Under det kvarts år, som således förflutit, hafva visserligen
förhållandena i ett hänseende ljusnat, i det att möjligheter för viss om än
begränsad import öppnats och freden kommit i gripbar närhet. Enligt
officiella uttalanden torde sålunda brödsädestillgången under det ingångna
konsumtionsåret vara något så när säkerställd för den direkta
människofödan, men den torde å andra sidan taga alla importmöjligheter i
anspråk. Foderfrågan har däremot ej kunnat bringas närmare sin lösning,
och mjölk- och fläskproduktionen visar fortfarande på en krisartad nedgång.

Industrikontoret tillåter sig därför än en gång härmed framhålla, att
cellulosafodret skulle kunna förhjälpa landtbrukarna öfver de största
svårigheterna genom att betydligt utdryga och förstärka deras foderförråd
samt indirekt bidraga till en förhöjd mjölk- och fläskproduktion.
Cellulosafodret räddade under föregående vinter talrika djur från slaktbänken
eller svälten, men hade kunnat rädda långt flera, om dess användning
<i>varit bekant ute i landet.</i> Man måste tyvärr befara, att om nu intet
åtgöres härutinnan, kommer landet att äfven under instundande vinter och
kommande vår, i trots af den ökade importen, att förlora ett stort
antal kreatur — något som måste anses oförsvarligt, då cellulosafodret
skulle kunnat rädda dem.

Det är icke meningen att truga på landtbrukaren ett honom obekant
och kanske just därför mindre sympatiskt nödfoder. Men landtbrukaren
kan å andra sidan fordra att allt göres från mydigheternas sida för att
hjälpa honom öfver kristidens svårigheter, så att han och därmed landet
ej går förluster tillmötes, som när de en gång inträffat, ej kunna
repareras på åratal. Han bör därför upplysas om cellulosans faktiska fodervärde
och användning, distributionssätt och pris, så att han kan börja med
användningen innan det är för sent. Mången skulle helt säkert icke
tveka en dag att acceptera cellulosafordret, om han blott hade
tillräcklig kännedom om dess existens och användning. Med undantag af ett
fåtal större gårdar är det för närvarande hufvudsakligen inom industrien,
som cellulosafodret förbrukas i större utsträckning. Där har man tack
vare cellulosan, trots de stora foderbeslagen, kunnat hålla långt flera
hästar och nötkreatur vid lif samt kunnat bjuda sina arbetare mera mjölk
och smör än som annars skulle varit fallet. Första villkoret för en
allmännare användning är alltså <i>information</i> och vill Kemiska
Industrikontoret i detta hänseende hänvisa till sina i den ofvannämnda skrifvelsen
härutinnan framförda förslag.


En af de svåraste frågorna att lösa är <i>prisfrågan,</i> i det cellulosan är
dyrare än hafre per foderenhet. Kemiska Industrikontoret har
emellertid i sin framställning föreslagit en prisreglering på så sätt, att
lantmannen, som utfordrar med cellulosa och därigenom frigör en viss mängd
hafre, för denna hafre finge ett något högre pris, så att merkostnaden
för cellulosaanskaffningen blefve täckt. Han kunde tänkas få detta högre
pris direkt betaldt af resp. lifsmedelsnämnder, eller han finge fri
förfoganderätt öfver den genom användningen af cellulosa frigjorda hafren,
så att han i allmänna marknaden eller af myndigheterna kunde få den
nödvändiga ersättningen. Enklare blefve emellertid prisfrågan, om
landtmannen använde den fodersäd, han sparat genom att införa cellulosan i
foderstaten för hästar och icke mjölkande nötkreatur till att höja
ransonen för mjölkkor och svin i sin egen ladugård, ty då reglerade
prisfrågan sig själf, i det att merutgiften för cellulosan mer än väl komme
att täckas af den betydligt stegrade mjölk- och fläskproduktionen.
Cellulosan skulle på detta sätt använd kunna hjälpa oss öfver den svåraste
lifsmedelskris,   som   vårt land på åtminstone ett århundrade genomgått.

I anslutning till det anförda får Sveriges Kemiska Industrikontor
således vördsamt påkalla Herr Statsrådets synnerliga uppmärksamhet på
kontorets meromnämnde underdåniga skrifvelse den 10 sistlidne augusti
och hemställa, att genom Herr Statsrådets ingripande kraftiga åtgärder
blifva vidtagna af myndigheterna för att skyndsammast sprida
upplysning om cellulosans näringsvärde och användningssätt för utfordring, om
de möjligheter till ökad mjölk- och fläskproduktion, som dess användning
skulle kunna medföra samt om cellulosans pris och distributionssätt.

Stockholm den 14 november 1918.

<i>Sveriges Kemiska Industrikontor.</i>
</chapter>

<chapter name="Skrifvelse i sockerfrågan">
<b>Skrifvelse i sockerfrågan.</b>

Nedanstående skrifvelse öfverlämnades till Herr Statrådet personligen
vid ett besök den 21 november.

<i>Till Herr Statsrådet och Chefen för Kungl. Jordbruksdepartementet.</i>

Med hänsyn till de särskilda synpunkter hvilka under innevarande år
i tal och skrift af olika personer och sammanslutningar framförts
beträffande sockerfrågan i vårt land och särskildt i anledning af en
nyligen till Folkhushållningskommissionen af herrar M. Granqvist och Hj.
Cederström ingifven framställning i berörda fråga tillåter sig Sveriges
Kemiska Industrikontor påkalla Herr Statsrådets uppmärksamhet på
följande förhållande.

I underdånig, här i tryck bilagd skrifvelse (bil. 1) af den 18 februari
detta år gjorde Industrikontoret ett inlägg i prispolitikfrågan, hvarvid
betodlingen   och   sockerindustrien gjorts till föremål för en ingående 


utredning, afsedd att tjäna som ett belysande exempel å kristidens
prispolitik. I förenämnda utredning har Industrikontoret påvisat den
oerhördt stora vikt, sockerfrågan äger för landet och folknäringen i dessa
lifsmedels- och varuknapphetens tider. Det framhölls däri särskildt
sockerbetodlingens betydelse för jordbruket såsom en direkt jordförbättrande
odling. Vidare påvisades det stora näringsvärde, som nämnda odling
tillför och vid en gynnsammare prispolitik från myndigheternas sida borde
än ytterligare kunna tillföra både människor och djur, ett resultat
hvilket ej ens tillnärmelsevis kan uppnås genom motsvarande areal
sädes- eller rotfruktsodling. Därjämte framhölls sockrets stora betydelse för
folknäringen både som födoämne och krydda, särskildt under nuvarande
kristider, och uttalades den farhågan att sockerbetodlingen genom en
missriktad prispolitik skulle fortfarande gå tillbaka, i trots af att sockret,
äfven vid en betydande höjning af nuvarande priser, alltjämt skulle
förblifva vårt billigaste näringsämne.

Då emellertid vid ifrågakomna tidpunkt hela sockerfrågan mera spelade
rollen af en prispolitisk än i främsta rummet en folknäringsfråga, ingafs
meromnämnda skrifvelse och utredning till Kungl. Finansdepartementet,
hvarifrån framställningen remitterades till Statens Industrikommission,
hvilken myndighet uti sitt i ärendet afgifna utlåtande endast berörde och
bemötte den i inledningen i skrifvelsen framförda kritiken öfver
kristidsinstitutionernas prispolitik, men ej ansåg sig böra göra något uttalande
beträffande den i framställningen framlagda utredningen beträffande
sockerfrågans utomordentliga vikt och stora näringspolitiska betydelse, enär
berörda förhållanden fölle utanför Industrikommissionens
verksamhetsområde.

Då emellertid den i sockerfrågan sålunda af Industrikontoret förebragta
utredningen på ofvan anförda grunder fortfarande är synnerligen aktuell,
får Kontoret därför vördsamt hemställa, att Herr Statsrådet måtte
föranstalta om, att framställningen af Kungl. Maj:t återupptages till
behandling och att därvid särskild uppmärksamhet ägnas i framställningen
framförda synpunkter beträffande sockerbetodlingens utomordentliga vikt och
betydelse för jordbruksnäringen, äfvensom sockrets framstående plats
såsom födoämne i folknäringshänseende.

Stockholm den 18 november 1918.

<i>Sveriges Kemiska Industrikontor.</i>
</chapter>

<chapter name="Förslag till förordning angående tillverkning, införsel och behandling av vin">
<b>Förslag till förordning angående tillverkning,
införsel och behandling av vin.</b>

I denna fråga har Kemiska Industrikontoret den 13 september
inkommit till Kgl. Kommerskollegium med begärt yttrande, hvilket här nedan
återgifves.

<i>Till Kungl. Kommerskollegium.</i>

Genom remiss den 6 nästlidne augusti har Kommerskollegiet anhållit
om   yttrande   från   Sveriges Kemiska Industrikontor öfver en af på sin


tid utaf dåvarande Chefen för Kungl. Finansdepartementet tillkallade
särskilda sakkunniga utarbetadt betänkande med förslag till förordning
angående tillverkning, införsel och behandling af vin. Sedan
Industrikontoret låtit sin spritkommitté genomgå det föreliggande betänkandet,
vill Kontoret som sin åsikt framhålla, att de sakkunniga i det framlagda
lagförslaget synas hafva på ett förtjänstfullt sätt ernått det mål, de
enligt motiven uppställt, nämligen att skapa bestående normer för
tillverkningen och behandlingen af vin inom landet för att därigenom stäfja
tillverkningen och handeln med förfalskade eller underhaltiga dylika
produkter. I stort sedt har därför Kemiska Industrikontoret intet att erinra
emot den föreslagna vinförordningen, hvilken besitter stora förtjänster
och hvars fastställande helt säkert torde blifva endast till gagn för en
lojal vinfabrikation.

Endast beträffande paragraf 10 vill Industrikontoret framföra följande
anmärkning.

§ 10.

Kontoret vill framhålla, att i paragrafen stadgadt förbud mot saftens
utspädning i viss utsträckning lätteligen kan kringgås på så sätt, att
exempelvis vinsyra tillsättes densamma och den på så sätt erhållna högre
syrehalten tages till förevändning för ett obehörigt utspädande.

Utspädningsförbudet kan sålunda lätt nog blifva illusoriskt och torde
det hafva sin betydelse att ett icke önskvärdt utspädande stämplas som
lagbrott.

Ett sätt att minska syrehalten utan utspädning vore att neutralisera
saften med alkali, tills en lämplig syrehalt erhölles.

Stockholm den  13 september 1918.

<i>Sveriges Kemiska Industrikontor.</i>
</chapter>

<chapter name="Exempel på utfodring med cellulosa">

<b>Exempel på utfodring med cellulosa.</b>

Redan i ett föregående häfte (N:o 9, sid. 124) har det lämnats en del
exempel på cellulosafodrets användning inom industrien, speciellt för
hästarna. Senare har ingått meddelande om att cellulosafoder med godt
resultat användts vid flera af <i>Svenska Sockerfabriks Aktiebolagets</i> olika
verk ute i landet.

Så användes t. ex. vid fabriken i <i>Karlshamn</i> följande foderstat: 1 kg.
sulfitmassa (oblekt, från Konga A.-B., á 35 öre pr kg.) + 1 kg. melass
+ 1 1/2 kg. hafre per häst och dag, dessutom den vanliga
stråfodergifvan.    Hästarna åto gärna denna blandning och befunno sig väl däraf.

Vid fabriken i <i>Genevad</i> gjordes försök med att använda sockersnitsel
i st. för melass som smakmedel vid cellulosautfodringen. Försöken
utfördes med tvenne parhästar, som alltså gingo i samma arbete, och
kontrollerades genom noggranna vägningar under en tid af 3 månader. Den
ena hästen erhöll 2 kg. cellulosa (kollrad massa från Oskarströms
Sulfitfabrik) +  2 kg. sockersnitsel  +  2 kg. hafre, den andra 4 kg. 
<pre>
                 8 foderenheter        10 foderenheter         12 foderenheter
                 kg. f. e.  gr         kg. f. e.  gr           kg.  f. e.  gr
                           smält-                smält-                   smält-
                           bar                   bar                      bar
                           ägg-                  ägg-                     ägg-
                           hvita                 hvita                    hvita

Hö ............. 5.0  2.0   200        5.0  2.0   200          5.0   2.0   200
Halm ........... 5.0  1.2    35        5.0  1.2    35          5.0   1.1    35
Hafre .......... 2.5  2.1   192        2.5  2.1   192          2.5   2.1   192
Cellulosa 
(torrsubstans).. 3.4  2.7    -         4.0  3.2    -           4.0   3.2    -
Melass .........  -    -     -         0.4  0.3     3          0.4   0.8     3
Ogräsfrö .......  -    -     -         2.0  1.2   160          2.0   1.2   160
Kålrötter ......  -    -     -          -    -     -          11.0   1.0    55

             S:a  -   8.0   427         -   10.0  590           -    (11)  (615)
</pre>


Halmhackelsen fuktades först med vatten, detta hälldes af, hvarefter
cellulosan, sedan mjölet och slutligen saltet tillsattes och blandades väl.

Under betestiden erhöllo hästarna endast en sådan gifva om dagen,
under vintern två dylika jämte 5 kg. hö. Innan cellulosautfodringen
infördes erhöllo hästarna minst 3 kg. mjöl om dagen och vid svårare
körslor 1 kg. hafre extra. Det är då inte svårt att räkna ut, hvilken
mängd säd som sparas genom användningen af cellulosa.

Vi hafva redogjort för detta fall något mer detaljeradt af den orsaken,
att Iggesund hör till de industriella företag, som först införde cellulosan
i foderstaten, nämligen redan hösten 1917. Det var F. H. K:s stora
foderbeslag, som tvingade till denna omläggning i utfodringen.

---

Vid <i>Sveriges Allmänna Landtbrukssällskaps</i> höstmöte afslogs
visserligen en motion af <i>G. Sanne</i> om billigare pris på cellulosafoder (28 öre
per kg.), men detta af den orsak, att det var meningen föreslå, att
staten skulle betala prisskillnaden. Att emellertid cellulosans vikt till fullo
insågs visar punkt 11 i mötets uttalande om kristiden och dess
bemötande och hvilken hade följande lydelse.

»Då både genom teori och praktik cellulosans stora betydelse såsom
fodermedel är konstaterad, så bör från statsmakternas sida all
uppmärksamhet ägnas åt frågan om dess vidsträckta användning till lindrande
af foderbristen.»

Det är högst beklagligt, att myndigheterna — såsom synes af vår
skrifvelse till chefen för jordbruksdepartementet och som finnes införd i detta
häfte — gjort så godt som intet för att sprida kännedomen om
cellulosafodret. Detta trots insikten om de många vällyckade praktiska försöken
därmed i stor skala och trots påminnelser utifrån. Egentligen träffar
dessa myndigheter en stor del af ansvaret för de kreatur, som svälta, för de
kreatur som i onödan måste slaktas ute i Sveriges byggder, m. m., ett
ansvar, som under den kommande vintern och våren kan blifva stort
och tungt nog. Det är mer än sorgligt, att jordbrukare, såsom det skett
i dessa dagar, skola behöfva vända sig till en industriell
sammanslutning som Kemiska Industrikontoret och anhålla om upplysningar i
cellulosafoderfrågan, »därför att deras foderförråd ej räcker öfver
vintern!» Det illustrerar bättre än något annat, huru nödvändig den i
våra skrifvelser omnämnda, af myndigheterna försummade
upplysningsverksamheten i själfva verket är.

Stockholm i november 1918.

<i>Otto  Cyrén.</i>
</chapter>

