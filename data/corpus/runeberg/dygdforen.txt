
Idéer
till en blifvande Förening
för
medborgerlig dygd och trefnad
i Hufvudstaden.
———
Framställda till de förståndigas behjertande.
———
—————————————————————STOCKHOLMTryckt hos J. Hörberg, 1831


Förord.

Dessa idéer, framkallade af en tillfällig anledning, och nu, på
åtskilligas begäran, sålunda öfverlemnade till fleras eftersinning, må utan
anspråk gå ut och försöka sin lycka, som dock hvarken torde blifva hastig
eller stor, då tiden troligtvis för dem ej är mogen, eller de ej ännu äro
mogna för tiden. Det revolutionsfrö, de innebära, till en för kropp och
själ tjenligare lefnadsordning, lärer af den gastronomiska reactionen
tillräckligen motarbetas, för att åtminstone ej behöfva frukta någon
brådmognad. Vi hoppas likväl, att dermed skall gå, såsom med
senapskornet i Skriften: det var, när det först nedsåddes i jorden, minst af alla
frön; men vexte sedan upp till ett träd, från hvars grenar sången ljöd,
och i hvars skugga bodde frid och glädje. Om denna period skall af oss
upplefvas eller icke: det må vi medlertid fråga oss sjelfva och
hvarandra; det beror uteslutande på vår förmåga, att af egen god vilja bryta
gamla vanor, som alltmer skola kännas hinderliga för medborgerlig både
dygd och trefnad. Innan detta skett genom en fri medborgerlig
öfverenskommelse inom de så kallade bättre samhällskretsarne, må vi
ejheller fordra, att den stora hopen skall, på vår tillsägelse, för alla tider
aflägga sina kärälskeliga hemseder, om den ock, till någon tid, partielt
låter skräma eller lura sig; vi hafve då till denna fordran ingen rätt,
och till dess genomdrifvande ingen moralisk kraft, som dock är och
blifver den enda här användbara: — Hvilket var det, som egentligen skulle
bevisas med dessa förflugna idéer, — om de än i öfrigt ej skulle till
annat tjena, än att nödtorfteligen roa sig åt vid nästa grundeliga natt-kalas,
och kanske en gång visa efterverlden (i fall de hinna dit), hvad bråk man
på vår tid hade, att göra sina dar så onyttiga och ledsamma som möjligt,
och göra sig sjelf äfvenså däst för mödan som slö för njutningen.


=============================================================================================

Medborgerlig dygd och trefnad finnes, der möda och njutning stå till
hvarandra i ett afpassadt förhållande.

Förhållandet rubbas genom öfverdrift åt endera hållet: när
antingen mödan öfverdrifves till försakelse af lifvets behag, eller njutningen
öfverdrifves till vanvård af lifvets pligter. Det förra synes ej i våra
dagar vara någon särdeles kringgripande smitta. Mot det sednare, såsom
tidens egentliga onda, böra botemedel sökas.

Hvilket är då tidens egentliga onda? Ett öfverdrifvet begär efter
sinliga njutningar, hvilka, om än af mer förfinad art hos de odlade
samhällsklasserna, af gröfre art hos arbetsklassen, likväl deruti äro mycket
lika, att de, utan näring åt själen, förtynga kroppen, genom kroppens
öfvermättande förslappa själen, undergräfva helsa och välstånd, och,
äfven der detta ej befaras, förspilla tillgångar och krafter som bättre
kunnat användas, samt borttaga tiden, ej blott för dyrbara pligter, utan
äfven för ädlare nöjen och nödig hvila, — inverka således förstörande på
medborgerlig både dygd och trefnad.

Hvilka äro botemedlen häremot? De kunna vara många och olika.
Den goda viljan, ledd af omtanka och erfarenhet samt mött af
förtroende, utfinner de lämpligaste för hvarje fall och tillfälle, utan särskilda
föreskrifter. Men visst är, att saken måste ses i sitt fulla sammanhang
och gripas an i sin helhet. Visst är ock, att man i ett ämne, som ändå
ytterst beror på en hvars egna fria öfvertygeLse, ej får gå för
bröstgänges tillväga, utan vara nöjd om man ock blott kan bereda jordmonen och
möjligen der nedlägga frösäden till ett godt, som framdeles mognar. Men
aldravissast är, att, om något här skall uträttas, måste de bildade
samhällsklasserna, fattade af en bättre anda, börja reformen hos sig sjelfva,

för att sedan med något hopp om framgång kunna verka på den stora
massan, som eljest hvarken tror dem eller åtlyder dem. En sådan bättre
anda synes ock mer och mer vakna, fast den ej hos alla reder sig till
klart medvetande. Man yppar det ej högt, och tillstår det icke ens
alltid för sig sjelf, men trött är man mången gång på den eviga
ringdansen af dessa mångfaldiga och dock samma viner och anrättningar, dessa
omvexlande och dock så enformiga goutéer, dinéer, soupeer m. m. Man
anar behofvet af något hättre, och det är som kände man sig ändå vara
något mer än mage. Den är full, men hjertat är tomt; och det vill ej
lyckas att fylla det, fast man ideligen fyller på: den ena med nya supar,
den andra med nya soupéer.

Skole vi då med ens skjuta ifrån oss all det physiska lifvets
njutning? Nej! den är vårt behof såsom menniskor, och måste blifva det,
så länge vår natur ej är förvriden. Äfven ett anständigt öfverflöd skole
vi ej utdömma ur lefnaden; det är vår rätt, när det förvärfvas med loflig
möda och njutes på ingens bekostnad; det lyfter oss, i glada
mellanstunder, ur hvardagslifvets tvång, muntrar och styrker bland mödorna, och
står i nära samband både med vär själsodling och verksamhet. Vi skole
ej ens bannlysa brännvinet. Oförfalskadt och icke missbrukadt, må det,
såsom en verklig eller inbillad vederqveckelse, förunnas arbetaren, till
dess han, möjligen bättre lärd eller försedd, vill och kan umbära det.
Emedlertid skole vi ej förut bestämma hvad han tål och behöfver, eller
aflocka honom löften, dem han håller som slaf, eller bryter som skälm.
Hvad som för den ena är lagom, är ock för mycket för en annan, och
tvärtom. Omständigheter kunna äfven här göra för samma person
någongång lofligt ett öfverskridande af den vanliga portionen. Öfverlastandet
allena är ett ondt, som bör förekommas, men i sammanhang med
myoket annat, som är oförenligt med vårt sanna väl och värde.

Innan vi likväl gripa oss an med andras rättelse, måste vi
ådagalägga håg och behof att rätta oss sjelfva. Låtom oss i sådan afsigt göra
försök, att till någon del inskränka våra egna njutningar, eller rättare,
att omsätta dem; ty undvaras kunna de icke i ett välordnadt ock lyckligt
samhälle. Tvingas de på ett håll, så uttaga de sin rätt på ett annat,
ofta sämre. Hufvudsaken är, att kunna förädla dem, der sådant låter
sig göra, eller ock att sätta andra, för menniskovärdet lämpligare eller
åtminstone oskadliga, i deras ställe.

Man skyller oss, måhända ej utan allt skal, för benägenhet att
härma utlänningen i luxens och modets dårskaper: skulle vi ej kunna
efterfölja honom äfven i något, som af hvarje förnuftig måste
godkännas? Om också detta något tills vidare blefve det enda, skulle vi snart
deraf erfara många välgörande verkningar. I andra cultiverade länder
vet man t. ex. ej af våra nattliga måltider. Man äter blott sin middag
senare, och så är det slut för dagen med alla stora mat-anstalter. Man
har sin afton ren och ledig för sammanlefnaden med alla dess ädlare
nöjen, sofver derpå roligt, och står upp i tid, uthvilad och munter. Om
vi äfven hos oss skulle en gång komma derhän (hvilket väl förr eller
sednare måste ske; och hvarföre ej så gerna förr som sednare?), låtom
oss se, Om ej vår dag skulle kunna, endast genom denna enkla
anordning, både nyttigare och behagligare inrättas. Vi skulle finna huru
morgonrodnaden har guld i munnen; nu vete vi knappt hur hon ser ut. Vi
skulle uppvakna styrkte och vederqveckte, för att, med upprymda sinnen
och glad håg, indela den långa, härliga förmiddagen åt själsodling, åt
brefskrifning och annat tanke-arbete, åt tidningsläsning och bättre
litteratur, åt vården om vårt hus, åt bestyret med både egna och andras
enskilda angelägenheter. Klockan mellan 11 och 12 åts en lätt frukost.
Derefter vidtoge och fortgick i frisk obehindrad gång det offentliga och
officiela lifvet, som med rätta må tillegna sig dagens ljusaste timmar, —
för goda att, såsom nu, ätas bort eller åtgå vid toiletten. Collegier,
Domstolar, Comitéer, Directioner sammanträdde och arbetade; allt vore
i full verksamhet; alla träffades der de borde finnas: Presidenten så väl
som Extraordinarien på embetsrummet, Köpmannen på Börsen eller
Kontoret o. s. v. ända till kl. 5. Men också vore nu allt arbete slutadt; man
hade åt enskildt och allmänt gagn offrat sina krafter och sin dag, och
kunde med godt behag och godt samvete taga sin middag, hemma eller
borta, tarfligt eller stundom öfverflödigare; sådant angår ingen, utan
beror på hvars och ens tycke, råd och ställning. Men också derefter —
ingen vidare bordservering! Vederqveckelsens timma är slagen. Man gör
sina partier för aftonen, man går på spektaklet, man kommer bjuden
dier objuden till sina vänner; ingen besväras och ingen faller besvärlig;
alla hafva råd, och alla få rum, hvarhelst man ser det lysa i fenstren.
Man samtalar, man gör musik, man drar sin spader; och den kära
ungdomen dansar, utan fruktan att af matborden trängas bort ur salen. En
kopp thé och några enkla förfriskningar; sednare på qvällen kanske en
kopp chocolad eller bouillon och litet bakverk — annat traktamente
behöfs ej, och alla äro belåtna — till och med de stackars kuskarne och
kamparne, som slippa att förfrusna vänta på Herrskapet; ty man far när
man vill. Kl. 11 är allt slut; hvar och en begifver sig nöjd hem och
går oöfverlastad till hvila.

När det allmänna omdömet inom samhällets bildade klasser med
bifall omfattat detta förslag, så verkställes det af den gemensamma goda
viljan, för hvilken allt, äfven det allsmäktiga modet, måste vika. Hvar
och en dessa klasser tillhörig person, som gillar förslaget, är
Föreningens medlem, utan annan förbindelse, än den han sjelf ålägger sig, att,
när tiden synes honom inne, vidtaga den nya lefnadsordningen, och i
öfrigt, på hvad sätt han finner tjenligast, medverka till främjande af
medborgerlig dygd och trefnad inom Hufvudstaden.

Dit hörer tvifvelsutan, att också sträcka sin omsorg till den lägre
och arbetande klassens sedliga rigtning och derifrån oskiljaktiga välfärd
eller ofärd. Men äfven här måste vi noga besinna, att ingenting med
framgång kan åtgöras utan stadgad öfvertygelse och vunnet förtroende
från deras sida, som skola förbättras. De måste, likasom vi, hafva sina
njutningar, som hvarken böra eller kunna dem fråntagas, utan endast
förädlas eller omsättas, då tiden är inne dertill. Denna tid bör visligen
och småningom förberedas. Men så länge t. ex. de ej dricka öl, supa
de bränvin; detta kan hvarken genom något lag- eller samvetstvång
förekommas, så framt ej ett allmänt förbud gör varan oåtkomlig eller en
bättre smak och lefnadsordning införer sig sjelf. Fylleriet är visserligen
ett rysvärdt ondt; det ingriper förstörande både på dygdens och
trefnadens område. Men det är ej ensamt; och skulle, om det ensamt
anfölles, hårdnackadt försvara sig, eller bedrägligt undangömma sig, eller
gäckande urskulda sig. Mycket annat, som dermed går i bredd, påkallar
med lika ratt vår allvarliga uppmärksamhet, såsom: tanklösbeten, lättjan,
osnyggheten, den icke sökta eller funna arbetsförtjensten, spelraseriet,
sedelösheten hos ogifta personer, tvedrägt och otrohet mellan makar,
vårdslösad barnauppfostran, bristande huslig sammanlefnad o. s. v. — Då
följderna häraf vanligen blifva fattigdom, sjukdom, lekamlig hjelplöshet
och allt slags physiskt elände, får man just derigenom lätta
beröringspunkter med den stora mängden, hvars moraliska förderf man vill
afhjelpa. Den som i förra afseendet kunnat gifva en god anvisning,
bereda en möjlig utväg, räcka en nödig hjelp, är sedan trovärdig och
åtlydd, när han har något att erinra äfven i det sednare, ännu vigtigare
hänseendet. Låtom oss, utgående från denna synpunkt, göra försök med
en anstalt, som icke är ny, ehuru den bland oss längesedan kommit ur
bruket.

I hvarje församling biide sig en särskild Förening af upplyste,
samvetsömme och allmänt högaktade Män, hvilka åtaga sig det ädla
uppdraget att, inom hvar sitt district eller qvarter, taga närmare kännedom
af den ifrågavarande folkklassens belägenhet och förhållande. Desse
Menniskovänner, som sätta sig i förbindelse med Kyrkostyrelsen och
Fattigvården, skola snart vinna ett lika verksamt inflytande som
upprigtigt förtroende. När deras tid tillåter, göra de sina besök inom kretsen,
och äro eljest tillgängliga hvad tid de behaga. Ett råd, en varning, en
uppmuntran, någongång en hotelse, som från dem kommer i rätta
stunden, skall afhjelpa mången förlägenhet, hämma eller inskränka mången
oordning, och ej blott styra, men ofta afstyra mycket ofog. Hvad de
yttra eller vidtaga, skall befinnas kraftvunnet genom påföljden. Deras
tankar skola inhämtas och respecteras vid alla frågor om frägd och
behof. Deras intyg skola gälla till erhållande af nådegåfvor, till intagning
å Försörjningsanstalter, Barnhus, Curhus, till vinnande af fri läkarevård
o. s. v. — Blotta öfvertygelsen att de finnas, och att de, närsomhelst,
kunna vara tillstädes, skall göra menigheten mera uppmärksam på sig
sjelf, och beredd på deras alltid möjliga besök. Att de äfven derunder
skola upptäcka och söka motverka fyllerilasten, följer af sig sjelft. Men
lika litet här, som i allt öfrigt, skola mekaniska föreskrifter binda ett
vist och redligt nit, som till hvarje fall afpassar sättet, och vet att man,
för att ej gå miste om allt, bör vara nöjd med att vinna något. Att
vidtaga mått och steg, för hvilka tiden ej är mogen och hvilka
folklynnet ej ännu fördrager, motverkar målet, emedan det retar motståndet.
Hvarken ovanor eller fördomar brytas på en gång. Rigtningen till ett
bättre måste ledas med varsam, men just derigenom säker hand. Under
detta bättres anspråkslösa förberedande och tåliga förbidan, utsår man
på framtida förhoppning, och är glad att ogräset, som dock ej kan
förvandlas till hvete, åtminstone här oeh der uppryckes, till dess det, genom
ädla bemödandens och gynnande omständigheters fullständigare samverkan,
småningom vissnar hädan, och lemnar plats åt nyttig gröda.

*

De som i föregående uppsatser funnit sina egna åsigter någorlunda
träffade, angående sättet att, för det närvarande, komma tiden till hjelp,
torde ej tveka att derom förena sig, till dess de antingen sjelfve finna
eller af andra inhämta något lämpligare. De föresätta sig endast att,
med samlad kraft och håg, på hvad sätt de nu eller framdeles finna
enligast med tidens och ställets kraf, arbeta på främjandet af
medborgerlig dygd och trefnad.

I afseende på hvad här föreslaget är om de bildade klassernas
lefnadsinrättning, så finner väl en hvar, alt sådant ej kan verkställas,
innan öfvertygelsen om dess ändamålsenlighet blifvit allmän, och det yttre
lifvets öfriga förhållanden derefter jemkade. Detta innebär således ännu
blott en from önskan, hvilken af hvar och en, som delar den,
framställes till andras eftersinning, för att efterhand, äfven hos dem, redas till
klarhet, och sedan af alla bringas till fullbordan, utan att emedlertid
tvinga någons samvete — eller någons diet.

Hvad åter angår de egentliga arbetsklasserna, så tyckes intet
hinder vara, att ju Förslaget skall närsomhelst kunna utföras inom hvarje
särskild Församling, oberoende af hvad de öfriga i detta hänseende göra
eller låta. Goda medborgare finnas öfverallt, och träffas när de vilja.
De antaga det råd de pröfva godt, och äga sina stadgar inom eget
bröst. Andra behöfvas ej.

När ett antal sådana medborgare öfvertygat sig om Förslagets
nytta, om också blott till någon del och med tjenliga modifikationer,
samt kommit öfverens att efterhand realisera det, i hvad mon det kan
ske, så är Föreningen organiserad, och sanctionerar sig sjelf. Den
utser en Ordförande, om så finnes nödigt för inbördes sammanhållning
och meddelande, — fortsätter eljest sin verksamhet, så länge behofvet
påkallar den, helst utan Comitéer, Högtidsdagar, Årsberättelser och
Årsafgifter, — samt upplöses af sig sjelf, när, efter vunnet ändamål:
Medborgerlig dygd och trefnad, den saklöst kan försvinna i det stora
allmänna Samfundet.

*

