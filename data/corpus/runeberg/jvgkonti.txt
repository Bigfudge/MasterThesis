Jernvägen Malmö—Kontinenten

som i dag af H. Maj:t Konungen inviges för sitt ändamål,
blef efter föregången besigtning öppnad för allmän trafik den
5 Oktober förlidet år.

Öfver detta nu fullbordade jernvägsföretags tillkomst
meddelas här en kort öfversigt.

Då under hösten 1896 — ungefär samtidigt med
underrättelsen om det emellan svenska och tyska
statsmyndigheter ingångna aftal angående inrättande af den sedan
flere år tillbaka påtänkta nya postförbindelsen emellan Sverige
och kontinenten via Trelleborg och Sassnitz — det blef
kändt, att hinder mött för genomförande af den ursprungliga
planen att på redan befintlig enskild jernväg mellan Malmö
och Trelleborg föra kontinentaltrafiken öfver sistnämnda stad,
hvilken till följd häraf löpte faran att blifva stäld utanför
denna trafik, funno såväl kommunala myndigheter som
enskilda personer i Malmö det önskade målet — Malmö stads
intagande i den nya trafikleden — kunna vinnas endast
genom anläggandet af en ny direkt jernvägsförbindelse mellan
Malmö och Trelleborg. Flera omständigheter talade också
för en sådan anläggning. En ny jernväg mellan nämnde
städer kunde framdragas i nära rät linie och derigenom blifva
särdeles lämplig för den ifrågavarande trafiken. Den skulle
komma att genomlöpa bördiga, tättbefolkade trakter af det
sydskånska slättlandet, hvilka hittills knappast äro med
jernvägskommunikationer så betjenade, som förhållandena inom 
dessa bygder kräfva. Den nya jernvägsleden borde äfven kunna
för svenska staten medföra beaktansvärda fördelar, i det att det
måste ligga i statens intresse, att kontinentaltrafiken medelst en
för densamma fullt tidsenlig jernväg föres öfver Malmö, som
utgör knytpunkten för södra stambanan och den af staten
numera förvärfvade vestkustbanan och som tillika är station för
ångfärjetrafiken mellan den svenska sidan och Köpenhamn.

Förslaget mottogs inom den ifrågavarande landsbygden
med största sympati, och sedan den 9 Oktober 1896
utfärdats inbjudning till aktieteckning samt stadsfullmäktige i
Malmö några dagar senare beslutit å stadens vägnar i företaget
teckna aktier för kronor 500,000 (å landsbygden erhölls
sedermera en aktieteckning å inalles kronor 175,000 och af
enskilda personer i Malmö kronor 386,500), kunde redan
den 15 i nyssnämnda månad koncessionsansökan till Kongl.
Maj:t ingifvas. Denna ansökan undertecknades af fjorton
personer, deribland 7 från Malmö, 4 från landsbygden och 3 från
Trelleborg, der förslaget äfven rönt ett gynsamt mottagande.

Samtidigt med koncessionsansökningen ingafs äfven
underdånig ansökan om fastställande af ordning för det bolag,
benämndt »Jernvägsaktiebolaget Malmö—Kontinenten», till hvilket 
koncessionssökandena, enligt sitt förklarande, hade för
afsigt att öfverlåta en eventuel koncession.

För jernvägsanläggningen hade af öfveringeniören i
Malmö, kaptenen H. Holmberg upprättats plan och kostnadsförslag, 
dervid han för byggnadssättet uppgjort två alternativa
beräkningar, den ena afsedd för en hastighet af 60 kilometer
i timmen och den andra medgifvande en tåghastighet af 90
kilometer i timmen; och blef uti koncessionsansökningen, i
likhet med hvad inbjudningen till aktieteckning angifver,
hemstäldt, att den konstituerande bolagsstämman måtte få 
bestämma, huruvida det ena eller andra byggnadssättet borde
följas, hvilket vore beroende af, bland annat den aktieteckning
som kunde uppnås. Alternativa förslag hade också uppgjorts
för banans utgångspunkt i Malmö, nemligen antingen
statsbanestationen derstädes eller stationen Östervärn å
Malmö-Tomelilla jernväg, dervid sökandena dock förklarat sig
föredraga statsbanestationen som utgångspunkt.

Den 18 December 1896 blef af Kongl. Maj:t ordning
faststäld för »Jernvägsaktiebolaget Malmö—Kontinenten» och
medelst nådig resolution den 9 Januari 1897 beviljade Kongl.
Maj:t koncession till jernvägsanläggningen, genom hvilken
resolution blifvit bestämdt att jernvägen skulle byggas i
öfverenstämmelse med här förut omförmälda, för en större
tåghastighet afsedda byggnadssätt äfvensom att jernvägen skulle
utgå från statsbanestationen i Malmö.

Koncessionen föreskrifver vidare, att arbetet å
jernvägsanläggningen skulle börja senast den 1 Juni 1897 och
vara fullbordadt senast den 1 September 1898, hvarjemte
koncessionen innehåller vilkor och bestämmelser för
kontinentaltrafikens förande å den nya jernvägen.

Den 1 Juni 1897 upprättades kontrakt med herr grefve
Fr. A:son Posse om jernvägens byggande inom den ofvan
föreskrifna tiden för en summa af kronor 927,000, exklusive
skenor och sliprar.

Då emellertid grefve Posse kort derefter afled, beslöt
styrelsen den 30 Augusti s. å., att bolaget sjelft skulle
öfvertaga byggandet och utsåg till byggnadschef herr löjtnant C.
Sprinchorn samt till kontrollant herr major W. Gagner. Såsom
statens kontrollant har fungerat majoren i väg- och
vattenbyggnadskorpsen herr C. A. Öhnell.

Jernvägsbyggnaden har vid 1898 års slut kostat kronor 
2,526,521: 93, hvartill sedermera komma kostnaderna för
expropriation och kompletteringsarbeten.

Då tillfölje åtskilliga ogynsamma omständigheter, såsom
entreprenören grefve Posses bortgång och deraf följande
nödvändighet att på annat sätt ordna byggnadsarbetet, ihållande
regnig väderlek under större delen af sommaren, försenad
leverans af spårvexlar och signalapparater etc.,
byggnadsarbetena icke medhunnos inom den i koncessionen föreskrifna
tiden, begärde och erhöll styrelsen Kongl. Maj:ts tillstånd till
förlängning af tiden för banans besigtning, hvilken, såsom
ofvan nämnts, skedde en månad senare eller den 28 September.

Den slutliga afsyningen af banan kommer att ske
under instundande sommar.

Aktie-inbetalningen har verkställts i fem terminer,
nemligen i Mars, Juli och Oktober 1897 samt i Januari och
April 1898, dervid influtit kronor 1,051,000. Då hela det
tecknade aktiekapitalet utgör kronor 1,051,500, återstår
således endast kronor 500, hvilken inbetalning resterar i afvaktan
på expropriation af jord. Dessutom kommer ersättning för
den jordareal, som åtgått till stationer och banvall inom
Grefvie och Stora Slågarps kommuner, att betalas med aktier
i jernvägsbolaget.

Lån. Med Brand- och lifförsäkrings aktiebolaget Skåne
härstädes afslutade styrelsen enligt kontrakt af den 31
December 1897 ett lån å kronor 1,750,000 att förräntas med
4 % årligen och att lyftas succesive med intill 200,000 kronor
i månaden mot aflemnande af jernvägsbolagets skuldförbindelser, 
hvilka sedermera skulle utbytas mot obligationer,
utfärdade af jernvägsbolaget och löpande med 4 % årlig ränta.

Ifrågavarande obligationslån, för hvilket jernvägsbolaget
förbundit sig att så snart sådant kan ske låta inteckna sin 
jernväg Malmö—Kontinenten med första rätt, skall genom
årliga utlottningar från och med Oktober månad år 1901
återbetalas inom 40 år med rätt för jernvägsbolaget att efter
den 31 December 1910 låta till återbetalning utlotta större
belopp än i amorteringsplanen föreskrifves eller ock att
återbetala hela lånet efter 6 månaders uppsägning.

*

Öfverenskommelser med främmande jernvägar.

Den 9 September träffades öfverenskommelse med kongl.
järnvägsstyrelsen angående begagnandet af statsbanestationen 
i Malmö och besörjandet af den s. k. nya
kontinentaltrafiken.

Den 10 Januari 1898 med Lund—Trelleborgs jernväg
angående gemensam station i Trelleborg samt med såväl
sistnämnda som Malmö—Trelleborgs jernväg angående
fördelning af viss trafik och de af denna härflytande inkomster.

Den 8 Mars 1898 med Malmö—Tomelilla jernväg
angående gemensamt begagnande af Östervärns station
äfvensom öfverlåtande af mark för anläggande af bolagets
jernväg mellan Malmö och Östervärns stationer.

*

Rörliga materielen

har levererats af följande verkstäder nemligen:

Trollhätte mekaniska verkstad:

3 st.  fyrkopplade lokomotiv med fyrhjulig bogie och   
fyrhjulig tender;

1 st.  fyrkoppladt composend-bogie-lokomotiv med sexhjulig
tender.

Kockums mekaniska verkstad:

5  st. I & III klass bogievagnar,

3  »   III klass dito,

2  »   III klass- och postvagnar,

2  »   packvagnar, Litt.  F,

85 »   godsvagnar, Litt. I,

1  »   kylvagn.

Nya aktiebolaget Atlas:

4  st. packvagnar, Litt.  F,

12 »   godsvagnar, Litt.  G, med trupp- och hästinredning.

Ljunggrens verkstads aktiebolag:

3  st.  ångfinkor.

Stationerna.

Stationernas antal och beskaffenhet hafva blifvit
fastställda sålunda:

Malmö,   gemensam med Statens jernvägar.

Östervärn,  »     »  Malmö—Simrishamns jernväg.

Fosieby........(3), areal 30,150 meter2.

Lockarp.......(2),    »   36,100        »

Arrie ........(2),  »   36,550        »

Månstorp......(1),  »   33,320        »

Östra Grefvie...(1), »  46,380        »

Slågarp........(2),  »  31,150        »

Skytts-Wemmerlöf (3),»  45,320        »

Trelleborg, gemensam med Lund—Trelleborgs jernväg.

*

Beträffande de verkställda arbetena för jernvägens
byggande hänvisas till bilagda rapport från byggnadschefen,
löjtnant Sprinchorn.

Med Malmö—Simrishamns, Malmö—Trelleborgs och
Trelleborg—Rydsgårds jernvägar har bolaget gemensam
hufvudbyrå likasom ock gemensamt trafikbefäl och byråpersonal.

*

Så har då med denna nya jernvägsleds öppnande den
länge påtänkta direkta förbindelsen mellan Sverige och
kontinenten ordnats på ett fullt tidsenligt sätt till fromma, må
man väl hafva skäl att hoppas, så väl för vårt fosterland,
som för den resande allmänheten, hvilkens kraf på snabba och
beqväma kommunikationsrouter bör kunna anses vara i här
föreliggande fall tillfredsställd.

Malmö den 10 Maj 1899.

 D. Hjorth,
 verkst. dir. suppleant i Jernvägsaktiebol.
 Malmö-Kontinenten.

*

Rapport

öfver verkstälda arbeten vid Malmö-Kontinentens
jernväg från arbetets början.

Arbetena å jernvägsanläggningen togo sin början de första
dagarna i Juni månad 1897 och fortgingo oafbrutet till den
5 Oktober 1898, då banan öppnades för allmän trafik. De
arbeten, som efter denna dag återstodo, voro af underordnad
beskaffenhet (undantagandes Trelleborgs bangårds ordnande)
och hemfalla under s. k. kompletterings- och underhållsarbeten, 
hvilka efter innevarande vinters slut torde i det
närmaste vara fullbordade. Då jernvägsbyggnaden påbörjades,
var ännu icke fullt ordnadt angående jernvägens indragande
på statsbangården i Malmö eller anslutningen till 
Lund—Trelleborgs jernväg i Trelleborg.

Först i Maj 1898 kunde derför anläggningen af det
erforderliga spårsystemet å Malmö bangård taga sin början
och i Augusti samma år kunde arbetena å Trelleborgs station
påbörjas. Vid jernvägens öppnande för trafik återstodo med
anledning häraf i Trelleborg en del byggnader samt
anordningarna för signal- och vexelförreglingar, hvadan provisoriska
åtgärder tillsvidare derstädes måste vidtagas, för att trafiken
skulle kunna emottagas. Dessa resterande byggnader, hvilka
utgjordes af lokomotivstallar med personalrum, vändskifva,
signalhus för vexelförreglingar och signaler jemte dessas
anbringande, äro nu så pass färdiga, att de före den 1 Maj
d. å. kunna tagas i bruk för trafiken.

De arbeten, som under banbyggnadstiden sålunda
utförts, äro i korthet följande:

Terrasseringsarbetena för åstadkommande af den 32
km. långa linien och de 7 mellanstationerna, Fosieby, Lockarp,
Arrie, Månstorp, Ö. Grefvie, Slågarp, Skytts-Wemmerlöf,
förutom terrassering för utvidgning af Östervärns station,
statsbangården i Malmö samt Trelleborgs station, utgöra en
jordflyttning af i rundt tal 428,000 kbm.

Broar och Trummor äro anlagda af sten och betong.

De förra äro följande:

1 bro öfver Segekanalen,            sponn 6,0 meter

1  »    »    bäck vid Sofiedal,       »   3,5   »

1  »    »     »    »  Wemmerlöf,      »   4,0   »

De senares antal äro 48 med en sammanlagd längd af
622 meter och af vexlande tvärsektion från 0,6 × 0,6 m. till
1,5 × 1,5 m.

Öfverbyggnaden, hvilken utförts af solidaste
beskaffenhet, för att å banan må kunna framföras tåg med i vårt
land största hastighet, är verkstäld för hela linien och samtliga 
stationer med nedanstående spårlängder och antal vexlar.

Östervärn ..........   690 m. spår,  12 vexlar

Fosieby ............   780 »   »      6   »

Lockarp ............   920 »   »      7   »

Arrie ..............   920 »   »      6   »

Månstorp ...........   920 »   »      6   »

Ö. Grefvie .........   940 »   »      7   »

Slågarp ............ 1,120 »   »      7   »

Skytts-Wemmerlöf ... 1,050 »   »      6   »

Vid statens bangård i Malmö äro 2,850 meter spår
och 20 vexlar utlagda; vid Trelleborg cirka 1,200 meter 
spår och 8 vexlar. Samtliga spår äro grusade till faststäld
grushöjd med en ballastmängd af cirka 12,400 kbm.

Till grustaget vid Keglinge, beläget 2 km. från Lockarps
station, leder särskildt spår af lättare öfverbyggnad än
hufvudbanan. Jordareal för såväl grustag som spår är af bolaget
förvärfvad.

Husbyggnaderna utgöres vid mellanstationerna af
stationshus med källare, magasin, ekonomihus och afträde;
stationshusen äro af sten, öfriga stationsbyggnader af trä.
Framför hvarje stationshus finnes personplattform af betong
med stenkant, 50 meter lång, samt utmed godsmagasinen en
20 m. lång lastkaj af betong med granitbeklädnad. Vid
Östervärn är stationshuset tillbyggdt och personplattformen
förlängd. Vid Ö. Grefvie är uppfördt vattentorn, inrymmande
dubbel jerncistern, pulsometer och ångpanna. I Malmö är
byggdt lokomotivstall för 4 maskiner, i Trelleborg dito för
2 maskiner, begge stallen med rum för tågpersonal, 10 stycken
vaktstugor af sten med källare samt tillhörande ekonomihus
af trä äro byggda, äfvensom banmästarebostad af sten med
källare och ekonomihus.

Å Malmö bangård är en 15 meters vändskifva anlagd
samt en dito i Trelleborg. Större plattformar af plank hafva
af Malmö—Kontinentens jernväg bekostats i Malmö. Dessutom
finnas mellanplattformar af plank om 50 m. längd vid
Östervärn, Lockarp, Arrie, Ö. Grefvie och Slågarp.

Vägbyggnaderna.  22 större och 69 mindre
vägöfvergångar i banans plan äro anlagda. Öfver Malmö—Ystads
jernväg, som korsas vid Augustenborg, är jernvägen ledd
medelst en viadukt med 12,8 m. sponn, så bred, att möjlighet 
finnes för M.-Y. J. att anlägga dubbelspår. Strax invid 
viadukten passerar jernvägen en vägport med 5 meters
spännvidd.

4,930 meter stationsvägar med 6 à 10 m. bredd samt
1,268 meter smärre väganläggningar äro utförda.

De mindre vägöfvergångarna stängas medelst bommar
af trä, de större medelst bommar af jern, försedda med
varningsklockor och lyktor.

Stängsel.  Hela banan är inhägnad; intill stationshusen
är bättre, måladt staket med grindar uppsatt.

Signalerna äro utförda synnerligen fullständigt och
bestå vid hvarje station af 2 försignaler och 2 infartssignaler
i ledning kombinerade och manövrerade från invid
plattformen uppfördt signalhus af sten, hvarifrån äfven vexlarna
skötas.

Telegrafledning är uppsatt och morseapparater
uppstälda å samtliga stationer.

Malmö den 15 Mars 1899.

 Carl Sprinchorn,

 byggnadschef.

*

MALMÖ 1899,
Skånska Lithografiska Aktiebolaget
Kontinentaltåg.
Jernvägshallen i Malmö.
Jernvägsstationen i Malmö.
Stortorget och rådhuset i Malmö.
Viadukten öfver Malmö—Ystads Jernväg.
Jernvägsstationen i Trelleborg.
Foto: C.V. Roijker
Hamnen i Trelleborg. Foto: C.V. Roikjer
Kontinentalångaren "Svea".
KONTINENTAL-TIDTABELL

fr. o. m. den 1 Maj 1899.

Afg. Wien.........10.15††)  2.30†)  Afg. Stockholm......  8.40†)   10.30

„    Marienbad ....  -      8.18†)| Ank. Malmö........     9.0     10.45

„    Karlsbad.....  7.o †)  8.14†)  Afg, Trondhjem......           7.0††)

„    Dresden .....  2.15†)  2.55     „   Kristiania.....   9.40†)   11.15†)

„    Leipzig......  2.20†)  4.05    Ank. Malmö........     7.0       5.36

„    Frankfurt a. M.. 8.0†) 9.0†)   Afg. Malmö........     9.15    11.10

„   Wiesbaden....   7.3†)   7 0†)   Ank. Trelleborg......  lO.0    11.55

„   London.......   5.33††) 8.30†)  Afg. Trelleborg ...... 10.10  12.15*)

„    Paris .......  9.25††) 8.20†)| Ank.Sassnitz Hafen ...  2.10     4.30*)

„    Brüssel......  2.31†)  1.29†)   „  Stralsund Hauptbhf  4.50     7.14*)

„    Köln.........  7.10†)  9.40†)   „   Stettin.........   7.42    1.15*)

„    Berlin Stett. Bhf.. 7.10†) 8.40 „   Berlin Stett. Bhf .. 8.45  12.30*)

„    Stettin......  8.2†)   6.36     „    Köln..........    7.51*)  10.26*)

„    Stralsund Hauptbhf 11.5†) 12.51 „    Brüssel.......    1.34*)   3.24**)

„    Sassnitz Hafen ... 1.25 3.25    „    Paris.........    6.0*)   8.22**)

Ank. Trelleborg ... 5.40    7.25     „    London........    7.30*) 11.45**)

Afg. Trelleborg.... 6.5     8.0      „    Wiesbaden......   11.7 *) 11.45*)

Ank. Malmö........  6.50    8.45     „    Frankfurt a.M....  9.15*) 10.34**)

Afg. Malmö........  7.10    9.30     „    Leipzig........    3.28*) 5.19*)

Ank. Göteborg.....  2.0     7.15*)   „    Dresden......      2.18*)  4.23*)

„    Kristiania.....6.18*)    7.15*) „    Karlsbad.......    8.48*)  
-

„   Trondhjem.....  6.55**)    —     „    Marienbad......    8.2*)   —

Afg. Malmö........  7.15      9.20   „   Wien.........       2.35*)  6.40**)

Ank. Stockholm .... 7.30      9.20*)

†) Dagen före ankomsten till Malmö.     *) Dagen efter afresan från Malmö.

††) Två dagar„     „       „     „       **) Två dagar„     „      „    „
