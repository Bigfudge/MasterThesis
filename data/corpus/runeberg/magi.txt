SKRIFTER

AF

VIKTOR RYDBERG

-

XI

MEDELTIDENS MAGI

JEHOVATJÄNSTEN HOS HEBREERNA

(JÄMTE TILLÄGG)

URPATRIARKERNAS SLÄKTTAFLA





STOCKHOLM
ALBERT BONNIERS FÖRLAG
GÖTEBORG.
GÖTEBORGS HANDELSTIDNINGS AKTIEBOLAGS TRYCKERI
1902.
MEDELTIDENS MAGI

AF

VIKTOR RYDBERG

-
FJÄRDE UPPLAGAN
(TREDJE BOKUPPLAGAN)
-

STOCKHOLM
ALBERT BONNIERS FÖRLAG
Lektor N. V. LJUNGBERG

ägnas dessa blad



vänskapsfullt

af Författaren.

        	I.

Inledande blick på medeltidens världsåskådning och dennas
historiska uppkomst.


Jordklotet är, enligt medeltidens åsikt, världsbyggnadens
medelpunkt.
	
Själf stillastående omgifves jorden af tio öfver hvarandra 
hvälfda himlar, som alla, med undantag af den
högsta, äro i kretsande rörelse.

Denna högsta och orörliga, hvilken omsluter de öfriga
och utgör skapelsens gräns mot den tomma oändliga 
rymden, är empyréen eller eldhimmelen, af de platoniserande
filosoferna äfven kallad urbildernas värld. Där, »uti ett
ljus där ingen tillkomma kan», tronar i treenigt majestät
Gud, och till honom uppstiger, såsom en världens lofsång 
till sin skapare, den harmoniska klangen af de nio
lägre himlarnes gång.

Närmast under empyréen är kristallhimmelen eller det
första rörligas krets (primum mobile). Under honom
åter hvälfver de tyngdlösa, af det finaste världsämnet
danade fixstjärnornas himmel. Om man tänker sig en

ängel nedsväfvande från denne till jorden — medelpunkten,
där skapelsens gröfsta beståndsdelar afsatt sig — har
han att sänka sig genom ytterligare sju himlar, som bilda
den planetariska världen. I den första af dessa sju 
befinner sig Saturnus, i den andra Jupiter, i den tredje
Mars; den fjärde och mellersta tillhör planeternas 
drottning Solen; i de tre återstående vandra Venus, Merkurius
och nederst Månen, som med sin till- och aftagande skifva
mäter tiden. Under henne äro jordens luftkrets och
jorden själf med land och haf.

I världsbyggnaden äro fyra grundämnen: eld, luft,
vatten och jord. Hvarje ting utgör en egendomlig 
blandning af grundämnena (elementerna) och besitter såsom
sådan sina egna krafter. Men i sig själf är dock 
materien egenskaps- och kraftlös. All kraft är andlig och
utströmmar från en andlig källa: från Gud, samt 
meddelas åt himlarne och åt jorden och åt alla ting, som
där äro, genom okroppsliga, andliga och personliga väsen.
Sådana uppfylla världsalltet. Själfva grundämnena erhålla
sina krafter af dem.

Dessa väsen kallas intelligenser eller änglar. Genom
dem röras primum mobile och fixstjärnhimmelen. Af
änglar föras planeterna i sina banor. »Hvarje kraft i
stenarne, växterna, metallerna och alla öfriga föremål
härflyter från de intelligenser, som Gud insatt till ledare
och väktare öfver sina verk»Henricus Cornelius Agrippa ab Nettesheim: »De occulta philosophia», I. I, c. 13.. 
»Gud såsom alla krafters ända och ursprung förlänar idéernas 
insegel åt sina tjänsteandar, hvilka såsom trogne verkställare 
af den gudomliga


viljan besegla med ideal kraft alla åt dem anförtrodda
ting»Ibidiem..

En nödvändighet gifves icke. Allt har uppkommit
och allt är beroende af Guds godtycke. Naturlagarne äro
ingenting annat än de föreskrifter, i enlighet med hvilka
änglarne sköta sitt kall. De lyda af kärlek och fruktan;
men om de af olydnad öfverträdde de gifna föreskrifterna
eller upphörde att verka, hvilket är dem möjligt, skulle
naturförloppet blifva ett annat, eller världsuret stanna,
såvida Gud icke ingrepe för att hindra det. »Stundom
kringgår Gud deras förmedlande tjänst och verkar 
omedelbart själf, eller gifver han änglarne ovanliga föreskrifter,
och dessa verkningar heta då i högsta mening under»Ibidiem).

Kunskapen om tingens väsen blir således i 
hufvudsaklig mån en kunskap om änglarne. Dessas oräkneliga
härskaror bilda nio körer eller ordningar, fördelade uti
tre hierarkier, som motsvara de tre världarne: urbildernas, 
de rörliga himlarnes och den jordiska. Serafernas,
kerubernas och tronernas körer äro Gud närmast: de
omgifva likt en hofstat hans härskarestol, fröjdas af hans
anletes närvaro, genomströmmas af hans kärlek, vishet
och kraft samt höja eviga hymner till hans lof. 
Tronernas ordning, den lägsta inom denna högsta empyreiska
hierarki, förkunnar Guds vilja för den mellersta hierarkien, 
åt hvilken de rörliga himlarnes regering är anförtrodd. 
Väldenas kör emottager dessa befallningar; krafternas, som 
förer stjärnorna och planeterna i deras banor
samt åstadkommer alla andra himmelska verkningar, utför
dem, medan makternas aflägsnar allt, som kunde hindra
deras fullgörande. Den tredje hierarkien, som omfattar
furstendömenas, ärkeänglarnes och änglarnes ordningar,
förvaltar de jordiska tingen: furstendömena, såsom redan
namnet antyder, äro folkens och konungarikenas skyddsandar; 
ärkeänglarne äro religionens väktare och bära de
frommes böner upp till Gud; änglarne, slutligen, vårda sig
om de enskilda människorna och förläna åt djuren, örterna, 
metallerna och stenarne deras egenskaper. Samtliga 
hierarkier och körer bilda en sammanhängande kedja
af i hvarandra spelande verksamheter, och världsbyggnaden 
liknar en Jakobsstege, på hvilken

	»Himmelskrafter upp och neder vandra
	Och räcka gyllne ämbar åt hvarandra».

Alla jordiska ting äro afbilder af himmelska, och
alla himmelska äga sina urbilder i empyréen. De jordiska
tingen formades af en gröfre materia; de himmelska af
en finare, för intelligensernas inverkan tillgängligare; 
urbilderna äro immateriella. Fördenskull låta sig de 
sistnämnda utan motstånd fylla af andliga krafter och kunna
af sin fullhet meddela åt de motsvarande afbilderna i
stjärnornas och planeternas världar. Dessa i sin ordning
nedstråla öfverflödet af kraft till de jordiska ting, i hvilka
de hafva en motsvarighet. Hvarje ting på jorden står
således ej blott under inflytande af sin ängel utan ock i
växelverkan med planeterna, fixstjärnorna och urbilderna.
Alltet är en cittra, hvars strängar, anslagna vid ena ändan,
dallra utefter hela sin längd.

Det var för människan, som på Guds varde grund.
ämnena framkallades ur intet, för människan, som han
af grundämnena på sex dagar formade denna underbara
byggnad. Människan är skapelsens krona och mästerstycke,
inom sitt väsens trånga gränser en fulländad sammanfattning 
af allt tillvarande -- en mikrokosmos -- och
den högste Guds egen afbild.

Men då hon såsom mikrokosmos skulle hafva delaktighet äfven 
af den gröfsta materien, måste hennes
bostad blifva icke empyréen, utan den låga jorden. Denna
smyckades dock, för att vara henne värdig, med paradisisk 
skönhet, och änglarne i himmelen nedskådade med
tjusning på dessa berg och dalar, dessa lundar och vatten,
som under dagrars och skuggors lek skimrade än af
morgonens purpur, än af solens guld, än af månens silfver. 
Och denna boning förmår genom själfva sitt läge
symboliskt uttrycka och för människans öga åskådliggöra
hennes bestämmelse och plats i Guds rike: hvarhelst hon
vandrar, följer zenit hennes hjässa, och de hvälfvande
himlarne hafva henne till medelpunkt. Stjärnornas ringdans 
är en fest till hennes ära: solen och månen äro till
för att lysa och glädja henne. 

De första människorna lefde lycksaliga i sitt paradis.
deras vilja var helig; deras förnuft i omedelbar åskådning 
uppfylldt af ljus. Mången gång, när solens ängel
sänkte sig med sitt klot mot synranden och »dagen 
började svalkas», nedsteg Gud från empyréen för att 
lustvandra hos sina älsklingar under Edens ljufliga träd.

Världen var en obruten harmoni. Väl fanns en motsats 
emellan ande och materie; dock ännu ingen mellan
godt och ondt. Det skulle ej länge förblifva så.

Lucifer, det är Ljusbringaren eller Morgonstjärnan,
hette den förnämste af alla änglar, serafernas furste, 
skaparens gunstling, i renhet, makt och majestät 
underlägsen endast den heliga treenigheten själf. Högmod och
afund bemäktigade sig, man vet ej huru, denne höge
ande. Han ville störta Gud och sätta sig själf på 
allmaktens stol. Änglar af alla ordningar läto vinna sig
för hans plan. På en vink af den öfverdådige stormade
oräkneliga intelligenser från de lägre himlarne och jorden
upp mot empyréen att förena sig med de affällige serafer,
keruber och troner, som ställt sig under upprorets fana.
I himmelen vardt en stor strid. Öfver dess skiften 
hvilar en slöja. Den helige Johannes i sin uppenbarelses bok
lyfter dock en flik och låter oss se Mikael i spetsen för
Guds legioner kämpande med Lucifer. Utgången blef
dennes och hans anhangs nederlag. Den sköna Morgonstjärnan 
föll från himmelen Jes. 14: 12. Detta ställe, som är 
riktadt mot Assyriens behärskare, tolkades redan af de äldre 
kyrkofäderna såsom afseende djäfvulen. Lucifer, den latinska 
öfversättningens ord för »morgonstjärnan», blef härigenom en 
benämning på mörkrets furste.. Kristus såg den forne
serafen lik en blixt nedstörta därifrån Luk. 10. .

Den besegrade tillintetgjordes icke. Trygg i medvetandet af 
sin allmakt blef det Guds outgrundeliga beslut,
att motståndaren, genom affallet förvandlad till ett 
alltigenom ondt väsen, skulle inom vissa gränser hafva 
frihet att verka. Denna verksamhet uppgår i ett den evigt
förtappades fortsatta förtviflade krig mot Gud. Han vinner
ock redan i begynnelsen en seger af omätlig betydelse.
Han förför människan och bringar henne under sitt välde.
Gud förbannar henne och jorden, på hvilken hon är
försatt.
Världen är icke mer en obruten harmoni, en sedlig
enhet. Hon är för alltid splittrad i tvenne kämpande
riken: det godas och det ondas.

Guds beslut att så skulle vara och hans förutseende
af följderna förkunnades genom en omgestaltning inom
själfva världsbyggnaden. I den förut fridfulla jordens
innandömen öppnade plötsligt ett helvete sina käftar och
fylldes med en eld, som bränner allt, men förtär intet.

Stridens valplats är hela skapelsen med undantag af
empyréen, i hvilken rena värld intet ondt kan intränga.
Lucifer, upprätthållande sitt anspråk på dess härskarestol, 
har i allt sökt inrätta sig som Gud själf, härmar
denne i allt. De fallne seraferna, keruberna och tronerna
utgöra hans hofstat och krigsråd. Den mellersta hierarkiens 
förrädiska intelligenser ströfva, förvandlade till demoner, 
ännu gärna bland samma stjärnbilder och planeter,
som fordom voro åt deras vård anförtrodda, och kämpa
med de goda änglar, som nu styra himlarnes rörelse.
Andra demoner sväfva genom luftkretsen, görande storm,
åskväder, hagel, snö, torka och hemska järtecken (hvarför 
det ock heter, att djäfvulen är en furste, som makt
hafver i vädret). Åter andra uppfylla jorden: dess haf,
sjöar, floder och källor; dess berg, skogar, lundar och
ängar. De genomtränga elementerna, de äro öfverallt.

Människan, hufvudföremålet för striden, är i en sorglig 
belägenhet. De lekamliga mödor och lidanden, hvilka
jorden, sedan hon blef förbannad, hopar på den väg,
som släktena, alla i Adam syndbefläckade, hafva att vandra, 
äro intet mot de faror, som på alla sidor omgifva
och hota deras själar. Och huru afvända dessa faror? Väl
äger enhvar från födelsens stund en skyddsängel, men
huru skilja hans ingifvelser från dem, som komma ur de
ondas tusen osynliga källor? Lucifer kan omskapa sig
till en ljusets ängel, hans demoner kunna locka med en
röst, som härmar Guds och samvetets. Viljan har ingen
motståndskraft mot dessa lockelser; hon är genom fallet
fördärfvad. Förnuftet gifver ingen vägledning; genom fallet
förmörkadt har det, sig själf lämnadt, urartat till ett
sataniskt verktyg för irrläror och villfarelser. Känslan
behärskas af materien, och denna, redan ursprungligen
företeende en motsats till anden, är delaktig i förbannelsen. 
Hvad under då, att människans bana, hvars
början är aflelsen i ett syndigt sköte, har bakom dödens
port till slutpunkt helvetets eviga kval? Alla dessa 
myriader själar, som Gud skapar och ikläder stoftets skrud
-- alla dessa mikrokosmer, af hvilka en hvar är ett
mästerverk, en skapelsens prydnad, ett väsen af oändligt
värde, bilda, led efter led, ett långt tåg från det intet,
ur hvilket Gud framkallar dem, till den afgrund, där de
efter en kort jordelefnad skola i tider utan ända förtäras
och förtvifla och förbanna sin skapare.

Lucifer triumferar. Hans rike förökas. Och den
arma människan har icke rätt att beklaga sig. Kärlet
må icke klandra sin verkmästare. När hon skådar in i
sin själ, upptäcker hon ett syndadjup, ett fördärf lika
gränslöst som hennes straff. Världsordningen, hur hård
hon är, bär dock den gudomliga rättvisans stämpel.

Det är fördenskull en handling af ren nåd, att Gud
beslutat en anstalt till släktets räddning. Förberedd 
genom judafolkets utväljande, grundlagd genom Kristus,
Guds son, i det han frivilligt lät sig korsfästa för 
mänsklighetens synder, har kyrkan uppspirat och utbredt sig
öfver länder, där förut demoner, hedendomens gudar, ägt
tempel, stoder och altaren. Kyrkan är den trollkrets,
inom hvilken frälsningen är möjlig, medan den utanför
är omöjlig (Extra ecclesiam nulla salus). Inom henne
offrar sig Gud-Sonen dagligen för mänsklighetens synder,
i det att nattvards-vinet genom en helig handling 
förvandlas till hans blod och brödet till hans kött, som,
ätet af kyrkans medlemmar, befrämjar deras tillväxt i
helgelse och sålunda deras motståndskraft mot djäfvulen.
Kyrkan är en lekamen, som genomströmmas af Guds
helige ande. I en sådan gemenskap ersätter den ena
lemmen hvad som brister hos den andra. Helige män,
som, afsägande sig sinnlighetens alla fröjder, ägna sitt
lif åt späkning af det kroppsliga, betraktelse af det 
andliga och verksamhet i det goda, samla därmed en 
rikedom af öfverflödsgärningar, som, förvarad i kyrkans skatt
kammare, sätter henne i stånd att betala för de öfriga
medlemmarnes synder. Hon utdelar med frikostig hand
syndaförlåtelse ej blott åt lefvande, utan ock åt döde.
Mänskligheten kan fördenskull åter andas friare, den stora
massan åter hängifva sig åt hvad jordelifvet, eländigt i
sig själft, erbjuder af en öfvergående lust och fröjd, och
när hon på sin väg plockar de glädjens blomster, som
växa i jämmerdalen, behöfver hon mindre frukta deras
giftiga doft, ty botemedlet ligger nära. Riddaren i sin
borg däruppe på bergets topp, borgaren i den trånga
staden därnere i dalen må utan bäfvan taga sig hustru
och uppfostra barn och lefva i ärbar munterhet efter sina
tillgångar; den glade studenten må sjunga och tillämpa
sitt »Gaudeamus igitur»; den oförvägne landsknekten i
ett lustigt lif på värdshus och i jungfruburar skaffa sig
ersättning för fälttågets mödor; ja Maria Magdalenas 
efterföljerskor, syndande på nåden, förbida samma förlåtelse
vid kyrkans fötter, hvarmed hon, deras förebild, hugnades 
vid Jesu, allt under förutsättning att de, tacksamma
för Kristi barmhärtighet, som gjort dem till lemmar i
kyrkan, vörda henne såsom sin moder, göra sig delaktiga 
af hennes nådemedel och söka hennes hjälp. En
borgen för outtömligheten af hennes tillgång på 
öfverflödsgärningar ligger redan i denna sig städse förökande
mängd af kloster, den stränga försakelsens, den oaflåtliga
botgöringens, den mystiska gudsbetraktelsens bostäder.
Där trängta brudar, vigda åt Kristus, efter den andliga
omfamning, för hvars vinnande de undertryckt naturens
häftigaste drifter; där bedja och arbeta natt och dag
fromma enslingar. Från klostren utgå dessa män, som
barfota, höljda i grofva mantlar och med rep om lifvet,
ägna sig, likt apostlarne, åt fattigdomen och evangeliets
förkunnande -- som emottaga allmosan vid lekmannens
dörr för att i utbyte gifva ordets himmelska spis.

Medelst kyrkan har sålunda en vall uppkastats mot
det ondas öfvermakt. Den kristne har något skäl att
ropa: »du helvete, hvar är din seger?» ty fastän 
afgrundens skaror alltjämt förökas med förtappade själar, svinga
sig dock numera tusen sinom tusen frälsta till empyréen,
vare sig omedelbart eller på en omväg genom skärselden.
Främst bland dessa saliga, som, blandade med änglarne,
omgifva Guds tron, stå helgonen. Deras förböner gälla
förmer än serafernas; deras kraft i striden mot 
demonerna öfverträffar kerubernas. Fördenskull hafva rikena,
kommunerna, stånden, ordnarne, gillena, ja äfven de 
vanryktade eller olagliga näringarne (hvilka mer än andra
behöfva nåd och förböner) sina skyddspatroner i 
helgonens leder. Den enskilde skyddas af det helgon, till
hvars namn han blifvit döpt.

Kyrkan är Guds rike på jorden, dess prästerliga
hierarki en afbild af den himmelska, dess högste 
styresman påfven, Guds ståthållare. Kyrkans bestämmelse att
utbredas öfver hela jorden, så att alla länder och alla
folk falla inom hennes magiska krets, skulle icke kunna
uppnås, om hon ej ägde att befalla öfver kristenhetens
konungar och deras härar. Det är för öfrigt klart, att
den andliga makten är förmer än den världsliga: den
förra skyddar själen, den senare endast kroppen. De
förhålla sig till hvarandra såsom anden och materien.
Också är det påfven, som förlänar den högsta världsliga
värdigheten: de romerska cesarernas. Han är kejsarens
länsherre, likasom kejsaren är eller borde vara 
konungarnes, furstarnes och de fria städernas. Vore det icke
så -- vore de store och små herrarne oberoende af 
religionens väktare -- ve då den stora massan af 
undersåtar! Väl äro de försatta här på jorden för att öfvas
i lydnad och ödmjukhet; väl hafva de inga rättigheter
att pocka på, ty de äro af naturen rättslösa, men 
förtrycket skulle blifva gränslöst, om icke kyrkan, som är
allas goda moder, påminde makthafvarne om deras kär
leksplikt emot de ringa; ja samhällsordningen skulle 
söndersmulas till stoft, om ej en makt, högre än den på
svärdet grundade, tvunge den starkare att hålla de 
förpliktelser, som han med den heliga treenigheten till vittne
åtagit sig mot den svagare. Ty den rätt, som finnes, är
förläningarnes och privilegiernas, hvilken uteslutande 
hvilar på beseglade förbindelser.
Genom kyrkans lära, den allena saliggörande, har
människan till skänks erhållit hvad hon genom forskning
aldrig skulle blifvit i stånd att förvärfva: kunskapen om
de högsta sanningarne. I besittning af dem bör hon icke
mer låta sig af djäfvulen fresta att på egen hand, med
det förmörkade förnuftet såsom verktyg, söka intränga i
tingens hemligheter -- försök, som ofta sluta med 
villfarelse och affall. Frestelsen härtill ligger dock nära, 
ty de höga sanningarne, då de iklädas de mänskliga begreppens 
dräkt, framträda stundom såsom en förening af hvarandra 
skenbart motsägande bestämningar. De fordra fördenskull förnuftets underkastelse under trons lydnad. Endast tron förmår rätt 
genomtränga och tillägna sig dem. Men dessa samma bestämningar, 
som kyrkan med den helige andes bistånd funnit, äro likväl de enda 
riktiga och erbjuda den troende forskaren en grufva med
oändliga rikedomar. En filosofi är således möjlig inom
kyrkan, när tänkandet, med dogmens gudomlighet till
förutsättning, inskränker sig till ett vördnadsfullt 
sönderläggande och ödmjukt betraktande af trossatsernas 
innehåll. För detta ändamål må skolasten gärna arbeta med
den aristoteliska dialektiken och sätta syllogismens 
häfstång i rörelse. På rättrogenhetens område kan månget
om och men, månget för och mot anföras. Skolasten
har att uppvisa det sannolikaste; påfven, den ofelbare,
och hans kyrkomöten godkänna det riktigt träffade och
afvisa misstagen, som förlåtas, när de afbedjas. Bäst är
att forskaren tager äldre kyrkolärares satser till 
utgångspunkt. Då bygger det efterföljande släktet på den 
grundval, som det föregående har lagt, och när de alla följa
samma dialektiskt skiljande och återförenande metod, så
att denna genomgår det hela och arkitektoniskt ordnar
ämnets massor, då uppstår på dogmens grundplan en
filosofisk byggnad, liknande dessa domer, med hvilka
muraregillets konsterfarne mästare förvåna ögat.

Tiderna blifva allt sämre. Kyrkan kan förlåta synderna, 
men ej hindra deras tillväxt. Hvarje släkte emottager 
af det föregående en börda onda anlag, vanor och
föredömen, hvilken förstorad lägges på det efterkommandes 
skuldror. Hvarje son har större skäl än sin fader
att sucka: »Lyckliga de som dogo, innan de skådat dagsljuset; 
som smakade döden, innan de förnummit lifvet!»»De 
contemtu mundi sive de miseria humanæ conditionis», en liten 
skrift, författad omkring år 1200 af sedermera påfven Innocentius III.Det ondas makter storma på alla håll mot kyrkans fäste.
Från sitt vårdtorn blickar Zions väktare ut öfver världen
och ser historiens böljor, piskade af demonerna, häfva
sig mot det hälleberg, på hvilket Kristus byggt sin församling. 
Med möda tillbakaslå Europas korsprydda krigarskaror 
saracenernas af järtecken och farsoter bebådade
anlopp. Kyrkans sinnebild var arken, drifvande på ett
vredgadt haf under slagregn och blixtar. Häfden är en
andlig comedia, spelande på en bana, hvars breda förgrund, 
likasom i mystärerna, utgör ett theatrum diabolorum, medan 
i den knappa bakgrunden Guds församling,
en belägrad borg, tecknar öfver vimlet sina tinnar mot
den ännu molndigra himmel, från hvilken dess försvarare
bida sin undsättning: Jesus och hans änglar.

Men förrän denna undsättning anländer, skall det
onda hafva nått sin höjd. Det härjar redan inom 
kyrkans helgade krets. Med större möda bekämpar Guds 
ståthållare de inre fienderna än de yttre. Här reser sig
den enskilde upp emot det allmänna, sedan han i sitt
eget förnuft, sitt eget samvete trott sig finna ledande
sanningar, dem han, utan annan myndighet än sin egen,
ställer öfver och emot de stadgar, hvilka, ofvanfrån gifna,
blif vit i sitt gudomliga ursprung bekräftade af hundra
släktens fromma tro. Så uppstå kätterierna, dessa kräftsår 
på församlingens kropp, hvilka järnet måste bota, när
icke salfvor hjälpa, och elden, när icke järnet. Där 
bemäktiga sig lidelserna människan så hel och hållen, att
hon afsäger sig den gud, som fördömer dem och gör sig
lifegen under den gud, som befrämjar dem. Stoltheten,
fängslad i den låga bördens, njutningslystnaden i 
knapphetens eller eländets boja, skakar denna med förtviflan
och ropar slutligen den forna Morgonstjärnan till sitt
bistånd. Demonen lofvar fröjd utan mått och makt utan
gräns. Fördärfligt verkar ock den fruktan, som människan 
hyser för kroppsliga lidanden. Hennes lekamen,
byggd af den förbannade jordens stoft och ständigt närande
sinnliga lustar, är af Gud prisgifven åt djäfvulens 
hemsökelser. »Där förlorar någon ett öga, där någon en hand;
en faller i elden och bränner sig till döds; en i vattnet
och drunknar; en annan klifver upp för stegen och bryter 
sin hals; åter en annan faller på jämna marken och
bryter ett ben. Alla dessa och dylika oförutsedda händelser, 
som dagligen inträffa, äro idel djäfvulsskott och slag,
som Satan af skadeglädje tillfogar oss»Ord af 
Luther, som till sin dualistiska åskådning var
en äkta son af denna samma medeltid, hvars myndighetstro 
han bröt.. Än mer: den
onde kan så bemäktiga sig en människas kropp, att han 
blifver liksom dess andra själ, rörer dess lemmar och
talar med dess tunga hädelser, för hvilka den besatte
fasar. Men ehuru den fromme, likasom gudsmannen Hiob,
endast gagnas af sådana anfäktelser, och bönen erbjuder
emot dem ett kraftigt skydd, blifva likväl de allt flera,
som af feg ängslan öfver denna djäfvulens makt söka
trygghet i ett förbund med honom, helst han tillika gifver
dem något välde öfver elementerna samt därigenom utväg
till njutning och förmåga att skada andra. Så griper
häxeriets gräsliga farsot omkring sig, och i nattliga stunder
på berg och i ödemarker fira hundratusentals namnkristne
hemliga fester till Satans förhärligande. Tiden mognar för
Antikrists ankomst, yttersta domen och världsbranden.

I dennas lågor skola de rörliga himlarne och jorden
förstöras. Rörelsen, verksamheten, striden, historien äro då
slutade. Af den gamla världsbyggnaden återstå likväl de
bägge motsatserna: empyréen och helvetet. Världsbranden
är ej en allmän skärseld, som tillintetgör det, som ej bar
väsende i sig själftSåsom sådant -- såsom det 
förgängliga, oväsentliga -- uppfattas det onda af en till 
namnet okänd skriftställare från medeltiden, författaren till 
det härliga lilla verket: »Deutsche Theologie». Han yttrar 
bland annat: »Nu torde någon säga: Emedan man skall älska 
allting, skall man då äfven älska synden? Svaras: Nej, ty när 
man säger: allt, så menar man allenast det, som är
godt. Allt hvad som är, är godt däruti att det är. Djäfvulen 
är god däruti, eller så vida som han är. I denna mening är 
ingenting ondt. Men synd är att vilja, önska eller älska annat 
än Gud ... Kortligen, ingenting är godt, utan såvida det är i 
Gud och med Gud. Nu äro alla ting väsentligen i Gud och vida 
väsentligare i Gud än i sig själfva; därföre äro de alla goda 
till sitt väsen.» -- Denna här citerade skrift är uppenbarelsen 
af en djup och from andes bemödande att öfvervinna den dualism, 
som behärskade hans samtid. Det är märkvärdigt, att Luther icke 
insupit mer af denna skrifts anda, ehuru han erkänner, att »näst 
bibeln och den h. Augustinus ingen bok mig förekommit, hvaraf jag 
mera lärt».. Han endast skiljer för alltid guldet
från slaggen. Djäfvulens rike fortbestår, och bytet som
det gjort är dess för evigt. Men det fortbestår endast,
emedan en evig tillvaro är ett evigt straff för dess 
behärskare likasom för dess undersåtar. Från de nya himlar
och den nya jord, som Guds varde framkallar till bostäder
åt de frälsta människoandarne, förnimma dessa sina osaliga
bröders tandagnisslan och verop, skåda de ned på deras
jämmer och kval, men ej med medlidande utan med glädje,
emedan de däruti igenkänna den gudomliga rättvisans 
ordning; ej med smärta utan med njutning, emedan anblicken
af andras olycksalighet fördubblar deras egen lycksalighet.
Utan ända uppstiga ur afgrundens djup mot empyréen 
förtviflans skri, trotsets smädelser, raseriets förbannelser, men
de nedstämma icke utan förhöja klangen af de hymner,
som helgonen och änglarne sjunga kring Guds och lammets
stolSe medeltidens förnämste och inflytelserikaste kyrkolärares,
Thomas' af Aquino, arbete: »Summa theologica», supplementum
ad tertiam partem, quæst. 94. Det heter där: »Ut beatitudo
sanctorum eis magis complaceat et de ea uberiores gratias Deo
agant, datur eis ut poenam impiorum perfecte videant... Beati,
qui erunt in gloria, nullam compassionem ad damnatos hahebunt...
Sancti de poenis impiorum gaudebunt, considerando in eis divinæ
justitiæ ordinem et suam liberationem, de qua gaudebunt.» -- 
Härmed må jemföras följande ohyggliga utgjutelse af en annan 
teolog: »Beati coelites non tantum non cognatorum, sed nec parentum
sempiternis suppliciis ad ullam miserationem flectentur. Imo vero
lætabuntur justi, cum viderint vindictam; manus lavabunt in 
sanguine peccatorum.».

--

Detta är i sina grunddrag medeltidens världsåskådning, 
fattad ej i abstraktioner, utan sådan som hon
under många århundraden lefde inom de kristna folken,
behärskande deras tankar, inbillning och känslor, 


bestämmande deras görande och låtande. Lämningar af
henne återfinnas i de ännu bestående kyrkornas systemer;
men oförenliga med den nya världsåskådning, på hvilken 
männikoanden arbetar, alltsedan han i sextonde århundradet 
började befria sig från myndighetstron, utöfva de
en alltmer aftagande inflytelse på formerna, i hvilka 
lifvet kläder sig.

En mängd af de besynnerliga företeelser, som göra
medeltiden så olik den föregående helleniska bildningen
och den efterföljande nyeuropeiska, äger i hans 
världsåskådning sina rötter Det är ej en tillfällighet, att vi å
ena sidan uti Greklands historia möta så många harmoniska 
gestalter med lugn lefnadsglädje i sina anletsdrag,
samt å andra uti medeltidens så många dystra eller 
öfverretade väsen, drypande af blod ur själfslagna sår, 
feberglödande af mystiska känslorus -- ej en tillfällighet, att
den ena åldern älskar de förre och förevigar dem i sina
hjältegallerier, medan den andra beundrar de senare
och i sina legender framställer dem såsom heliga 
förebilder. En slump är det ej, att Hellas’ konst speglar en
skön mänsklighet, under det medeltidens helst dväljes i
det vidunderliga och kastar sig mellan ytterligheterna af
hemskt allvar och vild komik; ej en slump att grekens
vetenskap är rationell -- att han i logiken uppdagar
kategorierna och i sin geometri uppför den mest fulländade 
byggnad af sträng bevisning, då däremot medeltidens vetenskap 
är magisk -- är korrespondenslära, astrologi, alkemi och 
besvärjningskonst.

För greken var världen en harmonisk enhet. Öfver
själfva gudarne härskade förnuftsnödvändigheten, höljd i
ödets slöja. Mytens brokiga tilldragelser lågo i ett
aflägset fjärran; de bundo icke ens skaldens fantasi, då
han med dem sysselsatte sig, än mindre mängdens tro,
allraminst tänkarens forskning. Företeelserna, framställande 
ett ostördt sammanhang, inbjödo till betraktelser
åt hvilka man kunde ägna sig desto ifrigare, som ingen
förmenade sig hafva till skänks erhållit ett redan fullfärdigt 
system af uppenbarad sanning, och desto friare, som
ingen myndighet nödgade den enskilde välja mellan ett
dylikt system och helvetet. På förståndets förmåga att
intränga i tingens väsende tviflade man i allmänhet icke,
emedan ett syndafall, som skulle upphäft denna förmåga,
ej kommit till grekens kunskap. Hvad vetandet beträffar,
stod man således på den inre myndighetens ståndpunkt.
Så ock i afseende på sedligheten. Man var öfvertygad,
att de drifter, som befrämja samlefnadens lycka, vore
goda; att de, som icke motverkade henne, vore åtminstone 
berättigade, och man njöt med måtta naturens håfvor 
utan aning att gifvarinnan vore förbannad. Det ideal
af vis, som man för sig uppställde, var fotadt på egen
inre erfarenhet, antingen det nu bar Epikuri glada eller
Zenos stränga eller Epikteti försakande och milda drag,
och då man bemödade sig att i lefnaden förverkliga
det, utgick man alltid från förutsättningen, att detta vore
möjligt genom att med daglig öfning stärka viljan. Grekens 
sträfvande till dygd och renhet bar prägeln af ett
gymniskt spel till de andliga musklernas stärkande. Det
låg samma kraft och själfförtroende i dessa öfningar som
i palestrans. Suckan och ångest voro för denna art af
bättringsarbete främmande. Alldeles fruktlöst var det
fördenskull icke. Den gamla satsen, att Gud hjälper
den, som vill hjälpa sig själf, synes kunna tillämpas på
detsamma. Ty att det utvecklade stora, starka och ädla
andar, var så onekligt, att äfven en kristlig kyrkofader
vid deras betraktande började betvifla, att hans väg till
fullkomligheten vore den enda, intills han lyckades öfvertala 
sig, att »hedningarnes dygder vore glänsande laster».
Grekens harmoniska personlighet och den grekiska vetenskapens 
rationalitet berodde på en monistisk världsåskådning -- en 
som fattar det hela såsom en enhet i mångfald, ej som en 
oförsonlig splittring mellan tvänne absolut
skilda principer.

Är däremot den högsta bestämmande makten i universum ett 
oberäkneligt gudomligt godtycke; är den värld,
som ligger människan öppen, regerad från en annan enligt 
rent tillfälliga föreskrifter, som i själfva sin tillfällighet 
städse korsas af fientliga inflytelser från ett demoniskt rike; 
rasar ändtligen denna kamp ej blott i den yttre naturen, utan 
ock i det allra innersta af den mänskliga personligheten samt 
bemäktigar sig utifrån hennes vilja, förstånd och känslor för 
att utan hennes åtgörande begagna dem som verktyg till hennes 
förtappelse eller upprättelse -- då finnes i själfva verket 
intet kausalförhållande att efterforska, således intet ämne 
för vetenskaplig undersökning, och funnes dock ett sådant, 
förblefve det oss otillgängligt, då förnuftet, en lekboll för 
demoniska makter, icke är att förtro sig till. Ej heller har 
personligheten längre tyngdpunkten inom sig själf. Människan
är då i högsta behof af en sådan räddningsanstalt som
kyrkan, hvilken lärer henne hvad det gudomliga godtycket
bestämt såsom godt och hvad såsom ondt; medelst sakramenternas 
öfvernaturliga nådemedel förlänar henne motståndskraft emot det 
onda och förlåter hvad hon, det 
oaktadt, felar. Härmed är den yttre myndigheten satt i
den med sina rötter uppryckta inres ställe. Det slags
ideal af mänsklig fullkomlighet, hvilket under sådana 
förhållanden blir möjligt och verkligen uppkommer, emedan
förståndsverksamheten städse söker binda de emottagna
föreställningarne i ett sammanhang, ställer sig på 
myndighetslärans grund och antager hennes öfvernaturliga
karaktär. Att medeltidens ideal är asketen och hans
vetenskap magien, beror på hans dualistiska världsåskådning 
och dennas egendomliga beskaffenhet.

Medeltidens dualism härstammar från Persien. Det
är Zoroasterlärans idé, som efter lång kamp med den
grekiska enhets-åskådningen slutligen intränger i 
västerlandet och fullständigt besegrar det. Denna 
österlandets segerrika strid med Europa är summan 
af historien mellan Cyrus och Konstantin. De yttre 
händelser, som uppfylla de nämnda århundradena, vinna sin 
rätta betydelse, när man uti och bakom dem skönjer de begge 
idékretsarnes brottning. Osynliga schackspelare, framskjuta 
de mot hvarandra sina omedvetna pjeser på historiens bräde.

Då Cyrus hemsänder de israelitiska fångarne från
Babylons älfvar till Morijah berg, förvärfvar han åt 
dualismen den vigtiga flankställning vid Medelhafvet, hvilken
många århundraden därefter visar sin betydelse för stridens utgång. »Vedersakaren» (Satan), som uppdyker
någon gång i gamla testamentets yngsta, under persiska
inflytandet författade skrifter, för att i den rabbinska 
litteraturen spela en allt mer omfattande roll, är den
judaiserade Ahriman; de besatte, som vid Jesu tid vimla
i Palestina, bevittna, att den persiska dualismens demontro 
genomträngt och burit sin naturliga frukt i judarnes
fantasi- och känslolif. Vid sidan af denna fredliga 
eröfring öppnar sig det stora krigsdramat mellan Persien
och Grekland. Ehuru detta ej framträder som ett medvetet 
religionskrig, är det dock Ormuzd och Abriman,
som tillbakadrif vas vid Marathon, Salamis och Platææ;
den grekiska monismen, som i dessa slaktningar räddas
för att under någon tid ostördt få utveckla sig i en
skön och glänsande kultur. Såsom ofvan antydts, äro
magi och myndighetstro nödvändiga följder af en dualistisk 
religion; den fria personlighetens inskränkning eller
upphäfvande en lika nödvändig följd af myndighetstron.
Och hvem, som betraktar stridsvimlet på Marathons
fält, kan undgå att igenkänna tvänne andliga motsatsers,
tvänne skilda idékretsars sammandrabbning, då han å
ena sidan skådar de från sina agorai (politiska 
öfverläggningsplatser) och gymnastiksalar utdragna hellenernas
skaror, som, glada och bekransade, men utan att underskatta 
faran, möta österlandets otaliga, af sina ledares
gissel framdrifna massor? Å ena sidan den utbildade
fria personligheten, som har sin rot i den harmoniska
världsuppfattningen; å andra den blinda undergifvenheten
under yttre makter. Å ena sidan frihet, å andra despotism. 
Man kan med stöd af en logisk slutsats tillägga,
ehuru detta synes mer aflägset: å ena sidan rationalitet,
å andra magi. 

Stärkt af segern går Europa att uppsöka fienden i
dess eget land. Alexander kufvar Asien. Men den nye
Akilles fängslas i sin egen slafvinnas bojor.

Medan nämligen den helleniska bildningen utbreder
sig på ytan af de eröfrade länderna, tränger den 
österländska anden på djupet framåt i motsatt riktning. De
bägge idéströmmarnes böljor blandas delvis med hvarandra. 
I Alexandrias såsom i Pergamus' bibliotek
sammanflöda österns och västerns litteraturer; i dess 
studiesalar mötas österns och västerns vise; i dess 
lärosystemer sammansmälta Zoroaster och Plato, fantasi och
spekulation, magi och rationalism på underbaraste sätt.
Alexanders seger var krigarens, ej lärjungens af den
nyktre Aristoteles. Den judisk-alexandrinska filosofien
blomstrar upp, och gnosticismen, denne vidunderlige 
bastard af specifikt skilda världsåskådningar, är redan aflad,
då i Palestina kristendomen uppstår, med sig införlifvar
judendomens ur Zoroaster-läran flutna dualism och går
ut att med trons vapen öfvervinna världen.

Under tiden har Rom utbredt och befästat sitt
världsvälde. Nationaliteterna hafva blandats med hvarandra; 
deras gudar inflyttats i samma Pantheon; deras
idéer korsats. Världsväldet har, för att hålla sig uppe,
måst centralisera sig i despotism af österländsk art, de
fria statsformerna hafva fallit, filosofisk skepticism och
eudemonism inom de bildade klasserna upphäft de ärfda
religiösa föreställningarne. Allt detta, jämte dess bihang
af sedefördärf och materiel nöd, har bearbetat västerlandets 
jord för emottagande af den nya religionens utsäde. Tomheten 
och eländet låta motsatsen mellan ideal och verklighet, mellan 
godt och ondt tydligare framstå äfven för de monistiska folken. 
Dualismen, sålunda förberedd i tänkesättet och känslan, utbreder 
sig i kristlig form med oemotståndhig styrka öfver de romerska
provinserna. De fattiges och förtrycktes oräkneliga massor 
hängifva sig åt »barbarernas och österns filosofi»
(såsom en grekisk tänkare kallade kristendomen), emedan
de där återfinna sin erfarenhet af lifvet och bekräftas i
sitt hopp om förlossning.

Den hellenisk-romerska hedendomen gör fruktlösa
motståndsförsök. Förföljelserna från statens sida endast
påskynda kristendomens utbredande. Hvad staten ej kan
uträtta, skola kanske själfva den hedniska kulten och den
helleniska filosofien förmå. Dessa, förut hvarandras 
motståndare, försonas inför den gemensamma faran. Antikens 
slocknande lampa flämtar upp i en klar låga, då djupa och 
rena andar, hvilka annars föraktat myterna
som en skadlig vidskepelse, nu omfatta dem såsom symboler 
af höga sanningar. Filosofien går såsom nyplatonism till 
strids mot kristendomen.

Men nyplatonismen själf har blifvit ett affall från
det monistiska och rationella. Plotinus och Ammonius
Saccas försöka men förmå ej återupprätta honom. Han
arbetar själf sin motståndare i händerna, framför allt när
han, för massornas vinnande, nedlåter sig till att täfla
med denne i underverk. Jamblichus och andra idka
hemliga konster för att slå de kristna magerna ur brädet 
samt förhärliga Pythagoras och Apollonius af Tyana
såsom undergörare, täflande med Jesus af Nazareth.
Härigenom bidraga de till att utbreda det magiska och
dualistiska föreställningssättet. Idéströmmen från 
österlandet gör ett desto hastigare triumflopp.

Den kristna dualismen känner sig redan stark nog
att bekriga ej blott sina förklarade fiender utan ock de
västerländska bildningselementer, som han i början upptagit 
i sitt sköte och som förskaffat honom insteg hos de
upplystare klasserna. Instinktivt förnimmer han, att äfven
den tänkareskola, som bildat sig inom själfva kyrkan, är
alltför monistisk och rationell för att kunna i längden 
fördragas. Män sådana som Clemens af Alexandria och
Origenes, hvilka fattats af det eviga och oförgängliga i
kristendomen samt veta skilja detta från dess dualistiska
form, kämpa en tragisk strid för trons förenlighet med
tänkandet. Medgifvande, att Kristus är allt, är Guds
egen kraft och visdom, vilja de dock rädda den helleniska
filosofien undan förstörelsen, som en i uppenbarelsens
visshet och själftillräcklighet frossande fanatism riktar
mot alla yttringar af västerns kultur: mot statslif och
konst såväl som mot vetenskap. De påpeka, att filosofien 
kan, om ej annat, gifva goda förnuftsvapen mot
trons angripare, att hon kan och bör vara »vinbergets
egentliga mur och omgränsning». Deras försvar är fruktlöst. 
Filosofien är af djäfvulen; ja allt hvad hedningarne besuttit 
sant och godt i lefnad och lära förklaras af en kyrkofaderTertullianus.för härmande 
djäfvulsknep -- »ingenia diaboli quædam de divinis affectantis» 
-- och tron är så långt ifrån att behöfva tänkandet, att man snarare
bör säga: »jag tror, därför att det är otroligt, befängdt,
omöjligt» (yttrande af samme kyrkofader). Förgäfves
utbrister den döende Clemens: »Äfven om filosofien vore
af djäfvulen, kunde Satan bedraga människorna blott i
dräkten af en ljusets ängel; han måste genom skenet af
sanning, genom blandningen af sant och falskt locka
människorna; man bör därför uppsöka och erkänna det
sanna, från hvem det än må härröra... Och äfven detta
meddelande till hedningarne kan blott hafva skett efter
Guds vilja, måste alltså vara inbegripet i Guds 
uppfostringsplan med mänskligheten... Om man tillskrefve 
Satan 
oordningen och synden, huru oerhördt att då göra honom
till förlänare af en god sak, filosofien!... Gud gaf 
judarne lagen, hellenerna filosofien såsom förberedelse till
Kristi ankomst.» I sådana ord klingar från Clemens'
läppar det sista bortdöende ekot af hellenisk humanitet
och bildning! Det är ej en tillfällighet, att Clemens och
Origenes tillika med filosofien söka rädda monismen, 
såtillvida som de förkasta helvetesstraffens evighet samt 
antaga, att djäfvulen slutligen skall blifva god och Gud blifva
allt i allom. Men en sådan åsikt kunde ej vinna gehör
i en tid, då kristendomen, blott därför att han själf ännu
icke var nog skarpt och följdriktigt dualistisk, kände sig
sväfva i fara för den fullt konsekventa och genomförda
dualism, som, bärande Manis namn, än en gång från 
persiska gränsen frambröt mot Europa. Manikeismen blef
väl till skenet öfvervunnen, men en af dess förre anhängare, 
Augustinus, ingöt i kyrkan dess ande. Under det
århundrade, som följde på honom, förstörde den germaniska 
folkvandringen med de sista skolorna de sista spåren af 
grekisk-romersk bildning. Barbarerna kristnades,
oftast medelst ståt och bedrägerier; deras naturgudomligheter 
nedsattes, likasom förut Olympens invånare, till
onda demoner. Hvad som var före kyrkan och utanför
kyrkan: de omvända nationernas fäder och minnen -- 
allt detta vardt fördömdt och hänfördt till den onda 
principens värld. Den österländska dualismens herravälde
Europa blef fullständigt. Och så inbröt medeltidens långa
natt. Sex århundraden skilja Proklus, den siste betydande 
nyplatonikern, och Augustinus, den siste filosofiskt
bildade kyrkofadern, från Anselm, skolastikens grundläggare! 
Mellan dem ett svalg, i hvilket Gregorius den store
och Scotus Erigena äro nära nog de enda stjärnorna,
och dessa ingalunda af första ordningen. »Det gifves
ödemarker i tiden, likasom i rummet», säger Bacon.

När det svaga försöket till vetenskaplig verksamhet
åter kunde äga rum, var skolasten lycklig nog att i sin
ägo hafva några på en omväg från araberna erhållna
makulerade blad af Aristoteles. I dessa blad utläste han
med häpnad och beundran metoden för en logisk undersökning. 
För öfrigt var det Hermes Trismegistus,
Dionysius Areopagita (öfversatt af Scotus Erigena) och
dylika mystiska verk ur obekant källa och med nyplatonsk 
anstrykning, hvilka stodo grubblaren till buds, då
han utifrån behöfde hämta något material till ifyllande
af den kosmologi, hvars grunddrag voro honom gifna i
kyrkans dogmer.

Det följer af sig själft, att medeltiden icke kunde
inse, än mindre erkänna det innerliga sammanhanget mellan 
sin världsuppfattning och den zoroastriska. Men en dunkel 
aning därom spåras dock. Medeltidens lärde tillskrefvo
Zoroaster grundläggningen af de magiska vetenskaperna.
Sprenger (författare till Malleus malificarum, om hvilket
olycksdigra arbete längre fram), Remigius, Jean Bodin,
Delrio m. fl. jurister och teologer, hvilka såsom domare
i häxeriprocesserna förvärfvat sorglig ryktbarhet, kalla i
sina skrifter Zoroaster trolldomens upphof.

Den dualistiska idéen blef, sedan hon ingått i kristendomen, 
icke mildrad utan skärpt. Zoroasters religion, som antager 
ett godt urväsen Detta har, hvad den ursprungliga 
Zoroasterläran angår, blifvit bestridt, men bestyrkes af ett 
ställe hos Aristoteles. (Metaphys. 1. XIV, c. 4)., 
låter det onda, i tiden
uppkommet, äfven i tiden förgå; hon slutar med den
äfven i nya testamentets skrifter framskimrande läran om
»all tings återställelse» (############ ######) och 
nedsätter således det onda till något blott fenomenellt. I den
kristna kyrkoläran däremot, sådan hon genom den manikeiske 
Augustinus’ inflytande rotfästes, blir det onda, ehuru
i tiden uppkommet, förevigadt. Denna skiljaktighet är
af stor praktisk betydelse och förklarar, att dualismen ej
bar samma förskräckliga frukter i sitt österländska hemland 
som i västerlandet. Den skärande kontrast, hvarmed medeltidens 
divina commedia slutar -- de ur helvetet uppstigande eviga veropen 
och förbannelserna, som skola förhöja de frälstes lycksalighet -- 
är så upprörande, att den ej kunde med tänkesätt och känslor 
införlifvas utan att förvilda dem. Medlidandet, välviljan, kärleken,
dessa krafter, i hvilka människan annars förnimmer ett
samband med det gudomliga, förlora denna sin betydelse,
beröfvas det evigas insegel, när de icke återfinnas hos
hennes gud annorledes än inskränkta eller rättare upphäfda genom 
en egenskap, som den fromme vill tvinga sig benämna rättvisa, men 
som en obetvinglig röst ur det innersta af hans själ kallar grymhet. 
Därtill kommer en annan viktig omständighet. Ormuzd-tjänaren är lika
litet som den jord han trampar djäfvulens rättmätiga
egendom; han omgifves visserligen på alla sidor af
Ahrimans och demonernas försåt, men detta emedan han
redan här nere är kallad och med kraft utrustad till att
vara det godas stridsman. Det är såsom sådan han är
ställd uti stridens vimmel. Kraften till det goda, en
gång honom gifven och genom bönen städse förnyad, är
därmed tillika hans egen: han brukar henne utan att
förlora sig i den förvirrande frågan, hvar friheten upphör
och nåden vidtager. Enhvar, som hyllar ljusets lära,
står i striden på egna fötter. Detta gäller om hvarje
Ormuzd-tjänare: Zoroaster har i detta hänseende ingen
skillnad gjort mellan präst och icke-präst. Själfva 
myndighetstron, hvilken såsom sådan är ett intrång på den
fria personligheten, bevarar dock i denna form ett visst
område oförkränkt åt densamma. Inom medeltidskyrkan
är förhållandet ett annat, och det kan icke målas bättre
än med följande ord, som i våra dagar brukas af 
»nylutheranen» Vilmar, då han vill uteslutande åt 
prästerskapet häfda »kraften att med ord, sakrament och 
nyckelembete sammanhålla församlingen; kraften att med ett
enda ord klyfva hufvudet på synden; kraften att nedstiga
i en själ, uti hvilken den onde fienden sänkt vansinnets
natt, och tvinga den rasandes trotsiga knän att böja sig
och de vilda näfvarne att sammanknäppa sig till bön; ja
kraften (här kommer klimax, men något matt efter den
förra utgjutelsen) att nedstiga i en själ, i hvilken den
gamle fienden har uppslagit sin boning, och där kämpa
med den hånande jätten från afgrunden panna mot
panna, öga mot öga. Detta allt» -- fortfar Vilmar, själf
icke olik en rasande besvärjare, som vill mana 
medeltidens spöke ur sin graf -- »detta allt kan församlingen
icke, ej ens de heliges samfund, som ej heller därtill
förlänats makt, uppdrag, mandat och kraft. Församlingen
(det är lekmännen) förmår icke skåda in i djäfvulens
vreda ögon, ty hvad som är profeteradt om de sista
tiderna, att, om möjligt, de utvalde skulle förföras, det
gäller med vida skarpare eftertryck om djäfvulens 
enskilda uppträdande i vår värld: inför detta skingrar sig
församlingen såsom snöflockar, ej förförd, men förskräckt
intill döden. Blott vi (präster) förskräckas icke och
frukta icke, ty han, som utstött denna världens furste,
har ställt oss framför djäfvulens dystra ormöga, framför
hans lastande och hånskrattande mun, framför hans i
helvetesilska förvridna ansikte»A. F. Ch. Vilmar: 
»Theologie der Thatsachen wider die
Theologie der Rhetorik» (Marburg 1857)..

Dessa ord, skrifna af en fantasisjuk dualist i våra
dagar, återgifva, såsom nämndt, förträffligt medeltidens
allmänna åsikt, och man undre då icke, att dess släkten,
uppgifvande personligheten, kastade sig handlöst, för att
räddas, i den magiska frälsningsanstaltens och dess 
tjänares armar. De företeelser, som i det följande komma
att skildras, skola efter denna blick på medeltidens
världsåskådning icke förefalla så godtyckliga och 
besynnerliga, som de vid första påseendet synas vara. De äro,
äfven de, alster af en inre nödvändighet. Vore det
möjligt -- och beklagansvärda försök i den riktningen
saknas icke -- att göra medeltidens trossatser åter 
lefvande i mänsklighetens tankar, känslor och fantasi, skulle
vi bevittna dessa till en del förskräckliga företeelsers
återkomst. Att skildra dem har ett rent historiskt intresse, 
men ock ett praktiskt varnande.

II.

Kyrkans magi.


Magien är vetenskapens förelöpare. I mänsklighetens 
utveckling föregår den dunklare förnimmelsen den 
klarare, fantasiens herravälde förståndets.
Innan det senare kunde förelägga sig den mödosamma
uppgiften att i kraft af sina egna lagar förknippa den
inre och den yttre erfarenhetens fakta -- innan det gafs
en filosofi och en naturforskning, var fantasien i rörelse
och skapade magien.

I likhet med vetenskapen hvilar magien i sin ursprungliga 
gestalt på den grundsats, att allt som existerar
utgör ett sammanhang. Vetenskapen efterforskar detta
sammanhang på deduktionens eller indukfionens väg;
magien, stödjande sig på några yttre likheter mellan
tingenSå t. ex. antydde kopparens röda sken, 
att han stode i magisk förbindelse med den rödaktigt 
lysande planeten Mars.
och på en dunkel känsla af viljans och ordets
kraft, konstruerar det på fri hand medelst godtyckliga
associationer mellan inkongruenta föremål. Den i striden
för sin fysiska tillvaro inbegripna människan syftar 
härvid mindre åt ett teoretiskt kännande än ett praktiskt
kunnande. Att blifva behaglig för sin gud, oåtkomlig för
skadliga inflytelser, härskare öfver det nära och fjärran
varande, till detta skall den hemliga kunskapen förläna
henne medel.

De magiska bruken, hemmastadda hos alla folk,
förete en nästan oöfverskådlig rikedom af former. Ytterst
låta sig dessa dock återföra till en enda typ.

Den dagliga erfarenheten har lärt, att en viss 
kraftproportion äger rum mellan ett medel och dess verkan.
Då nu den verkan, som man vill ernå, i det man anlitar 
magien, skall vara af utomordentlig art, måste medlet,
på hvilket hon ger anvisning, innebära utomordentliga
krafter, sådana som förståndet hvarken a priori eller
genom induktiv undersökning kan om detsamma predicera.
Vidare lärer erfarenheten, att viljan, såsom en blott 
hvilande önskan, hvilken ej ännu föryttrat sig i handling,
icke uppnår sitt mål. I blotta viljan såsom sådan kan
således den magiska kraften icke ensamt sökas, utan
såsom ett nödvändigt moment tillkommer det sinnliga
medlet, som viljan anlitar, handlingen, i hvilken hon
uppenbarar sig, antingen nu kraften hos detta sinnliga
medel, såsom den ursprungliga magien antager, beror af
dess mystiska, men nödvändiga sammanhang med motsvarande 
ting uti en högre världssfär (t. ex. sammanhanget
mellan metallerna och planeterna) eller, såsom i den
kyrkliga magien, af ett Guds godtyckliga viljebeslut, som
förordnat, att ett gifvet medel, på af honom föreskrifvet
sätt användt, skall utöfva en viss för förståndet ofattlig
verkan. I hvarje magiskt bruk ingå således: 1) den
subjektiva andliga faktorn: viljan (i det kyrkliga språket
tron); 2) det sinnliga mediet: fetischen, amuletten, det
vigda vattnet, hostian, besvärjelseformeln, ceremonien
o. s. v., samt 3) den obegripliga (»öfvernaturliga») kraft,
som detta medel, af viljan eller tron omfattadt, i den
magiska handlingen besitter.

Magien återfinnes hos alla folk. Hos dem med en
monistisk världsåskådning var hon bestämd att alltmer
och mer tillbakaträngas af spekulationen och naturforskningen. 
Hos dem fanns ej heller mer än en magi, fastän dennas 
kännare ansågos kunna utöfva henne på både gagneligt 
och skadligt sätt. Först hos de folk, hvilkas världsåskådning 
är dualistisk, möter oss en tvåfaldig magi:
hos perserna en hvit och en svart -- den förra såsom Ormuzds 
goda gåfva, den senare såsom Ahrimans onda; hos
den kristna medeltiden en himmelsk magi och en diabolisk -- 
den förra, ett af Gud åt kyrkan förlänadt privilegium 
och ett vapen till Satans bekämpande; den senare,
en djäfvulskonst till otrons och ondskans befrämjande.
Under monistisk världsåskådning är magien endast en
förberedelse till naturfilosofien och viker efterhand för
denna, tills hon stannar inom de lägsta folkklasserna
såsom residuet af ett öfverlefvadt utvecklingsstadium. De
dualistiska religionssystemerna däremot försmälta på det
innerligaste med magien, gifva henne samma allmänt och
evigt gällande kraft, som de tillerkänna sig själfva, sätta
henne på sin egen härskarestol i gestalten af en gudomlig 
och sakramenterlig hemlighet. Först då förmår det
magiska åskådningssättet trycka sin prägel på hela tider
och kulturperioder; först då -- efter sin splittring i en
himmelsk och en diabolisk och i det kausalförhållande,
hvaruti hon ställts till människans timliga och eviga
räddning, timliga och eviga fördärf -- blir magien 
allhärskarinna öfver folkens känslo- och fantasilif.

Vår öfverblick af medeltidens magi må börja med
en skildring af den himmelska och privilegierade magien,
det vill säga den kyrkliga, för att därefter öfvergå till
den illa anskrifna lärda magien (astrologien, alkemien,
besvärjningskonsten) och den förföljda folkmagien (i 
hvilken kyrkan såg den egentligen diaboliska) och sluta med
en framställning af den förfärliga katastrof, som framkallades 
af kampen mellan dessa. Det är icke skildrarens skuld, om 
läsaren i den kyrkliga magien skall finna en karikatyr af 
det heliga, en karikatyr, i hvilken det komiska öfverväges 
af det vidriga. Ju mer objektiv framställningen vill vara, 
desto obehagligare blir bilden. Vi skola därför fatta oss kort.

-

Lik en omtänksam moder vårdar sig kyrkan om
människan och omgifver henne från vaggan till grafven
med sina magiska skyddsmedel. Kort efter barnets
födelse måste prästen vara redo att begjuta det med
vatten, som genom bön och besvärjelse renats från de
äfven i detta element huserande demonerna, ty den späda
varelsen, i synd aflad och af naturen Lucifers egendom,
skulle utan dopets nådegåfva vara för evigt förlorad för
himmelen, för evigt hemfallen åt helvetets kval»Non baptisatis parvulis nemo promittat inter damnationem regnumque coelorum quietis vel felicitatis cujuslibet atque ubilibet quasi medium locum; hoc enim eis etiam hæresis Pelagiana promisit». (Augustinus: »De anima & ejus origine», l. I, c. 9).I ett af sina bref förklarar Augustinus, att om föräldrarne skyndsamt 
ila till prästen, och denne lika skyndsamt går att döpa barnet, men 
detta likväl före sakramentets undfående dör, är det dömdt att i 
evighet plågas bland de fördömde och häda Gud.
Lika sträng är »vår rena evangeliska lära», som fördömer »anabaptisterna», emedan de hålla före, att »pueros sine baptismo salvos fieri». Våra zeloter vilja fördenskull utstryka Lindblomska katekesens kätterska nej på frågan: »Blifva de barn osaliga, som utan döpelse dö?» ett nej, som förestafvats af ett »rationalistiskt» eller rationellt gudsbegrepp, 
måhända ock af en »klemig» fruktan för de fall af vansinne, som den äkta Lutherska trossatsen förorsakat hos mången olycklig moder.
. Mer
än en samvetsgrann kyrkans tjänare var fördenskull 
betänkt på medel att bringa det räddande vattnet i beröring
med fostret, innan det kommit i dagsljuset. Dock blef
detta försiktighetsmått icke kyrkligt bruk. Dopvattnets
kraft är större än vattnets i dammen Bethesda, som
helade endast kroppsliga bräckligheter. Dopet räddar
millioner själar från afgrunden. Förutseende sådant hade
den af listiga anslag uppfyllde djäfvulen redan före 
kristendomens uppkomst beslutat neddraga och håna detta 
mäktiga sakrament; han gjorde, såsom Tertullianus klagar,
per anticipationem en kopia af detsamma uti de af honom
stiftade Mithras-mysterierna, hvilka äfven i andra stycken
oblygt härma kyrkans hemligheter.

I döpelsen samverka med vattnet andra af prästen
helgade medel: oljan, saliven (som prästen efter besvärjelsen 
spottar på barnet, och hvars kraft framgår af
Marc. 7: 33), saltetI svenska handboken af 1529 bibehöllos 
ännu oljan och saltet vid döpelsen, dock med det förbehåll, att saltet ej skulle besvärjas, »emedan det af sin skapelse var Guds rena kreatur»., mjölken och honungenSamtliga dessa ämnen förekommo ock, förenade med dopet, i hedniska mysterier.. Därtill
komma korstecknet och besvärjelsen, som ur barnet 
utdrifva den lede djäfvulenVåra nylutheraner beklaga -- 
från sin ståndpunkt med fullt skäl -- att svenska kyrkan, som 
dock erkänner djäfvulens välde öfver de odöpta, likasom äfven ordets 
makt, dock i en rationalistisk tid låtit sig förleda att afskaffa 
besvärjelsen, hvars formulär (»jag besvärjer dig, orene ande» ... » 
så fly nu bort, du fule djäfvul» etc.) är så kraftigt och desslikes så uppbyggligt. och skaffa rum åt den helige ande. Medelst dessa magiska ceremonier blir barnet i kyrkan upptaget och för framtiden 
delaktigt af det skydd hon förlänar mot det onda.

Dopvatten eller vigvatten, drucket af sjuke och
svage, läker och stärker; stänkt på åkern, befordrar det
hans fruktbarhet; gifvet åt husdjuren, skyddar det dem
mot häxeri.

Likasom dopet är det första räddande och helgande
nådemedlet, som räckes människan, så är smörjelsen med
helig olja, företagen på dödssängen, det sista. En dem
emellan städse flödande källa till kraft och helgelse är
eucharistien, i hvilken »brödet och vinet, som ställas på
altaret, efter gjord konsekration äro Guds sanna lekamen
och sanna blod, hvilken lekamen på sinnligt vis (sensualiter) 
i sanning beröres och brytes af prästens händer
och söndertuggas af de troendes tänder» Vi hafva här 
gjort ett utdrag af den formel, som på konciliet i Rom 1059 
förelades, vid hotelse med döden, Berengar af Tours att besvärja.. När prästen uttalat det förvandlande ordet, lyfter han hostian Den i 12:te århundradet vid nattvarden i stället för brödet
införda oblaten erhöll namnet hostia., nu
icke längre ett bröd, utan Kristi kött, i höjden, församlingen 
knäböjer, och klockornas ringning tillkännagifver
för nejden, att det största af alla magiska verk är fullbragt. 
Ätet af de troende, ingår Kristi kött i deras eget 
kött och blod, samt stärker underbart själ och kroppDanske teologen Martensens i våra dagar gjorda upptäckt,
att den i nattvarden erhållna spisen ej endast är för själen, utan
ock för det kroppsliga, för närandet af vår uppståndelses-lekamen,
är egentligen icke ny; den i Mithrasmysterierna invigde hedningen
undervisades, att det helgade brödet och det helgade vinet, assimilerande sig med hans kött och blod, skänkte odödlighet åt hans
kroppsliga varelse. Likartade förutsättningar föda i skilda tider
likartade tankar.

En för medeltidens teologer viktig fråga, som alltifrån Petrus
Lombardus’ tid ända inemot 17:de århundradet med stor häftighet
afhandlades, framställdes i följande form: Har en råtta, som ätit
en hostia, därmed blifvit delaktig af Kristi lekamen? I sammanhang 
härmed frågades: huru är en rätta, som ätit Kristi lekamen,
att behandla -- bör hon äras eller dödas? Bör sakramentet äfven
i råttans mage tillbedjas? Om man i en råttas mage finner något
af det vigda brödet, är man skyldig att själf förtära det? Hvad
har man att göra, om man omedelbart efter sakramentets undfående 
angripes af kräkning? Då en råtta kan äta hostian, månne
icke äfven djäfvulen förmår det? -- Ett bland de senaste alstren
af undersökningarne i dessa principfrågor är en år 1593 i Tübingen 
utkommen bok med titeln: »Mus exenteratus, h. e. tractatus
valde magistralis super quæstione quadam theologica spinosa et
multum subtili» &c.. Kättarne i Arras, som trodde, 
att rättfärdighet vore nödvändig för saligheten och tviflade på brödförvandlingsläran, läto omvända sig, då biskop Gerhard meddelade
dem, att i Gregorii den stores tid hade det konsekrerade
brödet inför en tviflande kvinna antagit gestalten af Jesu
blödande pekfinger. En from eremit, som börjat anfäktas 
af samma tvifvel, återvann sin tro, då han vid en
nattvardsgång såg en ängel med knifven sönderstycka en
Jesus-gosse i samma ögonblick, som prästen bröt brödet.
Många äro berättelserna i krönikor och legender om judar,
som i hemlighet förskaffat sig hostian och, för att hämnas 
på Jesus, genomstuckit henne med en knif, då
blod i ymnighet utrunnit, stundom äfven en skön 

blödande gosse plötsligt uppenbarat sig. Sådana berättelser,
satta i omlopp, alstrade svåra judeförföljelser (såsom i
Namur år 1320Under den politiska reaktionsperioden efter år 1815, då
Schlegel och de Maistre prisade medeltiden såsom mänsklighetens
lycksalighetsperiod och Görres sökte åt tron återgifva alla under
»upplysningens fadda tidehvarf» förgätna spök- och vampyrhistorier,
firade prästerskapet i Bruxelles med processioner och andra kyrkliga högtidligheter årsdagen af den ofvannämnda judeförföljelsen i
Namur.

På synoden år 1099 utfärdades en kungörelse, som förbjöd
präster att träda i något slags tjänstförhållande till lekmän, emedan
det vore skändligt, om högheliga prästahänder, som tillverka den
allsmäktige Guds kött och blod, skulle tjäna orena lekmannahänder. 
-- Den bekante vältalaren Bourdaloue fordrade större ärebetygelser 
för prästen än för jungfru Maria, ty i hennes sköte har
Gud blott en gång blifvit kött; i prästens händer blir han det där-
emot dagligen, så ofta som mässan läses..

Är eucharistien en måltid, som stärker den troendes krafter 
till kamp mot det onda, så är korstecknet
att betrakta som hans svärd och den kyrkliga amuletten
som hans harnesk. Korset är tecknet, i hvilket den
kristne skall segra. (»In hoc signo vinces.») Med detta
har han att börja hvarje handling; med detta tillbakaslår 
han djäflarnes angrepp. »Den härom vill öfvertyga
sig», säger redan S:t Athanasius, »han må vid demonernas 
bländverk, oraklernas bedrägerier och magiernas
under endast göra korstecknet, som blifvit hedningarne
så löjligt, och han skall strax se djäflarne fly, oraklerna 
förstummas, all magi och trolldom hämmas.» De
kyrkliga amuletterna äro af mångfaldigt slag: Marie-medaljer,
vigda bilder och framför allt så kallade Guds-lamm Den 
äldsta kristna konsten, i hvilken antikens döende ande
ännu förspörjes, framställde Jesus såsom en herdeyngling med ett
lamm i sin famn. Blott med vemod kunde mången vända sig bort
från Olympens strålande värld till det nya kristna idealet, och då 
så måste ske, ville man gärna på den nye »puer redemptor» öfverflytta 
den förre ynglingen-försonarens, Dionysos Zagreus’, milda
skönhet. I de hymner man ännu äger af Synesins, som i en person förenade biskopen samt den skönhets- och vishetsträngtande
bellenen (för en del af våra läsare säkerligen bekant genom Kingsleys roman Hypatia), bildar detta vemod en märkvärdig samklang
med den kristna andakten. Med den antika världens undergång
upphörde en sådan längtan tillika med förmågan att tillfredsställa
henne. Djursymbolen erhöll därefter en mer framstående plats.
Försinnligade fenicier och kananeer sin gud såsom den kraftige
tjuren, framställde de kristne sin i gestalten af det tåliga lammet.
Konciliet i Konstantinopel år 692 stadfäste lammsymbolen. Såsom
Aron en gyllene kalf, lät påfven Sergius III förfärdiga ett lamm
af guld och elfenben. Puritaner, som uppreste sig däremot, behandlades som oroliga hufvuden och kättare. På Karl den stores
tid klagade en af dem, biskop Claudius af Tunn, från hvilken valdenserna leda sina anor: »Isti perversorum dogmatum auctores
agnos vivos volunt vorare et in pariete pictos adorare».
(agnus-dei), hvilkas förfärdigande och försäljande en 
påflig bulla af år 1471 förbehåller åt romerska kyrkans
eget öfverhufvud. Om dessa saker inbringa ofantliga
penningsummor åt prästerskapet, så besitta de ock en
stor kraft: de skydda mot eld- och vattenfaror, storm och
hagel, sjukdom och häxeriPåfven Urban Vitus förärade byzantinske kejsaren ett
Guds-lamm. En bifogad skrifvelse skildrade dess underbara kraft
följande munklatinska hexametrar:

	Balsamus et munda cera cum chrismatis unda
	Conficiunt agnum, quod munus do tibi magnum
	Fonte velut natum per mystica sanctificatum.
	Fulgura desursum depellit, et omne malignum
	Peccatum frangit, ut Christi sanguis, et angit.
	Prægnans servatur, simul et partus liberatur.
	Dona refert dignis, virtutem destruit ignis.
	Portatus munde de fluctibus eripit undæ.. 
Jämte amuletterna äro de s. k. påfliga konceptionssedlarne, som karmelitermunkar till billigt pris försälja, af mångsidig nytta. 
Konceptionssedeln, gjord af invigdt papper, läker, om han
nedsväljes, naturliga och öfvernaturliga sjukdomar; lagd 
i en vagga, skyddar han barnet mot häxeri; nedgräfd i
hörnet af en åker, är denna betryggad mot oväder och
skadedjur. Konceptionssedlar instoppades under trösklarne
till manbyggnader och uthus, fästes vid smörfat och öltunnor, 
allt för att skydda mot trolldom. De förfärdigades
af munkarne efter fastställdt formulär, hvilket såsom
karakteristiskt och jämförelsevis kort förtjänar meddelas:

»Jag besvärjer dig, papper (eller pergament), du som
tjänar till mänsklighetens nytta, till upptecknande af Guds
storverk och heliga lagar, såsom ock enligt gudomlig förordning äktenskapskontraktet mellan Tobias och Sara på
dig gjordes, i det skriften säger: de togo ett papper och
upptecknade äktenskapet. Genom dig, papper, har ock
förmedelst ängeln djäfvulen blif vit besegrad. Jag besvärjer 
dig vid Gud, världs-alltets herre, vid fadern (korstecken!), 
sonen (korstecken!) och den helige ande (korstecken!), 
som utbreder himmelen som en fäll, på hvilken han
likasom med himmelska bokstäfver låter förtälja sin härlighet. 
Välsigna (korstecken!), o Gud, helga (korstecken!)
detta papper till att förstöra djäfvulens verk!

Den, som bär på sig detta med heliga ord beskrifna
papper eller fäster det vid ett hus, skall vara från Satans
hemsökelser befriad genom honom, som skall komma till
att döma lefvande och döda. 

Låtom oss bedja:

Starke, mäktige Gud, hämndens Gud, våra fäders Gud,
som genom Moses och profeterna uppenbarat det gamla
förbundets skrifter såsom lika många din godhets hemligheter 
samt genom dina apostlar och evangelister låtit
skrifva din sons testamente, välsigna (korstecken!) och
helga (korstecken!) detta papper, så att din barmhärtighet
må förnimmas på enhvar, som bär hos sig detta heliga
ting och dessa heliga bokstäfver, samt alla djäfvulens 
förföljelser mot honom och alla det djäfvulska häxerlets 
stormar må tillintetgöras genom Kristus, vår herre. Amen.

(Papperet bestänkes med vigvatten).»
Till amuletterna och konceptionssedlarne sälla sig i
kyrkans rustkammare de undergörande relikerna och 
helgonbilderna. Gud i sin nåd har fogat, att kyrkan ej af
brist på vapen skall uppgifva kampen mot det ondas
rike. Hennes skydds- och anfallsmedel äro af mångfaldigaste 
slag. Hennes stridsmän, prästerna, likna riddare,
bepansrade från topp till tå, beväpnade med lans, svärd,
dolk och morgonstjärna. Nästan hvarje ort äger en skatt
af reliker, som, förvarad i dess tempel och vid högtidliga 
tillfällen visad för det andäktiga folket, utgör dess
palladium, försvårar, om icke hindrar, fientliga 
krigsskarors anfall, mildrar, om icke förekommer, farsoters
härjningar. Ej allenast de kroppsliga lämningarne af
martyrer och helgon, utan hvarje sak, som de i lifstiden
berört, ja daggdropparne på deras grafvar äro för 
djäflarne en fasa, för de troende medel till andlig och
kroppslig upprättelse. Helgonbildernas undergörande 
egenskaper förtäljas af hundra legender. På Guds föranstaltande 
består emellan dem och personerna, som de föreställa, ett 
mystiskt, aldrig afbrutet samband, på hvilket S:t Hieronymus 
kastar en viss belysning, då han mot Vigilantius, som i sin 
blindhet motsatte sig helgonens dyrkan, utbrister: »Du vågar 
föreskrifva Gud lagar! Du dristar pålägga apostlarne bojor, 
så att de ända till domens dag förvaras i sitt fängsel och ej 
få vara med Herren, då det likväl om dem är skrifvet, att de skola
vara med Herren hvart de gå! Om lammet är allestädes, måste man 
fördenskull tro, att de, som äro med lammet, också äro allestädes. 
Om djäfvulen och demonerna ströfva kring världen och genom sin 
allt för stora snabbhet äro närvarande öfverallt, skulle då martyrerna,
efter utgjutande af sitt blod, förblifva inneslutna i sina
kistor och ej förmå gå därur!»

Likasom ålderdomen och döden äro följder af syndafallet, 
så äro de flesta sjukdomar verkningar af den
makt, som Guds ötver det kroppsliga uttalade förbannelse
förlänat djäfvulen, men äfven de öfriga, som man med
rätt eller orätt benämner naturliga, botas vissast genom
åkallande af Guds hjälp. Fördenskull är medlarinnan
mellan Gud och människor, kyrkan, genom sina tjänare
den enda säkra och enda egentligen berättigade läkarinnan. 
(»Operatio sanandi est in ecclesia per verba, ritus,
exorcismos, aquam, salem, herbas, idque nedum contra
diabolos et effectus magicos, sed et morbos omnes».)
Prästen botar å kyrkans vägnar och i Guds namn medelst 
bön, handpåläggning, besvärjelse, reliker och invigda 
naturliga medel, särdeles vatten, salt och olja.
Härunder handlar prästen såsom det synliga ombudet
för en osynlig högre läkare, nämligen det helgon, som
af Gud förordnats att vara sjukdomens »nödhjälpare».
Hvarje plåga har nämligen sin nödhjälpare i helgonens
leder: S:t Valentin botar fallandesot, S:t Gervasius 
reumatiska lidanden i arm och ben, S:t Michael de Sanatis
kräfta och bölder, S:t Judas hosta, S:t Ovidius döfhet,
S:t Sebastian smittsam feber och giftiga bett, S:ta 
Apollonia tandvärk, S:ta Clara och S:ta Lucia rinnande ögon
o. s. v. Legenderna förtälja förvånande ting om S:t
Damianus, S:t Patricius, S:t Hubertus såsom läkare. Den
förfärliga vattuskräcken har i den sistnämnde funnit sin
besegrare. Uti det efter honom benämnda klostret i
Luxembourg botades under många århundraden efter hans
död vattuskräcken på det sätt, att den bitne, medan
gudstjänsten förrättades, infördes i kyrkan och knäböjande
fick ett hår af hans mantel intryckt uti en för detta
ändamål gjord rispa i pannhuden. Till deras bästa,
som bodde fjärran från klostret, invigdes och såldes
»Hubertus-remmar» och »Hubertus-nycklar», som glödgade 
lades på såretÄnnu år 1784 utkom en förordning 
af kurfursten Karl Theodor af Pfalz, som, hänvisande till 
S:t Huberti underkraft, förbjöd användandet af »världsliga» 
läkemedel mot bett af galna hundar.. Liknande 
läkesätt kunna anföras i hundratal.

Bland alla sjukdomar äger »besattheten» den märkvärdigaste 
platsen i kyrkans häfder och kräfver såsom
läkemedel de allra mäktigaste besvärjelser. Den kyrkliga 
patologien förklarar, att i denna sjukdom är djäfvulen 
uppenbar, medan han i de andra är dold. Besvärjaren, som 
skall utdrifva honom, infinner sig i full prästerlig
ornat; rökverk och helgade vaxljus tändas; alla föremål
i den besattes grannskap bestänkas med vigvatten; luften 
omkring honom renas medelst uttalandet af vissa
formler; därefter följa ifriga böner och slutligen den 
förbittrade, märg och ben isande kampen mellan demonen,
som krampaktigt förvrider sitt offers lemmar och genom
dess mun utstöter gräsliga hädelser, samt prästen, som
använder allt kraftigare besvärjelseformler, allt förfärligare
förbannelser, tills segern slutligen blir hans.

Den världsliga läkekonsten -- det vill säga den,
som förtror sig till s. k. naturliga medel -- måste, såsom
tämligen obehöflig, ja strängt taget behäftad med kätteri,
också vara föraktad. Att skära i döda kroppar för att
rannsaka den mänskliga organismens sammansättning är
förvetenhet; ja man kan med skäl fråga, om det icke 
innebär ett förakt för läran om den kroppsliga 
uppståndelsen på yttersta dagen. Länge var ock den världsliga
läkekonsten öfverlämnad åt de otrogne judarne. Men
sedan furstar och rike män, klentroget fruktande ordets,
relikernas och de vigda medlens otillräcklighet, börjat
hålla litmedici, har denna läkekonst blifvit ett indräktigt
näringsfång och högskolor under konungsligt beskydd 
inrättats till hennes förkofran. Så den i Salerno, på hvilken 
Zions väktare ej utan misstankar blicka. Det är en
skola, som uppställer småförnuftiga dietetiska regler, lika.
som om dieten skulle skydda mot djäfvulens anfäktelser!
Den grekiske hedningen Hippokrates, som länge kringvandrade 
med judar och araber, har inom hennes murar
ändtligen funnit en fast bostad -- Hippokrates, som om
själfva besattheten. (morbus sacer) vågat påstå, att hon
»ingalunda är gudomligare, ingalunda mer demonisk än
andra sjukdomar!» Då läraren är sådan, huru skola då
lärjungarne arta sig! Kyrkan vill väl icke förbjuda den
världsliga läkekonsten, eftersom denna dock möjligen gör
någon nytta vid yttre åkommor och i pesttider; men håller 
sträng uppsikt öfver hennes idkares renlärighet och
har på åtskilliga koncilier (det i Rheims 1131, det andra
lateranska 1139 och det i Tours 1163) granneliga förbjudit 
sina egna tjänare att med denna misstänkta konst
sig befatta. Erfarenheten har emellertid lärt att icke
öfverdrifva de faror, som hon medför. De världslige
läkarne måste nämligen alltsom oftast medgifva, att den
eller den sjukdomen härleder sig från häxeri, således
från en öfvernaturlig orsak. Belackare torde vilja säga,
att en slik förklaring är dem bekvämare än att på naturlig
väg efterforska sjukdomens orsaker och mindre påkostande
än att erkänna sin okunnighet, men vare härmed huru
som helst: medgifvandet innebär ett erkännande af kyrkans 
öfvernaturliga åskådningssätt och må därför snarare
anbefallas än bespottas.

Det är, säger Thomas af Aquino, en trosartikel, att
djäflarne kunna åstadkomma vind, storm och eldregn
från himmelen. Luftkretsen utgör en tummelplats för
kampen mellan änglarne och demonerna; de senare
verka outtröttligt till människans skada, likasom de förre
till hennes gagn, och följden är denna ostadighet i väderleken, 
som städse hotar tillintetgöra landtmannens hopp.
Och då Lucifer kan öfverdraga äfven på människor -- 
på trollkarlar och häxor -- förmågan att med regn, hagel 
och ljungeld fördärfva fälten, vinbergen och människornas 
boningar, hvad under då, att kyrkan, hon som
är mänsklighetens skyddsanstalt mot djäfvulen och fått
till uppgift att bekämpa honom, måste äfven i detta hänseende 
vara honom en motvikt och ur sina gudomliga
krafters skattkammare uppsöka och använda medel, lämpliga 
att omintetgöra hans atmosfäriska illbragder? Till
dessa medel höra kyrkklockorna, förutsatt att de undfått
ordentlig invigning och dop. De mot höjden uppstigande
tempeltornen, kring hvilka människornas låga bostäder
samla sig, äro, då deras klockor ljuda, att likna vid hönan, 
som öfver sina kycklingar utbreder skyddande vingar, ty den 
vigda malmens toner bortjaga demonerna,
samt afvända åska och storm (»Vivos voco, mortuos
plango, sulphura frango», en vanlig inskrift på 
kyrkklockor). Landtmän, som önska särskildt skydd af kyrkan 
för sin gröda, betala till henne välsignelsekornet.
Under svår torka hålla prästerna förböner och anställa
regnprocessioner, vid hvilka bilder af jungfru Maria och
helgon kringbäras, fälten besprängas med vigvatten och
väderleksbönen sjungesÅr 1240 hölls i Lüttich 
en stor regnprocession. Tre gånger upprepad, förblef den 
utan verkan, »emedan man vid anropandet af alla helgon 
hade förgätit Guds moder». I ny procession sjöngs nu 
»salve regina», och »regnet nedstörtade med sådan
häftighet, att tåget måste skingra sig».

Ett sätt, som prästerskapet någon gång begagnade för att
göra oväder, var att föra en åsna framför kyrkdörren, hänga 
litanian om hennes hals och stoppa en hostia i hennes mun, samt
därefter begrafva djuret lefvande.. Hemsökas åkrarne af 
skadedjur, vet kyrkan medel äfven mot dem. Hon befaller
dem i Guds namn draga sina färde, och lyda de icke,
anställes en ordentlig rättegång, som slutar med deras
exemplariska bestraffning, ity att kyrkan bannlyser dem.
Sådana rättegångar äro under medeltiden ganska vanliga.
Ett par exempel på dem må anföras.

År 1479 anställde ollonborrarne förhärjningar i nejden 
af Bern. Sedan stadens myndigheter mot denna
landsplåga begärt hjälp af biskopen i Lausanne, herr
Benoit de Montferrand, beslöt sig denne för att till 
ollonborrarne utfärda ett förvisningsbref, som högtidligen i
folkets närvaro upplästes af en präst å kyrkogården i
Bern. »Du oförnuftiga, ofullkomliga kreatur, du ollonborre», 
så började brefvet, »du, hvars släkt aldrig varit
i Noaks ark! I namn af min nådige herre och biskop
i Lausanne, i kraft af den högtlofvade treenigheten, genom 
frälsaren Jesu Kristi förtjänst och på grund af den
lydnad I ären den heliga kyrkan skyldige bjuder jag
eder, ollonborrar, alla i allmänhet och hvar och en i
synnerhet, att vika från alla orter, på hvilka växer och
uppspirar näring för människor och boskap. »Brefvet 
slutar med en kallelse till skadedjuren att, såvida de ej
dessförinnan försvunnit, på sjätte dagen kl. 1 e. m. 
inställa sig och stånda till ansvar å Wivelsburg inför den
nådige herrens af Lausanne domstol. Det upplästes likaledes 
från predikstolen, medan församlingen knäböjde,
»bedjande trenne pater noster och trenne ave Maria».
Anstalter träffades på förhand för en rättegång med 
iakttagande af alla laga former. Dit hörde naturligtvis, att
de anklagade skulle hafva en sakförare. Men då ingen
af advokaterna i Bern ville åtaga sig ollonborrarnes 
kinkiga sak, fann biskopen på det rådet, att ur helvetet
uppbesvärja skuggan af en några år förut afliden illa
känd sakförare vid namn Perrodet och ålägga denne att
föra skadedjurens talan med samma flit, som Perrodet i
lifstiden ådagalagt uti så mången rättegång till det dåligas
försvar. Oaktadt förnyade kallelser behagade dock Perrodet 
lika litet som hans klienter inställa sig. Efter utlupen 
fatalietid och undanrödjande af åtskilliga tvifvel
beträffande formen afkunnade biskopliga domstolen ändtligen 
sitt utslag, som lydde på bannlysning i den heliga
treenighetens namn »öfver eder, förbannade ohyra, som
kallas ollonborrar och ej ens kunna räknas till djuren».
Regeringen befallde underlydande myndigheter att noga
inberätta om den goda verkan, som af bannlysningsdomen
förspörjas måste; »men», klagar en krönika från den
tiden, »någon verkan förspordes icke, och detta för våra
synders skull».

Emedan uraktlåtenheten af laga former beröfvar en
dom dess magiska såväl som dess rättsliga kraft, iakttog
man vid de ofta förekommande rättegångarne mot ollonborrar, 
gräshoppor, kålmaskar, åkerråttor o ch andra 
skadedjur den ängsligaste noggrannhet i detta hänseende. Af
öfverpresidenten uti parlamentet i Provence, den lärde
Bartholomeus Chassanæus (född 1480), besitter man
ännu ett vidlyftigt och klyftigt betänkande, i hvilket pröfvas, 
om och huruledes dylika djur skola kallas inför
rätta; om de böra inställa sig själfva eller genom ombud;
om de lyda under andligt eller världsligt forum samt
om bannlysningsstraffet kan på dem tillämpas. Med
många skäl styrker han, att de egentligen höra under
andlig domstol och kunna underkastas bannlysning. Dock
förblef frågan om forum öppen, och en rättegång mot
åkerråttorna, hvilken fördes åren 1519-1520 i Tyrolen,
visar bland andra, att världslig domstol stundom ansåg
sig befogad att afgöra sådana mål. Inför hr Wilhelm af
Hasslingen, domare i Glurns och Mals (Ober-Inn-dalen),
anmälde sig å socknen Stilfs vägnar landtmannen Simon
Fliss såsom kärande mot de åkerråttor, som i nämnda
socken anställde svår skada å fälten. På denna anmälan
insatte domstolen Hans Grinebner, borgare i Glurns, till
sakförare åt de anklagade och försåg honom i vittnens
närvaro med det för delta kall erforderliga inseglet.
Därefter valde käranden för socknens räkning en 
sakförare i Schwarz Minigs person samt begärde och 
erhöll domstolens insegel åt honom i denna egenskap. På
rättegångsdagen, som var utsatt till onsdagen efter S:t
Philippi och S:t Jacobi apostelns dag, förhördes många
vittnen, som bekräftade, att åkerråttorna svår förödelse
förorsakat, och Schwarz Minig inlämnade sitt slutpåstående, 
som yrkade, att skadedjuren utan dröjsmål och
omständigheter måtte åläggas aflägsna sig, emedan innevånarne 
i Stilfs annars icke skulle förmå betala årsräntan
till sitt höga herrskap. Grinebner, råttornas försvarare,
ville och kunde icke jäfva vittnesmålen, men lade 
domstolen likväl på hjärtat, att hans klienter »sutte i en
viss häfd och nyttjanderätt, hvilken svårligen kunde dem
frånkännas»; vore domstolen härutinnan af annan mening
och ansåge tillständigt att vräka dem, hoppades han,
Grinebner, dock, att »man måtte bevilja dem annan ort
att därpå lifnära sig; dessutom bör vid deras aftåg 
beviljas dem fritt, säkert skyddsfölje mot deras fiender, vare
sig hund, katt eller andra deras fiender; också hoppades
han, att om några af råttorna vore hafvande, tid måtte
beviljas dem att föda och därefter med sin lifsfrukt i
trygghet aftåga». Utslaget fick följande lydelse: »På
klagan och svar, på tal och gensägelse och på inhämtad
kunskap och allt hvad till rätt hörer är med dom och
rätt beslutadt, att de skadliga djur, som kallas åkerråttor, 
skola inom 14 dagar efter detta utslags afkunnande
utrymma, bortdraga och för eviga tider förblifva fjärran
från Stilfs-bornas åkrar och ängar; men om ett eller
flera af djuren äro hafvande eller för ungdoms skull ej
kunna följa med, desamma skola under ytterligare 14
dagar åtnjuta skydd och säkerhet af hvar och en, samt
efter dessa 14 dagar aftåga».

Om besvärjelsens, likasom bönens, omätliga kraft
kan man få en aning, då man betänker, att i dem 
samverkar den i ordet uttryckta viljans och begreppets 
inflytelse med själfva ordets kraft såsom ren form. Ty
det materiella ordet, det med örat uppfångade ljudet,
formuläret såsom sådant, utöf var en magisk verkan, utan
att man behöfver känna dess betydelse. Massan af 
folket med dess okunnighet i kyrkans och lärdomens 
officiella språk skulle vara illa lottad, om de »pater noster»,
de »ave Maria», som hon med minnet inhämtat, fast ej
med tanken fattat, fördenskull vore utan andligt värde
-- om den latinska mässa, hvars ljud församlingen med
andakt uppfångar, saknade en uppbyggande och helgande
förmåga, därför att hon icke begripes. Kyrkans vid olika
tillfällen och för olika ändamål uppställda formulärer
äro af detta skäl högligen viktiga och att noggrant 
iakttaga Särdeles rik var medeltidskyrkan på förbannelseformulärer
af rysligt slag, vittnande om en oerhörd förvildning i känslor och
tänkesätt. Ett enda prof på dessa formulärer är mer än tillräckligt; det bifogas här:

»Genom Guds, den allsmäktige faderns och sonens och den
helige andes makt, kraft och välde och i den heliga jungfruns, vår
herre Jesu Kristi moders namn, i kraft af de heliga änglarne,
ärkeänglarne, S:t Michael och S:t Johannes döparen, i namn af
den helige aposteln Petrus och alla apostlar, i namn af den helige
Stefan och alla de heliga martyrer, och S:t Adelgunda och alla
heliga jungfrur, äfvensom alla helgon i himmelen och på jorden,
hvilka kraft är gifven att binda och lösa -- fördöma, förbanna
och från moderkyrkan utesluta vi genom förbannelsens bann N. N.
o. s. v. Deras barn måtte blifva fader- och moderlösa; förbannade
vare de på fältet, förbannade på åkern, i staden, i sina hus och
lador, i bädden, i kammaren, på rådhuset, i byn, till lands och
vatten, förbannade vare de i kyrkan, på kyrkogården, i tingshuset,
på torget och i kriget; de må tala, sofva, vaka, äta eller dricka,
de må gå eller stå eller göra hvad de vilja, förbannade vare de
till kropp och själ, till förnuft och alla sinnen, förbannad vare
deras lifsfrukt, förbannad frukten af deras jord, förbannade vare
alla deras lemmar, hufvudet, näsan, munnen, tänderna, strupen,
ögonen och ögonbrynen, hjärnan, svalget, tungan, bröstet, hjärtat,
lungan, lefvern, ben och armar, hud och hår; allt hvad hos dem
är lefvande och rörligt från hufvudet till fotabjället måtte vara
förbannadt o. s. v. Dig Lucifer och hela ditt anhang besvärjer
jag vid fadern, sonen och den helige ande, vid Kristi människoblifning och börd, jag besvärjer dig med alla helgons kraft och dygd, att du aldrig 
må lämna dem i ro, hvarken natt eller dag, tills du bragt dem i fördärf, fördärfvat dem i vatten eller fört dem
till galgen eller låtit vilda djur sönderrifva dem eller fiender skära
strupen af dem eller fördärfvat dem i eld» o. s. v.
. Ett enda bevis på deras outransakliga kraft må här anföras. År 1532 framförde djäfvulen på 
himlahvalfvet en stor komet, som hotade jorden med torka
och pest; men påfven bannlyste högtidligt det hemska
järtecknet -- och se! efter någon tids förlopp var det
försvunnet, sedan det dygn efter dygn sammankrumpit
och minskats på grund af förbannelsens kraft. Hvad
ett heligt ord, blott i sin egenskap af ljud (flatus vocis)
förmår, antyder legenden om den tame staren, som ur
hökens klor räddades, när dödsångsten afpressade honom
ett inlärdt »ave Maria».

På ordets kraft hvilar kyrkans bruk att inviga bröd,
vin, olja, salt, vaxljus, vatten, klockor, ängar, åkrar,
byggnader, fanor och vapen. »Af sådant missbruk, sådan 
vidskepelse och djäfvulskonst har prästväldet i påfvedömet 
varit uppfylldt» -- så klagar en gammal protestantisk 
teolog, som hade öga för det plus af magi,
hvilket katolska kyrkan äger framför den lutherska, men
var blind för den gemensamma rikedomen -- »och fördenskull 
har slikt äfven bland gemene man kommit i svang. Hvad var 
i mässan det förnämsta, om icke den
trolska välsignelsen, då prästen uttalade de fyra orden
eller sex stafvelserna »Hoc est corpus meum» (»detta
är min lekamen») öfver brödet, andades på det, gjorde
tre korstecken öfver det och menade, att därmed blefve
brödet till Kristi lekamen. På samma sätt förvandlade
han vinet i kalken till Kristi blod, fastän åt ord och
stafvelser sådan makt ej är gifven. Han band den helige
ande i vigvattnet, i saltet, oljan, vaxet, örterna, i sten, 
trä och jord, då han invigde kyrkor, altaren, kyrkogårdar, 
välsignade kött, ägg o. s. v., om påskafton vigde
elden, att han ej skulle göra någon skada (ehuru jag,
Gud hjälpe mig, fått erfara, att vår by brann upp rubb
och stubb fem dagar efter en dylik vigning), döpte och
helgade klockor, att deras klang skulle fördrifva onda
andar, stilla oväder» o. s. v.

Klosterväsendet är att betrakta såsom kyrkans 
befästningssystem till skydd för det af henne från 
djäfvulen eröfrade området. Likasom mongolerna, när de 
inbröto i Europa, funno oräkneliga bergtoppar krönta af
fasta riddarborgar, hvilkas själfva mängd afskräckte från
belägringsförsök, så finner djäfvulen med hans härskaror
den kristna världen likasom öfversållad af andliga fästen,
som hvart och ett innesluter en arsenal med väldiga
försvars- och anfallsmedel. Hvarje kloster har sin 
häxpater, som försäljer agnus-dei, konceptionssedlar, 
häxrökelse, salt och vaxljus, som invigts på Marie 
reningsdag, palmer, som helgats på palmsöndagen, blommor,
som på Marie himmelsfärdsdag bestänkts med vigvatten,
och mångfaldiga andra medel, hörande till kyrkans stora
magiska apparat.

Just emedan denna är så rikhaltig, borde man vänta,
att folket skulle finna sig med densamma tillfredsställdt
och icke söka andra räddningsmedel än dem, som här
städse äro till hands. Men tyvärr frodas jämte kyrkans
heliga magi en diabolisk folkmagi, med hvilken Satan
drager de oförsiktige, förvetne och klentrogne till sig.
Äfven många präster besmitta sig med den senare, och
högljudt klagar den helige Bonifacius, likasom efter 
honom många påfvar och kyrkliga skriftställare, att det
lägre kleresiet kokar kärleksdrycker och idkar spådomskonst, 
därunder brukande kyrkans heliga saker, såsom t. ex. hostian, 
till att förstärka kraften hos de diaboliska trollmedlen.

Då kyrkan sträfvar att bringa alla lifvets förhållanden i 
harmoni med sitt åskådningssätt, följer af sig
själft, att hon trycker sin prägel äfven på rättsväsendet.
Guds-domarne (ordalierna), som hon förefunnit hos ett
och annat af de omvända folken, passa fullkomligt in i
hennes system; hon upptager dem fördenskull såsom hvilande 
på en riktig tankeMan fann i Num. 5: 12 fl. äfven 
en biblisk grund för ordalierna., gör dem, hvad 
de förut icke voro, till allmänt bruk, samt lämnar noggranna 
föreskrifter om de böner, sånger, besvärjelser och mässor,
hvarmed de böra beledsagas. När en misstänkt person
skall underkastas t. ex. vattenprofvet, förer prästen honom 
till kyrkan och låter honom knäböjande uttala
trenne formler, i hvilka Gud anropas om beskydd. Därefter 
följa mässa och nattvard; när den anklagade emottager det 
heliga brödet, säger prästen: »denna vår Herres lekamen vare 
dig i dag till prof». Man begifver sig nu i högtidlig procession 
med kors och evangelium till stället, där profvet skall 
anställas. Prästen besvärjer vattnet, utdrifver de onda demonerna 
ur detta element och befaller det att visa sig som ett lydigt 
Guds kreatur till oskuldens eller brottslighetens uppdagande. 
Den anklagade iföres rena kläder, kysser korset och evangeliet,
beder Fader vår och signar sig med korstecknet. Därefter hålles 
hans hand i sjudande vatten (vid det heta vattenprofvet), eller 
kastas han med bakbundna händer 
och ett rep om lifvet i en ström. Om han då icke
sjunker, är hans brottslighet bevisad. Eldprofvet består
uti att gå öfver glödande kol eller bära glödande järn
eller att, iklädd en med vax genomdränkt skjorta, dragas
genom lågor. Medelst eldprof vet undersökes stundom
äfven relikernas äkthet. När år 1010 några från 
Jerusalem återkomna munkar uppvisade den handduk, 
hvarmed Jesus torkat lärjungarnes fötter, yppades åtskilliga
tvifvel om relikens äkthet, men denna blef genom 
ifrågavarande prof bevisad. -- Till de oftast förekommande
ordalierna hör tvekampen.

Åkallad af kyrkans tjänare håller Gud sin skyddande hand 
öfver oskulden. Hvarje tvifvel härom är en
till ateism gränsande klenmodighet. Denna tanke ligger
till grund ej blott för de särskilda slagen af ordalier,
utan ock för den under kyrkans auspicier sig alltmer
utbredande och förskärpande tortyren, som besparar 
rannsakningsdomaren mycket besvär och förer till målet 
säkrare än den mödosamma och ändock nästan aldrig full
visshet förlänande sammanställningen af indicier. Sadrach,
Mesach och Abednego förnummo i den brinnande ugnen
ingen smärta. Gud gifver den på tortyrbänken lagda
oskulden, om icke känslolöshet mot plågorna, så dock
förmåga att uthärda dem. Men djäfvulen kan äfven i
viss mån skydda de sina. I fråga om kättare och häxor
är det fördenskull nödvändigt att tillgripa de kraftigaste
pinomedel: att, om man så får säga, till sista droppen
uttömma den kvalens källa, som människans nervsystem
under konsterfarna bödlars händer erbjuder. Äro då
pinoredskapen på förhand af prästen besvurna och helgade, 
och står han vid den anklagades sida för att med
frågor städse afbryta de smärtstillande diaboliska formler,
som denne utan tvifvel mumlar inom sig, så har man
allt skäl att vänta en uppriktig och tillförlitlig bekännelse,
huru än djäfvulen spjärnar däremot. I »Häxhammaren»
(Malleus malificarum) firar den kyrkliga och magiska
åsikten på juridikens område sin triumf. Detta med
påflig sanktion försedda verk innehåller utförliga 
föreskrifter för rannsakningsdomare i häxeriprocesserna. Det
är i själfva verket en hammare, som krossar hvarhelst
han slår ner. Den domare, som noggrant följer dessa
föreskrifter, kan vara trygg för att själfva djäfvulen ej
år i stånd att rädda en anklagad; endast Gud och hans
heliga änglar kunna genom ett omedelbart underverk 
befria en sådan från döden i lågornaI fjärde 
kapitlet, som behandlar folkmagien och häxeriprocesserna, 
skall närmare redogöras för »Häxliammarens» innehåll.

Kulturhistorien borde ej förgäta deuna bok, som är den
kyrkliga dualismens mognaste frukt och klart ådagalägger 
de slutsatser, till hvilka han måste komma..

Den som finner en rättsordning betänklig, hvilken
städse vädjar till Guds ingripande, han må besinna, att
kyrkans historia, dess helgons och tjänares lefnadsöden
utgöra en kedja af himmelska underverk. Gud sparar ej
på undren, när de erfordras, och kyrkans tjänare 
innehafva apostlarnes mandat och kraft till att fullgöra 
sådana.

En annan fråga är, huru man skall skilja de himmelska 
underverken från de diaboliska. De skarpsinnigaste skolasters 
försök att uppställa en regel mot förblandningen af de bägge 
slagen hafva misslyckats. De förete sig under enahanda former, 
och äfven deras moraliska halt lämnar betraktaren i ovisshet, 
enär djäfvulen 
kan omskapa sig till och handla såsom en ljusets ängel.
Förnuftet måste erkänna sin oförmåga äfven i detta
spörsmål och förtro sig åt den i kyrkan, särdeles i 
hennes öfverhufvud, verksamme helige ande. Den gudomliga 
ingifvelsens och sanningens kraft, som på pingstdagen 
göt sig ned öfver apostlarnes hufvuden, har från
Petrus, Roms förste biskop, medelst handpåläggningen, lik
en magnetisk ström, fortplantats på hans efterträdare och
meddelar sig i viss mån medelst prästordinationens
sakrament åt hvarje lem i kyrkans hierarki.

-

Den öfverblick, som ofvan lämnats af kyrkans magi,
torde behöfva fullständiggöras, men icke på den långa
väg, som skulle ligga oss öppen uti en fortsatt skildring
af kyrkliga åsikter och bruk, utan genom framhållandet
af en kort kärnsats: hvarje symbol, hvarje yttre 
handling och tecken, hvilken man tillägger en själfständig
kraft till helgelse och en omedelbar moralisk inverkan,
är magi. Må den protestantiske läsare, för hvilken vi
här skrifva, med denna sats pröfva, i hvilken mån 
reformationen, som vill återgif va den inre myndigheten -- den
enskildes förnuft och samvete -- dess rätt, ännu har
lyckats i sin uppgift. Luther och Calvin angrepo många
magiska bruk, de klippte många grenar af dualismens
träd men läto den ännu lefnadsfriska stammen stå.
Men ett dualistiskt religionssystem måste på grund af
sin egen oförnuftiga världsåskådning förr eller senare
ånyo antasta den inre myndigheten och göra sig själft
till en allenagällande yttre; det måste ovillkorligen urarta
till en statuarisk fetischtjänst eller falla för en fullständigt 
monistisk reformation. Vår tid är en brytningstid
mellan dessa krafter. Å ena sidan sväfvar djäfvulstron,
predikad från tusen talarestolar för den stora massan,
som ett Damoklessvärd öfver civilisationens hufvud; å den
andra utbreda filosofien och naturvetenskapen en rationell
och monistisk världsåskådning till en allt större krets.
För den, som vill intaga sin plats i denna högviktiga
kamp, må vi till slut upprepa dessa ord af den ädla
Bunsen»Gott in der Geschichte», III.: 
»Hvarhelst i religion eller stat eller civilisation, 
i konst eller vetenskap, det inre utbildar sig kraftigare, 
det andliga eftersträfvas, vare sig med större eller
mindre ombildning af det bestående, där måste vara
framsteg, ty ur det inre kommer lifvet till det yttre, ur
medelpunkten till omkretsen. Där är alltså vägen, som
går till lifvet. Där öppna sig nya andens vägar, och genien
lyfter sina vingar med gudomlig säkerhet. Om detta är
sant, måste det motsatta inträda öfverallt, där det yttre
blifvit mer och mer framhållet, där tecknet alltmer satts
i stället för väsendet, symbolen och det yttre verket för
den inre handlingen och samvetet, där den glatta formen
tagits för innehållet, den yttre enformigheten för 
lefnadsenheten, skenet för sanningen. Där måste alltså 
förbereda sig en olycksdiger framtid, huru än det 
närvarande ser ut.»
III.

Renässanstidens magi. Detta kapitel, som ursprungligen hette Den Lärda magien, 
meddelas här i den omarbetade form, hvari författaren 1893
utgaf det i publikationen »Från Småland», dock med bibehållande
af därur för utrymmets skull uteslutna stycken.
Utgifvarens anmärkning.


Vi befinna oss i en labyrint af mörka, trånga,
slingrande gator, här och där utmynnande till en
öppen plats framför någon kyrka eller offentlig byggnad.
Hvad i denna främmande stad möter våra blickar
kommer oss ej att stanna och betrakta: sådana hus
och sådana människor hafva vi ju sett i de många
andra städer vi genomvandrat under sökandet efter de
vises sten. Vi fortsätta således vår väg. Universitetsbyggnaden 
skall finnas i grannskapet. En svängning om
gathörnet där till höger, så en annan om det där till
vänster, och vi äro framme. Föreläsningstimmen är inne.
Draperade i styfva mantlar, med skolastmössan på djupsinniga 
hufvuden, styra professorerna sin gång till vishetstemplet, 
vid hvars portal stå flockar af studenter. Vi
känna igen de där typerna: »pennalerna» äro sig lika,
ännu barnsligt rundade om kinderna, ännu ödmjuke
sitt väsen, kanske ännu fångne i den ljufva villa, att
byggnaden, utanför hvilken de vänta, utgör propyleerna
till himmelens och jordens hemligheter. Lika lätt 
igenkännliga äro de bleke pergament-ätarne, som en gång
skola lysa som ljus i kyrkan och vetenskapen, antingen
de nu tvinsjukt släpa på sina catenæ, sina summæ och
sententiæ, eller med otvetydig själfbelåtenhet uppbära
den dyrbara börda af glosor, som ställer dem så högt
öfver den okunniga massan af dödlige. Kanske upptäcker
du också vid närmare undersökning något själfullt anlete 
med inåtvänd blick, den af sanningslängtan lärde
grubblarens, eller den till hvila i Herren trånande mystikerns. 
Men sällsporda äro de. Och i hopen af dessa
ännu friska gossar, dessa redan förtorkade pedanter finna
vi äfven bär den tredje vidtberyktade arten af studiosi:
dessa i skydd af universitetets privilegier från alla håll
församlade äfventyrare, dessa herrar med af dryckjom
uppsvällda, i bardalekar rispade fysionomier, med 
förskräckligt långa och breda svärd vid sidan, hjältarne
den aldrig slutande iliad, som lärdomens och handtverkeriernas 
ämnessvenner dikta hvarje kväll i grändernas
mörker, men hvilka, ifall de icke sluta i galgen, eller
som landsknektar på valplatsen, eller som scholares
vagantes i ett landsvägsdike, kunna varda de frommaste
klosterpriorer, de allvarligaste doktorer, de strängaste
borgmästare i kristenheten.

Skola vi inträda och höra någon af de föreläsningar, 
som nu börja? Våra akademiska borgarebref öppna
oss dörrarne, om vi så vilja. Till vänster i hvalfgången
föreläser medicine professorn, som med förvånansvärd
skarpsinnighet behandlar den redan af Petrus de Abano
framställda men icke fullkomligt lösta, högeligen viktiga
frågan, om hufvudet är skapadt för hjärnans skull eller
för ögonens -- »an caput sit factum propter cerebrum
vel oculos». Till höger låter dig teologie professorn intränga 
i ett af kyrkans mysterier, i det han ventilerar frågan, 
hvad Petrus skulle gjort med brödet och vinet, om
han hade utdelat nattvarden, då Kristi lekamen till hela
sin verklighet hängde på korset Ännu på Erasmus' af Rotterdam tid bråkade teologerna med
detta kvistiga spörsmål.. Något längre bort förer
detta samma unkna hvalf till filosofiens verkstad, där en
mästare i abstraherandets konst deducerar skillnaden mellan 
universalia ante rem och universalia in re. Längst
bort förklarar en juris-consultus ett ställe i pandekterna.
Besvärar dig valet mellan dessa erbjudna njutningar?
Eller vill du alldeles icke välja? Du ler vemodigt.
Ack, du såsom jag har skäl att klaga med Faust:

      Så har jag, ack! med glödande flit
      I grund studerat filosofi'n
      Och medicinen, juristeri't
      Och äfven tyvärr teologi'n,
      Och står här nu nätt opp så klok
      Som jag var förut, stackars tok!

och, om du tillägger, såsom han:

      Fördenskull jag slagit mig på magi'n,
så erinra vi oss målet för vår färd, målet för våra
brinnande önskningar, hoppet som lifvar oss, att slöjan
ändtligen skall ryckas från Isis-bilden och vi få se den
outsägliga ansikte mot ansikte, skulle ock hennes åsyn
förbränna oss till aska. Låt oss så fort som möjligt
vända ryggen åt detta sorglustiga lärdomssäte, där gamla
narrar lära unga hönssjälar att beundra lumpenheter och
unga örn-själar att förtvifla om vetandet. Nej bort härifrån 
och rakt -- så rakt de slingrande gatorna medgifva
-- till den store magus, som, enligt hvad ryktet förtalt
oss, valt sin boning här i staden. Vid den mästarens
fötter skola vi sätta oss. Där få vi läska den brännande
tungan med åtminstone några droppar af den kunskap,
som i en underjordisk åder flutit genom tiderna, men
haft sin upprinnelse gemensam med paradisets floder. Och
varda vi äfven där bedragne, nåväl, då må du, om dig
lyster, söka döfva din sanningsträngtan i nöjenas eller
äfventyrens hvirfvel; jag går i kloster, uppsöker där
den trängsta cellen, vakar, beder och gisslar mig blodig,
eller jag går till Indien, blir fakir, sätter mig på marken
och betraktar min nästipp, betraktar den utan återvändo,
år ut och år in, tills medvetandet slocknat. Öfverenskommet, 
eller hur?

-- -- --

Vi kommo till det ensligaste kvarteret af staden
och till den dystraste delen af detta kvarter, där gamla
halfförfallna hus i en sammangyttrad massa tränga sig
mot stadsmuren, såsom ville de spränga honom, och ur
sina gafvelgluggar fästa glåmiga, hypokondriska blickar
på den öppna landsbygden. Ett torn, som kröner fästningsmuren 
på denna sida, var den store vetenskapsmannen 
upplåtet till bostad och observatorium af stadens
borgmästare och råd. Sedan han länge varit drottningens 
af Frankrike lifläkare, hade han från hoflifvets
utmärkelser, förströelser och faror dragit sig hit för att
i lugn öfverlämna sig åt sina forskningar. Här ägde han
i furst-ärkebiskopen en skyddande vän, och sedan 
universitetets teologer på dennes uppmaning betygat hans
renlärighet, hade stadens styresmän ansett sig kunna
öfvertala honom att emottaga den lönande och hedrande
befattningen af stads-astrolog, obekymrade om munkarnes
påstående, att han vore trollkarl och hans svarte pudel
djäfvulen själf.

En magus låter icke störa sig, antingen han nu är
sysselsatt med begrundandet af andarnes karaktärer eller
med iakttagelser på himlahvalfvet eller med framtvingandet
af quinta essentia i sin degel. O, hvilka världsomfattande
förhoppningar och högtidliga känslor måste icke ledsaga
dessa forskningar! Guldet, som behärskar världen, faller
här som en öfvermogen frukt från kunskapens träd i skötet
på adepten! Och hvad är guldet med all den makt och
all den njutning det förlänar mot väldet öfver himmelens
och jordens och afgrundens andar, mot förmågan att med
reningar, sigiller, karaktärer och besvärjningar nedkalla
dessa änglar, som sväfva i de högre sfärerna, eller till 
lydnad tvinga dessa demoner, som uppfylla världsalltet! Och
hvad är åter denna makt mot det rena himmelska 
vetandet i och för sig, till hvilket magien lämnar nyckeln,
ett vetande, lika mycket öfverträffande änglarnes vishet,
som sonens ställning i fadershuset öfverträffar tjänarens!
Måhända är magiern just i detta ögonblick som allra
mest fördjupad i sin verksamhet och blott en hårsmån
aflägsen från uppenbarelsen af en ny bländande sanning!
Må vi betänka oss, innan vi begära inträde! Må vi
stanna framför denna järnbeslagna port och hämta andan!
I vetenskapsmän af det nittonde århundradet, huru
olyckliga I skullen vara, om I icke en gång för alla 
beslutat inskränka edra förhoppningar till ett minimum!
Att dö, sedan I dragit ett enda litet strå till sanningens
lada, är den lott, som I underkasten er. Den bland er,
som hittat en hittills okänd blomma eller snigel, anser
sig icke hafva lefvat förgäfves. Att ha funnit en formel,
hvarunder en grupp af företeelser kan subsumeras, är
en stor triumf. Denna försakelse, som gör enhvar, äfven
den störste bland eder, endast till en liten flitig 
detaljarbetare på det ofantliga verk, hvars fulländning I 
skåden i ett oändligt fjärran och hvaraf I själfve icke ens
kännen grundritningen -- denna försakelse är sublim,
men smärtsam för den trängtande anden. Den enskilde
afstår för sin del från hoppet om hela sanningen, och
han arbetar för släktet och eftervärlden. Själfve 
filosofen, som har makrokosmos' tecken att konstruera, ser
i sitt system icke en slutgiltig lösning af »världsförklaringens 
problem», utan blott en länk i den långa utvecklingskedjan; 
han emotser sitt systems fall, måhända nöjd,
om spåren af hans irrfärder skrämma de efterkommande
in på riktigare vägar. Det är släktet, icke individen,
som arbetar i edert arbete; som fortsätter det, sedan I
tröttnat och blifvit förgätna; det är en samfälld verksamhet 
såsom myrornas och binas. Men magiern han står
ensam! Han emottager visserligen, äfven han, hvad de
förflutna tiderna kunna honom erbjuda -- men blott för
att innesluta sig med denna sin skatt och förkofra den
ur sin egen andes omätliga rikedom. Han tror på denna
omätlighet. Han tror, att alla släktets krafter äro 
inneslutna i individens bröst, och han hoppas att ensam
fullgöra hvad I klenmodigt öfverlämnen åt oöfverskådliga
århundradens mängd!

-- -- --
	
Vi slogo ett slag på den spikbeklädda porten. Den
öppnades likasom af en osynlig hand. Ingen famulus
ställde sig i vår väg, när vi stego upp för de mörka 
vindeltrapporna. Obehindradt inträngde vi i den store 
magierns boning. Genom de hvälfda gemaken, hvilkas gröna,
blyinfattade fönsterrutor tilläto blott en sparsam dager
att gjuta sig öfver föremålen, sväfvade en välluktande
sky från en cell i bakgrunden, där vi sågo magiern själf,
iklädd en hvit fotsid mantel, stå i högtidlig bjudande
ställning vid sidan af ett rökelsealtar. Han bar på sitt
hufvud ett diadem, inristadt med det outsägliga namnet
Tetragrammaton, och i handen en metallplåt, hvilken,
såsom vi snart erforo, bestod af elektron och var 
tecknad med vardande århundradens signaturer.

Vi stannade och ville framstamma en ursäkt för
att hafva stört honom. Men öfver hans ansikte spreds
ett sken af tillfredsställelse, sedan han betraktat oss med
en hastig, forskande blick, och han hälsade oss välkomna.

»I ären desamme, som jag väntat, och som det
kostat mig stor möda att hitkalla», yttrade han; »I ären
andar af det nittonde århundradet, frambesvurne att visa
eder för en man af det femtonde. I ären hitkallade
från väntsalen, där de ofödda själarne bida sitt inträde
i det jordiska. Men bilderna af det århundrade, hvilket 
I en gång skolen tillhöra, dväljas i djupet af edert
medvetande. I skolen visa mig dessa bilder. Det är
fördenskull jag hitkallat eder, ty jag vill kasta en blick
in i framtiden.»
Jag fattades af en besynnerlig, nästan hemsk känsla.
Jag erinrade mig nu, att jag och min ledsagare med
tillhjälp af ett medel, som sätter inbillningskraftens hela
reproduktionsförmåga i rörelse, hade försatt oss ur det
innevarande nittonde århundradet tillbaka i det försvunna 
femtonde för att se det lefva för våra blickar
ej i spridda drag, såsom annars en förfluten tid lefver
i böckerna, utan i fullheten af sin egen gestaltrikedom.
Hvem hade nu rätt, magiern eller jag? Hvem var den
endast skenbart lefvande, jag eller han? På hvilken
siffra pekade i själfva verket seklernas ur i detta 
ögonblick? Hvem var besvärjaren och hvem den 
frambesvurne? Var han den suggererande eller vi? Och finns
en suggestionskraft, som öfvervinner tidens afstånd så
väl som rummets, en psykisk genom århundraden trängande 
actio in distans? Låt vara, att tiden i och för
sig endast är en åskådningsform utan själfständig 
verklighet; så länge jag lefver i tiden, håller jag dock på
ett ordnadt förlopp af den och vill icke, att dess tråd
hopsnos i en förvirrad knut. Jag vill icke, att anden,
som jag frammanat, skulle varda min behärskare och
nedsätta mig till en sin egen fantasibild. Jag bemannade
mig och utbrast:

»Vi hafva genomvandrat många städer för att finna
dig, store magus. Vi stå nu ändtligen i ditt eget 
sanktuarium. Vi se dessa dystra hvalf öfver våra hufvuden; 
vi se din egen vördnadsvärda gestalt; vi se de
folianter och besynnerliga instrumenter, som omgifva dig;
vi blicka ut genom dessa fönster och skåda å ena sidan
torn och takåsar, å andra åkrar och ängar och lifegnes
hyddor och längst bort en adlig borg, hvars ägare är
misstänkt för nattliga angrepp på stadens handelsforor.
Allt detta står lifslefvande för våra ögon, men icke dess
mindre, vördnadsvärde magus, är allt detta, du själf 
inberäknad, ett verk af vår magi, af vår egen fantasis kraft,
men ej af din magi. Det är för att lära känna denna
något närmare som vi hit anländt. Icke vi skola svara
på dina frågor, utan du på våra.»

Magiern smålog. Han vidblef sin åsikt; jag min.
Tvistefrågan lät sig icke afgöra, och vi sköto henne åsido.
Men tillika med mitt medvetande att tillhöra en kritisk
tid hade ock mina tvifvel vaknat.
	
Jag såg mig omkring i hans bostad. På skrifbordet 
låg ett pergament, å hvilket han börjat teckna det
nästföljande årets horoskop. Bredvid stod en himmelsglob 
med brokigt målade bilder. I ett fönster med utsikt åt 
söder hängde astrolabiet, vid hvars alhidad var
fästadt ett långt synrör. Bokhyllan tyngdes af ett icke
oansenligt antal folianter: Versio vulgata, några 
kyrkofäder, Virgilius, Dionysius Areopagita, Ptolemæus, 
Orpheus' hymner, Hermes Trismegistus, Jamblichus, Plinius' 
naturalhistoria, en mängd till en del arabiska verk i 
astrologi och alkemi, äfvenså ett par hebreiska handskrifter
o. s. v. Nästintill observatoriet låg det alkemistiska
laboratoriet med en besynnerligt inrättad ugn och 
instrumenter, som återigen påminde mig om Fausts klagan:

Du gamla redskap, ack jag hånas ju
Af dina valsar, byglar, rör och deglar;
Jag stod vid porten, nyckelen var du,
Ditt ax är krusigt nog, men lyfter inga reglar.
	
(Medan vi befunno oss därinne, upplyste mig min
värd, att han tillsvidare upphört med sina alkemistiska
experimenter. Han hoppades på kortare väg finna quinta
essentia än på den af ämnesföreningar och distillationer,
hvilken redan uttröttat så många forskare och fört så få
till målet. Själf medgaf han sig icke hafva hunnit
längre i adepternas konst, än att han ur den »filosofiska
jorden», blandad med »det filosofiska vattnet», förmådde
utdraga nätt och jämnt lika mycket guld, som han från
början hade för experimentet användtDetta 
medgifvande gör Cornelius Agrippa i sin »Occulta
philosophia». Theophrastus Paracelsus och andra voro mindre
blygsamma.. Detta oaktadtarbetade han likväl 
dagligen framför sin ugn med renandeoch smältande af 
sådana metaller, som han behöfde för sina planetmedaljonger, 
amuletter och magiska ringar, framför allt med tillverkande 
af den verksamma metallblandning, som kallas elektron.)

Från laboratoriet förde oss vår värd in i andra
hvalf, ett slags museum af det mest besynnerliga slag,
uppfylldt af skeletter och torkade lemmar af olika djur:
fiskar, fåglar, ödlor, grodor, ormar o. s. v.; af växter
och olika färgade stenar; af hela och sönderbrutna svärd;
af spikar, som dragits ur likkistor och galgar; af flaskor,
innehållande jag vet icke hvad -- allt sammanställdt i
afdelningar, försedda med de olika planeternas tecken.
Vi sågo den praktiska magiens rikhaltiga apparat, ordnad
efter regler, som voro oss fullkomligt obekanta, regler
dem vi förgäfves efterforskat i alla den nyare tidens 
etyder öfver medeltidens hemliga vetenskaper och som 
möjligen kunde innehålla de enkla grundtankarne i det 
brokiga virrvarr de förete.
Aftonen var inne. Solen sjönk ned bakom kullarne 
i väster. Det började skymna i de hvalf, där den
store magiern innestängt sig bland förtorkade ting, 
spillror brutna ur den stora lefvande världen därute. Vi
återvände till hans observatorium. Han öppnade ett 
fönster och betraktade stjärnorna, som tände sig på 
himmelen. Skymningen är en gynnsam tid för samtal af
den art, på hvilka vi nu förberedde oss. Vi sutto snart
förtöjda i väldiga länstolar, fördjupade i samspråk med
hvarandra -- mannen af det femtonde århundradet och
de ännu ofödda själar af det nittonde, som han 
frambesvurit för att skåda in i framtiden, och som nu 
begagnade sig af honom för att skåda in i det förflutna.
Han talade om sin vetenskap.

-- --

Mitt vetande är icke af mig själf. Långt bakom
dessa kullar, långt bakom Alpernas snötoppar, bakom
»de ytterst boende garamanternas» fjäll, på höjder
utan namn, som förlora sig i molnen, stod fordom 
sanningens tempel byggdt öfver den källa, där tiden 
upprinner. Att detta tempel sammanstörtat, det veta vi; endast
det första paret har genomvandrat dess heliga salar.
Men den som vill, den som trängtar och har tålamod,
kan sätta sig ned vid stranden af tidens ström och 
uppfånga en eller annan af templets cederbjälkar, som drifva
på dess böljor, och han kan af spillrornas form sluta
till det helas plan. All visdom härstammar från fordom,
och ju längre vi intränga i det förflutna, dess rikare
återstoder finna vi af en högsta mänsklig kunskap.
Hvad är Albertus Magnus med sina djupa insikter mot
Dionysius Areopagitens änglavishet, och hvad är denna
mot profeternas, som talade ve öfver Ninive och 
Babylon? Och desse gudsmän skulle dock med glädje gått
skola hos de sjuttio äldste, som med Moses fingo 
nalkas Guds uppenbarelse på Sinai och då erhöllo 
kabbalans mystiska kunskap. På Sinai var likväl Guds 
hemlighet klädd i skyar, blixtar och fasa; själfve Moses
fick endast skåda honom »på ryggen», fick ej en 
morgonkunskap (en apriorisk skulle en Schellings 
analogisökande lärjunge sagt), utan en aftonkunskap (en 
aposteriorisk skulle han upplysningsvis tillfogat). 
Morgonkunskapen var förbehållen mannen af tidens morgon, 
mänsklighetens stamfader, och släcktes i den första synden.
Sedan dess är hvarje släkte vordet värre än dess 
föregångare:

»Ætas parentum, pejor avis, tulit
Nos nequiores, mox daturos
Progeniem vitiosiorem»,

och med syndens mörker varder ock förståndets djupare.
Den enskilde sanningssökaren kan vinna upplysning, men
blott för sig, ej för släktet. Fördenskull innestänger en
magus sitt undfångna vetande i sin egen barm eller
meddelar det till en enstaka lärjunge eller begrafver det
under dunkla uttryckssätt, som han fäster på pergamentet, 
men han hvarken kan eller vill meddela det till
mänskligheten i gemen, hvars väg synes bära nedför
en allt svartare natt.

Om denna urtidens visdom tala äfven teologerna,
med hvilka vi, den hemliga vetenskapens idkare, 
öfverensstämma vida bättre, än de enfaldige och 
misstänksamme ibland dem förmoda. Hvad som i Noas dagar
fanns kvar af urtidens visdom räddade sig med honom
arken. Hans förstfödde fick den skönaste visdom
förläning. Profetian, evangelium och kabbalan äro af
Sems söner, judarne. Men Ham och Jafet blefvo ej
heller lottlöse. Det var Hams söners präster, som 
vaktade Isis' hemligheter, hemligheter för hvilka äfven vi
kristne hafva att buga oss i stoftet, då Gamla 
Testamentet icke tvekar att framhålla egyptiernas visdom och 
erkänna Moses för en lärjunge ur deras skola. En 
egyptisk man var Hermes Trismegistus, och vi magier, som
veta, att denne förvandlade hvad han behagade till guld
och ädelstenar, vi förvåna oss ej, då aposteln Paulus
talar om Egyptens skatter, eller då resande förtälja om
dess pyramider och andra storverk, eller då Plinius 
beräknar dess städer till ett antal af tjugutusen, eller då
Marcellinus häpnar för de ofantliga rikedomar, som 
Kambyses därifrån bortförde, ty allt detta var en skapelse af
Hermes Trismegistus' konstSå resonnerade ännu Borrichius 
(Olaf Borch), som i mediet af 1600-talet var professor i kemi 
vid universitetet i Köpenhamn och skrifvit en bok om den 
egyptiske Hermes' visdom.). Jafets barns arfvedel af
kunskaper var ej heller ringa. Den fördelades mellan
Zoroasters skattkamm are och de eleusinska mysteriernas.
Några mynt af denna skatt föllo i Platos och Aristoteles'
händer och ha ur deras genomvandrat Porfyrius', 
Jamblichus' samt de kristne teosofernas och skolasternas.
Det är alla dessa kunskaper -- Bibelns (nämligen dess
innersta hemlighetsfulla mening), kabbalans, och spillror
af den egyptiska, persiska och grekiska visdomens, hvilka
samlas och förenas i den lärda magien. En man af ert 

eget århundrade, Berthillot, har ju i grekiska manuskripter 
och i papyrer, upptagna ur faraontidens grafvar, återfunnit 
mina egna alkemistiska skrifters recepter och besvärjelser. 
Sådana äro min vetenskaps anor. Äger den
icke ett ursprung ädlare än någon konungaätts?

Jag hörde er nämna ett ord om förutsättningslös
pröfning af emottagna satser såsom ett villkor för 
vetenskapen. Vågen I då verkligen förhäfva er till domare
öfver allt hvad de bortgångna släktena trott och tänkt
och lämnat i heligt arf? Bäfven I ej tillbaka för blotta
tanken, att mänsklighetens sanningshunger skulle från
Adam intill våra dagar stillats med idel villfarelser; att
I ären barn, barnbarn och barnbarns-barn af idel dårar,
som bundit sin tro, sitt hopp, sin öfvertygelse vid idel
lögner? Försöken en sådan gudlös pröfning! Gören det
öppet, och teologerna skola bränna eder! Gören det
hemlighet, och I skolen slutligen önska er bålet som
en befriare från den hemska tomhet en dylik pröfning
måste kvarlämna i eder själ! Nej, magiern tror, lika
väl som teologen. Endast i trons milda halfdunkel kan
han företaga de operationer, hvilkas utgång bekräftar 
sanningen af hans tro. Eller fordren I en starkare 
bekräftelse på satsers riktighet, än den jag äger, då 
jag i dessa stjärnor, som skrida förbi mitt fönster, 
utläser människors öden och ser dessa öden fullbordas -- 
då jag med kraften af mina magiska medel kallar änglar 
och demoner och de aflidnes och de oföddes själar att 
uppenbara sig för mina ögon, och de komma?
	
Betraktar man vår vetenskap på ytan, så liknar den,
det medgifver jag, en brokig tapet, hvari trådarne äro
konstigt sammanslingrade; men likasom det erfordras
blott ett inskränkt antal handgrepp för att åstadkomma
den märkvärdigaste väfnad, är det endast några enkla
tankar, som ligga till grund för magiens alla läror och
verk.

Att universum är en treklang, likasom Gud en treenighet, 
det veten I. Vi lefva själfva i den elementariska världen; 
öfver våra hufvuden hvälfver den himmelska med sina olika 
sfärer; öfver dessa åter tronar Gud i idéernas rent andliga 
värld. Edert århundrades olycklige vetenskapsmän hafva 
skråmässigt fördelat dessa världar sins emellan (dock så 
att de sammanslagit den himmelska och elementariska till en); 
edra så kallade naturforskare studera nämligen blott det 
elementariska, och edra s. k. filosofer blott det ideella, 
men de förra komma med sitt bökande i materien och dess former
aldrig till anden, och de sednare åter kunna ur begreppens 
skuggvärld aldrig frambesvärja naturens konkreta
rikedom. Förgäfves inbilla sig edra naturforskare, att de
fysiologien, eller edra filosofer, att de i psykologien
skola finna öfvergången ur den ena världen i den andra.
Vi magier däremot studera dessa världar som en enhet.
Vi finna dem förenade genom tvenne väldiga band: 
motsvarighetens (korrespondensens) och orsaksförhållandets.
Alla ting i den jordiska, den elementariska världen hafva
sin motsvarighet i och äro bilder af tingen i den himmelska, 
och alla himmelska ting ha sina motsvarande
idéer. Uppifrån och ned äro dessa motsvarigheter spända
såsom strängar på universums cittra, och på strängarne 
röra sig orsaksförhållandena upp och ned som
cittraspelarens fingrar. Medan I, det nittonde århundradets 
naturforskare, söken orsakskedjorna blott i ett plan,
det vågräta, det som drager sig genom ting, som stå på
samma nivå, som förenar tingen i en och samma elementariska 
värld; efterforska vi, magiens idkare, med än
större flit orsakskedjorna, som gå i lodrät riktning, den
som drager sig genom de hvarandra motsvarande tingen
i de tre olika världarne. Vårt sätt att efterforska dessa
lodräta serier liknar föga eller intet edert sätt att utleta
de vågräta. Hvilket bråk I gören eder med eder induktion! 
I hafven en kraftyttring att undersöka: I sönderläggen 
henne med mycken möda i olika faktorer, I sträfven att 
isolera hvar och en af dessa faktorer och låta
dem spela hvar för sig för att se, hvilken hvars och
ens anpart varit i den gemensamma kraftyttringen. Intet
af allt detta bråk besvärar oss. En helig tradition har
skänkt oss våra lodräta orsakskedjor i tämligen fullständigt 
skick, och luckorna i traditionen äro vi i stånd
att fylla genom en forskning, som ej är förenad med
stora svårigheter. Denna forskning håller sig till likheten
mellan tingen, ty likheten härleder sig af motsvarigheten,
och med motsvarigheten är orsaksförhållandet sammanflätadt. 
Så t. ex. döma vi af likheten mellan guldets
sken och solens, att guldet har sin himmelska motsvarighet 
i och står i kausalitetsförhållande till solen.
Ett annat exempel: den tvåhornade skalbaggen står
kausalitetsförhållande till månen, som i ny och nedan
visar sig tvåhornad, och återstode något tvifvel om detta
innerliga förhållande dem emellan, måste det försvinna,
när man erfar, att den nämnde skalbaggen gömmer sina
ägg i jorden under 28 dygn, eller så lång tid månen
behöfver för att genomlöpa djurkretsen, men uppgräfver
ägget på den tjugunionde, då månen står i konjunktion
med solenAgrippa: »De occulta philosophia», 
1. I., c. 24.. Skratten ej åt detta sätt 
att forska! Akten er att upprepa det fel, som »sens commun» 
så gärna begår, att se absurditeter i sanningar, som ligga bakom
dess synkrets! Vårt förfaringssätt grundar sig på den
tanke, att intet tillfälligt gifves i naturen; vi antaga 
visserligen ett gudomligt godtycke, men ej en naturlig
slump. Icke ens den ringaste likhet mellan tingen är en
betydelselös tillfällighet! Ej ens det minsta streck i de
figurer, med hvilka vi skrift fixera våra ord och tankar,
är utan djup betydelse. Allt i naturens verk och i 
människans har sin orsak och sin verkan. Vi kunna icke
göra en åtbörd, icke säga ett ord utan att sätta hela
universum uppåt och nedåt i dallringar, starka eller
svaga, märkbara eller omärkliga. Denna tanke genomgår
hela vårt åskådningssätt. Och denna tanke måste vara
sann äfven för er, determinister!

Innan jag nu närmare redogör för det magiska bruket af 
våra lodräta motsvarighets- och orsaksserier, vill
jag framlägga ett par af dem för edra ögon. Jag skall
välja de enklaste och tillika viktigaste. Jag börjar med 
Det heliga fyrtalets skala,	(Tab. 1.)

af hvilken man finner motsvarigheterna till de fyra elementerna.



Urbildernas och salighetens värld
(hebreiska)
Guds namn(Jehovah) i fyra bokstäfver.

Serafim. Kerubim. Troner.
Välden. Krafter. Makter.
Furstendömen. Ärkeänglar. Änglar.
Oskyldige. Martyrer. Bekännare.
Den himmelska himmelska hierarkiens fyra tripliciteter.

Mikael.
Rafael.
Gabriel.
Uriel.
Fyra änglar föreståndare för de fyra väderstrecken.

Seraf.
Kerub.
Tharsis.
Ariel.
Änglar, som förestå elementerna.


Den himmelska världen
Väduren. Lejonet. Skytten.
Tvillingarne. Vågen. Vattumannen.
Kräftan. Skorpionen. Fiskarne.
Oxen. Jungfrun. Stenbocken.
Djurkretsens fyra tripliciteter.

Mars. Solen.
Jupiter. Venus.
Saturnus. Merkurius.
Fixstjärnorna. Månen.
Stjärnorna och planeterna med hänseende till elementerna.

Ljus.
Genomskinlighet.
Rörlighet.
Fasthet.
Fyra egenskaper hos de himmelska elementerna.


Elementarvärlden
Eld.
Luft.
Vatten.
Jord.
De fyra elementerna.

Värme.
Fuktighet.
Köld.
Torrhet.
Elementernas fyra egenskaper.

Sommar.
Vår.
Vinter.
Höst.
Fyra årstider.

Öster.
Väster.
Norr.
Söder.
Fyra väderstreck.
	
Djur.
Plantor.
Metaller.
Stenar.
Fyra slag af blandade kroppar.

Gående.
Flygande.
Simmande. 
Krälande. 
Fyra djurslag.

Frö.
Blomma.	
Blad.
Rot.
Plantans beståndsdelar i förhållande till elementerna.

Guld. Järn.
Koppar. Tenn.
Kvicksilfver.
Bly. Silfver.
Metaller, som motsvara elementerna.

Lysande och Brännande.
Lätta och Genomskinliga.
Klara och Hårda.
Tunga och Ogenomskinliga.
Stenar, som motsvara elementerna.
				

Mikrokosmos.
Tro.
Vetenskap. 
Mening. 
Erfarenhet. 
Fyra grundvalar för omdömet.

Koleriskt. 
Sanguiniskt. 
Flegmatiskt. 
Melankoliskt. 
Temperamenterna.


Helvetet.
Samael. 
Azazel.
Azael.
Mehazael.
Furstar för de onda andar, som husera i elementerna.

Oriens.
Paymon.
Egyn.
Amaimon.
De fyra väderstreckens demoniska föreståndare.
Här sen I ett af de nät, som magien spänt från
empyréen ned i afgrunden. För hvart och ett af de
heliga talen gifves en särskild sådan skala: universum,
säger Pythagoras, är grundadt på talen. Och Boethius
yttrar: » Allt, som skapades i tidernas begynnelse, 
formades efter talförhållandena, hvilka lågo såsom förebilder
skaparens ande». Också är det för oss en afgjord sak,
att talen innehålla större och verksammare krafter än de
kroppsliga tingen, ty de förra utgöra ej en blandning af
substanser, utan kunna, såsom rent formella ting, stå
närmaste beröring med det gudomliga förnuftets idéer.
Detta erkännes ock af kyrkans fäder: af Hieronymus,
Augustinus, Ambrosius, Athanasius, Beda och andra,
samt ligger till grund för Uppenbarelsebokens ord: »Den
som har förstånd, han utforske vilddjurets tal!»

De mångfalder och relativa motsatser, hvilka inom
samma värld bilda ett helt, äro i denna skala hvarandra
sidoordnade, hvaremot de momenter, som i olika grupper
eller olika världar motsvara hvarandra, bilda de upp- och 
nedstigande serierna.

Förgäten ej, att motsvarigheten innebär äfven en
växelverkan dem emellan! Så betecknar t. ex. bokstafven '#'
i Guds heliga namnchiffer en kraft, som inströmmar i serafernas, 
kerubernas och tronernas körer och genom dem meddelar sig åt 
vädurens, lejonets och skyttens stjärnbilder samt åt de vandrande 
stjärnorna Mars och Solen. Samtliga dessa änglar och stjärnor nedgjuta
den elementariska världen öfverflödet af sin undfångna
kraft, som där alstrar elden och värmen och djurorganismernas 
lifsfrön, samt tänder i människan förnuftet och
tron, för att slutligen i den nedersta regionen möta sin
motsats: kölden, förstörelsen, oförnuftet, otron, 
representerade af fallna änglafurstars namn.

Jag vill nu meddela er en annan tabell, som utgör
en inledning till astrologiens studium och närmare 
behandlar vissa delar af den ofvanstående, i det han visar,
huru tingen i den elementariska världen och i mikrokosmos 
äro planeterna underdåniga. Jag meddelar honom, i det jag 
påminner om versen 

Astra regunt hominem; sed regit astra Deus.
(Mänskan af stjärnorna styrs; stjärnorna styras af Gud.)
				
(Tab. II.)

	  Månen.	   Merkurius.	Venus.	    Solen.
__________________________________________________________________
Elementerna: Jorden,       Vattnet.     Luften,      Elden.
             Vattnet.                   Vattnet.
__________________________________________________________________
Mikrokosmos De hvita     De blandade   De slemmiga   Blodet och   
            safterna.    safterna.     safterna.     lifskraften.
__________________________________________________________________
          De umgängsamma De sluga och  De sköna,     De behjärtade
Djuren:	  och de 	 snabba.       med stark     och tappra.
          föränderliga.                parningsdift
                                       begåfvade.	
__________________________________________________________________
	                 De med små	               Barrträden, 
          Selenotropen,  korta blad    De kryddartade  lagern,
Plantorna:palmen, isop,  och           och fruktträden. vinstocken
          rosmarin,      mångfärgade                   rankan, 
             m.fl.       blommor.                      heliotropen, 
                                                       lotus, m.fl.
___________________________________________________________________
Metallerna: Silfver.	Kvicksilfver,	 Silfver.	Guld.
                        tenn, vismut.                               
___________________________________________________________________
Stenarne: Alla hvita            	Karneol,      Topasen, rubinen
          stenar och    De mångfärgade. lazur m. fl.  karbunkeln,
	  pärlor.                                        m.fl.         
		

          	Mars.	Jupiter.	Saturnus.
_____________________________________________________________________
Elementerna:	Elden.	        Luften.	       Jorden, Vattnet.
_____________________________________________________________________
Mikrokosmos: De skarpa	    De vegetativa	Gallan.
             safterna.	    safterna.
_____________________________________________________________________
Djuren:	     Rofdjuren.	    De kloka och	De krypande,
                            saktmodiga.	        ensliga, nattliga.
_____________________________________________________________________
            De brännande,   Eken, boken	        Cypressen. De
Plantorna:  giftiga och     poppeln             af dystert utseende,
            stingande.      sädesväxterna,      mörk färg,
                            m.fl.               vidrig lukt.
_____________________________________________________________________
Metallerna: Järn,           Guld, silfver,        Bly.
            svafvelhaltiga   tenn.
            metaller.	
______________________________________________________________________
            Diamant, jaspis, De gröna och       Onyx och alla
Stenarne:   ametist,         luftfärgade.       bruna jordarter.
            magnetsten.
Värdet af dessa och våra många andra tabeller skall
varda er begripligt, då jag nu uttalar magiens första
praktiska grundsats:

Likasom världs-alltets skapare medelst änglarne,
stjärnorna, elementerna, djuren, plantorna, metallerna
och stenarne utgjuter sin allmakts krafter på oss
människor; så förmår magiern, i det han samlar de
ting i den elementariska världen, hvilka stå i
växelverkan med ett och samma väsen (en ängel eller
en planet) i de högre världarne, samt kombinerar
deras krafter efter vetenskapens regler och förstärker
dem med heliga och religiösa ceremonier, att
inverka på detta högre väsen och draga dess krafter
till sig.

Denna grundsats förklarar tillräckligt, hvarför jag
samlat omkring mig alla de besynnerliga ting, som I
här skåden. Här sen I en blyplåt, hvari ett
planettecken är ristadt; därbredvid en blyflaska,
innehållande galla; tager jag nu denna ädla onyx, märkt med
samma planettecken, och denna förtorkade cypresskvist
och lägger bredvid allt detta skinnet af en orm och
fjädrarne af en nattuggla, så behöfven I endast se på
en af de tabeller, jag gifvit er, för att finna, att jag
på detta sätt samlat åtskilliga ting i den
elementariska världen, som stå i växelverkan med planeten
Saturnus och, om de rätt förenas, kunna neddraga såväl
hans egna krafter som de änglars, med hvilka han står
i förbindelse.

Magiens högsta verk -- på en gång dess triumf
och kriteriet på dess sanning -- är en lyckad
andebesvärjelse. Skola vi företaga en sådan? Genomgå vi
alla förberedelser, som hon erfordrar, så hafva vi på
samma gång sett hela den hemliga vetenskapens fält i
fågelperspektiv. Endast vissa alkemister ha ett ännu
större mål i sikte: de vilja i retorten frambringa 
människan, ja hela världen. I män af det nittonde 
århundradet kännen blott genom ryktet våra försök med
homunculus och med perpetuum mobile naturæ. 
Kunden I räkna de svettdroppar, som dessa bemödanden 
afpressat oss! Alkemien har något förtrollande, något
öfverväldigande. Hon är gigantisk i sina syften, och
djupet af henne bor en tanke, som är förskräcklig, 
emedan han hotar att krossa samma världsåsikt, på hvilken
vår tro är byggd. Vi sysselsätta oss med elementerna,
till dess den föreställning smyger sig på oss, att allt är
af dem beroende; att allt, skaparen och det skapade, är
i dem inneslutet; att allt uppkommer af en nödvändighet 
och förgås af en nödvändighet. Kan du i degeln
samla de elementer och lifsfrön, som rörde sig i kaos,
så kan du ock i degeln framtrolla de sex skapelsedagarne 
och återfinna den ande, som danade kosmos! För
att undgå denna tanke har jag öfvergifvit alkemien; men
en pergamentrulle, som, förseglad med sju insegel, 
förvaras i den hemligaste vrå af mina hvalf, innesluter
de märkvärdiga erfarenheter, som jag med afseende på
perpetuum mobile och homunculus har förvärfvat
I en Magia divina har jag funnit följande anvisning att
tillvägabringa ett perpetuum mobile naturæ.

»Under de tolf nätterna efter Juldagen samlas från fruktträd
så mycket daggvatten, att det utgör 1 1/2 mått, och förvaras väl
innestängdt. I Mars månad samlas ånyo daggvatten från både
fruktträd och ängar och förvaras på en andra flaska. Daggvatten,
samladt i Maj, gjutes i en tredje, och vatten af åskregn, som om
sommaren inträffar, på en fjärde. Därefter blandas innehållet af
de fyra flaskorna, och ett mått däraf gjutes i en stor genomskinlig
glaskula, där det, väl innestängdt, skall förblifva en månad och
ruttna. Sätt det sedan öfver elden och underkasta det andra 
gradens hetta. När det tillräckligt distillerats, återstår en 
honungstjock saft. I denna återstod gjutas fyra gran astralisk tinktur.
Blandningen underkastas första gradens hetta, hvarvid hon förvandlar 
sig till en tjock kolsvart klump, som åter upplöser sig och
skiljer sig åt, bildande nedantill en bläckartad vätska och ofvantill
en dimma, hvaruti skönjas mångahanda färger och gestalter. Dessa
försvinna snart, och allt blir till ett vatten, som börjar grönska,
och det visar sig gröna platser, som blifva allt större, och berg och
ljufliga fält, och vattnet minskas allt mer och mer. Och när du
nu ser, att ingen dagg mer uppstiger från jorden inne i glaset,
så tag det vatten, som du vid distillationen erhöll, blanda däruti
ett kvintin astralisk tinktur och gjut ett lod däraf i glaskulan.
Då börjar allt åter lefva och växa. För hvarje månad ingjuter
du ett lod af denna blandning. Är då glaskulan väl täppt och om
hon ej rubbas i sin ställning, så uppstiger efter hand en dunst,
som förtätas till två lysande stjärnor, liknande solen och månen,
och likasom denne senare, så af- och tilltager den ena af dessa
stjärnor. Och alla naturens skådespel, åska, blixt, regn, hagel, snö
och dagg skola visa sig i din glaskula, likasom i den stora världen 
därutanför. Allt detta, om du har den store skaparen för ögonen 
och i hjärtat samt döljer denna stora hemlighet för den onda
världen.»
	
Från andra delen af Göthes »Faust» torde läsaren erinra sig
doktor Wagner, Fausts förre famulus, ifrigt sysslande framför den
kemiska ugnen med tillverkandet af en homuculus, en konstgjord
människa. Samma Magia divina, hvarur vi hämtat ofvanstående
anvisning, låter oss äfven komma den lärde Wagners hemlighet på
spåren: konsten att göra »homunculos philosophicos». Man tager
en kolf af skönaste kristallglas, gjuter däri ett mått renaste 
Maj-dagg, samladt under fullmånen, samt två mått blod af en yngling
och tre mått blod af en flicka. Både ynglingen och flickan måste
vara utan vank och lyte, samt, »om möjligt», kyska. Sedan denna
blandning jäst en månads tid och blifvit till en rödaktig jord,
afleder man medelst rör, lufttätt fästade vid kolfven, det »menstruum», 
som bildat sig ofvanför, tappar det på ett rent glas, blandar 
det med 1 gran animalisk tinktur, förer blandningen medelst
rören in i kolfven, låter denne stå åter en månads tid i lindrig
värme, och då bildar sig en blåsa, som snart organiserar sig till
ett nät af små ådror och nerver. Hvar fjärde vecka begjuten med
det ofvannämnda menstruum, tillväxer blåsan under fyra månader.
När du då hör det pipa och lefva i glaset, så gå dit, och du skall
till din fröjd och förundran se därinom en den allra vackraste
yngling och dito flicka, »på hvilka du af hjärtats lust kan skåda,
huru älskliga naturen har format dem, men de äro endast 1 kvarter 
höga». De röra sig och vandra i glaset, och midt i detta uppväxer 
ett träd med allehanda ljufliga frukter. Om du nu månatligen 
ingjuter i kolfven 2 gran vegetabilisk tinktur, så kan du
hålla dem vid lif hela 6 års tid. När de äro 1 år gamla, kunna
de upplysa dig om många naturens hemligheter. De äro välvilliga
till sinnelaget och lyda dig i allt. Men efter det sjätte årets 
förlopp skall du se, att det sköna paret, som hitintills ätit af alla
frukter, utom af det träd, som först uppväxte midt i kolfven, 
numera börjar äta äfven af det. Då bildar sig ofvan i kolfven en
dimma, som blir tätare, antager blodröd färg och slutligen 
utslungar blixtar. De bägge homunculi äro helt förfärade och söka
gömma sig. Småningom är allt omkring dem förtorkadt, och de
dö, och det hela förvandlas till en rykande massa. Är glaset icke
mycket stort och starkt, springer det i stycken och anställer stor
skada.
Men till våra förberedelser för andebesvärjningen!
Först möter oss frågan: är stunden gynnsam? Äro
aspekterna goda? Aspekt kallas den ställning, som två
planeter intaga till hvarandra. Hvarje kalender från de
århundraden, som ligga mellan mig och er, talar om dessa
aspekter: om planeternas konjunktion (då de äro på
samma meridian och således intet vinkelafstånd dem
emellan äger rum); deras opposition (då de stå midt
emot hvarandra), deras kvadratur (90° afstånd), trigon
(120°) och hexagon (60°). Om den blodröde Mars och
den bleke Saturnus stå i kvadratur eller opposition till
hvarandra eller en af dem till någon af de öfriga 
vandrande stjärnorna, så bådar detta fördärf. Äfven vår svenska allmänhet har, särdeles under det 
sjuttonde århundradet, hållits i en fortsatt fasa för dessa hemska 
aspekter, tack vare de astrologiska »prognostica», som den tiden utgjorde
ett nödvändigt bihang till almanackan. Så läses i en almanack,
tryckt i Stockholm 1683, följande prognostikon:

»När jag uti thetta år betracktar Saturnum och hans Lopp,
så är thensamma hos then hitzige Leyone-Stiernan, kommer emoot
hösten ganska när intill Leyonets Hjertestierna och gör en quadrat
uppå Martem, som står hos Scorpions-stiernan och kommer in til
thess Hjertestierna. O Älskelige Läsare, alla samptelige, I som
akten eller förackten Guds och Naturens Under och Ordning, 
gifver dock acht uppå hvad Gud och Naturen med Tijden göra
månde. Jagh befarar så godt som itt Regn af hitzigt Pestilentz-
Förgifft, jagh säger hitzigt Förgifft: Hvilket the Herrar Medici
väl skola förstå, märckja och förnimma.»

I följande årgång af denna almanack förkunnas denna profetia:

»Emedan Saturnus och Mars i thetta Åhr hålla itt häfftigt
Quadrat skeen uthi Martio, så är til at befahra, at en myckit 
sjuklig Vår blifva torde. Viid Hösttijden hålla bemälte Planeter 
Saturnus och Mars en sammankomst hoos then hitzige och 
pestilentzialiske Leyonets Stierna, tå alt hvad som uthi Vårtijden så
småningom är antändt nu (tillijka) uthi ljusan Loga brinnandes
varder och månge menniskior hopetahls lagandes åt Grafven. 
Conjunktionen mellan Solen och Mars uthi sommarens Æquinoctial-Punct 
lärer stoor heeta, så uthi Lufften, som ock menniskiornas
Kroppar tillbringa, och uthi mången, som sig ey väl præserverat,
en brännande Feber antända.»

År 1686 spar samma Stockholms-almanack:

»Thet är nogsampt bekant, at (Astrologice) altijd widh the
skarpe Saturni och Martis aspecter sig Siukdomar mehra yppa och
utbreda än som andra Tijder. Emedan och nu uthi thetta Åhr
uti Mayo quadrat mellan Saturnum och Martem infalla, och andra
häfftige hitzige Aspecter komma thertil medh, så hafvom vi för
thetta en siukligh Våhr, en siuklighare Sommar, och ganska 
siukligh Höst och Winter att befruckta, thå allahanda häfftige, hitzige
och Gifitige Sjukdomar starkt varda grasserandes, och genom Slagh
och Hufvud-Yhra många hädanryckiandes.»

Med anledning af nämnda aspekter förutsäges ock, att de i
fält varande soldaterna »effter sin tyranniska Complexion thesto
mehra sköflandes, rasandes, härjandes, brännandes, förstörandes och
förtärandes varda».

Så fortgår det år efter år med grymma profetior, allt på
grund af »Saturni och Martis hitzige aspekter. År 1690 är 
profeten mörkare i hågen än någonsin; efter att ha förutsagt allt
möjligt elände öfver det arma landet, utbrister han i följande 
mystiska utgjutelse af förtviflan:

»Men hvad Particularia eller Specialia uthi thetta Åhret 
vijdkommer, efter som then nyfijkne altijd hafver Lust til at veta
Hvilkendera, huru, hvarest, och när, så är til at svara: När allt
bär öfver ända, så finnes Specialia uti Generalibus.»

Ifrågavarande kalendermakare hette Joh. Henr. Voigtz, kongl.
mathematiker och astronom. Vida beskedligare i sina spådomar
äro de af matheseos professorn i Upsala Andreas Spole på 1690-
talet redigerade almanackor. En verklig upplysningsman för sin
tid framträder i matheseos prof. Andreas Riddermarck, som i en
af honom redigerad almanack, tryckt i Göteborg 1694, förklarar,
att »the astrologiske Märektekn äro intet capable at föra oss hvarken 
Frid eller Krig, hvarföre är fåfängt någon Wisshet sluta effter
det Ögnemärcke man har af dem». Adertonde århundradets almanackor 
röja snart nog inbrytandet af upplysningens tidehvarf; de
astrologiska spådomarne försvinnna småningom ur desamma och
varda föremål för begabberi.

Hvar och en af de särskilda aspekterna hade, jämte sitt gynnsamma 
eller ogynnsamma inflytande i allmänhet, äfven sin särskilda 
betydelse. Kvadraturen mellan Venus och Månen t. ex.
lofvade goda utsikter för frieri och resor. Oppositionen mellan
Venus och Månen var gynnsam för städseln af tjänstefolk. Öfver
dessa betydelser hade astrologerna uppsatt tabeller, som äfven 
cirkulerade bland allmänheten.

Men i dag


äro dessa planeter oskadliga; aspekterna äro goda, och
själfve Mars, som befinner sig i första »ansiktet af sitt
eget hus», Hvarje planet hade bland djurkretsens tolf tecken sina
egna hus och var särdeles lyckobådande, när han var i något af
dem. Följande tabell redogör för denna anordning:

Saturnus bor i Stenbocken och Vattumannen,
Jupiter   »	   Fiskarne och Skytten,
Mars      »    Väduren och Skorpionen,
Solen     »    Lejonet,
Venus     »    Oxen och Vågen,
Merkurius »	   Jungfrun och Tvillingarne,
Månen     »    Kräftan.

Hvart och ett af de tolf tecknen (30° på himmelen) var 
deladt i tre »ansikten» (10°). Lyckligast var planetens ställning,
när han var i första ansiktet af sitt hus; i tredje ansiktet var hans
gynnsamma inflytelse tvifvelaktig.

Såsom läsaren af den första i texten meddelade tabellen kan
finna, ställdes djurkretsens tecken i förbindelse med elementerna
och temperamenterna. Väduren, lejonet och skytten voro varma,
torra, eldiga och koleriska. Mars, ingående i dessa tecken -- med
undantag af väduren, som var hans eget hus, i hvilket han var
lyckosam -- måste således förebåda torka, eldsvådor och pest.
Oxen, jungfrun och stenbocken voro kalla, torra, jordaktiga och 
melankoliska. 8aturnus i oxens tecken kunde fördenskull antyda en
sträng vinter. Kräftan, skorpionen och fiskarne voro kalla, 
fuktiga, vattenaktiga och sanguiniska. Djurkretsens stjärnbilders 
herravälde öfver människans kropp var på följande sätt fördeladt: 
Väduren behärskade hufvud och ansikte; oxen hals och strupe; 
tvillingarne axlar, armar och händer; kräftan bröst, hjärta, refben,
lungor och mjälte; lejonet den öfre delen af magen, ryggen och
sidan; jungfrun den nedre delen af magen samt inälfvorna; 
skorpionen könsdelarne; skytten sätet; stenbocken knäna; vattumannen
låren; fiskarne fötterna. Planeterna utöfvade samma herravälde
som deras hus, och de elementariska ting, som voro en planet 
underordnade, ansågos under lyckliga aspekter vara förträffliga 
läkemedel för de lemmar, som samma planet behärskade. De 
analogiserier, på hvilka vi ofvan i texten meddelat prof, utgjorde 
fördenskull outtömliga grufvor äfven för medeltidens läkare. Enär t. ex.
stenbocken, som har herravälde öfver knäna, är Saturni hus, och
alla krälande djur stå i växelverkan med denna planet, så utgör
fettet af ormar ett verksamt medel mot gikt i knäna, helst på 
lördagen, som är Saturni dag.


är på grund häraf till och med vänligt stämd.
Äfven månen, hvars bistånd är nödvändigt, står i en
vänlig stjärnas hus och i en hugnesam kvadratur till
Jupiter. Här möta således inga hinder.
I astrologiskt afseende återstår oss ännu att tillse,
hvilka planeter äro det innevarande årets regenter. Med 
andra ord: hvilka planeter bilda årets första aspekt? Se här
mitt kalendarium: Mars var den ene af dem. Detta passar 
oss så mycket bättre, som vi i dag hafva tisdag, Mars'
egen dag, och det icke dröjer länge, innan den timme är
inne hvilken han på detta dygn uteslutande behärskarDagarne bära ännu i flere språk namn efter de planeter,
hvilka astrologien i den gråa forntiden tilldelade dem.

	Söndagen,  dies Solis     är Solens dag,
	Måndagen,  dies Lunæ      »  Månens,
	Tisdagen,  dies Martis    »  Mars' = Tyrs,
	Onsdagen,  dies Mercurii  »  Merkurius' = Odens,
	Torsdagen, dies Jovis	  »  Jupiters = Thors,
	Fredagen,  dies Veneris   »  Venus' = Frejas,
	Lördagen,  dies Saturni	  »  Saturnus' dag.

Bruket att så benämna dagarne synes hos romarne hafva 
inkommit först under republikens senaste tider. Att det härstammar
från Egypten, framgår af ett ställe hos Dio Cassius (1. XLIII,
c 26). Man har förundrat sig öfver, att den ordning, i 
hvilken dagarne uppkallats efter planeterna, ehuru densamma hos alla
folk, icke är den ordning, i hvilken de tänktes vara ställda i 
universum (Saturnus, Jupiter, Mars, Solen, Venus, Merkurius, Månen).
Denna gåta löses af ofvannämnda ställe hos Dio Cassius på ett
sätt, som gör otvifvelaktigt, att det bruk, hvarom här är fråga,
har astrologisk grund. Han berättar nämligen, att egyptierna
helgade hvarje timme af dygnet åt en viss planet. Den första
veckodagens (lördagens) första timme gafs åt den öfverste planeten,
Saturnus; dess andre åt Jupiter; dess tredje åt Mars o. s. v. efter
planeternas ordning; lördagens 24:de timme tillföll således äfven
Mars, och följande dagens första timme Solen, efter hvilken den
dagen fördenskull uppkallades. Söndagens 24:de timme tillfaller
enligt samma beräkning Merkurius och måndagens första timme
Månen. På samma sätt tillfaller tisdagens första timme Mars, 
hvadan dagen uppkallats efter honom; onsdagens första timme 
Merkurius o. s. v. Timmarnes astrologiska fördelning mellan 
planeterna efter dessas ordning på himlahvalfvet förklarar sålunda den
skenbara oordning, hvari de äro ställda i veckan. I de magiska
skrifter af Cornelius Agrippa, Petrus de Abano m. fl., hvilka äro
förf. tillgängliga, förekomma tabeller öfver denna timmarnes 
fördelning. Desse skriftställare hafva från alla håll, icke minst från
Ptolemæus och alexandrinerna, sammanfört materialier till sin 
magiska apparat.
.
Därför gäller det att vid vår besvärjning begagna den
martiska afdelningen af min magiska apparat. Bland
elementerna är elden martisk. Vi skola således på detta
altar tända en eld. Bland plantorna äro de törniga, 
giftiga och brännande martiska; vi underhålla således denna
eld med torra kvistar af törnbuskar. Bland djuren stå
de mordiska och djärfva i växelverkan med den blodröda 
stjärnan; se här tre bälten af lejonskinn, garnerade
med tänder af tigrar, leoparder och björnar, försedda
med spännen af järn, emedan järnet är den martiska
metallen. Vi fästa, när tiden är inne, de bältena kring
våra lif! Bland stenarne äro diamanten, ametisten, jaspis
och magnetstenen martiska; jag nedtager här tre 
diademer, som, ehuru af simpelt järn, gnistra af dessa stenar
och bära tecken och signaturer af vår planet. Se här
tre järnstafvar, märkta med samma tecken; dem skola
vi hålla i handen. Dessa med ametister besatta 
bröstsköldar, hvilkas hebreiska inskrifter och karaktärer ha
afseende på samma stjärna, skola vi bära på vårt hjärta
öfver de hvita kläder, som vi före besvärjelsen ikläda
oss. Här åter äro tre med diamanter besatta ringar;
dem skola vi, hvar och en, bära på långfingret under
den högtidliga och fruktansvärda stund, som väntar oss.
På bordet ställa vi dessa två klockor; den ena af en
rödaktig metallblandning, försedd med järnringar, kallar
den martiske anden hit; den andra, gjuten af electrum
magicum -- det vill säga en proportionerlig blandning
af alla metaller, med tillsats af astralisk tinktur -- är
tjänlig för tillkallandet af himmelska hjälptrupper af
alla ordningar, om så skulle behöfvas. Nödvändiga äro
vidare dessa bröstsköldar och dessa ringar af electrum,
som bära ingen planets, utan den högtlofvade Guds eget
hemlighetsfulla namn, till skydd för besvärjarne mot den
besvurne. Hvem denne är, få vi snart röna. Se här
vidare en hemsk arsenal, erforderlig för vårt syfte. Mars
är krigets, mordets, lidelsernas stjärna. De martiska
demonerna äro artade i enlighet därmed, och det 
härskar en dragningskraft mellan dem och de verktyg, 
genom hvilka deras verk på jorden fullbordas. 
Fördenskull är det detta tunga bödelssvärd, hvarmed trollkretsen
skall dragas; fördenskull lägga vi i linier kring rummet
dessa hufvudskallar och ben, samlade på afrättsplatser,
dessa spikar, dragna ur galgar, dessa dolkar, knifvar och
yxor, på hvilka blodfläckar ännu rosta. Vi få ej glömma
rökelsen, som kort före första citationen antändes på
altaret. För hvarje planet med dess demoner gifves ett
särskildt slags rökelse. Den martiska är sammansatt af
Euphorbia, Bdellium, ammoniak, magnetsten, svafvel,
korphjärna, människoblod och blodet af en svart katt 
Recepten för dessa rökelser återfinnas i Cornelius Agrippas
»Occulta philosophia», 1. 1, c. 44..
Rökelsens riktiga beskaffenhet är af största vikt. Jag
kunde anföra hvad Porfyrius härom yttrar, men inskränker 
mig till att påpeka, att den äger inflytelse på både
besvärjaren och föremålen omkring honom. Den mättar
på en gång luften och magierns bröst med ämnen, som
stå i växelverkan med planeten och hans demoner. Den
nedlockar den besvurne och berusar besvärjaren med
himmelska krafter, som verka på hans sinnen och 
inbillningskraft.

Det följer af sig själft, att vi nedtaga och göra
ordning sådana saker, som utan att stå i samband med
någon viss planet dock behöfvas vid hvarje besvärjelse.
Till dem höra amuletter, inristade med serafers, kerubers
och troners namn, med språk ur bibeln, ur egyptiernas

och ur Zoroasters heliga böcker. Till dem höra vidare
den magiska sjuarmade ljusstaken af electrum, af hvilken 
hvarje arm bär en planets tecken, samt framför allt
pentaklerna eller pentagrammerna, dessa femuddiga tingestar, 
öfver hvilka ingen demon kan klifva. De skola ligga
som en yttre förskansningslinie rundtomkring trollkretsen.
Vi måste tillse, att ingen af uddarne är söndrig. Inom
trollkretsen mellan bordet med den sjuarmade staken samt
rökelsealtaret är rum för denna trefot med vigvattensskål
och kvast.

Sedan vi nu träffat de första förberedelserna för
gästabudet, är det tid att tänka på gästen, som skall 
inbjudas.

Kvälluften kännes kall. Jag stänger fönstret, flyttar 
min studielampa till detta bord och ber er taga
plats kring det. Vi ha att öfverlägga om inbjudningen, 
hvarvid vi följe anvisningarne i det här kabbalistiska
manuskriptet.

Af den tabell, som jag först meddelade er, veten
I, att det är serafernas, kerubernas och tronernas körer,
som stå i växelverkan med planeten Mars. Men dessa
körer utgöra den högsta himmelska hierarkien, förblifva
städse i Guds grannskap och böra icke nedbesvärjas,
äfven om vi förmådde det. Vi böra endast anropa dem
om deras bistånd. Däremot äro väldenas, krafternas och
makternas körer de egentliga stjärn-intelligenserna. Bland
dem ha vi nu att hålla oss till de martiska andarne,
eftersom Mars är detta års, detta dygns och den snart
förestående besvärjelsetimmens regent. Valet stode oss
nu öppet mellan de goda och de onda martiska änglarne. 
Men då vårt syfte är icke att med böner 
nedkalla, utan att med besvärjelser nedtvinga, så måste vi
välja de onda. Detta är ingen synd; det är blott en
fara. Det fröjdar de goda änglarne att skåda Guds afbilds 
makt öfver sina vedersakare. Men vi kunna icke
uppfordra hela den martiska demonskaran att svara inför 
vår trollkrets. Vi måste utse en enda af deras legio,
och denne ende måste vara väl vald. För detta ändamål 
är det af nöden att känna hans namn, ty hos andarne är 
än mer än hos människorna och de jordiska
tingen namnet inbegreppet af den nämndes väsende med
alla dess egenskaper. Ordets och namnets omätliga 
betydelse lärer oss kabbalan. Hon genomforskar och 
framlägger de hemligheter, som Guds alla heliga namn
innesluta; hon uppenbarar oss ock änglarnes namns 
hemligheter; hon bevisar oss, att äfven de mänskliga 
namnen stå i innerligaste sammanhang med deras ägares
plats i skapelsen och jordiska öde. Äfven språkets namn
på de döda tingen röja, fastän dunklare, att ljudet 
sammanklingar med väsendet. Hvem hörer orden vind och
vifta, utan att i själfva ljudet förnimma något luftigt och
sväfvande? Hvem hörer orden stå och stark, utan att
förnimma något fast och varaktigt?

Skyndom oss nu att finna namnet på den demon,
som skall besvärjas. Astrologien och kabbalan meddela
flere metoder för detta ändamål De återfinnas i Agrippas »Occulta philosophia», 1. III, c. 25--28.. Väljom den enklaste,
som kanske tillika är den kraftigaste!

Jag måste inleda detta vårt arbete med att påpeka
betydelsen af talet 72. Mot detta tal svara de sjuttiotvå
språken, synagogans sjuttiotvå äldste, de sjuttiotvå 
uttolkarne af gamla testamentet och Jesu sjuttiotvå lärjungar.
Med det heliga tolftalet står detta vårt tal i nära 
förbindelse. Dela vi de tolf djurkretsens tecken i sex
delar, så erhålla vi de sjuttiotvå himmelska 
kvinarierna, i hvilka Guds sjuttiotvå mystiska namn, hans
»schemhamphoras» ingjuta sin kraft, och som ha hvar
sin änglafurste till föreståndare. Samma tal motsvarar
äfven lederna på människokroppen och har många andra
korrespondenser.
	
Nåväl, medan kabbalisterna genomforskade bibelns
allra heligaste; medan de, börjande från »begynnelsen»
och stannande vid hvarje ord, hvarje bokstaf, långsamt
skredo framåt, i hvarje ord, hvarje bokstaf, finnande en
grufva af hemligheter Man skulle kunna fylla många sidor med grubblerierna
öfver ordet Bereschit, det första i gamla testamentet. Att 
sinnevärlden blott är en sekundär värld, en bild af idévärlden, bevisade
kabbalisterna därmed, att den heliga skrift börjar icke med första,
utan med andra bokstafven i alfabetet, nämligen # (b), som till
formen är hälften af en kvadrat (fyran är världens tal) och alltså
antyder en redan skedd afsöndring mellan anden och materien, det
goda och det onda. Genom omflyttning af bokstäfverna i Bereschit
i enlighet med kabbalans kombinationsmetod får man två andra
ord, som betyda »i den första Tischri», hvaraf man fann, att 
världen var skapad i månaden Tisebri (September). Summan af 
bokstäfvernas talvärde i ordet Beresehit är lika med summan af 
bokstäfvernas talvärde i två ord, som betyda: »han bildade med
lagen» -- ett bevis, att lagen är världens instrumentala orsak. 
Vidare kan Bereschit så klyfvas, att det bildar två ord af betydelsen:
»han skapade sex» (sex dagar, sex årtusen, världsrummets sex 
utsträckningar o. s. v.), eller af betydelsen: »han skapade en vädur»,
hvilken vädur, enligt de judiske kabbalisterna, var densam me, som
offrades i stället för Isak, och, tillägga de kristne, samma »Guds
lamm», som lät slakta sig för mänskligheten., hunno de ändtligen efter 
århundradens förlopp så långt som till 19:de versen i 14:de
kapitlet af Exodus, hvilken börjar: »Då uppbröt Herrens
ängel, som tågade framför Israels här». Den kabbalistiska 
regel, som säger, att hvarhelst i bibeln en ängel
omtalas, där finnes ock en ängels namn förborgadt bland
versens hebreiska bokstäfver, bjöd dem att åter stanna
och begrunda. De anade i början icke, hvilken utomordentlig 
upptäckt de här skulle göra. Det fäste dock
deras uppmärksamhet, att versens bokstäfver (i den 
hebreiska texten) äro 72 till antalet. Men huru 
öfverraskades de icke, när de funno, att äfven den följande
versen, den 20:de, innehåller jämnt 72 bokstäfver, och
huru steg icke deras häpnad, när äfven den 21:sta
visade sig innehålla alldeles samma antal! I bibeln 
gifves ingen slump: här var man en stor hemlighet på
spåren. Och här upptäckte man slutligen, då man
ställde de tre verserna i tre linier öfver hvarandra, 
bokstaf öfver bokstaf (den mellersta versen skrifven från
vänster till höger, de båda andra från höger till vänster) 
-- man upptäckte här Guds 72 mystiska namn, »schemhamphoras», 
hvart och ett bestående af tre bokstäfver, en ur hvarje 
vers. Dessa namn, försedda med tillägget el eller 
jah, utgöra tillika namnen på de 72
kvinariernas änglar, om hvilka Gud sagt, att hans namn
är i dem.

Här, i detta kabbalistiska manuskript äro dessa
namn upptecknade. Vi kunna välja ett af dem, hvilketdera 
som helst. Mitt öga föll först på Mizrael. Vi
hålla oss vid det. Detta höga namn på en ängel, som
vi ej få besvärja, skall gifva oss nyckeln till namnet på
den demon, som inom kort skall stå framför oss. Se
här tabellen, med hvars tillhjälp det sker. De tre 
rotkonsonanterna i ordet Mizra(el) motsvaras i planeten
Mars' kolumn af tre andra, som gifva namnet ... uttalom 
det tyst, framhviskom det endast, ty det är namnet
på den sökte demonen ... Tekfael! Den tabell, ur hvilken det roat förf. att efter de gifna
reglerna utdraga detta namn, återfinnes i »Occulta philosophia»,
1. III, c. 26.

Summan af bokstäfvernas talvärde i detta namn är
488. Ett märkvärdigt tal, i hvarje siffra påminnande om
den mystiska fyran, om elementerna och alla deras 
korrespondenser! Det är en af de mäktigaste, en af de
förfärligaste demonerna, med hvilken vi få att skaffa! På
denna i en järnram infogade vaxtafla skrifver jag nu
demonens namn, bifogande hans tal 488 och dessa 
besynnerliga streck, som utgöra hans signatur. Efter hvilka
regler signaturen utdrages ur namnet, tillåter mig tiden
icke att meddela er. Agrippas skrift angifver de i sitt slag sinnrika reglerna för
att finna andarnes »tecken» eller signaturer. -- Läsaren torde påminna sig den roll som mikrokosmos' och jordandens »tecken» spela i Göthes Faust.

Förberedelserna äro nu slutade. Det återstår blott
att ordna apparaten och städa oss själfva. Sedan vi
lagt besvärjelsesakerna i ordning, invigt rummet, samt
badat, iklädt oss den hvita dräkten, kastat en röd 
mantel öfver den (ty rödt är Mars' färg), spänt den martiska
gördeln om våra lif, påtagit diademen, bröstsköldarne
och ringarne, så tänder jag mina magiska ljus och elden
jämte rökverket på altaret och drager trollkretsen. 
Därefter en djup och kraftig bön om Guds beskydd. 
Därefter besvärjelsen.

Här är besvärjelseboken, den s. k. 
helvetesbetvingaren. Jag uppslår den sida, hvarpå de martiska 
besvärjelserna börja. Denna bok nedlägges innanför trollkretsen. 
Jag fattar den, när så behöfs, med vänstra
handen; stafven håller jag i högra.

-- -- -- -- --

Den götiska kammare, i hvilken besvärjelsen skulle
äga rum, erbjöd en egen, på samma gång högtidlig
och hemsk anblick. Magiern hade nu med konsterfaren
hand ordnat alla de ting, som ofvanför omtalats. 
Dödskallarne, människo- och vilddjursknotorna, mordvapnen
och de martiska essensflaskorna, de mångfaldiga och
obeskrifliga fragmenterna från alla naturens riken bildade
närmast väggarne olika figurer, trianglar, kvadrater och
femhörningar. Öfver de nakna murarne voro röda draperier 
hängda. Midt i rummet stodo innanför de i krets
lagda pentaklerna eld- och rökelsealtaren; mellan dem
vigvattensskålen. På ett bord i bakgrunden, men till en
del inom kretsen, brunno de magiska ljusen, spridande
en osäker hvitgul belysning öfver föremålen. Bredvid
ljusstaken stodo klockorna. Vi voro iklädda våra dräkter. 
Min ledsagares ansikte var likblekt; förmodligen
äfven mitt.

»Mod, manhaftighet ... eller I ären förlorade!»
hviskade magiern, hvars blick sken af dyster, högtidlig 
beslutsamhet, hvars alla drag uttryckte en förfärande
viljekraft.

Det var de sista ord han uttalade före besvärjelsen. 
Vi fingo ingenting svara. Vi voro ålagda obrottslig 
tystnad. Jag sökte hålla mig modig, men mitt inre
var upplöst i stum, rysande förbidan. De böner och
religiösa ceremonier, som vi efter badet och 
omklädningen genomgått, hade icke minskat utan stegrat denna
känsla.

Kvällvinden skakade de bakom draperierna dolda
fönstren. Det var som om spökande väsen oroligt lurade
bakom de sakta fläktande förhängena.

Själfva dödskallarne tycktes mig ur sina djupa 
ögongropar båda ankomsten af något förfärligt. En af dem
fäste för en lång stund min uppmärksamhet, eller 
rättare, han utöfvade på mig samma verkan som 
skallerormens blick säges utöfva på fågeln, som han närmar
sig för att sluka. Jag förmärkte nämligen i den ena af
hans ögonhålor ett metalliskt skimmer. Det var ljusskenet, 
som bröt sig mot en i dödskallen fästad martisk sten.

Under tiden hade magiern fattat det blodbefläckade
svärdet, och mumlande hemlighetsfulla formler drog han
en trefaldig trollkrets utanför pentaklerna. Mellan 
periferierna skref han namnen på årets, årstidens, dagens
och timmens änglar. Mot öster tecknade han ett alfa,
mot väster ett omega. Därefter delade han kretsen med
ett kors genom medelpunkten i fyra fält. De bägge
fälten bakom sig anvisade han till platser åt mig och
min vän. De voro stora nog för att på dem knäböja.
Strängt ålagda voro vi att icke lämna dem, att icke låta
ens en flik af våra mantlar fläkta utom cirkeln. 
Förgätenheten häraf kunde kosta oss lifvet.

Magiern lade svärdet ifrån sig i en triangel utanför
kretsen. Han bestänkte sig själf och oss med vigvatten,
läste några formulärer öfver rökelsen och törnkvistarne
samt antände dem. Detta var tecknet för oss att åter
försjunka i bön. Vi fingo icke upphöra att bedja, förrän
vi hört det första ordet af besvärjelsen.
Rökelsen utbredde ett genomskinligt for öfver cellen.
Här och där förtätade den sig till besynnerliga gestalter:
än mänskliga, än fantastiska djurskepnader, som stego
upp mot hvalfvet och åter sänkte sig.

Det måtte ha legat något narkotiskt i rökmolnen.
Jag betraktade dem i ett nästan halfdrömmande tillstånd,
medan mina läppar ohörbart hviskade de anbefallda bönerna.

Jag väcktes ur detta tillstånd af besvärjelsens första 
ord. Det slog ned som en blixt i min själ och
väckte mig till fullt medvetande af min ställning och
stundens betydelse. Blodet i mina ådror var som 
förvandladt till is.

Magiern stod framför mig, hög, rak och befallande.
Han hade upptagit besvärjelseboken och läste med dof
röst den första citationen, som börjar med ett långt
formulär, åkallande de olika mystiska Gudsnamnen.

Det är mig omöjligt att återgifva denna citation.
Det högsta och det lägsta, det gudomliga och det 
helvetiska, det för hvars helighet vi känna outsäglig 
vördnad, och det för hvars gudlöshet vi förnimma den 
djupaste fasa, voro här förenade i de högtidligaste och 
förfärligaste ord, som människotunga någonsin framstammat.
Jag började först nu få en aning om ordets makt.

Ännu var icke demonens namn uttaladt. Ju mer det
ögonblicket nalkades, så mycket djupare vardt magierns
röst. Nu kom kallelseformeln och nu ... ljöd namnet
Tekfael.

Det var, som om ett tusenfaldigt, men hviskande
eko från hvalfvet, från alla hörn af rummet, från alla
dödskallarne och från själfva besvärjelseboken upprepat
Tekfael.

Magiern tystnade. Rökelsen förtätade sig och tog
en rödaktig färgton, som småningom vardt starkare. Vi
tyckte oss höra åskan gå, först på afstånd, så närmare,
slutligen öfver våra hufvuden. Det var, som om tornet
skakade och hvalfvet öfver våra hufvuden rämnade. Mina
knän sviktade. Genom den röda rökmassan skar plötsligt 
en blixt. Magiern utsträckte sin staf, likasom om han
velat bjuda den stanna. Han höjde åter sin röst, stark
och kraftig midt under de fortsatta åskslagen. Röken
förtunnades åter; ur densamma, helt nära oss, midt
framför magiern, omedelbart invid trollkretsen, så godt
som vid motsatta ändan af hans framräckta staf, 
framskymtade ett något, en gestalt, hvars första anblick 
beröfvade mig medvetandet. Min sista känsla var, att jag
sjönk till golfvet, att jag var förlorad ...

-- -- -- -- -- --

Jag vaknade med ångestsvetten på min panna men
lyckligtvis i min egen bädd och i nittonde århundradet.
Utsikten från mitt fönster är glad och liflig. Jag ser en
flod, som bär stolta skepp, jag ser människovimlande
kajer och luftiga gator. Jag lefde åter i det närvarande.

-- -- -- -- -- -- --

De ville dock något stort, dessa medeltidens lärde
magier. Det var en väldig fantasiskapelse, deras 
vetenskap. Han ligger i ruiner för att aldrig mer uppstå,
men de grusade spillrorna vittna om tron på en 
allomfattande mänsklig kunskap och makt.
Desse lärde magier voro också oroliga Faustnaturer,
lika skilda från den vanliga typen af medeltidslärde, som
Faust från den pedantiska, gloshögfärdiga, 
brödstudieidkande nattmössan Wagner. På samma gång som de
skattade sin svaghetsgärd åt traditionen och byggde sitt
system på emottagna satser, var det ibland dem, som
aningar om framtiden började röra sig och en trängtan
yppas till ett klarare ljus än det, med hvilket skolasterna,
herrar doctores angelici och seraphici kände sig högligen 
själfbelåtna. När studiet af de gamle grekerna
åter började, när renässansens gryning visade sig vid
synranden, var det dessa svärmiska naturer, som, ännu
försänkta i magiens drömmerier, först mornade sig och
började tänka. Det var känslan af den härskande 
teologiens och skolastikens otillräcklighet, hvilken drifvit
dem in i »den hemliga filosofiens» tempel. Enär pelarne
i detta voro sammanförda från olika kultursfärer, hade
deras uppfattning blifvit mer universell än specifikt 
kyrklig; de hade druckit ur den profana traditionen lika
djupt som ur den kristna, anseende dem bägge flyta
ur samma gudomliga urkälla: deras skrifter anföra 
Porfyrius vid sidan af Johannes och den föregifne Hermes
vid sidan af Paulus. Det mod, hvarmed de sökt
spränga portarne till andevärlden, kom dem sedermera
till godo, när det gällde att från barndomstrons 
stränder våga sig ut på tankens ocean. Campanella, Vanini,
Giordano Bruno, Cardanus stå på öfvergångspunkten
från magiens dogmatisk-fantastiska spekulation till en
filosofi i de gamle grekernas och den moderna tidens
mening. Hade redan förut en och annan magier af det
gamla slaget dött under förföljelser, så var det icke
underligt, att sådana »ateister» som Vanini och Bruno
nu måste bestiga bålet.

Medeltidens hemliga vetenskaper med deras anor,
väl ej från paradiset eller Noaks ark, såsom deras 
idkare trodde, men från en uråldrig österländsk kultur och
med sitt tusenåriga välde öfver äfven de starkaste och
mest oafhängiga själar, som kunde uppspira under 
kyrkans tankenivellerande inflytelse, äro ägnade att påminna
dem, som vilja förgäta det, om en måhända sorglig, men
alldeles obestridlig sanning: att mänskligheten kan under
många och långa århundradens lopp med uppriktigaste
tro omfatta och med ofantlig möda till ett system 
sammandraga opröfvadt emottagna satser, som innehålla mer
falskt än sant -- satser, hvilkas höga ålder icke gifver
dem större anspråk på giltighet, än den villfarelse äger,
som uppkommit i går och skingrats i dag. Intet speciellt
gudomligt inflytande har räddat eller skall rädda släktena
från att i arf emottaga fädernas villfarelser tillika med
deras förvärfvade insikter -- intet annat gudomligt 
inflytande än det, som drifver oss att själfva tänka för att
komma till klarhet.

*
IV.

Folkets magi och kyrkans kamp mot henne.


Hvarhelst den religiösa föreställningen delar väldet
öfver världen och människan emellan tvenne
absoluta makter, en god och en ond, där skiljer hon ock
mellan tvenne arter af magi: den gudomliga och den
diaboliska. Så hos perserna, som kände en hvit magi
och en svart. Så ock i den kristna medeltiden.

Grekerna däremot visste intet af denna skillnad. Då
världen för dem var ett helt i både sedligt och fysiskt
hänseende, blef magien ingenting annat än konsten att
utforska och bruka de hemliga krafterna i detta harmoniska 
kosmos, och undergöraren, som icke kunde tänkas
härleda sin makt ur en ond källa, var otvifvelaktigt en
gudarnes älskling och en heroernas jämlike, icke ovärdig
stoder och tempel, såvida han begagnade sin konst till
människornas fromma. För öfrigt tillbakaträngdes hos
grekerna det magiska åskådningssättet allt mer af 
filosofien -- af skepticism och rationell forskning, 
tills efter Alexanders tid, genom den närmare beröringen mellan
Europa och Asien, det åter började göra sig gällande
och slutligen firade sin triumf i den dualistiska 
religionsform, som under namn af kristendom tog 
västerlandet i besittning.

I en föregående artikel har i några drag tecknats
den kamp, som den orientaliska andan på sitt tåg genom
Europa hade att bestå först med den helleniska hedendomen, 
därefter med den kristnade hellenism, som ingått
i själfva kyrkan. När kristendomen sedermera utbredde
sig bland germaner och slaver, uppstod en ny attraktions- 
och repulsionsprocess mellan honom och de barbariska
naturreligionerna, hvilkas elementer han delvis med sig
försmälte, delvis tillbakastötte. Gudarne förvandlades till
djäflar, men deras attributer och fester öfverflyttades på
helgon. Påfven Gregorius den store förordnade, att de
hedniska festerna skulle blott småningom förvandlas till
kristna, och att man i många stycken måste efterapa
dem»Emedan de (de till kristendomen nyss omvände 
anglosaksarne) bruka slakta många oxar och hästar vid djäflarnes (de
inhemska gamla gudarnes) fester, så är det alldeles nödvändigt,
att man låter denna fest bestå och underskjuter honom en annan
grund. Så skall man ock på de kyrkliga festdagarne och på de
heliga martyrernas åminnelsedagar, hvilkas reliker förvaras i de
kyrkor, som blifvit byggda i hedniska offerlundar, fira en 
alldeles liknande högtid, omgärda en festplats med gröna träd och
föranstalta ett kyrkligt gästabud. Dock skall man icke till Satans
ära offra djuren, utan slakta dem till Guds pris och för matens
skull, samt tacka alla goda gåfvors gifvare för densamma.» Beda
Venerabilis: Historia eccles., 1. I, c. 30.. På Bonifacius tid funnos i Tyskland kristna 
präster, som samtidigt offrade åt Tor och döpte i Jesu
namn. Ett väsentligt inflytande på kristendomens snabba
utbredning hade Gregorius maxim, att man ej får vara



noga i valet af proselyter, emedan man måste hoppas på
kommande bättre släkten. Man behöfde blott primsignas
för att erhålla rättighet att bevista gudstjänsten och
blifva begrafven inom kyrkogårdsmuren. Skänker till
kyrkan, vallfärder, gissling, upprepande af latinska 
bönformulärer öppnade för proselyten det kristna 
himmelrikets portar lättare än dygd och tapperhet för hedningen
öppnat Valhalls. För öfrigt kunde hedningen med 
bibehållande af hela sin föreställningskrets ingå i kyrkans
gemenskap. Kyrkan förnekade icke utan bekräftade den
verkliga tillvaron af allt, som varit föremål för hans tro,
men hon behandlade dessa föremål i enlighet med sitt
dualistiska schema och än upphöjde dem till något heligt, 
än nedsatte dem till något diaboliskt. Så t. ex.
förvandlade hon de elementar-andar, på hvilka kelter och
germaner trodde, från goda eller sedligt likgiltiga 
naturväsen till fallna änglar, afundsamma på människan för
hennes arfslott i himmelriket, och hade det förut stått
en tänkande hedning fritt att antaga eller förkasta 
tillvaron af sådana väsen, blef det för honom såsom 
proselyt en salighetssak att tro på densamma. Det fanns 
ingen vidskeplig föreställning nog rä att icke erhålla 
kyrklig hallstämpel; ja, ju råare den var, med desto större
begärlighet syntes man tillägna sig den. Till och med en 
så odlad ande som Augustinus, den förnämste kyrkofadern 
och skriftställaren på sin tid, förklarade det vara
»oförskämdt» att betvifla tillvaron af fauner, sylvaner
och andra demoniska väsen, som lura efter kvinnor,
hafva umgänge och föda barn med dem 
Creberrima fama est multique se expertos vel ab eis qui
experti essent, de quorum fide dubitandum non est, audisse confirmant, 
silvanos et faunos, quos incubos vocant, improbos sæpe exstitisse 
mulierihus et esrum appetisse ac peregisse concubitum, et quosdam 
dæmones, quos Dusios Galli nuncupant, hanc assidue immunditiam et 
tentare et efficere plures talEsque asseverant, ut hoc negare impudentiæ videatur.» (De civitate Dei, 1. XV, c. 23).. Så lades
grundvalen till den vidskepelsens omätliga labyrint, i
hvars mörker människoanden under medeltidens tusen år
har famlat.

I brytningen mellan kyrkan och de nordliga folkens
naturreligioner se vi i ett visst hänseende samma 
skådespel upprepadt som förut i striden mellan kristendomen
och den grekisk-romerska kulten. Uppställde nyplatonikerna 
sin Apollonius af Tyana såsom en sidobild till de
kristna undergörarne, så hade äfven kelter, germaner och
nordmän sina med öfvernaturliga krafter utrustade siare,
hvilka de kristna missionärerna måste öfverträffa i 
underverk, om de skulle vinna anseende åt den nya läran.
Många äro berättelserna om biskopar och präster, som
burit glödande handskar, gått på glödande järn o. s. v.
inför de förvånade hedningarnes ögon. Hade underverk,
förrättade af kristendomens apostlar, sin källa i 
gudomliga krafter, så måste deras motståndares hafva sin i
djäfvulens bistånd. Redan här stod hvit magi mot svart,
Guds omedelbara och öfvernaturliga verkan i sina redskap
mot djäfvulens i sina. Och var kyrkans förnämsta betydelse 
den att utgöra en räddningsanstalt mot djäfvulen; voro 
alla hennes magiska bruk från sakramenterna
till amuletten lika många vapen mot dennes angrepp;
voro de hedniska religionerna, som dukat under för 
kristendomen, ingenting annat än olika arter af samma 
djäfvulstjänst, och deras präster, siare och läkare Satans verktyg;

så var det naturligt, dels att alla traditioner från 
hedendomens tid, vilka kyrkan icke omgestaltat och gjort till
sin egendom, skulle förvisas till djävulstjänstens område,
dels och att varje handling, vilken övernaturliga verkningar 
tillskrevs, men som ej förrättats av kristen präst
eller i Jesu namn, skulle hänföras till en svart magi,
dels slutligen att möjligheten av en omedelbar samverkan,
ett medvetet förbund mellan djävulen och människor,
skulle upphöjas till en trosats.

En mellan det goda och det onda, mellan Gud och
djävulen, mellan kyrkan och hedendomen uppstånden
strid, som föres med underverkets vapen av tvenne 
omedelbart mot varandra ställda mänskliga representanter
för dessa principer, var ett ämne, som ovillkorligt måste
egga den diktande inbillningskraften till verksamhet.
Också finna vi redan i ett av den kristna litteraturens
äldsta monumenterRecognitiones divi Clementis ad Jacob., 1. II.
 en saga av denna beskaffenhet. Det
år Simon Petrus, klippan på vilken kyrkan är byggd,
som där kämpar med den i Apostla-gärningar omnämnde
Simon magikern från Samaria. Sedan mindre Asiens 
städer bevittnat deras tävlan i underverk, står huvudslaget
dem emellan i Rom. I det församlade folkets åsyn företager 
Simon magikern en himmelsfärd, men störtar ned
och bryter benen, sedan Simon Petrus befallt de onda
andar, som osynliga föra magikern mot skyarna, att släppa
honom. Ytterligare utsmyckad uppdyker denna saga hos
senare kyrkliga skriftställare. Till henne sälla sig snart
andra om en Cyprianus, en Teofilus, Militaris, Heliodorus 
m. fl., som av begär efter jordisk härlighet avsvärja
Kristus och ingå ordentliga förbund med djäfvulen. I den
helige Basilius’, ärkebiskop af Cæsarea och Kappadocien,
lefnadsbeskrifning (han var samtida med kejsar Julianus
»affällingen») omtalas en yngling, som af en hednisk
trollkarl hade erhållit ett anbefallningsbref till Satan.
Sedan ynglingen, enligt trollkarlens föreskrift, nattetid
begif vit sig till en hednings grafvård och där framtagit
brefvet, blef han hastigt förd till en ort, där Satan, 
omgifven af sina änglar, satt på en tron. Ynglingen afsade
sig skriftligen dopet och svor sin nye herre tro och lydnad. 
Men efter en tids förlopp ångrade sig den förvillade och 
bekände för den helige Basilius hvad han gjort.
Biskopen bad för honom i 40 dagar; när därefter dagen
var inne, då Satan, på grund af den gjorda öfverenskommelsen, 
skulle hämta sitt byte, hade biskopen ställt
ynglingen i midten af sin bedjande församling. Satan
infann sig; det blef en strid emellan honom och biskopen 
-- en strid som fördes under det folket med händerna 
sträckta mot höjden anropade Gud om bistånd,
och som slutade därmed, att förskrifningen föll ur 
djäfvulens klor och sönderrefs af biskopen. Den ofvan
nämnde Teofilus hade likaledes lämnat Satan en 
förskrifning på sin själ, hvilket aktstycke den heliga jungfrun
dock på hans ifriga böner återställde till honom, 
hvarefter han, varnad af hvad som skett, förde ett heligt
lif och blef en sankt Teofilus, innan han lade sina ögon
tillsamman. Dessa första sagor om skriftliga förbund
mellan djäfvulen och människor sluta, som man ser, med
syndarens räddning; icke så de senare. Erinra vi oss
nu, att det var en af kyrkan predikad trossats, att alla
magiska och underbara gärningar, som icke förrättas af

präst och i Jesu namn, få sin verkningskraft genom
djäfvulen; att denne förlänar sina anhängare makt öfver
naturen och att demonerna såsom »incubi» och »succubi» 
söka och finna köttsligt umgänge med människornaDenna åsikt uttalas redan uti Henoks bok och hos rabbinerna. I likhet med dem tydde äfven kyrkofäderna de i Genesis
omtalade »Guds söner», som funno behag i »människors döttrar»,
såsom fauna änglar. Så Cyrillos, Atenagoras, Iremæus, Lactantius,
Tertullianus m. fl. Ett yttrande af Augustinus i samma riktning
halva vi nyss anfört. Den grekiska mytologien med dess kärlekshandel mellan gudar och människor måste lämna ett stöd åt denna
vantro. -- Luther, som ej kunde frigöra sig från sin tids vidskepelse, förkunnar flerestådes i sina »Tischreden», att djäflarne
kunna afla barn med människor. »Es ist wahrlich ein gränlich,
schrecklich Exempel», säger han på ett ställe, »dass der Teufel
kann die Leute plagen, dass er auch Kinder zeuget.»,
så upptäcka vi redan i de första kristna århundradenas.
föreställningssätt elementerna till medeltidens häxeri-värld.
Och då man vidare läser de anklagelser, som de första
kristna sekterna slungade mot hvarandra -- då man
erfar, att det parti, som genom kyrkomötet i Nicæa blef
upphöjdt till rättroget, anklagade gnostikerna, marcionitema, 
arianerna för djäfvulstjänst, förbund med Satan
och trolleri, så möter oss redan där den sammanställning
och försmältning af kätteri med trolleri, hvarigenom 
medeltidskyrkan förvärfvade sig ett så fruktansvärdt vapen
mot olika tänkande -- en sammanställning, som man ej
har att tänka sig blott såsom ett tillfälligt påfund af
ondskan och det teologiska hatet, utan som den ovillkorliga 
konsekvensen af hela den dualistiska världsåskådningen, 
som den nödvändiga frukten af djäfvulstron.

Det måste hafva dröjt tämligen länge, innan de fester, som 
voro gängse inom de europeiska naturreligionerna, hade hunnit 
utrotas eller omstöpas i kristlig form.
De yttre bruk, i hvilka religiösa föreställningar försinnliga 
sig, äga i allmänhet en segare motståndskraft än
föreställningarne själfva och fortfara, sedan dessa 
försvunnit, såsom snäckhuset efter snäckans död. I de
något utbildade naturreligionerna står solens och månens
dyrkan främst. Bland kelter, germaner och slaver, såsom
förut bland hebreer och fenicier, firades dessa ljusets
gudomligheter med eldars tändande, offer och gästabud
på berg och i lundar, isynnerhet vid vårdagsjämningstiden 
(Påsken), Maj månads ingång (Valborgsmässonatten)
och i midsommarnatten. Då spår af denna sed ännu i
våra dagar gifvas, ehuru dess ursprungliga betydelse gått
förlorad, kan man desto tryggare antaga, att den, först
öppet, sedan hemligt länge fortlefvat med bibehållande af
sin betydelse, i trots af andliga och världsliga myndigheters 
bemödanden att utrota den, och i folkmeningen
alltmer antagande den karaktär af djäfvulstjänst, hvilken
kyrkan påtryckte minnena från hedendomen. Och när
den slutligen upphört eller öfvergått till en äfven i kyrkans 
ögon ofarlig folkförlustelse, måste dock hågkomsten
af de demoniska berg- och lundfesterna hafva ärfts från
släkte till släkte, hvarvid den tro låg nära till hands, att
de ännu fortfore och hade till deltagare sådana personer, 
som idkade magiska konster och hade fått de forna
valornas och druidinnornas -- de hedniska sierskornas
och läkarinnornas -- misstänkta visdom i förläning. Att
föreställningarne om häxsabbaten, som ansågs firas natten
till den 1 Maj, och om häxornas påskridt till Blåkulla, hafva
denna historiska rot, är högst sannolikt. Den kyrkliga
litteraturen från medeltidens första hälft lämnar oss icke
alldeles utan vinkar, som synas bestyrka denna förmodan.
Sankt Egidius, död 659, ifrar mot den med dansar 
förbundna, från hedniska fäder ärfda eldkulten under 
midsommarnatten, mot anropandet af solen och månen (som
han kallar »demonerna Hercules och Diana»), samt mot
andakts förrättande i lundar, vid träd, källor och 
skiljevägar. Alemannernas apostel, sankt Firminus, död 754,
predikar mot samma sed och framhåller i synnerhet de
gamla kvinnorna såsom envist fastbängande vid de 
djäfvulska festerna med deras trollsånger och dansar. Nyare
författare i det ämne, som här afhandlas, påpeka ett
synodalbeslut, som skulle datera sig ända från konciliet
i Ancyra år 314 och bjuder biskoparne att i synnerhet
hålla ögonen öppna på »gudlösa kvinnor, hvilka, förförda
af demonernas bländverk, inbilla sig, att de nattetid i
sällskap med Diana och Herodias, ridande på vissa djur
öfverfara stora landsträckor och måste under vissa nätter
vara församlade på sin härskarinnas befallning». Men
fast detta synodalbeslut är understucket och tillhör en
långt senare tid och en annan ort -- det anföres först
på åttahundratalet i ett af abboten Regino författadt
verkReginonis libri duo de synodalibus causis et disciplinis.
ecciesiasticis. Arbetet är ånyo utgifvet i Leipzig år 1840.
 -- så bar det ålder nog för att här förtjäna
afseende. Till beslutet är fogadt ett antal biktfrågor, som
biskoparne hafva att till sådana kvinnor framställa. Bland
dessa frågor äro följande, som ställa häxridten i omedelbar 
förbindelse med de hedniska traditionerna:

»Har du iakttagit de från hedningarne ärfda bruk
att betrakta stjärnornas lopp, nymånen och månens 
förmörkelser? Och har du genom ropet: segra, måne
(vince, Luna), inbillat dig kunna återgifva honom hans
ljus? Har du, då du velat bedja, gått till andra ställen
än till kyrkan, såsom till källor, stenar, träd eller 
skiljevägar? Har du där antändt ljus och offrat bröd eller
något annat?»

Den år 1182 aflidne Johan af Salisbury skrifver om
kvinnor, som, anförda af en »nattdrottning», församla
sig och fira gästabud, hvarvid de helst spisa kött af barn,
som de stulit ur vaggorna; dock förmodar han, att allt
detta icke är verklighet utan demoniska bländverk, syner,
som djäfvulen föregycklar, och tomma drömmar, helst
sådant förekommer endast med kvinnor och ej med män,
som äro af starkare förstånd. Samma åsikt om saken
hyser Guillaume från Auvergne, biskop af Paris (död
1248). Men redan i denne prelats lifstid blef tron på
häxfesternas verklighet genom påfven Gregorius IX 
anbefalld, och hvarje tvifvel därom förklarades för kätteri.

Samtidigt härmed upplifvades och stadfästes från
kyrkans sida kätteriets och häxeriets samband med hvarandra, 
så nämligen, att alla kättare borde anses som
djäfvulens svurne undersåtar och invigde i häxeriet, om
än icke alla häxmästare och häxor fördenskull vore kättare. 
Kyrkan, som vid denna tid såg sig hotad af flera
nyss uppkomna sekter, tillgrep alla medel för att 
upprätthålla hierarkien och bekännelsens enhet. År 1223
utfärdade Gregorius IX ett bref, i hvilket han uppmanade
till korståg mot stedingharne, en sekt, som hade utbredt
sig i Friesland och Nedersachsen. Han beskyllde dem
för att dyrka och hafva sammankomster med mörkrets
furste. Stedingharne skulle nämligen, enligt det påfliga
brefvet, anse djäfvulen för den egentlige och gode guden,
som af den andre blifvit fördrifven eller låtit fördrifva
sig ur himmelen, men som skulle återvända dit i tidernas 
fullbordan, sedan usurpatorn genom sin eländiga
världsregering, sin grymhet och orättvisa, gjort sig 
förhatad af människorna och slutligen blifvit öfvertygad om
sin oduglighet och vanmakt. I sanning, om en sådan
lära hade uppkommit, så kunde man ej förundra sig
däröfver. Öfverallt såg man djäfvulens makt och inflytande; 
ingenstädes Guds, om ej i de blodiga och förskräckliga 
lagar och i den förtryckande samhällsordning,
som andliga och världsliga myndigheter förklarade för
gudomliga. Själfva den teori, med hvilken kyrkan ville
åt Gud rädda hans attribut af allmakt -- »tillstädjelse» --
teorien, enligt hvilken djäfvulen blott med Guds »tillstädjelse» 
utöfvar ett sådant välde -- själfva denna teori
var ägnad att öka förvirringen och fasan. »Aldrig», 
säger Bunsen»Gott in der Geschichte», III. och detta med full sanning, »har det gifvits
en tid af större förtviflan om den gudomliga världsordningen än 
medeltiden.» Bunsen böjer sig till den franske
historieskrifvaren Michelets åsikt, att från trettonde till
femtonde århundradet, sedan valdenserna och albigenserna
i Frankrike blifvit af kyrkan utrotade och de lägre 
folkklasserna förnedrats till lifegne, en förtviflans religion, en
verklig Satans-kult bildade sig, och att häxsabbaten hade
sin faktiska grund i nattliga församlingar, som tusentals
förvildade, af vidskepelsen, eländet och förtrycket till
vansinne drifna människor höllo för att hylla och om
bistånd anropa djäfvulen. Dock föreligger intet 
otvifvelaktigt historiskt faktum till bestyrkande, att sådana 
församlingar ägt rum. Vi hålla den åsikt för sannolikare,

som vi ofvanför antydt, att häxsabbaten var ett fortlefvande, 
allt mer förstoradt, allt gräsligare utmåladt minne
af naturkultens förnedrade fester, en inbillningskraftens
mara, som tryckte bröstet på den i en drömvärld 
försänkta mänskligheten, och att det blott behöfdes den af
kyrkan befästade tron på dess verklighet för att 
framkalla de företeelser, om hvilka här blir fråga. -- 
Likasom stedingharne behandlades valdenserna och albigenserna. 
»Det må domarena veta», skrifver en inkvisitor,
»att trollkarlarne, häxorna och djäfvulsbesvärjarne nästan
alla äro valdenser. Alla valdenser äro till yrket, 
väsentligt och formellt, djäfvulsbesvärjare, och ehuru icke alla
besvärjare äro valdenser, träffa besvärjelse och valdensen 
ofta tillsamman.» Åt den fasa för djäfvulen och
hans redskap, som uppfyllde sinnena, gåfvo kyrkans högsta 
myndigheter oaflåtligt ny näring och kunde utan samvetsagg 
göra det, emedan de själfva voro gripna af
samma fasa. Så utfärdade påfven Johan XXII år 1303
tvenne bref, i hvilka han klagar, att han själf icke 
mindre än oräkneliga af hans får städse hotas till lifvet af
häxmästares konster, hvilka förmå att inbringa djäflar i
speglar och ringar och att med sitt blotta ord afdagataga
människor. Särskildt nämner han, att hans fiender sökt
döda honom genom att med hans namn döpa dockor och
under djäfvulens anropande genomsticka dem med nålar.
Hvilket intryck dylika kungörelser från Kristi ståthållare,
kyrkans ofelbara öfverhufvud, skulle göra på sinnena,
behöfver icke påpekas. Det dualistiska åskådningssättet
mognade allt mer och mer till den förfärliga kris, som
utbröt i femtonde århundradet. Krisen föregicks af 
tempelherreprocessen och af flera storartade, men lokala
häxerirättegångar med ty åtföljande bål, tills ändtligen
den 5 Dec. 1484 påfven Innocentius’ VIII:s bulla »Ad 
futuram rei memoriam» utkom. Denna med dess följeslagare,
den af munken och inkvisitorn Sprenger författade» Häxhammaren» 
(Malleus malificarum), bragte det onda till dess spets. 
Helvetet var icke längre ett inbillningskraftens foster; vi 
se det i sin fulla verklighet upprättadt på jorden och sträcka 
sina gränser så långt som kristenheten.

Utrymmet nekar oss att i ordagrann öfversättning
återgifva Innocentius’ bulla, skrifven på ett sitt ämne värdigt
barbariskt latinHon finnes på originalspråket fullständigt intagen i Horsts
»Demonomagie», II.. För innehållet bör dock redogöras:
»Guds trälars träl» börjar med att betyga den omsorg,
hvilken åligger honom såsom själarnes herde, att befrämja
den katolska trons blomstring och drifva kätteriets skändlighet 
fjärran från de troendes gränser. »Men», fortfar
han, »jag har nyligen icke utan stor sorg erfarit, att
personer af bägge könen, glömska af sin egen salighet
och förirrande sig från den katolska tron, beblanda sig
med djäflar, med incubi och succubi, samt genom trollsånger, 
besvärjelser och andra nesliga vidskepelser, utsväfningar, 
förbrytelser och brott skada kvinnornas foster,
djurens afföda, fältens skördar, vinträdens drufvor och
trädens frukter, likasom de ock fördärfva, kväfva och
tillintetgöra män, kvinnor, får och fä, vingårdar, trädgårdar, 
ängar, betesmarker o. s. v.; med inre och yttre
smärtor och sjukdomar hemsöka män, kvinnor, boskap
och andra djur; hindra männen att afla och kvinnorna
att föda, göra dem alldeles obrukbara för deras plikter


mot hvarandra samt dessutom med vanhelgande läppar
afsvärja själfva den tro, som de i dopet undfått ....»
Fördenskull utnämner påfven sina älskade söner, teologie 
professorerna Henrik Institor och Jacob Sprenger
till öfverinkvisitorer med oinskränkt makt öfver de 
landsändar, som med dessa brott blifvit besmittade, och då
han vet, att personer gifvas, som icke blygas att ihärdigt
påstå, att sådana brott äro inbillade och ej böra bestraffas, 
så hotar han dessa, af hvad stånd och värdighet de
vara må, med de svåraste straff, ifall de skulle våga
lägga något hinder i vägen för inkvisitorerna eller ställa
sig emellan dem och de anklagade. Slutligen tillkännagifver 
han, att intet vad från häxeriinkvisitorernas domstolar 
till andra tribunaler, ej ens till påfven själf, får äga
rum. Inkvisitorerna och deras biträden beklädas med
obegränsad makt öfver lif och död, samt uppmanas att
med ifver och stränghet uträtta sitt kall.

Bullan innehåller inga närmare anvisningar, huru
domarena i häxeriprocesserna borde förfara. Att meddela 
en fast norm för rannsakningen öfverlämnades åt 
»Häxhammaren». Då denna bok blef den juridiske 
rådgifvare, som i alla länder, äfven de protestantiska, ända
in i adertonde århundradet följdes, är det af vikt för
ämnet att lämna en öfversikt af dess innehåll. Bättre
än därigenom kan tidens anda icke karakteriseras; på
handgripligare och klarare sätt kan man icke visa, hvart
det slutligen förer, då supranaturalistiska föreställningar
ingå i en världsåskådning, och huru dessa slutligen 
tillintetgöra förstånd, sedlighet, mänsklighetskänsla samt 
förvandla världen till ett dårhus.

Boken, åt hvilken Innocentius' bulla och ett diplom
af kejsar Maximilian tjäna såsom en anbefallande 
inledning, börjar med en apologi, som skall ådagalägga, att
dess författare icke framkommer med något nytt och
opröfvadt, utan med sina satser fullständigt befinner sig
på den heliga skrifts och kyrkans mark. För detta
ändamål anför han ställen ur gamla och nya testamentet,
ur kyrkofäderna, konciliernas beslut, kanoniska rätten, ur
Thomas' af Aquino, Damianus' m. fl. skrifter. Djäfvulen,
säger »Häxhammaren», har visserligen icke makt att
upphäfva naturlagarne, men att Gud tillstadt honom ett
vidsträckt välde öfver de kroppsliga tingens naturliga
krafter bevisar bibeln oemotsägligt. Man behöfver endast
erinra sig Hiobs historia och Jesu frestelse i öknen för
att inse detta. Ytterligare bevisar tillvaron af de många
besatte, om hvilka nya testamentet talar, att djäfvulen
kan innebo i människan och begagna hennes kropp såsom 
sitt verktyg. Men, fortfar »Häxhammaren», som
städse bemödar sig att tillvägagå med en skenbar logik,
»man får icke förblanda besatte och häxor med hvarandra. 
Tillvaron af de förre bevisar icke tillvaron af de
senare. Denna måste bevisas på annat sätt. Och beviset 
är följande: Djäfvulen såsom andligt väsen är icke
mäktig af en egentlig kroppslig beröring; han måste 
fördenskull betjäna sig af ett instrument, åt hvilket han
meddelar sin kraft, ty hvarje kroppslig verkan sker genom 
beröring. Dessa instrumenter äro trollkarlarne och
häxorna. Då det således å ena sidan är obestridligt, att
djäfvulens makt är stor, men å andra att han ingenting
kan uträtta utan medelst trollkarlar och häxor, så följer
häraf nödvändigt, att sådana måste gifvas. För öfrigt
bestyrkes detta antagande på det bestämdaste af bibeln.
Moses förordnar nämligen, att trollkvinnor skola dödas,
hvilket stadgande vore alldeles onödigt, om icke 
trollkvinnor existerade. Den som påstår, att ingen häxa 
gifves, bör därför rättvisligen bestraffas såsom kättare.»

»Häxhammaren» uppkastar därefter den frågan, hvarför 
kvinnokönet företrädesvis slår sig på häxeri, och 
besvarar den sålunda: De helige kyrkofäderna hafva ofta
yttrat, att tre ting äro de, som ingen måtta hafva hvarken
i godt eller ondt: tungan, prästen och kvinnan. Om
kvinnan är detta uppenbart. Man har i alla tider klagat
öfver henne. Den vise Salomo, som själf blef af kvinnor 
förförd till afguderi, har flerstädes i sina skrifter
gifvit kvinnokönet en sorglig, men sann, orlofssedel.
Och den helige Krysostomus säger: »Hvad är kvinnan
annat än en vänskapens fiende, ett oundvikligt straff, ett
nödvändigt ondt, en naturlig frestelse, en önskvärd olycka,
en städse rinnande tårekälla, ett ondt naturens verk,
öfverdraget med skimrande fernissa?» Redan den första
kvinnan trädde i ett slags förbund med djäfvulen; skulle
då icke hennes döttrar göra det? Själfva ordet femina
(kvinna) betyder: den som hafver mindre tro; ty fe
betyder tro och minus mindreSlika etymologier förekomma flera i »Häxhammaren». 
Ordet Diabolus (djäfvul) härledes af duo, två, och bolus, bit, hvilket förklaras så, att djäfvulen fiskar på en gång efter två bitar: själen
och kroppen.. Skapad af ett krokigt
refben har kvinnans hela själsriktning blifvit krokig och
böjer sig hellre åt det onda än åt det goda. Och jämför 
man härmed hvad Seneca säger: »kvinnan måste
antingen älska eller hata; ett tredje gifves för henne
icke» -- så inser man klart, att när hon icke älskar
Gud, hon måste förfalla i den andra ytterligheten och
hata honom. Häraf är lätt att förstå, hvarför 
företrädesvis kvinnokönet befattar sig med häxeriDenna deduktion, späckad med plumpheter, som ej kunna
vidröras, upptager 33 sidor i »Häxhammaren». Den vill vara
mycket öfvertygande. Också har den banat hundratusentals kvinnor 
vägen till döden i lågorna..

Man torde nu fråga: huru är det möjligt, att Gud
tillstädjer häxeriet? Härtill svarar »Häxhammaren», att
Gud, utan att hans fullkomlighet däraf lidit, tillstadt 
änglarnes och de första människornas fall, och likasom han
fordom tillåtit förföljelser mot de kristna, på det att 
martyrernas ära skulle blifva desto större, så tillåter han nu
häxeriet, på det att de rättfärdiges tro skall blifva desto
mer uppenbar.

Häxornas förbrytelser öfverstiga alla andra möjliga
förbrytelser. De förena i en person kättaren, affällingen
och mördaren. »Häxhammaren» bevisar, att de äro
värre än djäfvulen själf, ty han har en gång för alla
fallit och Kristus har icke lidit för honom. Djäfvulen
syndar alltså blott mot skaparen, men häxan både mot
skaparen och återlösaren.

Med dessa och slika teoretiska frågor sysselsätter
sig »Häxhammarens» första del. Dess andra del, som
beskrifver häxeriets olika arter och verkningar samt
huru det tillgår å häxsabbaten, inledes med en skildring
af trollkvinnornas makt. De göra hagel, åska och storm,
när de vilja; de fara genom luften från en ort till en
annan; de kunna på pinbänken göra sig känslolösa
ja ofta förtrolla de domarens sinne och förvirra honom
genom medlidande; de betaga människor och djur deras
alstringskraft; de kunna se frånvarande och förutsäga
tillkommande ting; de kunna efter eget behag uppfylla en
människa med obändigt hat eller obändig kärlek; de
förstöra fostret i moderlifvet, förorsaka missfall, 
förvandla sig själfva och andra till kattor och varulfvar, ja,
äro i stånd att med blicken förhäxa och döda människor
och djur. Deras hufvudlidelse är begäret att äta 
barnkött. De äta likväl endast odöpta barn; men om någon
gång ett döpt blir af dem förtärdt, så sker det genom
en särskild gudomlig tillstädjelse.

Deras förbund med djäfvulen är af tvåfaldig art:
antingen ett högtidligt, med alla formaliteter upprättadt,
eller blott ett privat kontrakt. Det förra slutes på 
följande sätt. Häxorna församla sig på en af djäfvulen
bestämd dag. Denne uppträder i församlingen, förmanar
dem i ett tal till trohet och lofvar dem rikedom, ära,
lycka och långt lif samt låter därefter de äldre häxorna
föreställa honom noviserna, hvilka han då pröfvar och
låter svärja trohetsed, hvarefter han lär dem konsten att
af nyfödda barns lemmar bereda trolldrycker och 
trollsalfvor samt skänker dem ett pulver med anvisning,
huru det skall begagnas till människors och djurs skadaFör att gifva läsaren ett klarare begrepp om den verkligen diaboliska förblindelse och förvildning, som utmärker den förskräckliga bok, för hvilken vi här redogöra, meddela vi ordagrant
följande berättelse ur »Häxhammaren», sid. 223: »Af alla kvinnor,
hvilka vi (inkvisitorerna Sprenger och konsorter) låtit bränna,
hafva vi funnit, att ganska få frivilligt anstiftat skada genom
häxeri. Vanligtvis hafva de af djäfvulen tvungits därtill. Sedan
de (på pinbänken) bekänt allt, pläga de vanligen genast försöka
taga lifvet af sig själfva, innan de föras till hålet. Detta beslut
inger dem djäfvulen, som är rädd, att de genom bot och bikt
skola finna nåd hos Gud. Lyckas honom icke denna list och hin
drar man dem att döda sig, så förstår han ofta att på annat sätt
betaga dem tillgång till nåden, nämligen genom att slå dem med
raseri, vansinne eller plötslig död!» -- Se där ett profstycke på
huru teologiska resonemanger, som åberopa sig på supranaturalistiska inflytanden, kunna brukas!.
Sedan novisen på nästa häxsabbat förnyat hyllningsakten,
är hon en äkta häxa. Barnen, som behöfvas för trollgrytorna 
och sabbatsmåltiderna, erhållas pä följande sätt.
Med blicken eller med det omnämnda pulvret dödas de
i all hemlighet, då de ligga i vaggan eller i sängen hos
sin moder. Enfaldigt folk tror då, att de dött af någon
naturlig orsak -- af sjukdom eller kväfning. Sedan de
därefter blifvit begrafna, stjäla häxorna dem ur grafven.
Det har händt, att domare, när en anklagad häxa bekänt, 
att hon så förfarit med något visst barn, låtit undersöka 
grafven och funnit barnet kvar däruti; men i
sådant fall bör domaren besinna, att djäfvulen är en
stor konstmakare, som för att rädda sin tjänarinna kan
hafva förvrängt synen på rättvisans handhafvare, och
häxans bekännelse (med tortyr aftvungen) bör i detta
fall gälla mer än domarens så lätt gäckade ögon.
(Hvilken triumf den resonerande supranaturalismen här
firar!)

Luftfärderna tillgå enligt »Häxhammaren» på det
sätt, att häxan med trollsalfvan bestryker ett kärl, en
sopa, en raka, ett kvastskaft, ett stycke linne; därefter
bär det af genom luften i synlig eller osynlig måtto allt
efter häxans tycke. Dem, som tvifla på luftfärderna,
påminner »Häxhammaren» om Math. IV, där det berättas, 
huruledes djäfvulen förde Jesus genom luften upp på 
tinnarne af templet.

Vi öfvergå nu till »Häxhammarens» tredje del,
häxeridomstolarnes brottmålslag, som lärer, »huru man
vid såväl andlig som världslig domstol skall förfara med
häxmästare, häxor och kättare».

I fråga om rättegångens inledning stadgar »Häxhammaren» 
först, att »undersökningen kan börja utan
föregående angifvelse och på blotta ryktet, att å någon
viss ort gifvas häxor, ty i en så själafarlig angelägenhet
är det domarens plikt att icke afvakta en angifvare eller
anklagare utan genast ex officio inkvirera». Då en
inkvisitor kommer till en stad eller by, skall han medelst
kungörelser, uppspikade på kyrko- och rådhusdörrarne,
under hotelse med bannlysning och världsliga straff, 
uppmana en hvar att angifva personer, om hvilka man 
förnummit någonting misstänkt och på häxeri antydande,
eller som för öfrigt stå i dåligt rykte. Angifvare kunna,
om inkvisitorn finner det ändamålsenligt, belönas med
kyrkans välsignelse och med penningar. För angifvare,
som vilja förblifva okända, bör i kyrkan en låda med
springa på locket inrättas.

Två eller tre vittnen äro tillräckliga för att fälla.
Infinna de sig ej till detta antal, må domaren låta 
hopsöka dem samt med ed tvinga dem att säga sanningen.
Han är ock berättigad att före det egentliga förhöret
examinera vittnena. Beträffande villkoren för att kunna
uppträda som vittne förklarar »Häxhammaren», att 
»bannlyste, medbrottslingar, ärelöse, förlupet liderligt 
tjänstefolk äro, då det gäller trossaker, oklanderliga vittnen».
Häxa får vittna mot häxa, hustru mot man, man mot
hustru, barn mot föräldrar o. s. v., men om vittnesmål
af medbrottslingar eller anförvanter äro till en anklagads 
fördel, gälla de icke, ty blod är naturligtvis 
tjockare än vatten, och den ene korpen hackar icke gärna
ut ögonen på den andre.

»Häxhammaren» tillåter en anklagad att hafva sakförare, 
men tillägger: »Försvarar defensorn sin för kätteri 
misstänkte klient öfver höfvan, så är det rätt och
billigt, att han betraktas såsom vida brottsligare än 
häxmästaren eller häxan själf, nämligen såsom en häx- och
kättarepatron, som är farligare än en häxmästare. 
Misstanken emot honom bör stiga, i samma mån som han
beter sig ifrigt i försvaret.» Men en rannsakning kan
vara svår nog, utan att den behöfver invecklas af en
slipad sakförare. För att förbrylla en sådan och snärja
den anklagade höfves det, säger »Häxhammaren», en
domare att erinra sig apostelns ord: »då jag var förslagen, 
har jag dem med list fångat», samt att själf visa
förslagenhet. »Häxhammaren» meddelar till domares
undervisning fem »ärliga och apostoliska knep» (detta är
bokens egna ord); ett af dem består däri, att man i
den afskrift af protokollet, som delgifves defensorn, 
inblandar en hop fakta, som under rannsakningen icke 
förekommit, samt förblandar vittnenas namn. »Därigenom
kunna de anklagade och försvararen blifva så förvirrade,
att de alldeles icke veta, hvem som sagt något eller hvad
som blifvit sagdt.»

Bland frågor, som skola ställas till en anklagad,
anbefaller »Häxhammaren» en mängd, om hvilkas 
beskaffenhet följande exempel kunna gifva ett begrepp:
Vet du, att folk håller dig för en häxa? Hvarför har
du visat dig på N. N:s ägor? Hvarför har du rört vid
N. N:s barn (eller ko)? Huru kom det sig, att barnet
(eller kon) strax därefter insjuknade? Hvad hade du
att göra utanför din stuga, då ovädret uppkom? Huru
kan du förklara, att din ko ger tre gånger så mycket
mjölk som andras kor?

Utförligt redogör Sprengers arbete för den behandling 
en för häxeri anklagad och till domaren öfverantvardad 
person har att utstå. Före förhöret skall den
anklagade läggas på pinbänken, för att sinnet må uppmjukas 
till bekännelse. Några låta sig sönderstycka lem
för lem, hellre än att tillstå sig skyldiga; sådana äro
»de värsta häxorna», och deras ihärdighet förklaras 
därmed, att »djäfvulen gör dem hårda mot plågorna». Andra,
som varit honom mindre trogna, öfvergifver han, och de
äro lätta att bringa till bekännelse.

»Har ingen bekännelse kunnat under den första
dagen häxan afpressas», -- vi anföra här »Häxhammaren» 
ordagrant -- »så fortfar man med tortyren andra
och tredje dagen. Visserligen förbjuder den världsliga
lagen att upprepa tortyren, när icke nya indicier kommit
i dagen, men fortsätta den får man. Fördenskull skall
domaren begagna följande formel: »Vi döma, att tortyren
skall med dig i morgon fortsättas (icke upprepas).»

På andra dagen skola tortyrinstrumenten förevisas
den anklagade, och en närvarande präst skall uppläsa
följande besvärjelse: »Jag besvärjer dig N. N. i den
heliga treenighetens namn, vid Jesu Kristi bittra tårar,
som han på korset utgjutit ... vid alla Guds heliges
och utvaldes tårar, som de utgjutit ötver världen ... 
att du, om du är oskyldig, genast utgjuter rikliga
tårar, men, om du är skyldig, alldeles inga tårar.
I Guds faderns, sonens och den helige andes namn.
Amen.»
Sällan gråter den sålunda besvurna personen. Men
om så sker, må domaren tillse, att det icke är saliv
eller någon annan vätska, som häxan därvid får i ögonen.

Häxan skall baklänges införas i tingssalen, för att
domaren må se henne, innan hon sett domaren. Annars
kan hon förhäxa honom och beveka honom till brottsligt
medlidande.

Före vittnesförhöret skall den anklagade afklädas
naken och af bödeln rakas öfver hela kroppen. Alla
lemmar skola noga undersökas, om något märke på dem
gifves, ty djäfvulen märker ofta de sina. Vidare skall
man med nåls instickande utleta om någon punkt af
kroppen är känslolös, ty detta är ett säkert 
igenkänningstecken på häxor. Saknaden af sådant tecken 
bevisar dock ingalunda oskuld.

Har man med inga medel lyckats förmå häxan att
bekänna, så låte domaren föra henne till ett aflägset
fängelse. Fångvaktaren skall låtsa företaga en resa;
några vänner och ärbara kvinnor skola öfvertalas att
besöka fången och lofva hjälpa henne på flykten, om
hon blott vill lära dem några af sina konster. På detta
sätt, anmärker »Häxhammarens» författare, har mången
blifvit af oss snärjd. -- 

Vi sluta härmed vår redogörelse för Sprengers rysliga 
bok. Läsaren har nu tillräckligt beskådat denna
frukt på djäfvulstrons tråd. Dess beskådande må ingifva
ovilja, men det är lärorikt. Må man af frukten känna
trädet, och må man upprycka det med rötterna -- med
dessa rötter, som ännu vattnas så rikligt af människor,
som icke veta hvad de göra!

Bålen, som Innocentius' bulla tände öfver hela Europa,
flammade långt in i den tid, som blivit kallad den nyare
-- långt in i adertonde århundradet. Att räkna deras
offer vore fåfängt. Man försöker det i våra dagar;
man genomletar arkiver och kommer till upptäckter, som
överträffa allt vad man fruktat. Offren uppgå till
millioner.

Ingen ålder skonades. Barn fördes med sina mödrar
till bålet. Stum, fasansfull förbidan grep hvarje 
menighet, när kungörelsen på kyrkodörren tillkännagaf, att
inkvisitorn anländt. Arbetena i värkstäderna och på
fälten avstannade men alla onda lidelser vaknade till
liviligare
 verksamhet. Den, som hade en öppen fiende
eller fruktade en hemlig afundsman, ansåg sig på förhand
förlorad. Man fann det bättre att förekomma än förekommas 
i fråga om angifvelser, och domstolarne hade
knappt öppnat sin verksamhet, förrän de voro öfverhopade 
med sådana. »Sedan man på en ort väl börjat
bränna häxor», skrifver en författare på sextonhundratalet, 
»uppstodo allt flera, ju flera man brände.» Uti
åtskilliga kommuner i Tyskland och Frankrike blefvo
samtliga kvinnliga invånare brända. Mångenstädes gick
det därhän, att furstar och landsherrar af fruktan för
befolkningens utdöende måste med maktspråk hämma
inkvisitorernas raseri. Girigheten bar ved till bål, som
vidskepelsen och hatet tände. Vi anföre blott ett enda
exempel ur de skotska häxeriprocessernas historia: en
man vid namn Hopkins, som, öfverbevisad om mord,
blef förd till galgen, tillstod där, att han förskaffat 200
kvinnor till bålet och af domaren belönats med 20 shillings 
för hvarje.

Och öfver hela Europa förnams under många 

årtionden icke en enda röst, som med förnuftets eller
religionens vapen sökte hejda mördandet! Fanns någon,
som icke delade sin tids vansinne, så band fruktan hans
tunga. Och lärdomen och religionen, långt ifrån att
träda det onda i vägen, hade spänt sig framför dess
triumfvagn. Det var med bibeln i hand, som teologerna
helgade förfarandet; med grunder ur kyrkofäderna och
med spetsfundiga resonemanger, som lärdomen försvarade
det. De protestantiske teologerna brände i kapp med de
katolske. Luther och de förste reformatorerna stäfjade
icke, utan befrämjade och förökade djäfvulstron. Hade
hedendomen af kyrkofäderna betecknats såsom Satans
verk och furstendöme, så hänförde Luther kyrkans 
föregående lif, alltifrån påfvedömets uppkomst, till samma
sfär och förvandlade mänsklighetens hela historia till ett
diableri. Äfven i ett annat hänseende bidrog kampen
mellan reformationen och katolicismen till djäfvulstrons
förskärpande. Den religiösa brytningen upprörde sinnena
i deras innersta djup. Ställda mellan den reformatoriske
predikanten å ena sidan och den katolske prästen å
andra vacklade oräkneliga själar mellan det gamla och
det nya, upprördes mångas samveten, hvilka redan gått
öfver till det nya, af oro och betänkligheter. Den katolske 
själasörjaren såg i dessa betänkligheter en begynnelse
till segern öfver en satanisk villfarelse; den protestantiske 
själasörjaren förklarade samma betänkligheter för
ingifvelser af papismens stiftare, djäfvulen. Läsningen af
Luthers »Tischreden» kan sätta oss in i denna ställning.
Förskräckta t. ex. af en dröm eller af ett besynnerligt
buller nattetid (mer behöfdes icke för att åstadkomma en
sådan verkan) rusade människor till prästen för att hos
honom afbörda sin fruktan; de fingo där veta, att 
drömmen eller bullret var förorsakadt af djäfvulen, åt hvilken
de hemfallit, emedan de öfvergått till den nya läran
-- så hette det å ena sidan -- eller som sökte skrämma
dem, emedan de öfvergifvit papismens villfarelser -- så
hette det å andra. Men å ömse sidor var djäfvulen med
i spelet. »Han var i riddarnes borgar, i de stores palatser, 
de lärdes biblioteker, på hvarje blad i bibeln, i
kyrkorna, på rådhuset, i de rättslärdes gemak, i läkarnes
och naturlärarnes laboratorier, i kojor, stallar och 
ladugårdar, öfveralltHorst: »Demonomagie», I..» Han var öfverallt, och kristenheten
hade fördenskull blifvit ett helvete. »Tron på djäfvulen», 
säger en britisk författareColquhoun., då han talar om
detta ämne, »hade haft den verkan, att allt rationellt
vetande var försvunnet, att all sund filosofi var bannlyst,
att folkets moral var förgiftad och mänskligheten nedtryckt
i en hvirfvel af dårskap, gudlöshet och djuriskhet. Alla
samhällsklasser bortfördes af denna hvirfvel. Naturens
och uppenbarelsens Gud hade icke mer världens tyglar
i sin hand. Helvetets och mörkrets makter, framfödda
af en sjuk inbillningskraft, regerade på jorden.»

-

Kastande sin dystra skugga ända in i adertonde århundradet 
var det dock i medeltiden, som häxeritron slog
sina djupa och starka rötter. Och icke underligt. Medeltidens 
människor lefde mindre i den verkliga världen än
i en trollvärld, som hade större likhet med 
»Helvetes-Breughels» målningar än med skildringarne af Armidas ö.
Luften var mättad af demoniska ångor. Folklitteraturen
bestod af helgonlegender och djäfvulshistorier. Kyrkan,
den allmänneliga skyddsanstalten mot djäfvulen, såg och
lärde folket att se öfver allt omkring sig spelet af onda
makter, som måste bekämpas med magiska bruk. Och
midt ibland Abriman och hans härskaror, hvilka, sedan
de gjort sig hemmastadda i västerlandet, ärfde Pans och
faunernas horn och svans -- midtibland dem rörde sig
ett vimmel af infödda naturväsen: af dvärgar, jättar,
bergtroll, skogsrån, älfvor och tomtar i och på jorden;
af näckar och sjörån i vattnet, af gastar i luften, af
lyktgubbar och »salamandrar» i elden, och till dessa
elementarandar sällade sig en hel fauna af underdjur:
drakar, gripar, varulfvar, trollkor, torsuggor o. s. v.
Men härmed är revyen icke till ända: vålnader, spöken,
vampyrer, maror och mylingar -- supranaturella väsen,
som leda sin härkomst ur människovärlden men äro af
dimmigare konturer än de föregående -- afsluta det 
brokiga tåget. En plats i detsamma tillkommer äfven 
mandragoraväsendet. Detta, såsom numera försvunnet ur
folktron, torde förtjäna några rader för sig.

Mandragoran eller alrunanM### M######### (på hebreiska dudaim) kallas i Septuaginta de kärleksäpplen, med hvilka Lea undfägnade sin make
(Gen. 30: 14). Plinius talar om mandragoran såsom en giftig ört,
farlig att uppgräfva, och Columella känner redan mandragoran
såsom halfmänniska -- »semihomo mandragoras». är ursprungligen en ört, mycket sällsynt och svårligen att träffa annorstädes än
under någon galge, där en ren ungersven blifvit hängd»Man 
sagt: wenn ein Erbdieb, dem, wie den Zigeunern, das Stehlen angeboren 
ist, oder dessen Mutter, als sie mit ihm schwanger ging, gestohlen, 
oder doch gross Gelüsten dazu gehabt
-- nach Einigen: auch ein Unschuldiger, weicher in der Tortur
sich für einen Dieb bekennt -- und der ein reiner Junggeselle
ist, gehänkt wird, und das Wasser lässt, oder sein Same auf die
Erde fällt, so wächst an solchem Ort der Alraun.» Nork: »Sitten
und Gebräuche der Deutschen und ihrer Nachbarvölker.»
Den som söker örten må veta, att hon nedantill är
människoformad och ofvantill har breda blad och gula
blommor. Då hon ryckes upp ur jorden, suckar, 
skriker och jämrar hon sig så förskräckligt, att den som
hör det måste dö. För att komma i besittning af henne
skall man gå ut en fredag före soluppgången, sedan man
förut väl tillstoppat öronen med bomull, vax eller beck,
samt medhafva en svart hund, på hvilken ej finnes ett
hvitt hårstrå. Man gör tre kors öfver mandragoran och
uppgräfver jorden rundtomkring, så att hon blott med
de fina rottrådarne hänger fast vid marken. Därefter
förenar man henne medelst ett snöre med hundens svans,
visar denne ett bröd och springer. Hunden, lysten efter
brödet, rycker till, men nedfaller död, träffad af 
mandragorans rysliga skri. Nu tager man henne hem, 
rentvättar henne med rödt vin, invecklar henne i rödt och
hvitt siden, lägger henne i ett skrin, förnyar tvättningen
hvarje fredag och pådrager henne då en hvit skjorta.
Mandragoran uppenbarar allt förborgadt och tillkommande
och förvärfvar ägaren alla människors vänskap. Ett
silfvermynt, som lägges hos henne om kvällen, är om
morgonen fördubbladt. Dock får myntet ej vara alltför
stort. Den som köper mandragoran och icke åter säljer
henne, hos honom förblifver hon, han må kasta henne
hvart han vill. Den som behåller henne till sin död,
måste med henne till helvetet. Men hon kan endast
säljas till lägre pris än hon inköpts. Fördenskull är den,
som med den minsta möjliga penningen inköpt henne,
ovillkorligen förlorad.

Mandragoraväsendet var, såsom man finner, ett slags
»spiritus familiaris». Dock uppträdde det äfven i annan
form. Det hände, att äfventyrare utgåfvo sig för 
mandragoror och på grund af denna sin mystiska härkomst
gjorde lycka vid hofven, sedan de förut genom kristligt
dop blifvit i andlig måtto förmänskligade. Dock förlorade
de genom dopet sin undergörande förmåga, till men för
egen kassa och andras. Än flera voro i medeltiden de
äfventyrare, som påstodo sig eller ansågos vara bastarder
af djäflar och människor. Förde de i öfrigt en otadlig
vandel och ådagalade fast tro på kyrkans satser, var
faran af ett sådant stamträd icke större än äran. Sonen
af en fallen ängel behöfde icke kröka rygg för en man
af adel.

I medeltidens demoniska fauna spelar varulfven en
för stor roll för att förbigås med tystnad. Han var
landsbygdens fasa. Varulfvar äro människor, som till
en tid förvandla sig till vargar och då stryka omkring
på jagt efter barn. Tron på varulfven är urgammal;
antika författare omtala den såsom en bland skyter
samt herdar och bönder i de östra provinserna gängse
vidskepelseSå Propertius och Plinius. Virgilius (eclog. VIII) låter
en herde sjunga:
	Has herbas, atque hæc Ponto mihi lecta venena,
	Ipse dedit Moeris: nascuntar plurima Ponto.
	His ego sæpe lupum fieri, et se condere silvis
	Moerim ..... vidi..

Då ansågs förvandlingen åstadkommas
genom bruket af vissa örter, som växa i Pontus; i 
medeltiden var det djäfvulen, som öfverdrog häxan eller den
förhäxade med en varghud. Äfven denna vantro blef af
Augustinus omfattad och förkunnad. Augustinus -- samme
kyrkofader, som förklarade, att han icke skulle tro på
evangelierna, om icke kyrkans myndighet uppmanade
honom därtill -- fann det vara värdigt endast en sadducé
eller en hednisk filosof att förneka tillvaron af en så
känd företeelse som varulfven. Kejsar Sigismund lät i
sin närvaro teologer »vetenskapligt» afhandla frågan, och
desse blefvo allmänt ense därom, att varulfven är »ett
positivt och konstant faktum»; då man nämligen antager
djäfvulens tillvaro, finnes intet skäl att förneka varulfvens,
hvilken stöder sig såväl på kyrkans fäders auktoritet
som ock på allmänna erfarenhetenMelanchton, som hyste en orubblig tro på varulfven, resonerade på samma sätt.. Denna »allmänna
erfarenhet» blef slutligen, likasom häxeritron, till en
grasserande sinnessjukdom, en epidemi (»insania 
zoanthropica»), som smittade hela orter i olika delar af Europa
och förde många vansinniga personer, som inför domstolen 
bekänt sin inbillade skuld, till afrättsplatsenÄnnu år 1804 blef en landstrykare vid namn Maréchal
af bönderna i Longueville inför domstol anklagad såsom trollkarl
och varulf. Vid rannsakningen upplöste sig de hemlighetsfulla 
varulfsfärderna i tjuf-expeditioner, och Maréchal blef för inbrott och
rån dömd till galärerna..

Nära besläktad med lykantropien är den än hemskare
vampyrismen. Vampyrerna äro, enligt medeltidens 
föreställning, aflidnas själar, som åter taga sina begrafna
kroppar i besittning, nattetid insmyga i husen och suga
ur bröstvårtan på de sofvande deras blod. Den, hvars
lifssafter på detta sätt beröfvats honom, blir i sin 
ordning själf en vampyr och hemsöker helst egna 
anförvanter. Uppgräfver man liket af en för vampyrism
misstänkt person och trycker på dess mage, utströmmar
genom munnen friskt blod i ymnighet. Liket visar sig
väl bevaradt. Äfven tron på vampyrer har föranledt ett
slags psykisk pest, som ännu i adertonde århundradet
spred jämmer i de österrikiska provinsernaUnder restaurationen år 1815, då alla döde reste sig
sina grifter, sökte den bekante v. Görres återupplifva äfven tron
på vampyrismen. Han har om densamma skrifvit ett mäkta lärdt
arbete, i hvilket han ordar mycket om kroppens »vegetativa»
safter, som efter döden skulle fortfara i sin verksamhet och göra
för den aflidnes själ möjligt att för en stund inflytta uti och röra
på sitt gamla maskineri..

Var häxeriet en diktad folkmagi, så fanns dock
äfven en verklig sådan, och denna bestod i en oändlig
mängd bruk, iakttagelser och föreskrifter för lifvets alla
förhållanden. För att icke tala om astrologernas mycket
spridda små handskrifna kalendrar, som lärde hvilka
konstellationer, årstider och dagar vore gynnsamma för
bad, åderlåtning, hårklippning, rakning, för byggande af
hus, för frieri, städsel af tjänstefolk, resors anträdande
o. s. v., gafs bland folket en otroligt stor massa af 
magiska lefnadsregler, hvilka enhvar måste känna, som icke
ville stundligen utsätta sig för vådan att uppbesvärja
någon olycka öfver sig och de sina.

Från det ögonblick man vaknade till det man somnade 
hade man sådana regler att iakttaga: den som vid
uppstigandet stack »orätt» ben först ur sängkläderna,
kunde lika säkert under dagens lopp vänta något obehag,
som han måste vara beredd på besök af spöken eller 
onda drömmar om natten, ifall han icke ställde sina
skor med hälarne mot sängen. Då barn födes, får ingen
gå ut eller in eller öppna dörren, utan att hafva eld med
sig, för att ej trollen må intränga och bortbyta det, eller
ock får den inkommande icke tala ett ord, innan han
rört vid elden. Af samma orsak, och så länge barn är
okristnadt, bör man vaka hvarje natt öfver det, samt
låta eld i spiseln ständigt brinna. Före kristningen får
barn icke flyttas ur ett rum i ett annat, utan att stål
lägges bredvid detsamma. Om tvenne gossar döpas på
samma gång, blir den förmer både i kropps- och 
själsegenskaper, som först erhåller namn och välsignelse. Den
dag då barn kristnas bör modern undvika att handtera
yxor, knifvar eller andra eggjärn, emedan barnet annars
i framtiden blir en mandråpare. Sopar man under en vagga,
hvari barn ligger, tager man sömnen från det. Röres
vagga, då barn ej ligger däri, blir det skrikigt. På det
att djäfvulen ej må fara i barnet, när det gäspar, korsar
man det öfver munnen med utropet: »Jesus Guds son!»
Om barn ser ut genom fönstret eller speglar sig om
kvällen, blir det sjukt. Barn, som agas om söndagen,
blir olydigt, men att risa det på Långfredagsmorgon före
soluppgången gör det godt och sedigt. Om barn går
med blott en sko, får modern ondt i ryggen. Går eller
springer barn baklänges, kör det sina föräldrar lika
många steg in i helvetet. Barn, som på en gång äter
och läser, får dåligt minne. Om friares första gåfva
till fästmö utgöres af skodon, blir hon otrogen; om af
strumpor, blir hon svartsjuk. Vigsel på måndagar, ons-
och lördagar är olycklig. Om brudfärd stannar under
tåget, uppkomma ledsamheter i äktenskapet. Är 
vigselringen för liten, bådas olycka. Den af brudparet dör
först, som först gör knäfallet eller senast uppstiger 
därifrån. De som hålla pällen få icke ömsa armarne eller
vidröra brudens krona, ty det bådar olycka och vantrefnad. 
Om man vid utgåendet möter en gumma eller en
som bär vatten, må man vända om. Sedan bord dukats,
lägge man genast bröd på detsamma. Bröd må aldrig
ligga med afvigsidan uppåt. Med alla ämnen, som komma
från kroppen och skilts från den, såsom hår, naglar och
blod, vare man ytterst försiktig; de böra nedgräfvas i
jorden, så att de ej komma i förbindelse med sjuka
eller falla häxor i händerna.

Ofvanstående iakttagelser och föreskrifter hafva vi
utvalt endast såsom exempel bland de tusentals regler
för lifvets alla förhållanden, som forskare på detta 
område samlat ur folkets munTill dessa hör i Sverige den flitige samlaren och fornminnes-vännen herr L. Fr. Rääf. Vi hänvisa till hans arbete
»Samlingar och anteckningar till en beskrifning öfver Ydre härad
i Östergöthland», där icke mindre än 31 sidor äro uppfyllda af
skrock, som endast rörer frieri, giftermål, bröllop och barns behandling. En fullständig samling af detta slags traditioner skulle
säkerligen taga en dryg volym i anspråk.. I dem alla talar en anda
af trälaktig fruktan för hemlighetsfulla, på alla sidor
lurande onda inflytelser, hvilkas makt eller vanmakt 
gentemot människan ej beror af hennes sedlighet, utan af
det sätt, hvarpå hon iakttager yttre, i etiskt hänseende
likgiltiga handlingar. Många synas hafva uppkommit blott
genom kausalitetskategoriens felaktiga användning; andra
hafva sin grund i ett natursymboliskt betraktelsesätt.
Hvilken skillnad mellan detta slags folkvishet och den,
som nedlades i grekernas gnomer eller i det hedniska 
Havamal! En del af den förra må likaledes vara ett arf
från hedendomen, men huru frodades icke detta skrock
under djäfvulstrons och medeltidens århundraden, huru
fortlefde det icke hos folket, medan Havamal endast 
genom skriftställarens hand har räddats ur tidens flod! 

Till skrocket bar man att räkna den magiska sjukdoms- 
och dödsprognosen. Förebuden för benrangelsmannen med 
lien och timglaset voro mångahanda. Man
hörde dem i korpens och kråkans kraxande, i hundens
tjut, i syrsans pip, i de taktmässiga knäppar, som den i
väggen dolde trämasken förorsakar. Om den i sockenbud 
ridande prästens häst vid ankomsten till en gård
sänkte hufvudet, om en råtta öfverraskades gnagande på
ett klädplagg, om ett ljus plötsligt slocknade, en bild
nedföll, ett glas eller en spegel sprang sönder, var detta
tecknet till ett i huset snart timande dödsfall. 
Insjuknade någon, och man ville veta hans öde, lades ett bröd,
hvaraf han ätit, i en mörk vrå och iakttogs dess 
färgförändring, eller bjöds en hund ett stycke fett, hvarmed
den sjukes fotsulor ingnidits, eller lyfte man upp en sten
för att se, om något lefvande var därunder. Mörknade
brödet, eller vägrade hunden emottaga det som räckts
honom, eller fanns intet lefvande kryp under stenen, 
ansågs den sjuke förlorad, och man hade intet att hoppas
af den kloka gubbens eller gummans ärfda läkekonst.
Städse åtföljd af »läsning» eller besvärjelser ingick i
denna konst användningen dels af örter, hvilkas verkan
man kände af en mer eller mindre säker erfarenhet;
dels, såsom det vill synas, äfven af magnetiska 
krafter, hvilka man brukade, utan att vidare tänka öfver
dem.
Folkets från släkte till släkte ärfda läkekonst är ett
ämne, som endast en klarblickande och fördomsfri 
vetenskapsman af det medicinska facket kan behandla, men
som hitintills lämnats utan den utredning det otvifvelaktigt 
kräfver åtminstone ur historisk synpunkt. Mot
medeltidens slut fanns bland idkarne af Galenius' konst en
snillrik man, som, förtviflande om att i de medicinska
skolasternas folianter komma sanningen på spåren, 
lämnade studiesalen och begaf sig ut i vida världen för att,
såsom han själf sade, läsa i naturens bok och lära något 
af den läke-instinkt, hvilken Gud, enligt hans åsikt,
nedlagt hos människan såsom hos djuren, men som
skulle yttra sig oförvillad endast uti de i omedelbar
växelverkan med naturen lefvande folkklasserna. Denne
man var Paracelsus. Han, som föraktade och med begabberi 
öfverhöljde sin tids koryféer inom de medicinska
fakulteterna, försmådde icke att lyssna till »bönders,
käringars, nattmäns och flåbusars erfarenhet», och det
magnetiska system, som han »i belysningen från naturens
ljus och ej vid skenet af en apotekarelampa» uppbyggde,
hvilar efter all sannolikhet på de allmänna grundtankar,
som han fann inneboende i den stora mängden af bland
folket gängse sympatikurer. I »läsningen», hvarmed
dessa kurer beledsagas, såg Paracelsus riktigt endast ett
subjektivt moment, ett medel att göra tron och inbillningen 
till läkarens och den sjukes bundsförvanter. Man
har i flera Europas länder samlat och offentliggjort en
massa af dessa besvärjelseformler mot olika sjukdomar:
de erbjuda för forskaren föga eller intet af intresseNågra af de bland folket gängse besvärjelseformlerna mot
sjukdomar äro på latinska språket, ehuru nästan till oigenkännligbet
förvridna. Ett par restituerade exempel må anföras. Mot blodfluss brukas formeln:

	Sanguis, mane in venis
	Sicut Christus in poenis;
	Sanguis, mane fixus
	Sicut Christus fuit crucifixus.

      Mot feber:

    Deus vos solvet sambuco, panem et sal ego vobis adduco,
febrem tertianam et quotidianam accipite vos, qui nolo eam.

      Mot fallandesot:

        Meichior, Balthaser, portans hæc nomina Caspar,
	Solvitur e morbo Domini pietate caduco.
	Perpetret et ternas defunctis psallere missas.
	Barachun. Barachagim. Destrue. Subalgat.
Ett i medeltiden mycket allmänt bruk var att mäta
de sjuke, än i afsikt att bota dem, än för att utröna,
om sjukdomen vore i till- eller aftagande. Ett annat
medel var att draga dem genom ett hål. Genom ett
sådant, gräfdt i jorden, eller genom ett klufvet 
körbärsträd drog man sjuka barn; sjuka får drefvos att krypa
genom springan på en ek o. s. v. Åter ett annat bruk,
som ansågs hjälpa mot många lidanden, var bindningen:
en tråd eller ett band, öfver hvilket man läst, knöts om
halsen eller någon annan lem på den sjuke. I sammanhang 
härmed står knytningen af trollknutar, som användes i 
ond afsikt. Till trollknutar fordrades band af olika
färg och stoffJämför hos Virgilius Eclog. VIII:
	Terna tibi hæc primum triplici diversa colore
	Licia circumdo ... 
	Necte tribus nodis temnos, Amarylli, colores:
	Necte, Amarylli, modo: et Veneris, dic, vincula necto.. De nedgräfdes i grannskapet af den
persons bostad, som man ville skada. På detta sätt
ansåg man sig kunna förlama hvilken lem eller kroppslig
förmåga som helst hos en fiende. En fransk jurist och 
häxdomare, Pierre Delancre, klagar, att på hans tid 
funnos få äkta par i Frankrike, hvilkas lycka icke blifvit
förstörd genom detta medel; af fruktan för detsamma
vågade unge män knappt gifta sig. Hincmar, ärkebiskop
af Rheims, rådde att såsom bot däremot flitigt begagna
sakramenterna. I franska ritualer förekomma kyrkoböner
mot trollknutarnes verkningar. Föga mindre spridt var
bruket att göra dockor af klutar, deg, vax eller lera,
hvilka man döpte i en persons namn och lade i eld eller
genomstack med en nål samt nedgräfde under den 
ifrågavarande personens tröskel, allt för att tillfoga honom
lidandenJämför i samma eklog:
	Limus ut hic durescit, et hæc ut cera liquescit
	Uno eodemque igni: sic nostro Daphnis amore.. På dockor kunde man äfven öfverflytta 
sjukdomar medelst läsning af vissa formler. Dessa figurer
gömdes därefter å något svårtillgängligt ställe eller 
nedlades i rinnande vatten.

Likasom mot sjukdomar, så voro ock mot krigs- och eldfaror 
mångahanda magiska hjälpmedel i svang hos
folket. Så ock för att erhålla lycka i kärlek, i jakt, på
sjöresor o. s. v. Det skulle föra oss för långt att redogöra 
för alla dessa bruk. »Häxhammaren» klagar jämmerligt öfver 
soldaternas ofog att stympa krucifixer lem
för lem i afsikt att göra sig hårda mot svärd och kulor.
Under tyska trettioåriga kriget förvärfvade sig bödeln i
Passau stort rykte för samma konst »att göra hård»,
hvilket skedde genom papperslappar med kabbalistiska
figurer (»Passauer Henkerszettel») som uppåtos. Att
jägare medelst besvärjelser förskaffade sig »fripilar» och
»frikulor» var mycket vanligt. »Häxhammaren» 
beskyller åtskillige höge herrar för att i sin sold hafva 
»djäfvulska bågskyttar», hvilka på långt afstånd träffa målet
utan att sikta. Vid eldsvådor plägade man kasta i lågorna 
s. k. Davidssköldar: tallrikar med två i hvarandra
stående trianglar samt med inskriften »Agla» (begynnelse-
bokstäfverna till fyra hebreiska ord, som betyda: »Du är
stark i evighet, o Herre»!) och »consumatum est». Ännu
i medlet af adertonde århundradet förordnade magistraten
i Leipzig, att sådana tallrikar skulle å rådhuset finnas i
förråd för att användas vid eldsvådor. I katolska länder
tog dock prästerskapet den magiska eldsläckningsmetoden
i beslag för egen räkning; sjungande processioner, som
buro reliker, gingo tre gånger kring brandstället, och
hjälpte icke detta, så var det ett bevis, att Gud tillstadt
djäfvulen att låta det härjande elementet gripa omkring sig.

För de många arter af spådomskonst, som hade sina
idkare bland den stora allmänheten, tillåter oss icke 
omfånget af denna skildring att närmare redogöra. Kyrkan,
som väldigt predikade mot desamma och framställde dem
såsom påfund af djäfvulen, lögnens fader och oraklens
grundläggare, förnekade likväl icke utan kunde med 
bevis ur bibeln styrka deras förmåga att afslöja framtiden.

För kyrkan var öfverhufvud allt, hvad vi här skildrat, 
svart magi: alla mystiska bruk hos folket, de måtte
användas i god eller ond afsikt, för att hela eller skada,
ansågos hvila på förakt för kyrkans egen himmelska magi
och innebära, om ej ett formaliter afslutadt förbund, så
dock ett »pactum implicitum» med djäfvulen. Fördenskull 
var det innehafvarne af folkets traditionella läkekonst, 
hvilka, när en inkvisitionsdomstol började sin
verksamhet å någon ort, i främsta rummet måste vandra
till bålet. Men inga skräckmedel voro i stånd att utrota
folkmagien, sålänge själfve förföljarne trodde på dess
kraft och förde striden endast för en helgad vidskepelse
mot en bannlyst sådan. Kampen mot vidskepelsen,
kyrkans så väl som folkets, var förbehållen en annan
tid och en annan världsåskådning.

Ett slags föreningslänk mellan den lärda magien och
folkmagien utgjordes af de s. k. vandrande skolasterna
(scholastici vagantes, s cholares erratici), afsigkomna och
äfventyrliga studenter, präster och munkar, som i de
flesta europeiska länder, särdeles Tyskland, kringströko,
ofta i skaror, på landsbygden, utgåfvo sig för skattgräfvare, 
sålde »spiritus familiares», amuletter, kärleksdrycker
och lifselixirer, frambesvuro andar, spådde ur stjärnorna,
samt botade sjukdomar hos folk och fä. Dessa äfventyrare 
sammanslöto sig till ett ordentligt skrå och hade,
likasom andra vandrande yrkesmän, sina härbärgen och
hospitaler i städerna. De voro fruktansvärda konkurrenter 
till klostrens häxpatres, blefvo af kyrkan flere gånger
bannlysta och synas hafva i det närmaste försvunnit, då
häxeriprocesserna på allvar började. Vid en sådan äfventyrares 
personlighet är det som Faustsagan anknutit sig. I denna 
afspeglas de tankar, som folket hyste om de lärde magiernas förmågaFaustsagan, bildad under reformationsperioden, sökte först
göra en af den lärda magiens heroer, Henricus Cornelius Agrippa,
till sin hjälte, men sedan en lefnadsbeskrifning öfver denne, utgifven af hans lärjunge Wierus, skingrat den fantastiska nimbus,
hvarmed man omgifvit hans personlighet, vände sig den sagobildande lusten till ett mer obskurt föremål, som den efter behag kunde omgestalta..
Samma tidskifte, som såg Innocentius' bulla utkomma
och djävulstron kulminera i häxeriprocesserna, födde
renässansen. Då nöden var som störst, kom räddaren
till världen. Den helleniska andan, återfödd genom 
studiet av klassisk litteratur och klassisk konst, blev den
Messias, om vilken var förutsagt, att han skulle sätta
sin häl på den gamle ormens huvud och frälsa 
mänskligheten ur dödens och djävulens våld. Folken, som
sutto i mörkret och endast lystes af häxeribålens röda
flammor, sågo ett stort ljus och sträckte händerna mot
den nya morgonrodnaden. Studiet av de gamla hade en
ofantlig inverkan och måste det desto mer, som den värld,
vilken då var, i allt var den antika motsatt. Hellas'
återuppgrävda monumenter uppenbarade andra stater än
medeltidens feodala -- stater som voro organismer, icke
mekaniska sammansättningar av eröfrare och eröfrade -- 
och vilande på en rätt av högre art än slumpvis givna
eller tagna privilegier. De uppenbarade en självständig
forskning, som ställt sig över och oberoende af traditionen
 -- ett nytt skådespel för medeltidens folk! De
uppenbarade en konst, där harmoni gavs emellan ande
och natur, emellan det högre livet och sinnligheten,
mellan de relativa motsatser, vilka medeltiden uppfattat
såsom absoluta och ställt emot varandra i en kamp,
som tillintetgjorde både sedlighet och skönhet. De 
uppenbarade stora, helgjutna karaktärer, lika fria från 
medeltidens asketism som från dess vilda sinnesfröjder. Alla
dessa idéer, med hänförelse emottagna, kunde icke annat
än omgestalta världens utseende. De störtade medeltiden 
och drevo djävulen och helvetet på flykten in i
den skräpvrå af andens rike, där de för närvarande
befinna sig, men från hvilken de vid hvarje politisk
reaktion åter titta fram, nyfiket spejande, om de icke än
en gång skola kunna taga den stora vida världen i besittning. 
Men detta skall svårligen lyckas dem, så länge
det värnas om tankens frihet och vetenskapens själfständighet 
såsom främsta villkoret för mänsklighetens andliga
hälsa, och det skall blifva dem omöjligt, sedan en 
utbredd bildning lärt allmänheten inse, att djäfvulsdogmens
premisser, ifall de ånyo kunde i folkmedvetandet inskärpas, 
skulle än en gång förete samma konsekvenser, som
här ofvan skildrats, och återföra oss till häxbålens rysliga 
tider. Detta vilja säkerligen icke ens de ortodoxe
kämparne för djäfvulsläran; men de besinna ej, att historien 
handlar följdriktigare än de och botar allmänna
villfarelser endast på det sätt, att släktena få draga de
yttersta konklusionerna ur desamma och lida af deras
verkningar.

JEHOVAH-TJÄNSTEN

HOS HEBREERNA

FÖRE BABYLONISKA FÅNGENSKAPEN

AF

VIKTOR RYDBERG


FJÄRDE UPPLAGAN
(TREDJE BOKLUPPLAGAN.)
                 FÖRORD TILL UPPLAGAN AF 1869.

Den skrift, som här åter utgår till allmänheten, har
förut varit offentliggjord i den af framlidne C. S. Warburg 
utgifna »Svensk månadsskrift för fri forskning och
allmän bildning». Då den nu åter, till följd af en aktad
förläggares önskan, utkommer, har jag därvid intet tillagt
eller förändrat, huru mycket som än borde vara i den
vägen att göra. Måhända skall dock i en framtid tillfälle
för mig yppas att närmare utveckla och med ytterligare
bevis styrka åtskilligt, som här endast blifvit antydt.

	V. R.

Hebreernas historia från Salomo till babyloniska 
fångenskapen företer i stort och till sina yttre drag
samma skakande och sublima tafla som den, hvilken 
Josephus lämnat oss inom en trängre tidsram, då han 
målade Jerusalems belägring och förstöring genom romarne.
Medan världseröfrande nationer beränna hebreerfolkets
gränser, rasar i dess inre Israels brödrafejd med Juda
samt åter inom hvartdera af dessa samhällen de politiska
och de religiösa partiernas förbittrade kamp, igenom hvars
sorl man förnimmer profeternas hjärtskärande verop öfver
stad och land.

Ämnet för vår afhandling kräfver, att vi åt dessa
religiösa partier, sådana de framträdde i synnerhet under
Juda rikes sista tider, ägna en närmare betraktelse, för
att, sedan de i förgrunden stående företeelserna 
grupperats, vi må vinna en friare blick öfver skådeplatsens mot
den mosaiska tiden sig fördjupande bakgrund.

Elden på det salomoniska templets brandofferaltar
lågade icke alltid till Jehovahs, hebreernas förbundsguds,
ära. Templet var mer än en gång inkräktadt af ett 
Baalsdyrkande parti bland hebreerna själfva. Baals-tjänsten,

af ålder hemma hos kanaaniterna och fenicierna, blef 
under Ahabs och hans gemåls, sidoniska prinsessan Isebels
regering förhärskande uti Israels rike samt under Ahabs
svärson Jorams uti Juda. Den störtades i det förra riket
af Jehu, i det sednare af Joas, men dess anhängare läto
icke utrota sig; de kommo åter till väldet under 
Judakonungen Ahas samt ytterligare under Manasses 
femtiofemåriga regering, andades upp efter Josias' blodiga, 
men hastigt öfvergående reformationsförsök och tåldes af 
dennes efterträdare. Det insteg denna främmande kult vann
hos hebreerna är lätt förklaradt. Under dyrkan af Baal
hade åtskilliga semitiska samhällen, deras stamförvandter
och grannar, uppvuxit till blomstrande och mäktiga stater.
Åt Baal offrade Feniciens djärfve sjömän, när de seglade
till fjärran länder och med rikedomar återvände därifrån:
Tyrus och Sidon, hvilka kallade honom sin konung och
förbundsgud, utvecklade en glans, som kom Jerusalems
att blekna. Under Bels tecken framstormade och segrade
de kaldeiska furstarnes oräkneliga krigarskaror. Hebreen
var af sina profeter inlärd att betrakta sitt folks segrar
såsom bevis på Jehovahs makt; hvad var då naturligare,
än att han i sitt folks nederlag och i dess olyckliga 
belägenhet, jämförd med grannarnes storhet och lycka, lät
sig förleda att se bevis på Jehovahs vanmaktEzech. 9: 9; 8:12; Zephan. 1:12; Jer. 5:12.
och Baals
välde öfver världen? Dessutom hade dennes tjänst ett
sinnesrusande skaplynne. I de stora städernas praktfulla
tempel, på bergshöjder och i gröna lundar firades hans och
hans gemål Ascheras fester: här bjödos män och kvinnor, 
ynglingar och jungfrur att för några ögonblick
frigöra sig från de band, som det borgerliga lifvets 
ordning lägger på känslorna; att återvända till och njuta en
helgad stund i skötet af den naiva sinnlighetens paradis;
att hängifva sig åt ett naturtillstånd utan naturtillståndets
nöd och möda men med all dess obundenhet och fröjd.
Vid månens sken, i offerlundens eller de på höjden 
uppslagna tältens skymning möttes älskande utan vanära och
utan hinder, under gudens och gudinnans beskydd; deras
kärlek var ett offer, deras omfamning en symbol af 
solens, den lifgifvande principens, verksamhet och jordens,
den befruktades, alstringskraft. Men om en olycka hotade 
samhället, då fordrade Baal i Molochs gestalt, Aschera
Astartes, blodiga offer; då sattes deras dyrkare på 
Abrahams svåra prof; då gällde det för den enskilde att till
det allmännas bästa lämna sin gud det käraste han ägde.
Den eviga sanning, att religion är själfförsakelse, 
försinnligade sig då i en ryslig form: mödrar framburo sina
förstfödde, lade dem på armarne af Molochs kopparbild
och måste se dem slungade i hans glödande inre, medan
präster i röda mantlar med pukors och cymbalers ljud
förkväfde offrens skri. Det var en gudstjänst af vällust
och själfförnekelse, en sammansmältning af fröjd och
fasa -- elementer, ingående i alla religioner, men aldrig
skarpare uttryckta än i denna.

I sin kamp med det jehovistiska partiet kunde de
hebreiska Baaliterna icke föregifva sig stå på nationell och
mosaisk grund; de kunde icke påstå t. ex., att det var
Baal, som utförde Israels barn ur Egypten, ur träldomens
hus. Men de hade ett än äldre rättsanspråk, som enligt
den tidens föreställningssätt gällde mycket. Gamla 
testamentets skrifter visa, i öfverensstämmelse med grekiska
och romerska författare, huru allmän och rotfast den åsikt
var, att hvarje land har sin skyddsgud, oberoende af de
folk, som efter hvarandra kunna taga det i besittning --
med andra ord, att invandrare, för att i sina nya hem
trifvas, måste tjäna den gud, som där af ålder mottagit
offer. (Så berättar 2 Kon. 17, att de babyloniska 
nybyggare, som af assyriske konungen fått bostäder sig 
anvisade i det öfvergifna Samaria, blefvo af Jehovah 
hemsökta med lejon och vände sig till konungen med följande
klagan: »de folkstammar du bortfört och bosatt i 
Samarias städer veta intet om landsgudens seder; därför har
han sändt lejon ibland dem, som döda dem, emedan de
intet veta om landsgudens seder» -- då konungen skyndade 
att till landsplågans afhjälpande sända dem en Jehovah-präst.) 
Nu voro de kanaanitiska stammar, som bebodde Palestina 
före hebreerna, och af hvilka betydliga
lämningar öfverlefde landets eröfring och med invandrarne
sammansmälte, Baalsdyrkare. Baal var landets ursprunglige 
skyddsgud. Utan tvifvel förmenade hans anhängare
bland hebreerna, att han därför ägde rättvisa anspråk på
deras offer, och att folkets olyckor härledde sig därifrån,
att dessa anspråk blifvit obesvarade -- därifrån att han,
Sems söners mäktige härskare, åt hvilken altaren rykte
från Euphrat till Herkules' stoder, här på sin egen mark
måst vika för guden från Sinai.

Det andra stora partiet, som med Baalstjänarne förde
krig på lif och död -- när icke konungar, tillgifne eller
fördragsamme mot den syrisk-feniciska tjänsten, nödgade
det till vapenbvila -- var det nationella jehovistiska,
hvilket fasthöll förbundet med den Gud, som hade varit
fädernas och ägde sin boning midt ibland hebreerna på
Morijah heliga berg. De kring denna hans boning, det
praktfulla salomoniska templet, uppvuxna präst- och 
levitkasterna utgjorde jehovismens materiella stödjepelare:
själfuppehållelsedriften tvang dem att med alla medel 
bekämpa ett främmande prästerskap, som, lockande offrarne
till sina altaren och de om framtiden bekymrade till sina
orakel, minskade dessa kasters inkomster på samma gång
som deras inflytande hos konungarne och anseende hos
folket. Men sin andliga motståndskraft hämtade jehovismen 
ur folkets historiska minnen, ur dess profeters löften
och varningar, samt slutligen ur den högre sedlighet, som
utvecklat sig, det klarare ljus, i hvilket gudsidéen 
uppenbarat sig hos utvalda andar, just under och genom den
oaflåtliga kampen med den vällustiga och grymma Baalstjänsten.

Men denna högre sedlighet, detta renare gudsbegrepp
var icke jehovismens ursprungliga besittning. En 
urreligion af strålande renhet och fullkomlighet, som sedermera
skulle alltmer fördunklats och förfalskats, är ur historisk
synpunkt ingenting annat än en dogmatisk dikt. Om hos
vissa naturfolk de religiösa föreställningarne framträdt
anslående enkelhet och skenbar renhet, medan högbildade
nationer hängifvit sig åt fantastiska teogonier och brokig
bildtjänst -- om skytens religion synes oss mindre orenad 
än grekens, och den nordamerikanske halfvildens
mindre än den spekulative brahmaprästens, så har detta
sin grund i naturfolkens begreppsarmod och de bildades
rikedom på idéer, som de ännu icke lyckats till ett sant
och harmoniskt helt förena. All gudomlig uppenbarelse,
gifven vare sig hebreerna eller »folken», förmedlas i 
historien genom mänsklig verksamhet: det är icke blott Gud
som gifver, det är äfven människan som emottager; gåfvan,
om af andlig art, är icke utifrån kommen utan inifrån
i form af en den mänskliga andens förnimmelse: först
efter en process, genom hvilken det oförenliga i hans
äldre föreställningar afsöndrats och det sanna i dem 
sammansmälts med denna nya uppenbarelse, är hon en 
människans varaktiga egendom. Sådan är gången i den 
enskildes andliga utveckling; sådan ock i ett helt folks,
fastän den tysta själskampen hos den förre blir hos det
senare till vapenskiften mellan massor. Hebreernas 
historia gör därifrån intet undantag: hon är ej en 
»supranaturalistisk» eller öfverförnuftig och underbar bit historia,
mekaniskt inskjuten i en historia, som utan underverk
fortlöper i en kedja af orsaker och verkningar. Hvad
mänskligheten är, ett organiskt helt, äro också 
mänsklighetens häfder, emedan de ej äro annat än släktet själf,
betraktadt i sin utvecklingsstrid, däruti hvarje vunnen
seger är på en gång en Guds nådegåfva samt en genom
mödor, tårar och blod själfförvärfvad mänsklig vinst.

Den af kyrkan antagna supranaturalistiska åsikten om
hebreernas historia låter, förkastlig a priori, ej heller 
rättfärdiga sig a posteriori, det är genom en förutsättningslös 
forskning i de urkunder, uti hvilka hon anser sig
hafva sitt stöd.

Århundradet, som föregick Juda rikes förstöring genom 
babylonierna, är ett af de märkvärdigaste samt
religiöst och sedligt hänseende fruktbaraste i mänsklighetens 
årsböcker. Så sparsamt källorna från denna aflägsna
tid flyta, äro de dock tillräckliga för att visa oss folken
ända från östra Asiens aflägsna trakter till Arkipelagens
öar stadda, med hänseende till sitt andliga lif, i en 
jäsningsprocess, ur hvilken så godt som samtidigt uppstå
Kon-fu-tses, Buddhas och Zoroasters religionssystemer, den
reformerade jehovismen samt hellenernas filosofi. Det
är ett jättesteg framåt, som mänskligheten i det århundradet 
tager. Utan att af de nämnda företeelsernas samtidighet 
våga sluta till ett förhållande af växelverkan dem
emellan under deras uppkomst, kan man dock säga, att
de tillsammans utgöra en den vidsträcktaste reformation,
som världen upplefvat. Så haf va vi knappt lämnat sagans 
och mytens förgård och öfver tröskeln inträdt i historiens 
helgedom, förrän vi förnimma, att Guds härlighet nedstigit 
och uppfyller detta majestätiska tempel.

Det är ur judafolkets midt som rösterna från denna
stora reformation klarast och djupast tränga genom årtusenden 
till oss. De komma från ett litet antal jehovahtjänare, som, 
medan de ifra mot Baals dyrkan, hafva en ännu bittrare strid 
att bestå med ett folk, ett profetdöme, ett prästerskap, 
hvilka alla, liksom de, bära Jehovahs namn på sina läppar, 
men hvilkas hjärtan äro fjärran från den Gud, som för 
reformatorerna uppenbarat sig. Det finnes nämligen inom det 
nationella jehovistiska partiet tvenne läger: ett 
gammaljehovistiskt samt ett reformatoriskt 
eller, hvarför icke, ett omstörtningsparti, en benämning, 
som det förtjänar, ty det vill i grund förvandla
den bestående ordningen, det angriper henne hänsynslöst
det rättas och godas namn, och mellan dessa inspirerade
omstörtningsmäns fordringar och den historiska traditionen 
i lagar, bruk och åsikter gapar en afgrund. Det är
knappt något mer än namnet Jehovah och nationaliteten,
hvars lösen detta namn är, som äro för bägge lägren 
gemensamt kära.
Då vi nu gå att karakterisera de gammal-jehovistiska
lärorna och religionsbruken, måste den anmärkning 
förutskickas, att vi känna dem endast genom de skrifter, 
som blifvit samlade i gamla testamentets kanon. Denna 
samling afslöts först i andra århundradet före Kristus, 
således flere århundraden efter babyloniska fångenskapen, och
är ett verk af det reformatoriska partiet. Förut underlägset 
och betraktadt såsom en hop af farliga nyhetsmakare
var det detta parti, som några årtionden efter Juda rikes
förstöring utverkade sig af persiske konungen Cyrus 
tillåtelse att återbebygga Judas öde städer och som i spetsen för
en jämförelsevis ringa skara af fattiga landsmän grundlade
det nya judiska samhället, hvars religiösa och politiska 
lagstiftning fick sin bestående prägel genom reformatorerna.

Samlingen, som börjades af Esra och Nehemia, synes
af nationallitteraturen hafva upptagit allt, som återstod och
öfverensstämde eller lät öfverarbeta sig till öfverensstämmelse 
med den reformatoriska riktningen. Härvid öfversåg man dock med 
en mängd enskildheter i de gammal-jehovistiska urkunder, hvilka 
lades till grund för flertalet af samlingens historiska skrifter. 
Man kunde desto hellre göra detta, som det väl ej föll samlarne 
eller öfverarbetarne in, att äfven dessa en gång skulle erhålla 
anseendet utaf att vara af Jehovah ingifna. Den heliga egenskapen 
af Guds eget ord tilldelades väl i början endast de stycken, om 
hvilka det uttryckligen heter, att Jehovah
talade dem till Moses, äfvensom åt profetiornaUnder den efter-exiliska tiden skall det sadduceiska partiet,
som omfattade prästerliga och förnäma familjer, erkänt endast Lagens 
fem böcker för ingifna. Säkert är, att de förkastade den
muntliga traditionen och de från Persien hämtade lärorna om en
Satan, om köttets uppståndelse m. fl.. Det var
fördenskull möjligt att med en viss skonsamhet behandla
de gammal-jehovistiska urkunderna, och denna skonsamhet 
har man att tacka, att en karakteristik af den 
oreformerade jehovismen låter ur dem sammanställa sig.

Vi försöke här återgifva hans hufvudsakliga drag,
sådan han var under salomoniska templets tid. Bakom
den tiden ligger en ännu äldre form af jehovah-kulten,
om hvars beskaffenhet skola därefter lämnas några 
antydningar.

Men innan vi skrida till en sådan karakteristik, torde
det vara skäl att på förhand bemöta ett inkast, som 
kanske skall göras just från den sida, som annars med 
särdeles kraft betonar bokstafvens anseende och myndighet.
Man skall måhända å det hållet säga, att vi fäst oss för
strängt vid urkundens ordalydelse; att vi tagit den yttre
materiella formen, hvilken de gudomliga tankarne där
iklädt sig, för tankarne själfva; att denna råa och 
köttsliga uppfattning, som ej synes hafva aning om ett 
symboliskt-allegoriskt element, om en inre andligare mening
i skriften, aflat utaf sig en karikatyrbild af denna ena
och sanna religion, som, enligt den sidans mening, har
ett homogent, all historisk utveckling och alla modifikationer 
tillbakavisande uttryck genom hela gamla testamentet.

På detta inkast, som är att förutse, må lämnas det
svar, att den symbolisk-allegoriska tolkningen är ett 
förträffligt medel att i en urkund inlägga tankar och 
föreställningar, som tillhöra tolkaren och hans tid, men icke
urkunden och dess. Af detta medels tillgripande är man
desto starkare behof, ju längre en såsom helig ansedd
skrift bestått och ju mer ett folks andelif i sin utveckling 
aflägsnat sig från det åskådningssätt, som 
kristalliserat sig i skriften. Fördenskull kom det bland själfva
egyptierna -- detta folk, där lifvet rört sig med så tröga
pulsslag -- till en tid, då de, rodnande för bokstafsmeningen 
i sina heliga böcker, gåfvo dessa en allegorisk
eller mystisk tydningPrimam Aegyptiorum theologiam mere historiam fuisse fabulis interpolatam, quarum quum postea puderet posteros, sensim
coeperunt mysticos iis significatus affingere. (Eusebius.). Fördenskull kom det bland 
grekerna till en tid, då de i sina glada och lekande 
gudasagor sågo otvifvelaktiga allegorier och symboler af 
djupast spekulativa och strängast etiska art, ja då trojanska
kriget blef en kamp mellan lidelser kring människoandens
Ilion. Fördenskull inträffade, att när kristendomen, med
gamla testamentet vid handen, fordrade den bildade hellenens 
tro ej blott för sin utan ock för följeslagarens räkning, 
män sådana som kyrkofadern Origenes förklarade,
att en allegorisk tolkning af hebreernas urkunder vore
nödvändig, enär den omedelbara ordameningen, som 
flerestädes uppenbarar en ojämförligt lägre gudsåskådning än
de grekiske tänkarnes och en lagstiftning, vida mindre
ädel och fullkomlig än Solons, omöjligen kunde vara 
gudomlig i och för sig utan snarare att blygas åtSi vero adsideamus litteræ, et secundum hoc vel quod
Judæis vel id quod vulgo videtur accipiamus quæ in Lege scripta
sunt, erubesco dicere et confiteri quia tales 
leges dederit Deus. Videbuntur enim magis elegantes et rationabiles 
hominum leges, verbi gratia, vel Romanorum vel Atheniensium vel 
Lacedæmoniorum. (Origenes i hans genom Rufini öfversättning bevarade Homilier till Leviticus.). Fördenskull hade redan före Origenes den judisk-alexandrinska skolan nödsakats tillgripa samma tolkningsmetod,
genom hvilken hon också bragte det därhän, att Moses
blef en platoniserande filosof. Men ju nödvändigare den 
allegoriska utläggningen må vara, när det gäller att 
skenbart försona en mer framskriden tid med en 
forntidsurkunds föråldrade föreställningssätt; ju lättare 
tolkaren genom henne kan, sig själf omedvetet, inlägga sina 
tankar i författarens ord, desto förkastligare är hon från 
historikerns synpunkt, som har att framlägga urkundens och
icke sin egen åskådning. Han får icke läsa allegorier
och parabler annorstädes än där sådana verkligen gifva
sin närvaro tillkänna genom framställningens form och
innehåll. Men att i en berättelse, som fortlöper i den
oafbrutna kedjan af reella länkar och alltigenom vill vara
historia, uttaga vissa af dessa länkar och göra dem till
sinnebilder, blott därför att de i sin realitet stöta en
senare tid för hufvudet, allt medan man fasthåller de
öfriga länkarnes historiskhet -- det är ett förfaringssätt,
som må anstå föreläsarne vid ett prästseminarium eller
professorerna i en konfessionell teologisk fakultet, men 
hvarifrån den, som söker historisk sanning, håller sig fjärran.

Vi återkomma till den äldre oreformerade jehovismen för 
att gifva en sammanträngd karakteristik af densamma.
	
Gudsbegreppet är till formen antropomorfistiskt
-- det vill säga: Jehovah tänkes såsom ett begränsadt
väsen med mänskliga funktioner. Gudsbegreppet är
till innehållet monistiskt -- det vill säga: i sedligt
hänseende obestämdt. Dess förnämsta attributer äro
makt och förskräcklighet.

Människan är i kroppsligt hänseende afbild af Elohim 
(Gen. 1: 26, jämfördt med 5: 3) men äger ursprungligen 
icke utveckladt själfmedvetande. Då hon genom frukten 
på kunskapens träd vunnit begreppen godt och
ondt, säger Jehovah-Elohim: » se människan är blifven
såsom en af oss». För att hon ej må smaka äfven 
Idunsäpplena på lifvets träd, hvilka gifva odödlighet, drifves
hon ur Eden, Gen. 3: 22, 23. Dessförinnan hade Jehovah-Elohim gjort åt människan och hans hustru rockar
af skinn och beklädt dem därmed, Gen. 3: 21. -- 
Jehovah själf tillsluter arken, sedan Noah med allt lefvande,
som skulle räddas, ingått i honom, Gen. 7: 16. -- 
Likasom Jupiter och Merkurius gästa hos det fromma paret
Philemon och Baucis, besöker Jehovah med två änglar
Abraham och Sarah i Mamres lund, låter patriarken två
sina fötter och duka sig en måltid. Han har då nedkommit 
från himmelen för att se, om Sodoms invånare
»handlat så illa eller icke, som ropet öfver dem går,
hvilket kommit till mig; jag vill veta det». Gen. 18.
-- Jakob kämpar med Gud; hans höftsena förlamas, men
han besegrar honom, Gen. 32. -- Under passahnatten
i Egypten går Jehovah fram och dödar allt förstfödt
i Egypten, men de dörrar, som bära det öfverenskomna
skyddstecknet, passah-lammets blod, går han förbi, Exod.
12. -- På väg från Jetro till Egypten möter Moses i ett
karavanseri Jehovah, som försöker döda honom, men afstår 
därifrån, sedan Zippora offrat honom sin sons förhud, 
Exod. 4. -- Jehovah gifver Moses de två stentaflorna, 
»beskrifna med Guds finger», Exod. 31: 18,
samt talar med Moses »ansikte mot ansikte, såsom en
man talar med sin vän», Exod. 33: 11. Dock säger han
å ett annat ställe (Exod. 34), när Moses vill se hans 
härlighet: »Mitt ansikte kan du icke se, ty ingen människa
förblifver lefvande, som ser mig». Och Jehovah sade
vidare: »se här är ett rum när mig; där skall du stå på
klippan. När då min härlighet går förbi, vill jag sätta
dig in i stenklyftan, och min hand skall hålla öfver dig,
till dess jag kommer förbi. Och när jag tager min hand
från dig, skall du se min ryggsida, men mitt ansikte kan
man icke se», Exod. 33. (Sist citerade ställe, på en
gång naivt och sublimt, inbjuder till men tillbakavisar
samtidigt en andlig tydning.)

Att en dödlig icke uthärdar anblicken af Jehovah
(likasom Semele icke uthärdade åsynen af Zeus majestät)
är, ehuru undantagsfall omtalas, en genomgående 
föreställning i gamla testamentet. Jehovah är »en förtärande
eld». Sedan han befallt Moses, att man skall göra honom 
en helgedom, »att han må bo midt ibland Israels
barn» (Exod. 25: 8), blir rummet innanför den inre 
förlåten, eller »det allraheligaste», hans bostad. Här står
den mystiska förbundslådan, hvars med keruber smyckade
lock är hans tron; där vill han ställa sig och därifrån
förnimmes hans röst af Moses, när denne går in i 
uppenbarelsens tält, för att tala med honom, Exod. 25: 2; Num.
7: 89. Men endast öfversteprästen Aaron får inträda
bakom förlåten, och detta blott en gång om året, på den
stora försoningsdagen. Innan detta sker, måste han 
vidtaga det försiktighetsmått att bringa ett rökbäcken bakom
förlåten, »på det att molnet från rökverket må betäcka
vittnesbördets lådas lock, så att han ej må dö», Lev. 16:
13. Han är strängt förbjuden att vid andra tillfällen ingå
det fruktansvärda rummet. »Säg din broder Aaron»,
talar Jehovah till Moses, »att han ej när som helst ingår
helgedomen bakom det inre förhänget, som är framför
lådan, att han ej må dö, ty i skyn visar jag mig öfver
locket», Lev. 16: 1. Aaron har ytterligare att frukta, att
han skall möta Jehovah, när denne någon gång utträder
ur det allraheligaste till rummet framom den inre 
förlåten, där bordet med hans ansiktes bröd befinnes; till 
förekommande af en sådan öfverraskning bär Aaron bjällror
på sin skrud, att »man skall höra hans klang, när han
ingår i det heliga för Jehovah och när han utgår, att han
ej må dö», Exod. 28: 35.

Lika fruktansvärd som det allraheligaste rummet
uppenbarelsens tält och sedermera i det salomoniska 
templet var förbundslådan, Jehovahs bärstol, fotapall och
tron1 Sam. 4: 4; 2 Sam. 6: 2; 2 Kon. 19: 15; 2 Krön. 29: 2.. De sägner, som gamla testamentet om henne
bevarat, äro karakteristiska för gammaljehovismens 
gudsbegrepp. Den som vidrör henne, befarar ögonblicklig
död; hon bäres fördenskull medelst stänger, trädda genom
ringar, som äro fästa vid hennes sidor. Medförd på
ett fälttåg i ändamål att förskaffa hebreerna seger faller
hon i filisteernas våld, som ställa henne uti sin gud 
Dagons tempel i staden Asdod, men efter sju månaders 
förlopp frivilligt återsända henne, sedan hennes närvaro 
kullstörtat Dagons bild samt förorsakat bland filisteerna svåra
landsplågor. De hebreiska invånarne i gränsstaden 
Bethsemes, som med vördnad emottaga henne och fira hennes
ankomst med offer, hemsökas med en förfärlig pest, som
bortrycker 50,000 män, emedan några personer ibland
dem hade vågat bese henne, 1 Sam. 6. När slutligen 
David låter föra förbundslådan till Jerusalem, dödar hon
prästen Usa, då han utsträcker handen för att hindra
hennes fallande från vagnen, på hvilken hon är ställd.
Förskräckt häröfver vågar David icke fortskaffa henne
längre utan insätter henne i gathiten Obed-Edoms hus,
och först sedan han erfarit, att hon icke äfven där spridt
fördärf omkring sig, utan att tvärtom Obed-Edoms hus
blifvit genom hennes närvaro välsignadt, låter han med
stora högtidligheter bringa henne upp till sin nya 
hufvudstad, 2 Sam. 6.

De offer, som bragtes Jehovah, ansågos i ordets 
egentliga bemärkelse för hans näring. Prästerna äro heliga,
»emedan de frambära Israels Guds föda» (Levit. 21: 8)
och »bringa rökelse åt hans näsa», Deut. 33: 10. Han
inskärper: »hafven akt, att I uti rättan tid räcken mig
mina offergåfvor, min eldoffers-mat till söt lukt», Num.
28: 1. Till hans dagliga näring offrades hvarje morgon.
och afton ett lamm och därtill ett visst mått semlomjöl till
spisoffer samt vin till dryckesoffer. Om sabbaten var
dubbelt så mycken offerföda föreskrifven, Num. 28. Inne
templet, i det heliga, stod ansiktets bord med tolf 
osyrade bröd af fint hvetemjöl och därbredvid salt. På
samma bord hade de gyllene kärl sin plats, ur hvilka
dryckesoffrets vin göts. Därtill kom den massa offer,
som fullständigt eller delvis förbrändes på det jättestora
brandofferaltaret framför ingången till templet, »Jehovah
till söt lukt», såsom det upprepade gånger heter. 
Offerföremålen ur växtriket beströddes med salt för att göras
smakligare, Lev. 2: 13. Så äfven djuroffren (Ezech. 43:
24, jämför Marc. 9: 48, 49), ehuru detta ej finnes 
föreskrifvet i de uti Lagens böcker införda offerbuden.

Vi torde hafva anfört nog för att visa det 
gammaljehovistiska gudsbegreppets antropomorfistiska skaplynne.
Till sitt sedliga innehåll åter är detsamma oförmedladt
monistiskt: det har ännu icke genomgått dualismens kris,
som ställer det goda mot det onda i tvenne personliga
motsatser (Ormuzd mot Ahriman, Gud mot Satan), för
att slutligen gestalta sig till en högre monism, hvaruti
det goda är det enda sant och evigt varande. De ofvan
anförda tilldragelserna med förbundslådan gifva jämte
andra vid handen, huru långt i de gamle hebreernas 
föreställning förbundsgudens kärlek, helighet och rättfärdighet
få stå tillbaka för hans makt och förskräcklighet. Han
själf förhärdar Faraos hjärta för att få anledning att på
egyptierna bevisa sin starka hand; han själf sänder en
villoande bland profeterna, så att de förutsäga Ahab seger,
när denne tågar ut till nederlag och död, 2 Kon. 22.
Gunstlingarne, som de gammal-jehovistiska berättelserna
gifva honom, synas ingalunda värdiga att föredragas dem,
som han för deras skull förkastar. Den listige och 
förslagne fårherden Jakob, som på en gång bedrager sin
fader och sin tvillingbroder, och hvars historia alltifrån
födelsen till hemkomsten från Arameen rör sig kring sluga
anslag mot andras egendom, är med sitt krypande väsen
och sitt kalla förstånd en visserligen i konstnärligt 
hänseende förträffligt tecknad motsats till den hurtige och
varmhjärtade jägaren Esau; men hvilket friskt och 
oförvilladt sinne känner sig icke draget till den senare, som,
i stället för att vid återseendet göra den falske brodern
något ondt, kysser honom och gråter vid hans bröst, medan 
Jakob ännu efter detta känsloutbrott hyser misstankar
och ej tror sig trygg, förrän Esau dragit sina färde? I
samma förhållande af sedlig underlägsenhet står David,
Jehovahs gunstling, till Saul, den af honom försmådde.
Saul, ynglingen som under sitt folks djupaste 
förnedringstillståndSamuel, 1:13, 19--21.
ilar från plogen och sin fader vid 
underrättelsen om gileaditernas hjärtgripande olycksöde, samlar
de försagde, uppmuntrar dem och vinner den första seger,
hvarmed Israel sedan länge blifvit hugnad; som genom
en kedja af bedrifter förvandlar det förslafvade folket till
ett jämbördigt med sina förtryckare; som, beklädd med
konungavärdigheten, fortfar mellan fälttågen att lefva 
landtmannens lif på sin ärfda gård, föraktande hofståt och
harem men uppfostrande i Jonathan en värdig son; Saul,
som af mänsklighetskänsla förskonar en fången fiende och
fördenskull förkastas af Samuel i Jehovahs namn; som,
bortskaffande spåmän och teckentydare ur landet, städse
följer den trojanske hjältens grundsats:
	
»ett järtecken blott gifs: att fäderneslandet försvara»,

tills han, fördystrad af olyckor, själf frågar underjorden
om sitt öde och, sedan han förnummit det, modigt går
det till mötes, kastande sig efter förlorad slaktning, 
blödande ur många sår på sitt eget svärd -- Saul är från
sitt första uppträdande till sitt sista ögonblick en ädel
hjältegestalt, hvars vemodiga stämning och tragiska slut
ännu mer böra tillvinna honom läsarens hjärta, oaktadt
krönikans försök att på hans bekostnad upphöja hans
släkts utrotare David, hierarkiens gynnare och Juda 
konungafamiljs grundläggare. Man behöfver icke läsa 
dennes hela lefnadshistoria, utan blott de råd han på 
sotsängen gifver sin efterträdare, för att få en bild af 
hans karaktär.

Gammal-jehovismen är icke monoteistisk. Jehovah
är Israels nationalgud.

Denne gud, så fruktansvärd i sin vrede, så outransaklig i 
utdelningen af sin gunst, är hebreiska folkets
förbundsgud. Mellan honom och detta folk är ett fördrag
slutet, som tillförsäkrar dem ömsesidiga fördelar. Ärar
det honom uteslutande och bringar det i rättan tid och
uteslutande åt honom sina offer, så skall han gifva det
seger i dess krig och välstånd i dess hyddor. Han är
israeliternas stamgud, ty hvarje folk har, enligt den 
gammal-jehovistiska föreställningen, som ingalunda är 
monoteistisk, sin gud, och frågan är blott, hvilken som haft
lyckan att få den mäktigaste. Ännu en af de reformatoriska 
profeterna yttrar:

	»alla folk skola vandra etthvart i sin Guds namn, men vi
        skola vandra 1 Jehovahs, vår Guds namn, nu och i all 
        framtid» (Micha 4: 4);

ännu den alexandrinska öfversättningen låter psalmisten
sjunga, att folkens gudar äro demoniska makter; ännu
kristna kyrkofäder betvifla ej de hedniska gudarnes 
verklighet, fast de nedsätta dem till onda andeväsen -- kan
det då förvåna oss, att en gammal-jehovistisk urkund
låter hebreernas domare Jephta, under en tvist om 
besittningen af vissa landsdelar, förebrående säga till 
ammoniternas konung: »Jehovah, Israels gud, har utdrifvit 
ammoniterna framför sitt folk Israel, och du vill nu ärfva
dem! Icke sant, hvad din gud Kamos gifver dig i besittning, 
det emottager du? Alltså taga vi i besittning
hvad Jehovah, vår gud, har utdrifvit framför oss», Dom.
11: 24, 25. Budet: »du skall inga andra gudar hafva
jämte mig», hvilket kan vara och sannolikt är mosaiskt,
förbjuder Israel att dyrka andra folks gudar, men utesluter 
icke tron på deras verklighet. Då Jehovah slår allt
förstfödt uti Egypten, utöfvar han »straffrätt på egyptiernas 
gudar», Exod. 12: 12. »Jehovah, hvem är som du
bland gudarne!» utbrister författaren till sången om tåget
genom Röda hafvet (Exod. 15: 11), och Jethro utropar: »nu
vet jag, att Jehovah är större än alla gudar», Exod. 18: 11.
»Jehovah är gudarnes gud och herrarnes herre» (Deut.
10: 17), och det är blott ett steg mot monoteismen, då
man ställer folkens gudar i det underordnade förhållande
till Jehovah, att det är han, som bland dem utdelat rikena
och stammarne, därvid åt sig förbehållande väldet öfver
Israel, Deut. 29: 25. Om de husgudar (terafim), som
israeliterna hade, och som funnos äfven i de rättrognaste
Jehovahtjänares hus (t. ex. i Davids), skola vitala längre
ned.

Åtskilliga i urkunderna kvarlämnade spår antyda,
att gammal-jehovismen var, likasom Baalatjänsten hos
hebreernas grannar och Apollokulten hos hellenerna, en
soldyrkan. Alla nationer, bosatta under gynnsamma 
luftstreck, hafva en gång i sin religiösa utveckling befunnit
sig i det stadium, hvilket ingalunda är det lägsta, att de
den mest majestätiska af alla företeelser, i solen, som
dagligen gör sin konungsliga eriksgata öfver världen, 
nedblickande på alla folk och länder, utbredande ljus och
värme, villkoren för alla organismers uppkomst och 
bestånd, se den högste guden själf. Men världsbyggnaden
var ej för de gamla folken, ej ens för medeltidens kristna
nationerKyrkofadern Justinus Martyr vill icke fördöma tron på
solen och månen. Äfven Tertullianus, Cyrillus och Theodoretus
uttala sig med en viss eftergifvenhet om densamma. Tron på
solariska och planetariska andar genomgår hela medeltiden och
återfinnes i den med Luther samtidige Henrik Cornelius Agrippas
af Nettesheim mystiska verk »De occulta philosophia» äfvensom
uti de mångfaldiga besvärjelseböcker, som utkommo på sextonhundratalet. Den uppdyker i moderniserad filosofisk form uti den
teori, med hvilken prof. Perty i Bern inleder sitt verk: »Die mystischen Erscheinuugen der menschlichen Natur» (1861). Till
grund för hvarje världskropp ligger, enligt honom, en individuell
princip, som man hos jorden kan kalla Geodämon, hos solen
Heliodämon o. s. v. De enskilda världskropparnes principer äro
satta liktidigt med deras uppstående, ungefär så, som människans
själ är satt tillika med aflingsprocessen, dock icke såsom produkt
af stoffet utan som utflöde af en öfverallt närvarande andlig makt,
som allestädes verkar, där villkoren äro förhanden, så att materiellt
och andligt alltid gå parallellt (se sid. 7 af nämnda verk). 
hvad den är för vår tids naturvetenskap och 
för den af henne delvis bestämda världsåskådningen hos
vår tids människor. Solen och stjärnorna voro icke blotta
himlakroppar, utan med det kroppsliga i dem var förenadt
en personlig princip, som kunde från dem afskilja sig
och själfständigt uppträda. Så de feniciske heroerna,
hvilka, på samma gång som de voro stjärnorna själfva, 
nedstigit från dessa och blifvit de syriska medelhafsstädernas
grundläggare, regenter och lagstiftare. Så äfven Apollo
och Mitra. Huru det var möjligt, att guden kunde vara
på en gång solen och från henne skiljaktig, var en 
metafysisk fråga, som för det stora flertalet af de troende ej
fanns till, emedan de icke gjorde sig den, men för de
andra förblef ett mysterium, vid hvars gestaltande till
dogm de skulle kunnat ordagrant begagna kyrkans formel 
för det lika outgrundliga mysteriet: föreningen af
Kristi bägge naturerDessa äro nämligen väl oupplösligt och oskiljaktigt men
likväl utan sammanblandning och utan den enas förvandling i den
andra förenade. Likheten mellan de bägge mysterierna är så pass
stor, att en rättrogen solpräst, framställande de irrvägar, som vore
möjliga i läran om föreningen af hans guds solariska och personliga natur, gärna kunnat begagna t. ex. följande ord af d:r Norbeck (Kyrkohistoria för gymnasier, sid. 60) om de nära till hands
liggande kätterierna i afseende på den kyrkliga dogmen: »Vid det
närmare bestämmandet af förhållandet mellan de tvenne naturerna
voro tvenne hvarandra motsatta irrvägar möjliga, af hvilka den
ena, då man alltför mycket skilde mellan de tvenne naturerna och
endast antog deras yttre sammanfogning, förde till förnekande af
deras inre organiska förening och upphäfde så personens enhet;
då däremot den andra, i det man gjorde sig ett oriktigt begrepp
om innerligheten af denna förening, den man ville försvara, ledde
till de tvenne naturernas sammanblandning och upphäfvandet af
hvarderas egendomlighet.».
I berättelsen om Jakobs strid med »en man» om
natten före mötet med Esau (Gen. 32) framlyser ännu
den ursprungliga föreställningen, att det var med 
solguden han kämpade, hvilken här tänkes såsom om dagen
oskiljaktig från solen, men om natten, efter slutadt värf,
uppträdande på jorden i människogestalt. Brottningen
räcker intill daggryningen, då mannen säger: »släpp mig,
ty morgonrodnaden inbryter». Tiden nalkas nämligen, då
han måste återtaga sin kosmiska verksamhet, och om han
hindras, skulle solens uppstigande blifva fördröjdt. Men
först sedan guden upptäckt hvem han är, gifvit Jakob
namnet Israel och sin välsignelse, släpper honom denne,
hvarefter han försvinner. »Och», tillägges det, »när 
Jakob hade Pnuel bakom sig, gick solen upp». Fenicierna
hafva en liknande sägen om Herakles. Äfven Herakles
blir, såsom Jakob, haltande efter en nattlig strid med en
gud, och äfven han bär namnet Israel. I folktraditionen,
ur hvilken hufvuddragen till patriarkernas historia äro
hämtade, synes en gammalsemitisk myt här hafva sammansmält 
med historien om stamfadern Jakob.

Men gamla testamentet innehåller tydligare och säkrare 
spår af en jehovistisk soldyrkan än det ofvan anförda. 
Förbrytare mot eller fiender till förbundsguden
blefvo ofta upphängda på pålar eller träd »inför solen».
Förbundsguden befaller vid ett tillfälle Moses: »tag alla 
folkets höfdingar och upphäng dem för Jehovah inför
solen, på det att Jehovahs vredesglöd må afvändas från
Israel», Num. 25: 4. Äfven konungen af Ai upphänges,
och hans lik nedtages ej, så länge solen är på himmelen,
Jos. 8: 29. Under en hungersnöd, förorsakad af långvarig 
torka, låter David på offerhöjden vid Gibea upphänga 
sju män af Sauls släkt; liken skulle förblifva utsatta 
för solen, tills regn inträffat, 2 Sam. 21. Josua
talade »till Jehovah» och sade: »sol, stå stilla i Gibeon,
och du måne i Ajalons dal», Jos. 10: 12.

Hiobs bok, ehuru berörd af en senare hand, som
bland annat försett henne med prolog och epilog, skildrar
på flera ställen Jehovah såsom solguden, som i ljus och
härlighet vandrar öfver himmelens krets. »Du säger:
hvad vet Gud? Skyn döljer honom, så att han intet ser,
och öfver himmelens krets vandrar han», Hiob 22: 13,
14. »Välde och skräck äro hos honom, som gör frid i
sina höjder. Äro hans skaror (stjärnorna) att räkna, och
öfver hvem uppgår ej hans ljus? Huru kan människan
räddad vara för Gud, och huru den af kvinna födde vara
ren? Se, äfven månen skiner icke klar, och stjärnorna
äro ej rena för hans ögon», Hiob 25: 2--5. Författaren
jämför endast månens och stjärnornas, men icke solens
glans med Jehovahs, och man kan svårligen finna något
annat skäl härför, än att Jehovah och solen äro för 
honom ett: det är inför solgudens strålande renhet som
månens och stjärnornas bleknar. Förf. skulle annars,
genom att låta själfva solens klarhet öfverstrålas af 
Jehovahs, gifvit jämförelsen än större kraft. Samma 
föreställningssätt synes hafva dikterat Psalm. 8: 4, där det heter,
att Jehovah beredt månen och stjärnorna, men solen icke
nämnes. Stjärnorna kallas Guds skaror, hans stridsmän,
hans barn. Från soltjänsten torde äfven sjutalets helighet 
hos hebreerna räkna sitt ursprung. De soldyrkande
kaldeerna firade, likasom judarne, sabbaten. Af Vishetens 
Bok 16: 28 erfar man, att judarne ännu efter
babyloniska fångenskapen riktade sina böner mot soluppgången 
(jämför Ezech. 43: 3, 17; 44: 2; 47: 1), men
detta bruk blef sedermera afskaffadt, och prästen sade
vid löfhyddofesten: »våra fäder hafva på denna ort tillbedt 
solen; de hafva vändt sig med ryggen mot templet
och med ansigtet mot öster, men vi vända vårt ansigte
till Gud».

Anmärkningsvärdt, fastän, såvidt vi veta, hitintills af
ingen forskare anmärkt, är, att då Hiobs bok prisar 
Jehovahs makt och vishet genom att låta honom hänvisa
till sina under i naturen, så rör sig skildringen (Hiob 40:
41) hufvudsakligast kring krokodilen och flodhästen, samma
djur, som hos egyptierna voro helgade åt solguden TyphonPlutarehus: De Iside et Osiride, 50.. 
Landet Uz, Hiobs hemland, var beläget vid nordspetsen af 
Röda Hafvet och hade i sitt grannskap staden
Baal-Zephon (»Herren Typhon») med ett af de arabiska
stammarne helighållet soltempel. Det bör tilläggas, att
egyptierna ansågo israeliternas gud vara solguden Typhon,
enligt Plutarchus' vittnesbördDe Iside et Osiride, 31.
.

Det salomoniska templet byggdes och dess heliga
redskap förfärdigades af en byggmästare och konstnär från
Tyrus, Hiram (1 Kon. 7), troligen i fullständig 
öfverensstämmelse med soltemplet i hans födelsestad. Huru detta
var inrättadt känner man väl icke; men en bland Lucianus'
skrifter befintlig afhandling*) De dea Syria.
 innehåller beskrifningen på
ett annat tempel, den assyriska Junos i Hierapolis,
hvilket i flera hänseenden företer en anmärkningsvärd likhet
med det salomoniska.

Följande beskrifning passar fullständigt in på bägge
templen. Tempelområdet inneslöts af murar1) De dea Syria, 28.. Ingången
till hufvudbyggnaden var riktad åt öster2) Ib. 30.. På förgården
stod ett stort brandofferaltar af brons3) Ib. 59. På detta altar
i Hierapolis offrades, likasom på det i Jerusalem, oxar, kor, getter
och får. Förf, till De dea Syria tillägger: »svin äro dem (prästerna
i Hierapolis) en fasa; de hvarken offra eller äta dem, några
förmena, därför att svinen äro orena, andra, därför att de äro heliga»,
Ib. 54.. Nära ingången
till hufvudbyggnaden voro uppresta tvenne bronskolonner
(phallusbilder)4) Ib. 28.; de uti Jerusalem hade af Hiram fått
namnen Jakin och Boas; på de i Hierapolis lästes Jacchi
namn5) 1 Kon. 7: 21. De dea Syria, 28. Man
har velat förklara orden Jakin och Boas ur hebreiskan och
öfversatt dem med »fasthet» och »kraft»; äfven dessa beteckningar
passa för symboler af den manliga alstringskraften. Phallusbilderna,
som upprestes af hebreer och fenicier, voro tillika Ascherastoder.. Dörrarne till hufvudbyggnadens ingång voro
prydda med snideriverk och förgyllda6) De dea Syria, 30; 1 Kon. 6: 34, 35.. Det inre af
templet, taket inberäknadt, var öfverdraget med guld7) De dea Syria, 30;
1 Kon. 6: 20, 21.. Det
var deladt i tvenne afdelningar: det heliga tempelrummet
och det allraheligaste; i det senare fingo endast
öfversteprästerna inträda8) De dea Syria, 31. Det allra heligaste i
Hierapolis' tempel var några trappsteg upphöjdt, men öppet; det
i Jerusalem var afstängdt med en guldkedja och en förlåt af
purpurtyg.. I det heliga stodo åtskilliga
bildstoder af gudar, som utgjorde likasom en hofstat åt
templets hufvudgudomlighet9) Så äfven i Jerusalems tempel, huru än det
reformatoriska partiet ifrade däremot.; där befann sig äfven rökaltaret,
som uppfyllde templet med vällukt1) De dea Syria, 30; 1 Kon. 6: 20.. Det allraheligaste
var i Hierapolis förbehållet åt trenne bilder: Junos och
Jupiters samt en mellan dem befintlig bild, »som ej hade
någon egendomlig form»2) De dea Syria, 33.; i Jerusalem åt tvenne
kolossala bevingade vidunder (kerubim), mellan hvilka
förbundslådan var ställd. -- Äfven prästklassernas indelning,
förrättningar och reningsstadgar voro i bägge templen
hvarandra ganska lika.

De stora festerna i Jehovah-tjänsten öfverensstämma
med dess ursprungliga karaktär af soldyrkan.
Passahfesten högtidlighöll solens seger öfver vintern och ägde
fördenskull rum vid första fullmånen efter
vårdagjämningen. Den var tillika en tacksägelsefest vid begynnelsen
af hebreernas nyår och af skörden, hvarför man då offrade
åt Jehovah en kornkärfve såsom förstlingen af säden,
Lev. 23: 10. Passahfesten räckte sju dagar. Från denna
och till pingsten skulle man räkna sju veckor och »börja
räkna från den dagen, då man kastar lien i säden», Deut.
16: 9. Vid pingstfesten, med hvilken skördens slut
firades (likasom med passahn dess begynnelse), offrades åt
Jehovah bland annat två syrade hvetebröd: hvetet
mognade nämligen senare än kornet. Löfhyddofesten, den
förnämsta af alla, hade en yppig karaktär: man byggde
på gårdar, gator och tak löfsalar, i hvilka under sju
dagars tid glada lag höllos; nattetid eklärerades kvinnornas
förgård vid templet, och dansar uppfördes därstädes.
Också firades denna fest efter och med anledning af
fulländad vin- och fruktskörd. Med undantag af
försoningsdagen, till hvilken vi återkomma längre ned, voro således
dessa högtider naturfester för solens välgärningar. Det
reformatoriska partiet, som velat förändra denna deras
karaktär, har gifvit passahn och löfhyddohögtiden ett
historiskt ursprung; men det är icke troligt, att t. ex. den
senare ursprungligen stiftats för att påminna israeliterna,
att deras fäder under ökenvandringen bodde i löfhyddor
(såsom det heter Lev. 23: 42; vers. 39 i samma kapitel
angifver däremot dess verkliga anledning).

Med alla gamla religioner var divinationen nära
förbunden; så äfven med jehovismen. För staten, såsom
för den enskilde, var det i hvarje kritisk belägenhet, där
förståndet ej med visshet förmådde beräkna den rätta
vägen, och viljan tvekade mellan olika beslut, naturligt
att öfverlämna afgörandet åt en högre makt. Tänktes då
denna tillika såsom folkets förbundsgud, förutan hvars
bifall och bistånd ingen viktigare handling borde
företagas, så var det tillika plikt att rådfråga honom. Hans
vilja utröntes hos hebreerna på mångahanda sätt: genom
tecken1) Så t. ex. utbreder Gideon en djurfäll på marken och
utröner Jehovahs vilja genom att iakttaga, om fållen är torr eller
fuktad af dagg. Dom. 6: 36, 40.
 och drömmar2) Drömmar spela i gamla
testamentet en stor roll: man torde erinra sig Labans, Jakobs,
Abimelechs, Faraos, Salomos och Nebukadnezars. »Om någon af
er är en Jehovahs profet, honom vill jag uppenbara mig i en syn,
eller i en dröm vill jag tala med honom», Num. 12: 6. »Om
natten, när sömnen faller på människorna, när de sofva på sängen,
då öppnar Gud människornas öra och förskräcker dem och näpser
dem, Hiob 33: 15, 16.
, genom utgången af lottning3) Genom lottning bestämdes på
försoningsdagen hvilkendera bocken Jehovah och Hasasel skulle hafva,
Lev. 16: 8. Medelst lottning fördelades Palestina mellan de
hebreiska stammarne. Samma medel användes vid Sauls val till
konung och vid utrönandet af hvem som genom sin synd
förorsakat nederlaget vid Ai, Jos. 7. Jonas blir genom lottning
utsedd åt hafvet o. s. v.,
genom manipulationer med bilder, vare sig bilder af 
Jehovah själf eller af underordnade husgudarTill 
de för detta ändamål begagnade ephoderna och terafim 
återkomma vi nedanför., samt 
framför allt genom profetisk ingifvelse. Det egentliga 
statsoraklet, likasom oftertjänsten och högsta 
domaremyndigheten, hade prästerskapet vid centraltemplet i Jerusalem
åt sig förbehållit. Till öfversteprästens skrud hörde 
nämligen en på bröstet buren »rättsspråkets väska» af guld,
purpur, skarlakan och hvitt linne, till formen fyrkantig,
en handsbredd lång och bred, besatt med tolf 
guldinfattade och med Israels stammars namn inskrifna stenar;
i denna »rättsspråkets väska» befunno sig urim och
tummim (förmodligen olika färgade stenar), medelst hvilka
orakelsvaren gåfvos genom öfversteprästens handExod. 28, 
Levit. 8: 8.. Man
erfar emellertid i gamla testamentet ganska litet om detta
orakelDå Moses inviger Josua, förer han denne fram 
till öfversteprästen Eleasar, som »för Josua skulle rådfråga 
Jehovah genom urim», Num. 27: 21. Sedan Saul brutit med Samuel, 
rådfrågar den förre Jehovah, men Jehovah svarade honom intet, 
hvarken i drömmen eller genom urim eller profeter, 1 Sam. 28: 6.
; konungarne synas hafva misstrott det och ej
velat underordna sig dess, det vill säga öfversteprästens
rättsspråk, och föröfrigt trängdes det snart i skuggan af
det antiprästerliga och folkliga orakel, som bestod i 
profetdömet, en institution, genom hvilken de af folket 
uppburne siarne och agitatorerna ofta lyckades göra sig till
förmyndare öfver både konungamakt och prästerskap.

Profetismens innersta grund är en djup och oförgänglig 
sanning: det andliga universums enhet, människosläktets 
lif i Gud och Guds omedelbara verksamhet i människoandarne 
-- en sanning, som tidtals fördunklas
hos de civiliserade nationerna, särdeles när deras 
religionsläror icke stå i harmonisk växelverkan med deras 
intellektuella utveckling, medan naturfolken instinktivt 
förnimma henne och under inflytelsen af denna känsla skapa
sig profetiska institutioner, hvilkas råa och bisarra form
beror af naturfolkens låga kulturgrad. Alla västasiatiska
nationer hade sitt profetstånd likasom hebreernaSå 
fenicierna, moabiterna, ammoniterna, filisteerna, 
edomiterna. Hos egyptierna, babylonierna och perserna var 
profetembetet förbehållet en särskild prästklass., och
hos dem alla företedde profetismen ungefär samma 
egendomligheter. Siaren måste försätta sig i hänryckning,
förgäta sitt jag och blifva likasom en opersonlig del af
universum, för att det gudomliga förutseendets anda skulle
kunna inströmma i hans själ och obemängd af mediets
egna föreställningar tala från dess läppar. Likasom hos
grekerna och romarne beteckna fördenskull orden rasande
och profeterande ofta hos hebreerna samma sak
2 Kon. 9: 11; Jer. 19: 26; 1 Kon. 18: 29.. De
medel, som hebreernas profeter använde för att komma
i extatiskt tillstånd, voro hufvudsakligen desamma, som
schamaner och dervischer ännu i dag anlita: larmande
musik, stundom beledsagad af en vild dans, hvarunder
de afkastade sina kläder, och som fortsattes tills de 
störtade sanslöse till marken »När du kommer till Gibea-Elohim»,
yttrade Samuel till Saul, »och inträder i staden, möter du en kor
profeter, som nedkomma från höjden, framför dem harpor och
pukor och flöjter och lutor, och de profetera», 1 Sam. 10:5.
Sauls utskickade, som skola gripa den hos Samuel i profethuset
uti Rama dolde David, smittas af den profetiska extasen, »när de
sågo profeternas skara profetera och Samuel stå bredvid såsom
deras föreståndare». När slutligen Saul själf ditkommer, går det
honom sammaledes. »Guds ande kom öfver honom» och »äfven
han afdrog sina kläder» och profeterade likaledes inför Samuel
och föll omkull och låg naken hela den dagen och hela
natten», 1 Sam. 19. Äfven Elisa begär en strängaspelare, när
han skall gifva konung Joram orakel, 2 Kon. 3: 15..
De bildade ett särskildt skrå;
de yngre erhöllo i profetskolor undervisning och inöfning
af de äldre och anseddare medlemmarne (till 
undervisningen hörde äfven läkekonsten) och bosatte sig efter
slutad skola hvarhelst de såsom siare och läkare kunde
påräkna förtjänst hos befolkningen, som fick betala dem
för deras råd1 Sam. 9.. Ofta förenade de sig ock i stora skaror,
särdeles då de af konungarne kallades att profetera om
utgången af något påtänkt eller börjadt krigiskt företag.
Deras uppträdande var då förenadt med högtidligheter,
ägnade att göra djupt intryck på den uttågande hären. Å
en fri plats, vanligen utanför stadsporten, upprestes en
tron, pä hvilken konungen i full skrud tog plats; framför
densamma uppställde sig profetskaran, stundom flere hundra
man stark; rundtomkring har man att tänka sig arméen
och folket. »Och profeterna profeterade inför konungen»
och uttalade i korus sina förutsägelser, sedan de genom
musik och dans försatt sig i hänryckningens tillståndJämför 1 Kon. 22..
Det var naturligtvis för konungarne angeläget att på 
förhand hafva försäkrat sig om deras ledares gunst: en
olycksbådande profetia skulle nedslagit härens och folkets
mod. Under sådana förhållanden blef deras inflytande
staten snart starkare än själfva furstemakten, och mer
än ett exempel visar, att desse män af folket kunde till- 
och afsätta konungar. Profetskråets medlemmar utmärkte
sig för öfrigt äfven genom en egen dräkt (en mantel af
hår), när de ej gingo alldeles naknaMicha 1: 8; 
Jes. 20: 3., samt genom ett besynnerligt sätt 
att vara: deras åtbörder och handlingar
skulle vara symboliska uttryck af de ingifvelser de fingo
från JehovahEn af de inför Ahab och Josapbat uppträdande profeterna
vid namn Micha visade sig med ett par järnhorn för att antyda,
att Ahab skulle störta sin flendes makt, 1 Kon. 22. Jeremias
visade sig med ett ok om halsen till tecken, att judarne borde
förblifva under babyloniska konungens välde, Jer. 28. De 
symboliska handlingar Ezechiel företog kunna läsas i hans bok, men
icke här beskrifvas..

Ur midten af detta hebreiska schamanstånd, såsom
ur träsket den sköna parnassian, uppväxte sakta och
omärkligt det ädlare profetdöme, som hämtade sina 
ingifvelser ur ett klarnadt guds- och själfmedvetande, ur
hängifvenheten till folkets sak, ur kärleken till det rätta
och goda. Bland profeterna var det som det 
reformatoriska partiet uppkom. Men ståndet i sin helhet förblef
sig likt intill babyloniska fångenskapen. De sanna profeterna 
utgjorde ett ringa antal och betraktades såsom farliga 
omstörtningsmän, fanatiska fiender till den gamla
goda statsreligionen.

De hebreer, som voro i besittning af terafim (husgudar),
rådfrågade dem, åtminstone när en profet ej var tillhands.
Enskilda profeter och präster ifrade visserligen mot dessa
orakelgifvande medtäflare såsom otillförlitliga och 
bedrägliga, men ej såsom stridande mot Jehovah-kulten, ty bruket
af terafim var uråldrigt nationelltDå Rakel, efter att i sju år varit Jakobs
maka, flyr med honom från Arameen, stjäl hon sin fader Labans
husgudar, i hvilkas besittning hon måste sett en borgen för sin
familjs trefnad. Då Laban upphunnit de flyende, letar han först
i Jakobs tält, därefter i de andras, efter de heliga bilderna. Gen. 31.
 och gängse bland de
trognaste Jehovah-tjänare. En af de äldste reformatoriske
profeterna kan ännu klagande säga: »länge skola Israels
barn förblifva utan konung och utan furstar och utan offer
och utan altarEgentligen vårdsten. Sådana heliga stenar upprestes efter
patriarkernas föredöme och uråldrig sed vid offerplatserna; men
enär dessa stenar i själfva verket tjänade i stället för bilder af
Jehovah, förbjödos de af reformatorerna genom lagstadgandet
Deut. 16: 22. och utan ephod och utan terafim», och när
han tillägger: »därefter skola Israels barn omvända sig och
söka Jehovah, sin gud, och sin konung David»Hos 3: 4, 5., yttrar
han sig ej förkastligt om terafim, ty äfven David, mön-
stret för en Jehovah-tjänare af gamla slaget, hade sådana
sitt hus, och bilden af en husgud räddade hans lif1 Sam. 19: 13 ff..

Gamla testamentet skiljer mellan terafim, som hade
mänsklig gestalt, och ephoderna, som voro gjutna bilder,
öfverdragna med guld och silfverEphod (af aphad = öfverdraga) kallades ock axelöfverdraget af den 
prästerliga dräkten. , och skulle föreställa 
Jehovah själf. Under domaretiden helgar ephraemiten Michas
moder elfva hundra sekler silfver »åt Jehovab» och låter
af dem göra en ephod och terafim, som uppställas i ett
»gudshus», tillhörigt nämnde Micha. En skara af Dans
stam röfvar en tid därefter dessa bilder och uppställer
dem i staden Lais (sedermera kallad Dan) i nordligaste
Palestina, hvarest de förblifva föremål för de israelitiska
invånarnes tillbedjan och betjänade af en prästsläkt,
som i rakt nedstigande led härstammade från Moses son
GersonMasoretiska texten har genom ett inskjutet n
förvandlat Moses till Manasse, Dom. 18: 30. Men traditionen 
angifver såsom den riktiga läsarten Moses; så äfven den 
alexandrinska öfversättningen och Hieronymus. Det torde icke vara
utan betydelse, att denna uppgift om Moses' afkomlingar är den
enda, som rörer dem, i hela gamla testamentet., ända till Israels rikes förstöringDom. 18: 30.. Gideon,
Jehovahs stridsman, den ifrige förkämpen för honom mot
Baal, gör af 1,700 sekler guld en ephod, som han 
uppställer i sin hemort OphraDom. 5: 27.. En annan ephod stod uti
ett gudshus i präststaden Nob; då prästen Abjathar, 
fruktande Sauls hämnd, flyr till David, medtager han denna
Jehovahbild, som David sedermera begagnar såsom orakel
och städse rådfrågar1 Sam. 23: 6, 9; 30: 7; 2 Sam. 2: 1 ff.. Sannolikt voro de flesta eller
alla af ålder ryktbara offerpiatser uti Palestina försedda
med ephoder, uppställda i de där befintliga »höjdhusen»
(kapellen), och det torde vara på dem som uttrycken
»Jehovah i Gilgal», »Jehovah i Mizpa» o. s. v. hänsyfta1 Sam. 11: 14; 15: 33; Dom. 20: 1; 1 Sam. 10: 17..

Gamla testamentet berättar icke, huru ephoderna voro
gestaltade. Men att de framställde Jehovah i form af en
tjur eller kalf är sannolikt på följande grunder:

Tjuren var hos alla semitiska folk sinnebild af 
solguden. När efter Salomos död största delen af hebreerna
afföll från Davids hus och erkände den af profeten Abia
smorde Jerobeam såsom konung, blef det dennes första
regeringsåtgärd att, till utplånande af det anseende 
templet i Jerusalem ägde, gifva ökad glans åt offertjänsten å
tvenne inom hans rikes gränser belägna, af ålder rykt.
bara och helighållna platser: Dan och Bethel. 
Jerusalems tempel var i folkets föreställning en uppkomling
jämförelse med dessa bägge heliga orter, af hvilka Bethel
ägde minnen från den patriarkaliska tidenGen. 12: 8; Dom. 20: 18, 26, 27; 1 Sam. 10: 3., Dan var åter
stolt af den prästsläkt, som härstammade från Moses och
där förestått Jehovah-tjänsten allt sedan stadens 
grundläggning under domaretiden på ruinerna af det forna
LaisDom. 18: 29 ff.. På dessa tvenne orter uppställde Jerobeam,
gyllene kalfoar1 Kon. 12: 28. såsom bilder af Jehovah. Knappt beklädd
med konungamakten och ägande sitt enda stöd i de tio
stammarnes tillgifvenhet, skulle Jerobeam aldrig vågat
detta steg, om kalfbilden hade varit en nyhet inom
Jehovah-tjänsten. Åtgärden måste då hafva stött på
motstånd, åtminstone hos en minoritet, och förorsakat en
fördärflig splittring inom det nya riket. Men af något
motstånd mot kalftjänsten förekom icke ett spår inom Israels
rike, så länge det ägde beståndDäremot låg i sakens natur, att den skulle tadlas af
konungariket Judas reformatoriske profeter.. Det var tvärtom
gammal-jehovismen just i denna form, som här förde en så
fruktansvärd och i det hela lycklig strid med Baalismen.
Däraf -- och endast däraf -- kan förklaras, att
profeterna Elia och Elisa, desse väldige kämpar för Jehovah
mot Baal, aldrig uppträdde fientligt emot kalfbildemna;
att Jehu, på Elisas föranstaltande smord till konung och
invigd att utrota Ahabs Baalsdyrkande hus, under hela
sin tjuguåttaåriga regering var kalftjänsten tillgifven,
medan han i massa slaktade Baalsprästerna, uppbrände
bilderna af deras gud och skändade deras tempel 2 Kon. 10.; att
den kalfdyrkande Joas, Jehus sonson, var Elisas förtrogne
vän, stod gråtande vid hans sjukbädd och af den döende
profeten välsignades med löften om segrar öfver
arameerna. Endast däraf kan ytterligare förklaras, att den ena
af kalfkultens hufvudorter Bethel tillika var sätet för en
jehovistisk profetskola, med hvilken Elia och Elisa stodo
i förbindelse2 Kon. 2: 3.. Detsamma gäller om den från Josuas,
Ehuds och Samuels dagar ryktbara offerplatsen GilgalJos. 5: 5, 9; Dom. 3: 19; 1 Sam. 10: 18; 11: 14; 13: 5; 15: 21, 33.;
den var försedd med en Jehovah-bild i gestalten af en
kalfDen reformatoriska profeten Amos (4: 4) bestraffar Gilgal
för att hafva syndat på samma sätt som Bethel; jämför Hos. 4: 15;
9: 15; 12: 10. och var på samma gång hemorten för en
profetskola, hvars medlemmar voro Elisas vänner2 Kon. 4: 38 ff.. Den som
åt dessa betydelsefulla fakta vill inrymma den vikt de
förtjäna, torde äfven fästa något afseende vid följande
antydningar, som gälla Juda rike och centraltemplet i
Jerusalem. Det var först i den efterexiliska tiden som alla
bilder och skulpturverk bannlystes; också var det efter
fångenskapen uppförda templets brandofferaltar gjordt af
ohuggen sten, i enlighet med lagens föreskrift, Exod. 20:
25. Det salomoniska brandofferaltaret (utan tvifvel ett
konstverk af tyriern Hiram) var däremot gjutet af koppar
(brons), men Konungaboken, som så utförligt beskrifver
templets öfriga tillhörigheter och redskap, iakttager en
besynnerlig tystnad om detta altars utseende. Erinrar
man sig nu, att altarne ursprungligen voro representanter
af den gudomlighet, åt hvilken man på dem offradeDärför erhålla altarne
namn. Jakob kallar det af honom uppförda altaret i Sichem
»Israels gudars gud», Gen. 33: 20; han bygger ett altare i Bethel
och kallar stället »Bethels gud», Gen. 35: 7. Moses bygger ett
altar i Raphidim och kallar det »Jehovah mitt banér», Exod. 17: 15;
Gideon kallar sitt altar »Jehovah räddning», Dom. 6: 24.,
så är det ej utan intresse, då man af andra ställen erfar,
att det gamla altaret var försedt med horn1 Kon. 1: 50, 51; jämför Exod. 27: 2., och att
den assyriske eröfraren Thiglath-Pileser -- en
bildstormare, som, hvarhelst han framtågade och så långt
aktningen för hans vapen sträckte sig, förstörde folkens
afgudabeläten -- på ett möte i Damascus med
judakonungen Ahas -- öfvertalade denne ej blott att bortskaffa från
Jerusalems tempel de tolf kopparoxar, på hvilka det

stora bäckenet, kalladt kopparhafvet, hviladeEtt tempelbäcken, liknande det jerusalemitiska och,
likasom det, ett verk af fenicisk hand, ligger bland ruinerna af
Amathus på Cypern. Det är af sten, 30 fot i omkrets, föreställer,
likasom Hirams verk, en utslagen lilja och är prydt med en
tjurbild Duncker: Geschichte des Alterthums, I, 329., samt de
skulpterade fälten på tempelstolarne, utan ock att sätta
det salomoniska brandofferaltaret åsido och bygga ett
annat efter af Thiglath-Pileser föreskrifvet mönster2 Kon. 16..
Här var icke fråga om en plundring af templets skatter --
det fick behålla sitt guld och silfver, likasom ock sina
öfriga tillhörigheter -- ej heller om ett konstliebhaberi,
ty det präktigt arbetade »kopparhafvet» fick kvarstanna
i templet, sedan det försedts med en stenpiedestal -- utan
alldeles otvifvelaktigt om helgedomens rening från
djursymboler. Den assyriske furstens uppträdande mot dessa
var en sporadisk yttring af samma reformatoriska anda,
hvilken i bibelns judiska profeter erhållit en stadigvarande
minnesvård och en världshistorisk betydelse. Af denna
anda är ock berättelsen om Aarons kalftjänst under
ökenvandringen dikterad. Aarons beteende framställes där, i
enlighet med reformatorernas åsikt, såsom ett affall från
en bildhatande till en bilddyrkande Jehovah-tjänstExod. 32: 5.;
den förra uppträder såsom den ursprungliga, medan
förhållandet i sin historiska verklighet måste hafva varit ett
motsatt. Att de äldre profeterna besutto helt andra
traditioner om ökenvandringen än de i bibeln förvarade,
genomskimrar ock det ryktbara stället Amos 5: 25, 26.

I trogen öfverensstämmelse med gammal-jehovismens
egenskap af soltjänst står den vördnad de gamle
hebreerna ägnade berg och höjder. Bergen äro enligt uråldrig
föreställning himmelens grundfästen; deras otillgängliga,
hemlighetsfulla, mot solens och stjärnornas banor
uppstigande toppar, till hvilka ögat med mystisk längtan
blickar upp och finner än strålande i dagens glans, än färgade
i morgon- eller aftonrodnadens sken, än döljande sig i
täta molnmassor, äro de himmelska väsendenas bostäder
och hviloplatser, när de fulländat sitt lopp på
firmamentet. Eller när den högste gudens boning tänkes ofvan
himmelen, äro bergen dock heliga såsom de platser, till
hvilka han nedsänker sig, då han öfverskådar världen.
Därför voro hebreernas offerplatser belägna på upphöjda
punkter; och ordet »höjder» betyder i de bibliska
urkunderna detsamma som urgamla offerorter. Till »Guds
berg Horeb»Exod. 3: 1. nedstegExod. 3: 8. »Jehovah for ned på Sinaj, på bergets topp», heter det Exod. 19: 20, och i Micha 1: 7: »Jehovah utgår från sitt rum och far ned och träder på jordens
höjder». Jehovah, när han uppenbarade
sig för Moses; på det heliga Sinai gaf han sin lag. »Här
bor visserligen Gud och här är himmelens port», utropar
Jakob om det berg, på hvilket han slumrat, då han i
drömmen såg änglar stiga upp och neder mellan dess
topp och himmelen. På Ebal, där Josua byggde ett altarJos. 8: 30, 31.,
skulle israeliterna uttala förbannelsen; på Garizim, det
ännu i denna dag af samaritanerna, judarnes bortstötta
bröder, helighållna, skulle de förkunna välsignelsenDeut. 11: 30..
Man »gick upp till Gud i Bethel»1 Sam. 10.. Salomo offrade på
Gibeon 1,000 brandoffer, »ty där var den stora höjden»,
och på Gibeon visade sig Jehovah för honom i en dröm1 Kon. 3..
Äfven efter templets fullbordan fortfor denne konung att
offra och röka på höjderna1 Kon. 3.. Påminna icke ännu om
sol- och höjdtjänsten följande stanser, hvarmed »Moses'
sång» äfven i sin närvarande gestalt börjar:

Jehovah kom från Sinai
och gick dem upp från SeirEn bergsrygg i Edom, belägen nordost från Sinai.,
han glänste från berget Paran...Deut. 33 ff.

eller Deboras segerkväde:

Jehovah, när du utdrog från Seir,
när du skred från Edoms fält,
darrade jorden, äfven himmelen dröpDom. 5: 4. --

hvarvid är att märka, att man med Sinai såsom
ståndpunkt måste se morgonsolen uppstiga bakom Seirs
bergskedja öfver öknen Paran!

Och när hinduer och iranier tänkte sig gudarnes
egentliga boning på ett berg i yttersta Norden, hvilket de
förre kallade Meru, de senare Albordsch, möter man
icke hos profeterna en liknande föreställning, då Jesaia
sjunger om Babel:

Tänkte du dock i ditt hjärta: till himlen vill jag stiga,
högt öfver Guds stjärnor upprätta min tron:
och jag vill mig sättn på det berg, där gudarne församlas
vid nordens yttersta rand.
Jag vill uppstiga på molnhöjder,
ställa mig jämte den högste...Jes. 14: 13.

och då Ezechiel profeterar öfver Tyrus:

Du vardt en kerub med utbredda vingar, skuggande vida,
och jag satte dig på det heliga gudaberget
.............................................du syndade,
därför vanhelgar jag dig (och stöter dig ned) från gudabergetEzech. 28: 14..

De förnämsta »höjderna» eller offerplatserna i
Palestina voro Gibeon, Bethel, Dan, Gilgal, Beerseba, Hebron,
Rama, Mizpa och Silo. Vid dem knöto sig folkets
dyrbaraste historiska och religiösa minnen
Om de fyra förstnämnda har ofvanför talats. Rörande
Gilgal bör tilläggas, att enligt sägnen hade Josua där omskurit
allt folket, Jos. 5: 8, 9, och att Israels förste konung valdes på
en folkförsamling därstädes. Annars var Mizpa den ort, där under
Domaretiden och Sauls regering folkförsamlingarne vanligen höllos;
dessa voro alltid förenade med offerhögtidligheter. Beerseba ägde
en helig lund, som Abraham sades hafva planterat, Gen. 21: 33,
samt altaren, byggda af Isaak och Jakob, sedan Jehovah där
uppenbarat sig för dem, Gen. 25: 24; 46: 1. I Hebron hade
Abraham uppfört ett altar, och i den där belägna Marores lund
hade Jehovah intagit en måltid hos patriarken, Gen. 13: 18.
Rama var Samuels födelseort; han gjorde där ett altar och
inrättade en profetskola. I Silo stod uppenbarelsens tält från Josuas
till Samuels tid..
Däremot var Jerusalem ännu i Davids första regeringstid en kanaanitisk
stad; platsen, på hvilken dess tempel byggdes, var inköpt
från en af dess jebusitiska invånare, helgedomen själf
med dess prästerskap inrättad efter utländskt mönster och
gudstjänsten förenad med en prakt, som stod i skarpaste
motsats till de enkla nationella former, hvilka iakttogos
å »höjderna». Sedan prästerna och hierodulerna i
Jerusalem hunnit organisera sig i slutna kaster, i likhet med
deras feniciska och babyloniska ståndsbröder, uppträdde
de med samma anspråk som dessa -- anspråk som måste
förekommit hebreiska folket oerhörda. De fordrade en
fullständig centralisation af offertjänsten och ansågo sig
för de ende berättigade att sköta densamma. Härmed
var inom gammal-jehovismens sköte den långvariga och
förbittrade striden mellan centralgudstjänsten och
»höjderna» öppnad. Folket kunde med desto större sken af
sanning se i centralisationen endast en härmning af
utländska förhållanden, med ändamål att förhöja den nya
hufvudstadens inflytelse och rikedom, som templets
anläggare Salomo och hans son Rehabeam därjämte voro
irriga Molochs- och Aschera-tjänare
1 Kon. 11; 1 Kon. 14: 22-24..
Såsom första frukten af striden har man att betrakta det davidiska
väldets sönderfallande i tvenne riken: Israel och Juda. Med
vapen i hand värnade de tio stammarne, som utgjorde
hebreiska folkets flertal, sina minnesrika
landsortshelgedomar; försvarade de prästvärdighetens tillgänglighet för alla
och familjefädernas förut aldrig ifrågasatta befogenhet att
själfva bringa Jehovah sina offer -- rättigheter, för hvilka till
och med de i levitismens och centralgudstjänstens intresse
författade eller öfverarbetade bibliska urkunderna lämna
så talrika vittnesbörd och som äfven i dem ådagalägga sitt
ursprung från den äldsta mosaiska lagstiftningen
Exod. 19: 6; 20: 24; 24: 4, 5..
De tio stammarnes profeter ställde sig allmänt på folkets sida.
Det var en protest af den uråldriga nationella jehovismen
mot en efter utländsk förebild inrättad Jehovah-tjänst, och
det är i detta hänseende ett betecknande drag hos
Konungaböckerna, att det ej är kalfbilderna, utan det
folkliga, till ingen kast begränsade, antilevitiska prästadömet,
hvaremot de hufvudsakligen rikta sina förebråelser
»Jerobeam vände icke af från sin onda väg, utan
gjorde åter af samtliga folket höjdpräster. Den som hade lust,
den insatte han, att han blef upptagen bland höjdprästerna. Och
härigenom blef han orsak till Jerobeams hus' syndighet, att det
blef tillintetgjordt och utplånadt.» 1 Kon. 13: 33, 34..
Israels rike blef ett bålverk för denna äldre och folkligare
kult. Dess konungar, från Jerobeam ända till Ahab,
motstodo Baalstjänsten likaväl som centraltjänsten i
Jerusalem. Först Ahab besudlade sig med Molochs- och



Ascheradyrkan, men då uppreste sig män sådane som Elia och
Elisa, och Baals välde blef i Israels rike hastigare
omstörtadt och grundligare tillintetgjordt än i Juda, där
jehovistisk centraltjänst och fenicisk kult likasom utöfvade
en magnetisk dragningskraft på hvarandra ända intill
babyloniska fångenskapen
Af Juda rikes 20 konungar äro de 13 tillgifna den
fenicisk-syriska kulten, bland hvilka de fyra, som regerade närmast
före exilen..
Men äfven i Juda rike voro
»höjderna» så sammanvuxna med folkets vanor och
religiösa föreställningar, att bland de levitiskt sinnade
konungarne endast tvenne, Hiskia och Josia, vågade antasta
dem. Assa, Josaphat, Joas, Usia och Jotham, ehuru
prisade såsom fromma Jehovah-tjänare, offrade fortfarande
på de gamla offerplatserna.

Mot bägge dessa kämpande partier stod lika
fientligt det reformatoriska -- fjäriln, som utfiugit ur
gammal-jehovismens puppa. Nästan omärkligt hade denna
sublima uppenbarelse af hvad som dvalts på djupet af
den hebreiska andan förberedts i profetdömets sköte.
Alltifrån det hebreiska samhällets uppblomstring till makt
och anseende under Davids regering voro i allt rikare
mån de materiella villkoren för intellektuell kultur
förhanden. Det dröjde därefter icke länge, innan en
nationallitteratur uppstod. Välståndet och freden under Salomos
spira tilläto och äggade det högtbegåfvade folket att
inträda inom portarne till forskningens, tankens och
poesiens värld; denne konung själf berömmes för sin vishet,
sina skaldestycken, sin språkkunskap, sin kännedom om
djur och växter, »från cedern på Libanon till isopen, som
växer på väggen», och han jämföres i detta hänseende
med andra hebreerfolkets vise, såsom »Ethan den
esrahiten och Heman och Chalkol och Darda, Mahols söner»
1 Kon. 5..
Att tänkandet då äfven i mänsklighetens högsta frågor
skulle hos denna företrädesvis religiöst stämda folkstam
bevinga sig till högre flykt, var desto naturligare, som å
ena sidan intet utprägladt dogmatiskt system hämmade
detsamma, medan å den andra en rå och materialistisk
offertjänst, som var ett arf från fäderna, och en utifrån
inträngande otyglad vällustkult nödgade de ädlare andarne
i folket att draga sig tillbaka i sig själfva. De återvände,
ringa till antalet, men starka genom medvetandet att vara
den sanne Guds redskap, samt talade till konung,
präster och folk så som Jesaia och hans profetiske
medbröder ännu tala till oss och skola tala till
efterkommande släkter. De reformatoriske ifrarne förkunnade ett
högsta väsen, som är världens upphof, hela
mänsklighetens fader, alla folks försyn, all kärleks, all sannings,
all rätts, all skönhets eviga källa -- en Gud, som ej
finner behag i offer och fester och sabbater, men i ett
fromt sinne och en helig vandel.

*

Jag, Jehovah, är den förste och den siste, och utan mig
är ingen Gud. Jes. 44: 6.

Kommen till mig, I folkens räddade!... Det finnes ingen
Gud utom mig; en sann Gud och en frälsare är ingen utom
mig. Kommen till mig och låten rädda eder, I jordens alla
landsändar, ty jag är Gud och annars ingen. Jes. 45: 20 ff.

Knappt äro de (jordens mäktige) planterade, knappt äro
de sådda, knappt har deras stam fastrotat sig i jorden, så
andas han på dem, och de förtorka, och en stormvind förer dem
bort såsom agnar. Hvem viljen I då likna vid mig, att jag
vore honom lik, säger Jehovah. Jes. 40: 24, 25.
Så säger Jehovah: Himmelen är min tron och jorden min
fotapall: byar är ett hus, som I kunnen bygga mig och hvar
en ort till min hvilostad? Allt detta har ju Herren gjort, och
allt är det vordet. Men på dem ser jag: på den eländige och
den som är af förkrossadt sinne och den som fruktar mitt ord.
Jes. 66: 1 ff.

Förliten Eder ej på lögnaktigt tal, då man säger:
Jehovahs tempel, Jehovahs tempel, Jehovahs tempel är detta. Om
I bättren eder vandel och edra handlingar, om I utöfven
rättfärdighet den ene mot den andre... då låter jag eder bo på
denna ort, i det land jag gifvit edra fäder. Jer. 7: 3 ff.

Jag hatar och försmår edra fester... Om I bringen mig
edra brand- och spisoffer, antager jag dem icke, och på edra
gödkalfvars tackoffer blickar jag icke. Bort från mig med dina
sångers larm, dina harpors spel vill jag icke höra. Fastmer
strömme såsom vatten rätten och rättvisan såsom outsinliga
bäckar. Amos 5: 21 ff.

Bringen mig icke lögnoffer! Rökvärk, nymånad, sabbat,
församlingens hopkallande är min afsky... Men lären göra
godt, trakten efter rätt, tillrättavisen de förmätne, skaffen de
föräldralöse rättvisa och fören enkornas sak. Kommen därefter
och låtom oss gå med hvarandra till rätta, säger Jehovah. Om
edra synder äro som skarlakan, skola de blifva hvita som snö;
om de äro röda som purpur, skola de blifva såsom ull. Jes.
1: 10 ff.

Jag vill inga tjurar taga ur ditt hus och inga bockar ur
dina hjordar... Hungrade jag, behöfde jag icke säga det till
dig, ty min är världen och hvad som uppfyller henne. Äter
jag då tjurarnes kött och dricker jag bockarnes blod? Offra
tack åt Gud och uppfyll dina löften till den högste! Och
anropa mig på nödens dag, så vill jag rädda dig. Psalm 50.

*

Så bräckte desse gudingifne omstörtningsmän stafven
öfver nationalgud och antropomorfism, öfver bilder,
tempeltjänst, offer, sabbat och formalism. Så förkunnade
de den sanna, andliga religionen -- hjärtats hängifvenhet
åt den Evige, den inre gudstjänsten -- i ansiktet på de
häpnande blotarne.

Hvad gammal-jehovisterna skulle svara härpå, kan
man ana. Så hade fäderna icke lärt som desse
nyhetsmakare, desse drömmare, hvilka förde besynnerliga ord
i munnen om en andlig Gud. Och vare härmed huru
som helst: kan den stora mängden fatta annat än en rätt
handgriplig Gud, en som verkligen nedstiger och dväljes
i det åt honom uppförda templet, och hvars näsa med
behag insuper rökelse och den söta lukten af offer? Skall
ej en Gud, sådan som desse svärmare förkunna, ett
osynligt, allvarande väsen, förflyktiga sig till ett intet i folkets
ögon? Religionen är således i fara, om dessa upplösande
läror, frukten af en ond tid, få högt förkunnas. De utgå
på att slita alla samhällsband: de ropa djärft på
tillintetgörelse af tempel, altar och prästerskap, på allt som
hittills gjort samhället till ett ordnadt helt och gif vit helgd
åt dess inrättningar.

Om de gammal-jehovistiska prästerna varit öfvade
vår tids skolspråk, skulle de med samma rätt som
anhängarne af nittonde århundradets föråldrade dogmatiska
systemer kunnat tala om »det objektiva i religionen»,
som de försvarade mot de revolutionäre profeternas
»ensidiga betonande af den subjektiva faktorn»; de skulle
kunnat förkasta Jesaias andlige Jehovali som en »tom
abstraktion» och i motsats härtill prisat sin Jehovah
såsom en gedigen personlig realitet.

Men hvilka argumenter än gammal-jehovisterna för
öfrigt använde -- deras mest slående var det som
riktades mot reformatorernas personer, ej mot deras åsikter.
Man förföljde dem med gissel, fängelse och död. Och
mot förföljelsen fanns intet skydd hos massan af folket,
än mindre hos konungarne, allra minst hos prästerna
och leviterna. Hvar se sig om efter en stödjepunkt?
Kanske hos de med centraltemplet kämpande »höjdernas»
anhängare? Med dem hade reformatorerna ett
gemensamt, men också blott ett: prästadömets tillgänglighet för alla
Jes. 61: 6.. I allt annat gapade en afgrund mellan den renade
religionens förkunnare och blotarne å »höjderna», som
utgjorde just det konservativa elementet inom
gammal-jehovismen såväl i förhållande till reformatorerna som till
centraltemplet. Det är sannolikt, att människooffren, som
ej voro främmande för den gamla Jehovah-tjänsten
Man erfar af de i tiden för exilen lefvande
profeterna, att människooffren då ännu voro i bruk. »I sanning»,
yttrar Jeremia (4: 23, 24), »det är tomt bedrägeri med festjublandet
från kullarne, bergen. Och nedrigheten har förtärt våra fäders
förvärf alltifrån vår ungdom: deras får och deras oxar, deras söner
och deras döttrar.» »Se», utropar han i Jehovahs namn, »jag
bringar en olycka öfver denna ort, emedan de fyllde den med
oskyldiges blod och byggde Baalshöjderna till att förbränna sina
barn med eld såsom brandoffer åt Baal, hvilket jag hvarken
bjudit eller talat om och hvad som aldrig kommit mig
i sinnet» (19: 4, 5). Sistnämnda ord, flerestädes upprepade, äro
synbarligen riktade mot en rådande mening, att Jehovah anbefallt
dessa offer, ehuru de då hemburos Baal. Denna mening delades
af profeten Ezechiel så till vida, som han ansåg människooffren
pålagda israeliterna af Jehovah såsom straff för deras olydnad. Han
later (20: 25) Jehovah säga om israeliterna i öknen: »jag gaf dem
satser, som icke voro goda, och stadgar, genom hvilka de icke
lefde, orenade dem genom deras offergåfvor, i det de läto allt,
som bryter lifmodern (allt förstfödt) gå genom eld, på det
att jag skulle förstöra dem och de erfara, att jag är Jehovah».
Dessa »satser, som icke voro goda», finnas intagna i de af
reformatorerna sammanbragta lagarne, nämligen i Exod. 13: 2, där det
heter: »allt hvad som bryter lifmodern bland Israels söner hos
människor och boskap, mitt skall det vara», samt i Exod. 22: 29:
»Det förstfödda af dina söner skall du gifva mig. Alltså skall du
göra med din oxe och ditt får: sju dagar skola de vara hos
modern, på den åttonde skall du gifva mig dem»; -- men dessa
gamla påbud, i hvilka det mänskliga förstfödda och det djuriska
ställas vid sidan af hvarandra, beröfvas sin udd dels genom en ny
motivering af deras uppkomst, dels genom föreskriften, att
människans (och åsnans) förstfödde skola lösas med penningar (Exod. 13:
12 ff.), dels slutligen genom den förklaring, att »Jehovah tagit
leviterna till sin egendom i stället för det förstfödda af Israels barn»,
Num. 8: 13 ff. Man har af denna förklaring velat sluta, att enär
ju leviterna icke offrades, så hade ej heller offrats det förstfödda,
i hvars ställe leviterna blifvit Jehovahs egendom. Men när det
gällde att afskaffa ett afskyvärdt religionsbruk, var man väl ej så
noga om logisk konsekvens i motivet för dess upphäfvande. Den
som uppmärksamt genomläser berättelsen om Isaaks offring, skall
kunna förstå följande ord hos en äldre profet, Micha, i hvilka han
på rörande sätt skildrar tviflen och den slutligen segerrika
själskampen hos en from Jehovah-tjänare under inflytelsen af detta
offerbruk: »Hvarmed skall jag träda inför Jehovah, böja mig för
höjdens Gud? Skall jag framträda för honom med brandoffer,
med årgamla kalfvar? Har väl Jehovah behag i mång tusen
vädurar, i tiotusenden af strömmar olja? Skall jag gifva honom
min förstfödde för min öfverträdelse, min lifsfrukt för
min själs synder? Man har förkunnat dig, människa, livad
godt är och hvad Jehovah af dig fordrar: ingenting annat än göra
rätt och öfva kärlek och vandra ödmjukt med din Gud», Micha 6:
6 ff. -- Efter en seger öfver ammoniterna offrade Jephta, på
grund af ett Jehovah gifvet löfte, sin dotter; det skedde ej i
öfverilning, ty hon erhöll två månaders tid till att förbereda sig på
offerdöden, och man förnimmer ej, att en röst härunder höjde sig
för hennes frälsning. -- Det åtskilliga gånger i urkunderna
återkommande uttrycket, att personer upphängdes eller styckades »inför
Jehovah i Gilgal», »Jehovah i Gibea» o. s. v., låter ej utan tvång
förklara sig annorledes än ur seden att ofira honom människor på
höjderna. -- Enligt Exod. 29: 37 skulle hvarje icke-präst, som
vidrörde brandofferaltaret, vara »helig» eller »vigd. (sacer, qadasch),
d. v. s. vigd till döden; jämför Exod. 30: 29; Lev. 6: 20; Num. 17:
2, 13. -- Hvilken kraft man tillskref människooffren framgår af
2 Kon. 3: 27. En förenad här af israeliter, judar och edomiter
hade omringat moabitiska fästningen Kir-Hasereth. Besättningen,
som led af vattenbrist, gjorde ett utfall för att slå sig igenom
belägringshären, men tillbakakastades. I sin yttersta nöd tog Moabs
konung »sin förstfödde son, som skulle blifvit konung i hans ställe,
och offrade honom såsom brandoffer på muren». »Då», tillägges
det, »kom grym vrede öfver Israel, så att de tågade ifrån
honom och återvände till sitt land». Detta återtåg med
outrättadt ärende från en fästning, som var nära att falla i dess
våld, kan blott förklaras af härens öfvertygelse, att alla
ansträngningar mot densamma nu vore fruktlösa. Den vrede, som kom
öfver Israel, är att tolka såsom den af offret bevekte moabitiske
nationalgudens vrede mot hans folks fiender, men ej såsom vrede
hos israeliterna öfver det skedda offret. En sådan känsla skulle
väl snarare drifvit de belägrande till en stormning än förmått
dem att öfvergifva en redan nästan fulländad seger. -- Den efter
lyckliga belägringar och strider öfliga »tillspillogifningen» af de
fångne fienderna och deras tillhörigheter bär hela karaktären af
människooffer åt Jehovah. Israeliterna lofvade Jehovah före
belägringen att tillspillogifva den fientliga staden, om han gåfve
den i deras hand. Det var således tjänst för tjänst. Stundom
slaktades åt Jehovah vid sådana tillfällen allt som hade ande och
lif: män, kvinnor, barn och boskap. En lag, son återfinnes Lev.
27: 28 ff., stadgade om dylika offer: »allt tillspillogifvet, hvad
någon helgar åt Jehovah af allt som är hans, af människor och
boskap och af hans egendoms mark, får icke säljas och icke lösas;
allt tillspillogifvet är högheligt för Jehovah. Ingen
tillspillogifven människa får lösas; hon skall döden dö.»
 --
ehuru judarne tillkommer den ovanskliga äran att först
bland alla semitiska folk hafva mildrat och slutligen
afskaffat detta förskräckliga religionsbruk -- att
människooffren ännu ägde rum å höjderna, sedan centraltemplets
prästerskap till kraft och verkan upphäft den lag, som
påbjöd dem. En samverkan mellan
landsortshelgedomarnes parti och reformatorerna var således omöjlig.
Möjligt var däremot att genom en öfverenskommelse, som åt
centraltemplets prästerskap betryggade dess redan vunna
ställning samt ökade dess anseende och inkomster, vinna
detta för den nya läran. Den tanken blef slutligen
verklighet i en tid, då det öfversteprästerliga ämbetet
förvaltades af en man, som visade sig tillgänglig för de nya
idéerna. Men det kunde icke ske, utan att dessa måste
betänkligt låta jämka med sig. Reformatorerna måste
nedstiga från den ideala höjden af en rent andlig religion
och mäkla med den hårda verkligheten. Anfallen mot
tempel, ceremonier, sabbatiskt dagväljeri, sluten
prästkast upphörde. Det bildade sig i det tysta ett
reformatoriskt-levitiskt parti.

År 622 före Kristi födelse under konung Josias
regering, då Hilkia var öfverstepräst (34 år före Juda rikes
förstöring genom babylonierna), hände det, att Saphan,
konungens kansler, efter att hafva uträttat ett ärende i
templet, framträdde för konungen och lämnade honom
en bok, som öfversteprästen oförmodadt funnit därstädes.
Konungen befallde Saphan läsa boken för sig. »Men när
konungen hörde lagbokens ord, sönderref han sina kläder.
Men konungen bjöd Hilkia öfversteprästen, och Ahikam
Saphans son (förtrogen vän till profeten Jeremia), och
Achbor Michajas son, och Saphan kanslern och Asaja,
konungens tjänare, sålunda: gån och frågen Jehovah för
mig och för folket och för hela Juda rörande orden
denna bok, som blifvit funnen; ty stor är Jehovahs vrede,
som uppflammat mot oss, därför att våra fäder icke hafva
hört denna boks ord, till att göra alldeles så, som oss
föreskrifvet är». De nämnde männen begåfvo sig till
profetissan Hulda, och sedan denna ansedda sierska
förklarat, att boken innehöll Jehovahs ord, sammankallade
konungen prästerna, profeterna och allt folket till
Jerusalem, »och man läste för deras öron förbundsbokens alla
ord, som blifvit funnen i Jehovahs hus». Och konungen
gjorde ett löfte att hålla dess stadgar, och menigheten
ingick samma förpliktelse. Därefter börjades en våldsam
reformation, riktad på en gång emot den
gammal-jehovistiska soltjänsten, mot höjderna och Baalismen. Alla
tempelredskap, som hade afseende på soltjänsten, och
»hästarne, som konungarne af Juda hade vigt åt solen vid
ingången till Jehovahs hus», bortskaffades.
Landsortshelgedomarne skändades, deras höjdhus och altaren
nedbrötos, höjdprästerna i Samarias städer lät Josia slakta
på deras egna altaren. Mot höjdprästerna i Juda visade
han sig skonsammare; de fingo bibehålla sin värdighet
af Jehovah-präster, erhöllo en andel i spisoffren men
tilllätos icke fungera vid centraltemplets brandofferaltar.
Därefter förordnade konungen en passahfest i enlighet med
föreskrifterna i den funna boken: denna passahfest var
af helt annan karaktär än de förut brukliga. »Ingen
sådan passah», säger 2 Kon. 23: 22, »var hållen alltsedan
domarnes tid, som dömt Israel
En sådan passah hade således aldrig hållits före Josias
tid; den kunde allra minst under Domaretiden äga rum.,
i konungarnes af Israels och konungarnes af Juda alla tider» (således icke ens
under Davids och Salomos regeringar).

I denna nya lagbok, som man med en till visshet
gränsande sannolikhet kan antaga vara densamma som
Deuteronomen, ägde således det reformatoriskt-levitiska
partiet hvad det förut saknat: en skriftlig urkund.
Förmånen af att besitta en sådan hade förut varit
uteslutande på deras motståndares sida. Centraltemplets
prästerskap hade naturligtvis upptecknat och samlat
föreskrifterna rörande offertjänsten och de lagar, som
betryggade deras rättigheter; dessa offerstadgar och
prästlagar, äfvensom den borgerliga lagen, voro hos israeliterna
såsom hos alla gamla folk, förlänade gudomlig helgd.
På denna lag, med hvilken väl åtskilliga
uppteckningar af profetiska utsagor samt historiska sånger och
traditioner voro förenade, hade det gammal-jehovistiska
partiet åberopat sig mot reformatorerna (jämför Jer. 18:
18). Om dess värde voro desse af olika tankar.
Jeremia påstod den vara förfalskad: »de skriftlärdes
lögngriffel har gjort den till lögn»
Jer. 8: 8..

Det är anmärkningsvärdt, att reformatorerna, innan
de själfva fått den af Hilkia funna lagboken till sitt stöd,
aldrig, såvidt man får döma af urkunderna, åberopade
sig på Moses såsom lagstiftare. I de profetiska skrifter,
som äro äldre än året 622, förekommer icke ens hans
namn mer än en enda gång, nämligen i den starkt
interpolerade Micha (6: 4), hvarjämte Jeremia, som upplefde
exilen, nämner det kap. 15: 1. De den tiden om Moses
gängse traditionerna ställde honom visserligen högt såsom
folkets politiske befriare, men talade ej till förmån för
honom hos bildstormande monoteister
I de under Jesaias namn samlade skrifterna
förekommer namnet Moses i 63: 11, 12; men dessa skrifter äro
från och med kap. 38 yngre än Juda rikes förstöring. I de
efterexiliska skrifterna nämnes han desto oftare och det såsom
lagstiftare.. Man erinrade
sig ännu Nehusthan, ormguden, hvars bild af koppar
Moses lät förfärdiga i öknen; den hade varit fäderna så helig,
att de förde den med sig under ökenvandringen, visste
bevara den under domarnes stormiga tider och städse
rökade för den ända till Hiskias dagar, hvilken
reformatoriske konung ändtligen lät förstöra denna bild.
Betänklig i monoteistiskt hänseende var väl äfven den mystiske
Azazel, hvilken en urgammal, måhända från Moses
härstammande lag om försoningsdagens firande ställde i
jämbredd med Jehovah; till syndoffer framfördes nämligen
då tvenne bockar, af hvilka den ene genom lottning
bestämdes åt Jehovah och slaktades af öfversteprästen, den
andre åt Azazel och släpptes i öknen, sedan
öfversteprästen medelst handpåläggning öfverflvttat Israels
missgärningar på hans hufvud
Exod. 16. Egyptierna hade ett liknande bruk (Plut.: De
Iside et Osiride, 73; Herodot, 2: 39), så äfven afghanerna ännu
dag (Revue des deux mondes, 1 Nov. 1863). Ordet Aziz, Azael
och Azazel betecknade hos fenicierna en ond gudamakt (Movers:
Die Phönicier, 1, 370). I rabbinska litteraturen är Hasasel eller
Azazel icke obekant; i Henochs bok, som är skrifven samtidigt
med Daniels, uppträder han såsom en af de i ärkefadern Jareds
dagar (Genesis 6: 1-4) genom de jordiska kvinnornas lockelser
fallne änglarne eller gudasönerna; här undervisar han efter sitt fall
människorna i civilisationens onda konster och blir till straff
därför hunden med mörkrets kedjor under ett berg i öknen Dudael
(Henoch 6-10 m. fl. ställen). I medeltidens magi och i
sextonhundratalets besvärjelseböcker spelar Azazel rollen af ond ängel.
De kyrkliga bibelöfversättningarne, med Vulgata i spetsen, hafva
gjort plumpa försök att blifva kvitt denna mystiska personlighet.
Vulgata har i stället för Azazel »caper emissarius»; den svenska
öfversättningen »fribocken». Att redogöra för det filologiska
konststycke, hvarmedelst en sådan öfversättning kom till stånd, hör ej
hit. Gesenius anser, i likhet med alexandrinska öfversättningen,
att Azazel betyder »afvärjaren», och anmärker, att detta sannolikt
ursprungligen var namnet på en afgud, hvilken i likhet med
Saturnus och Mars blidkades med syndoffer..
Ytterligare ställde traditionen
Moses i ett fientligt förhållande till omskärelsen
Jos. 5: 2-9; Exod. 4: 24-26..

Men Josias blodiga reformalionsförsök hade blott en
öfvergående verkan. Knappt hade stormen, som
frambesvurits genom den i templet funna lagboken, hunnit
lägga sig med denne konungs död, förrän de förhärjade
höjderna åter buro kapeller och altaren, samt bilderna
än en gång höllo sitt intåg i templet. Hebreerna hafva
i alla tider med sin utomordentliga emottaglighet för nya
idéer förenat det mest hårdnackade fasthängande vid det
traditionella. Att med skäl och bevis förmå dem utbyta
ett gammalt mot ett nytt har låtit sig göra, emedan
förändringen då är deras egen öfvertygelses verk; men våld,
användt för samma ändamål, var alltid på dem förslösad
möda: de hafva med exempellöst hjältemod uthärdat en
tusenårig gräslig förföljelse utan att ett ögonblick svikta,
-- allt detta medan deras förstånd varit tillgängligt, deras
känsla öppen för hvarje idéström, som genomgått
tidehvarfven, Med en sådan nationalkaraktär var det
naturigt, att det reformatoriskt-levitiska partiets försök att
våldsamt genomdrifva sitt verk skulle stranda; med en sådan
nationalkaraktär var det lika naturligt, att folket efter
exilen, då reformatorerna anlade skolor och synagogor i
hvarje liten by samt sålunda verkade med öfvertygandets
fredliga medel, skulle blifva en nation af idel
bildstormande monoteister. Men med en sådan
nationalkaraktär vore det slutligen alldeles oförklarligt, att folket skulle
före exilen gjort dessa täta affall, till hvilka man måste
taga sin tillflykt, när man, i enlighet med reformatorernas
föreställningar, vill i monoteismen se roten till men icke
frukten af hebreiska folkets andliga utveckling.

Babyloniska fångenskapen tillintetgjorde den första
judiska staten: Jerusalems förstöring genom romarne,
mer än 600 år senare, tillintetgjorde själfva judiska
samhället. Men historien måste med rörvåning inskrifva på
sina blad, att sådana olyckor, som skulle utplånat hvarje
annan nation ur dess årsböcker, hafva gifvit nytt lif och
högre lyftning åt den hebreiska andan. Två gånger har
han, en Fenix, föryngrad och förskönad uppsvingat sig
ur lågorna af sitt eget bål.
Exilen bröt gammal-jehovismen så fullständigt, att
densamma, genom kritiken återuppdagad i sina
hufvudsakligare drag och framställd för den rättrogne judiske
monoteisten till betraktelse, endast kan uppfylla honom med
häpnad och förvåning och låta honom betvifla, att en så
ful larv någonsin gömt i sitt sköte upphofvet till en så
ädel religionsform. Han skall, om hans betraktelse håller
sig blott till ytan af saken, betrakta en sådan stamfader
med ungefär samma känslor, som den civiliserade och
förfinade människan emottager det stamträd, som Darwins
teori räcker henne; men han bör ock, när han gjort
sig förtrogen med mänsklighetens historia i dess helhet
och med de lagar, som röja sin tillvaro i henne, snart
försona sig med tanken, att hans folk -- i stället för att
utifrån, genom en uppenbarelse, förmedlad af de yttre
sinnena, hafva undfått den ende sanne Guds kännedom
-- var af Honom utsedt att i hård kamp med sig själft
luttras till emottagande af denna kunskap såsom en inre,
andlig uppenbarelse, samt att älska och vårda den såsom
sin dyrt förvärfvade besittning.

Jerusalems förstöring genom Titus upphäfde i sin
ordning offertjänsten och godtgjorde därmed det affall
från den rena idéen, till hvilket reformatorerna måste
bekväma sig, då de togo levitismen till sin bundsförvant.

Ännu icke mogne för Jesaias gudsmedvetande
pålade sig hebreerna efter exilen frivilligt en börda af yttre
stadgar, kanske lika tryckande och för andens religion
säkert lika främmande som offertjänsten. Men Sem, som
nu bor i Japhets hyddor och med honom troget delar
arbetet i kulturens tjänst, synes redan visa, det han ej
förgäter, att om än denna formalism har uppfyllt ett
ändamål, i det den afsöndrade honom från andra, så länge
denna afsöndring var af nöden, så är hans
världshistoriska uppgift dock en oändligt högre och en i grunden
mot all formalism fientlig. Han är utsänd att vara den
rena monoteismens förkämpe och att i denna sin
egenskap låta på sig uppfyllas profetens ord:

Men I skolen heta den Eviges präster,
Och man skall kalla eder vår Guds tjänare.
Jes. 61: 6.

TILLÄGG.
*) Efterföljande anmälan af Dozy's Die Israeliten zu Mekka
var införd i S. Warburgs Svensk månadsskrift 1864, häft. 7, sid.
529-536.


Die Israeliten zu Mekka von Davids Zeit bis in's
fünfte Jahrhundert unserer Zeitrechnung. Ein
Beitrag zur alttestamentlichen Kritik und zur
Erforschung des Ursprungs des Islams. Von
D:r R. Dozy, Prof. der Geschichte und der morgenl.
Sprachen an der Universität Leyden. Aus dem
Holländischen übersetzt. Leipzig 1864.

Författaren, en lärd forskare på de semitiska språkens 
och den österländska historiens områden, har i detta
arbete gjort till sin uppgift att med tillhjälp af den arabiska 
litteraturens äldsta skrifter uppvisa det samband,
hvilket de bägge besläktade grannfolken hebreerna och
araberna under årtusendet före Kristus och de närmaste
århundradena efter honom stått till hvarandra, med
särskildt hänseende till den inverkan, som israeliternas äldre
religionsformer utöfvat pä dessa deras stamförvanters,
innan islam uppkom.

De österländska forskningarne hafva hitintills lyckats
att ur feniciska, egyptiska och assyrisk-babyloniska källor
sprida en viss grad af belysning öfver hebreernas fornhistoria
och äldre kultur. Det fält, som prof. Dozy här beträdt,
har däremot för ifrågavarande ändamål varit föga eller
intet odladt, dels emedan den arabiska litteraturen, såsom
jämförelsevis ung och starkt påverkad af hebreernas
efter-exiliska föreställningar, ansetts hafva intet nytt och
intet pålitligt att förmäla i ämnet, dels emedan det material,
som denna litteratur erbjuder, först måste hafva samlats
och siktats af flitige fackmän -- ett arbete, som ännu
pågår. Författaren har således haft att bryta en ny bana.
Han har gjort det med kraften af en inträngande
skarpsinnighet och stor lärdom.

Hvad han höjt öfver allt tvifvel är, att invandringar
under olika tider ägt rum af israeliter äfven till de
sydligare delarne af Arabien. Men arbetets hufvudsakliga
intresse koncentrerar sig kring en hypotes, hvars djärfhet
förf. ej bestrider, på samma gång som han stödjer
densamma med många fakta, som svårligen annorledes torde
erhålla sin förklaring.

Hypotesen är i korthet följande:

Helgedomen i Mekka grundades i Davids tid af
israeliter, nämligen af Simeons stam. Den mekkanska festen
är stiftad af simeoniterna: de högtidligheter, som vid
desamma ägde rum, finna sin förklaring i israelitiska
historien; många ord, med hvilka de betecknas, äro af
hebreiskt ursprung, men kunna ej förklaras ur arabiskan.

Såsom bekant var Simeons stam bosatt i det
sydligaste Palestina närmast arabiska gränsen. På tvenne
ställen i gamla testamentet uppräknas de städer, som
denna stam innehade. På ett af dessa ställen tilläggas
de märkliga orden, att han innehade dem »till Davids
tid». I själfva verket försvinner därefter stammen så
godt som spårlöst ur den israelitiska historien, utan att
man fått veta, hvart han tagit vägen. Emellertid finnes
Krönikeböckerna, som visserligen äro af mycket sent
ursprung men ofta meddela uppgifter ur gamla,
sedermera försvunna källor, en berättelse, som är ägnad att
skingra det öfver simeoniternas öde hvilande mörkret.
Berättelsen (1 Krön. 4: 24-43), som enligt
krönikeskrifvarens uppgift stödjer sig på anteckningar gjorda under
konung Hiskias regering, talar om en stor utvandring af
simeoniterna till Arabien. Utvandringen måste hafva ägt
rum under Sauls senare regeringsår, ty en af de
händelser, hvarmed den är förknippad, står i omedelbart
samband med det utrotningskrig, som Saul på Samuels
befallning företog mot amalekiterna och som slutade å ena sidan
därmed, att blott en spillra af Amaleks folk -- 400 krigare
-- lyckades rädda sig med flykten, å andra med en brytning
mellan Saul och Samuel, emedan den förre hade skonat
amalekiternas konung och det värdefullare bytet, i stället
för att göra det till cherem, d. v. s. offra det åt Jehovah.
Det är möjligt, att den förkastelsedom, som Samuel
uttalade öfver Saul, äfven drabbade hans medbrottsliga
krigsfolk, som till stor del måste hafva utgjorts af simeoniter
och hade sin fördel af bytets skonande. Nog af:
omedelbart därefter finna vi simeoniterna inbegripna i en stor
utvandring söder ut. En mindre gren af
utvandringsströmmen, nämligen 500 krigare, drog in i det arabiska
berglandet Seir, »och de slogo resten af de undkomna af
Amalek och bodde där intill denna dag». Den stora
massan trängde längre bort, »för att söka bete för sina
hjordar» -- I spetsen för densamma stodo Mesobab, Eljoenai,
Ziza m. fl., »och desse äro de, som kommit till stor
ryktbarhet såsom furstar för sina släkten, när deras fäders
hus i massa utspred sig.» De tågade till en ort, som
kallades Gedor, och »de slogo minæerna» (ett folk, som
bodde kring Medina och söder ut) och »gjorde dem till
cherem allt intill denna dag och bodde i deras ställe,
ty där gafs det bete för deras hjordar».

Traditioner från Jatrib (Medina) och kringliggande
orter, där israeliter talrikt bodde och ända till
Muhammeds tid hade regeringen i sina händer, komma på ett
märkvärdigt sätt de hebreiska berättelserna till mötes.
De omtala nämligen ett stort utrotningskrig, som en del
israeliter företog mot amalekiterna; men emedan
krigshären hade skonat amalekiternas konungs unge son för
hans skönhets skull, blef den af de öfriga israeliterna
tvungen att lämna sitt fädernesland och bosatte sig då
med sina kvinnor och barn i Arabien. Orten, där de
utdrifne först nedsatte sig, kallades, enligt den arabiska
traditionen, efter en af deras familjer för Sohara (ett fält
nära Medina), och i själfva verket uppräknar
Krönikeböckerna bland de sex simeonitiska släkterna en med
namnet Sohar. Namnet Ohad, som en annan af dem
bar, återfinnes i berget Ohod vid Medina. I
Krönikebokens Gedor anser förf., att man spårar mekkanska
templets namn Algedar. Så ock i namnet Gur-Baal
(Gedor-Baal), 2 Krön. 26, en åsikt, hvari den alexandrinska
öfvers. understödjer honom. Det heliga området, på hvilket
templet står, heter ännu cherem, medan alla andra heliga
orter i Arabien kallas »hima». De binamn Mekka ännu
har låta endast förklara sig ur hebreiskan, och förf. anför
ortnamn från nejden af Mekka, hvilka förekomma äfven
bland simeoniternas städer och byar i Palestina. Om den
mekkanska festen och de hebreiska namnen på dess
ceremonier innehåller prof. Dozys verk ett långt kapitel.
I Mekka dyrkades, jämte den ryktbara svarta stenen,
äfven en Baalsbild, »Hobal», uppställd öfver en brunn.
(Bland simeoniternas städer förekommer en, som efter
den där idkade Baalstjänsten hette Baal-ha-bér, d. ä. »Baal
af brunnen».) Men äfven den tredje religionsform, som
vid sidan af den gamla stentjänsten och Baalskulten
blomstrade bland hebreerna före exilen, nämligen den
jehovistiska tjurtjänsten, har i Mekka efterlämnat spår.
Arabiska traditioner omtala, att när det främmande folk, som
länge haft Mekka i besittning, blef därifrån fördrifvet,
nedgräfde det i brunnen Zamzam två gyllene behornade
djur samt åtskilliga svärd och bröstharnesk, som förut
haft sin plats i templet. Flere århundraden därefter blefvo
dessa saker af Muhammeds stamfader Abd-al-Mottalib
uppgräfda. Det ena af de gyllene djuren användes då till
förgyllning af tempeldörren; det andra nedlades åter
brunnen och förblef där länge. -- Brunnen Zamzams
gamla namn var Ber-zeba. Så hette ock en helig brunn
Simeons stams land.

Sedan vi i korthet redogjort för denna hypotes,
hvilken åtminstone är ägnad att utgöra en af synpunkterna
vid den fortsatta forskningen i denna riktning, meddela
vi här nedan några utdrag ur inledningen till förf:s verk,
hvilka för våra läsare hafva det särskilda intresset att
beröra en fråga, som genom en föregående uppsats blifvit
föremål för deras uppmärksamhet.

Förf. skrifver bland annat:

»Att monoteismen, den rena jehovismen, såsom
Pentateuchen (de fem s. k. Moseböckerna) låter påskina,
alltifrån Moses' tid varit israeliternas religion, och att allt,
som därmed icke står i samklang, gällt för ingenting
annat än kätteri och affall från den offentliga religionen,
låter i vår tid icke försvara sig, emedan det är
ådagalagdt, att denna föreställning strider mot andra och bättre
vittnesbörd. Då vi här endast behöfva åberopa
faststående fakta, kunna vi lämna frågan om tiden, på hvilken
Pentateuchen redigerats, och inskränka oss till följande
anmärkningar: I det sydligare riket Juda infördes en
lagbok först efter Israels rikes fall, under Josias regering;
-- i det nordligare riket Israel gällde aldrig en s. k.
mosaisk bok såsom lagbok; ingen af de där regerande
konungarne bekände sig till jehovismen i dess rena gestalt
utan gynnade alla den jehovistiska tjurkulten, stundom
äfven Baals och Astartes dyrkan.»

»Det var naturligt, att de judiske reformatorerna
framställde saken annorledes -- att de ansågo den rena
monoteismen för israeliternas ursprungliga religion.
Förändringar på det religiösa området, äfven om de bringa
något bättre, renare och ädlare än det gamla, äro alltid
förknippade med stora svårigheter. Trots deras
upphofsmäns välmenande afsikter möta de hinder uti oviljan,
inskränktheten och oförståndet hos den stora massan, som
religiösa ting vanligen blindt fastbänger vid det gamla
*) Anmälaren tager sig friheten att göra en anmärkning. De
hinder, som den stora massans okunnighet och oförstånd lägga
vägen för det religiösa framåtskridandet, äro stora men ej de
svåraste att häfva. Okunnighet och oförstånd äro endast negativa
motståndskrafter, som upphöra i samma mån, som man kan sprida
kunskaper till massan och odla dess förstånd. De upphöjdaste
religiösa och moraliska sanningar visa sig, sedan de en gång blifvit
funna, tillika såsom de enklaste och tillgängligaste. Äfven
israeliternas historia är därpå ett bevis. Det första släkte, som fick
undervisning i de af reformatorerna anlagda folkskolorna och
synagogorna, blef lika hängifvet monoteismen, som dess fäder varit den
gammaljehovistiska tjurtjänsten och Baalskulten. Värre och segare
äro de positiva motståndskrafterna. De gamla föreställningarne
hafva vanligen i ett prästerskap officiella vårdare, som omgifvit
dem med ett systematiskt försvar, späckadt med skenargumenter
från alla möjliga och omöjliga håll. Här äro apologier färdiga;
här äro hela arsenaler af medvetna och omedvetna sofismer till
hands; här utvecklas ett slags lärdom och uppbjudes all förhanden
varande skarpsinnighet till försvar för det bestående, vore det än
det mest hädiska mot förnuft och sann gudaktighet. Till dessa
officiella vårdare sälla sig stundom vilsekomna genier, blottade på
sedligt innehåll, hvilka finna en viss retelse uti att med talang
försvara orimligheter. Ingen sekt, huru simpelt dess ursprung, huru
låg dess lärobyggnad varit och är, behöfver sakna lärda apologeter.


Men det bästa medlet att nå det eftersträfvade målet är
att utgifva det nya för det äldsta, hvarifrån man under
tidernas lopp afvikit. Och så hafva med eller utan afsikt
de judiske reformatorerna gjort; så gjorde äfven
Muhammed, då han påstod, att monoteismen varit den
ursprungliga religionen hos det stamförbund, som han tillhörde,
och att först Amer ibn-Lohei, som lefde i tredje århundradet
efter Kristus, hade infört mångguderiet. Den af
Muhammed predikade läran var alltså ej ny, utan den gamla,
äkta och sanna»
*) Detsamma gäller äfven om Luther, som uppriktigt trodde,
att han återfört kristendomen till hvad den var under sina första
århundraden. Må man jämföra Confessio augustana med den kristna
litteraturens äldsta monumenter!
Anmälarens anm.
.

»Att reformatorer så handla är lika förklarligt som
förlåtligt, och dessutom hade judarne, likasom Muhammed,
en viss grad rätt... Ty vid den jehovistiska
reformationens fulländning hade de åsikter, som då gjorde sig
gällande, redan en vördnadsvärd ålder. Men likväl var
den rena jehovistnen lika litet de gamle israeliternas
religion, som monoteismen före Amer ibn-Lohei var
arabernas. Såväl fakta som ock det sunda
människoförståndet förbjuda oss att som historisk sanning antaga
reformatorernas påståenden. Monoteismen är ingalunda
den outvecklade naturmänniskans tro; han är resultatet af
en redan framskriden natur- och världskunskap, af ett
utveckladt tänkande, en finare religionskänsla. Den
obildade naturmänniskan erkänner hemliga krafter, som kunna
göra henne godt och ondt, som hon måste frukta, ära
och tjäna; men hennes ande är för inskränkt att höja
sig till föreställningen om en enda allsmäktig Gud.
Jehovismen själf kunde blott med möda uppsvinga sig till
föreställningen om en världsgud, ty ganska länge har
Jehovah icke varit annat än Israels Gud.»

»Men kan man ur de jehovistiska bearbetningar af
israelitiska historiens dokumenter, hvilka blifvit upptagna
i kanon, ännu utforska hvilka israeliternas föregående
religionsformer voro? Till i alla hänseenden fullkomligt
säkra resultater kan man icke komma. De jehovistiska
historiograferna hade ett bestämdt dogmatiskt mål för
ögonen men ville icke gifva en objektiv skildring; de
eftertraktade i sina arbeten att utplåna den ursprungliga
andan, och ju senare skriftställaren är, desto tydligare
visar sig denna sträfvan. Ganska lärorikt i detta
hänseende är att jämföra Krönikeböckerna med
Konungaböckerna. Genom en mängd exempel har man bevisat, att
författaren till Krönikeböckerna -- en präst, levit eller
levitiskt sinnad man, som skref omkring åren 300-260
före Kristus -- efter eget behag bearbetat berättelserna
i de källskrifter, som voro honom tillgängliga, samt
förändrat mycket, som i dem syntes honom underligt eller
anstötligt. Af hans förfaringssätt låter sig sluta, huru.
de förra jehovistiska öfverarbetarne, som dock ej voro
så stränga som han, behandlat sina dokumenter. Ofta
förvånas man verkligen öfver deras berättelser och kan
knappt föreställa sig, att folket, hvarom de tala, var samma
vidskepliga och alltigenom polyteistiska, som vi känna ur
profeterna och till hvilket Jeremia (2: 28) ropar: »så många
städer I hafven, så många gudar hafven I». De hafva
i jehovismen inlagt saker, som icke höra dit. Så hafva
de föregifvit, att den åt Baal invigda stiftshyddan varit en
Jehovahs helgedom. I motsats till den bestämda
tradition, som låter Jehovahkulten hafva sitt ursprung i Egypten,
hafva några medarbetare i Genesis framställt den såsom
mycket äldre och redan vid syndaflodens tid bestående.
Likväl kunna vi blifva någorlunda bekanta med
israeliternas gamla religioner. Till en början hafva vi några
bestämda vittnesbörd i de gamla dikterna och i profeterna,
men dessutom har det icke lyckats de jehovistiska
skriftställarne att helt och hållet fördölja den gamla folkandan;
själfva sakförhållandena talade för högt, så att man, när
slöjan lyftes, upptäcker följande religionsformer: 1) Sten-
och trädkulten; 2) Baalskulten; 3) Jehovismen, som
framställer Jehovah i gestalten af en tjur eller bock.»

Sedan författaren utförligt afhandlat den första af
dessa religionsformer -- en utförlighet, som för hans
arbetes plan var nödvändig, enär den israelitiska
stenkulten enligt hans åsikt gifvit upphof till den dyrkan,
som före Muhammed ägnades den ryktbara svarta stenen
i Mekka -- öfvergår han till en kortfattad framställning
af Baalskulten och gammaljehovismen hos hebreerna.
Såsom läsaren af nedanstående utdrag erfar,
öfverensstämma de resultater, till hvilka den lärde forskaren uti
detta ämne kommit, i allt väsentligt med de åsikter, som
uttalats i uppsatsen om »Jehovah-tjänsten hos hebreerna
före babyloniska fångenskapen».

»Med namnet Baal», yttrar prof. Dozy, »eller hellre,
med artikeln, ha-Baal, d. v. s. Herren (i motsats till
människorna, som äro hans tjänare och slafvar)
betecknade man i största delen af Asien det högsta gudomliga
väsendet, som på en gång föreställde solen och planeterna
Saturnus och Mars, d. v. s., om Movers riktigt fattat
saken, den alstrande, uppehållande och förstörande kraften.
Här hafva vi dock blott att göra med honom såsom
Saturnus, i hvilken egenskap han bland kartager och fenicier
gällde såsom den förnämste guden, såsom El i ordets
högsta mening, hvilken alla Elohim voro underdånige. Äfven
bland israeliterna i öknen, hvilka enligt Ezechiel (kap.
20) städse dyrkade afgudarne, ansågs Baal för den högste
guden. Folket var uppkalladt efter honom, ty Israel var
ett af Saturni namn*) Sanchoniaton, ed. Orell, p. 42., och den härliga helgedomen,
stiftshyddan, var honom helgad. Vi äga rörande detta ämne
ett vittnesbörd, som har vida större auktoritet än de
sedermera uppkomna prästsagorna, som vilja låta påskina, att
stiftshyddan var en Jehovahs helgedom. En af de äldsta
profeterna, Amos, som skref mellan åren 811 och 784
före Kristus, lägger nämligen Jehovah följande ord i
munnen (5: 25, 26): »Har du bragt mig offer och gåfvor i
öknen under fyratio år, o Israels hus? Du bar din konungs
tält och Kijun, din afgudabild**) I hebreiska texten står: »dina afgudabilder». Däremot
har alexandrinska öfvers. den riktiga läsarten., din Guds stjärna,
hvilken du förfärdigat dig.» Kijun, på arabiska Keivan --
så torde ock det hebreiska ordet, såsom många redan
föreslagit, böra uttalas, då masoreterna tillfogat oriktiga
vokaler -- Kijun eller Keivan är planeten Saturnus, är
Baal, och för honom passade ock en härlig helgedom;
äfven kartagerna hade, enligt Diodorus Siculus, en sådan,
helgad åt Baal. Amos' vittnesbörd är afgörande; under
hela vistelsen i öknen var Kijun eller Keivan,
Baal-Saturnus israeliternas nationalgud; åt honom var
stiftshyddan invigd, och en offentlig Jehovahtjänst bestod
icke. Amos omtalar denna sak som en ännu på hans
tid allmänt känd, och om ett vittnesbörd förtjänar tilltro,
är det väl hans. Detsamma bekräftas dessutom genom
en annan omständighet. Förbundslådan, som annars
vanligen stod i stiftshyddans allraheligaste, befann sig vid
Davids tid i Kirjath-Jearim i Juda, hvilken ort också
kallades Kirjath-Baal eller rätt och slätt Baal. Att
orsaken till denna benämning låg nära tillhands, var äfven
för de judiske skriftlärde bekant, och därför hafva de
på sitt sätt korrigerat men tillika gjort alldeles
meningslöst stället 2 Sam. 6: 2, där man läste, att David gick
»till Baal i Juda» för att därifrån hämta förbundslådan.
Lyckligtvis är ändringen icke betydlig, och dessutom erbjuda
oss Krönikeböckerna, som voro föga lästa och
fördenskull nästan undgingo en sådan tendentiös revision, den
ofördärfvade läsarten (I, 13: 6).»

»Åt Baal-Saturnus hade man helgat veckans sjunde
dag, sabbaten
*) Lud. de Dieu: Critica sacra, p. 559.
, som ursprungligen, såsom hos egyptierna,
torde varit den första dagen i veckan. Af rabbinerna
kallades Saturnus ännu äfven för Sabbethai, och till och
med judar af en mycket senare tid kalla Saturnus »Israels
stjärna», t. ex. rabbi Isaak Caro, som med sina
trosförvanter blef år 1492 fördrifven ur Spanien»
*) Von Bohlen (Genesis, pag. 137 af inledn.), Vatke (Bibl.
Theologie, I, pag. 199) och Baur (Der hebräische Sabbath, i
Tübinger Zeitschrift för Theologie, III, p. 125-192) hafva insett
detta. Se vidare Movers: Die Phönizier, I, p. 255.
.

»Det förstås af sig själft, att de judiske skriftlärde,
sedan jehovismen triumferat, hvarken ville eller kunde
medgifva, att sabbaten varit helgad åt Baal-Saturnus.
Man måste fördenskull påhitta något annat, och sabbaten
bragtes i förbindelse med träldomen i Egypten. Så i
Deuter. 5: 15. Ända till exilen hade man icke påfunnit
en mer passande anledning, intills Esra framkom med en
annan, ty man kan tryggt antaga, att det var han, som
satte den persiska skapelsehistorien i samband med den
persiska paradishistorien i spetsen för Genesis. Hvem
hade nämligen bättre tillfälle än han att göra bekantskap
med de persiska sagorna, han som länge lefvat i persiska
riket och af Persiens konung skickades till Judeen »med
sin Guds lag, som han hade i händerna?» (Esra 7: 14).

»Att de judiske skriftlärde, som åt israelitiska
historiens dokumenter gåfvo den form, i hvilken vi nu äga
dem, icke kunde medgifva, att stiftshyddan och
förbundslådan tillhört Baal, följer af sakens natur. De kunde
detta fall ej förblifva den historiska sanningen trogne;
de måste bringa förbundslådan och stiftshyddan i
förbindelse med Jehovah, ifall de icke ville omstörta hela
sitt system. Annars hade Jehovah ur Egypten fört ett
folk, som ej ansåg honom utan en annan för sin gud.
Förändringen hade för judarne ingen svårighet, emedan
ett antal attributer och symboler småningom öfverflyttats
från Baal på Jehovah»*) Se Movers: Die Phönizier, I, p. 293-4..

»De många undersökningarne om namnet Jehovahs
riktiga uttal och jehovistiska religionens ursprung måste jag
för korthetens skull förbigå med tystnad, och jag
inskränker mig till frågan: om Jehovah vid Moses' tid
framställdes i gestalten af ett djur.»

»Ett af de tio buden kunde nödga oss att besvara
denna fråga med nej, ifall vi, såsom några få lärde ännu
göra, tillskrifva Moses själf dekalogen. Likväl erkänna
äfven de, att vi äga dekalogen »i två från hvarandra
afvikande recensioner, af hvilka hvarken den ena eller den
andra synes innehålla den ursprungliga mosaiska texten»,
samt att, »man med skäl betviflar äktheten af några
oväsentliga tillsatser». Jag tror, att jag måste gå längre
och med Vatke och andra antaga, att det andra budet,
som lyder: »Du skall hvarken göra dig ett skuret beläte
ej heller någon bild, hvarken af det som ofvan i
himmelen är, ej heller af det som är på jorden, ej heller af
det som är i vattnen under jorden», icke härrör från
Moses. Huru kunde annars Moses själf handla mot detta
så bestämdt affattade bud? Väl veta vi icke mycket
historiskt konstateradt om honom; men en underrättelse, som
vi obekymradt kunna och måste betrakta såsom
åtminstone i hufvudsaken historisk, är den om kopparormens
upprättande (Num. 21), ty för »kopparormen, som Moses
gjort hade», hafva israeliterna rökat ända in i en tid, som
faller utanför sagans område, nämligen i konung Hiskias,
som lät sönderslå denna bild (2 Kon. 18: 4). Har Moses
alltså gjort denne orm, så har han antingen brutit sitt
eget bud, hvilket ej är sannolikt, eller ock härrör detta bud
icke från honom. Därför säga vi med Winer*) Bibl. Realwörterbuch, II, p. 415.: »Den
senare strängheten i en bildlös religion få vi allraminst
söka hos israeliterna i öknen». Att Moses ärat Jehovah
själf i djurgestalt förmå vi icke bevisa ur Pentateuchen;
för det hafva bearbetarne tillräckligt sörjt; men väl låter
detta ur Dom. 17 och 18 bevisa sig om hans sonson och
alla dennes efterkommande. Bertheau**) Das Buch der Richter, p. 134, 198-9. har satt utom
tvifvel, att den bild, som Micha lät göra, föreställde Jehovah
i gestalten af en tjur. Åt denna bild blef en levit såsom
präst anställd, hvilken levit vi först senare (18: 20)
lära känna såsom Jonathan, Gersons son, Moses' son
***) Rörande den förändring, som masoreterna för att dölja
detta företagit med den hebreiska texten, se Jehovah-tjänsten hos
hebreerna, noten 5 till sid. 175.
Anmälarens anm.
.
Denna bild med allt hvad därtill hörde stals af daniterna
och uppställdes i den af dem eröfrade och efter dem
med namnet Dan uppkallade staden Lais. Jonathan hade
låtit öfvertala sig att följa dem, och »han och hans söner
blefvo Dans präster intill den dag, då invånarne i
fångenskap bortfördes» (18: 30), d. v. s. till den
assyriska fångenskapen. I Dan ärades alltså Jehovah städse
gestalten af en tjur; det var den andra hufvudorten för
detta slags kult, och författaren till stället, 1 Kon. 12: 28,
29, misstager sig otvifvelaktigt, då han säger, att Jerobeam
uppställt den gyllene tjuren (kalfven) i Dan. Jerobeam
har endast kunnat sanktionera den tjurtjänst, som då bestod
därstädes. Vid denna bild fungerade således såsom präst
sonen af Moses' äldste son och alla dennes
efterkommande. Är det sannolikt, att han affallit från sin
farfaders lära? Måste man icke fastmer antaga, att äfven
Moses själf varit tjurtjänsten tillgifven, och att denna
kult, som städse var härskande i det nordligare riket
Israel, äfven under de konungar, som genom profeternas
inflytande kommit på tronen, har bestått under långa
tider utan att synas anstötlig? Dessutom säges flerestädes
om den gyllene tjuren: »Detta är din gud, Israel, som
dig utur Egypten utfört hafver»
*) Pluralisformen i Exod. 32: 4, där dock talas om endast
en kalf, är en förändring af de skriftlärde till förargelses
undvikande; den riktiga läsarten återfinnes i Nehem. 9: 18, en bok som
mindre brukades vid föreläsningar och fördenskull mer förskonades
från korrekturer. Se Geiger: Die Urscbrift, p. 285.
, hvaraf man torde få
sluta, att den jehovistiska tjurkulten var bruklig redan
öknen.»

»Den exklusiva riktning, som så kraftigt utvecklade
sig efter exilen, sedan den osynlige Jehovahs dyrkan
segrat, får man icke söka i den israelitiska historiens
gamla period. Då icke blott bestodo de olikartade
religionerna bredvid hvarandra, utan de blandades med
hvarandra, och alla gudar erkändes, om än på olika orter
olika kulter hade företrädet. Med nedsättningen i Kanaan
tilltog Jehovahtjänsten men uteslöt icke Baalsdyrkan,
och ett bud, sådant som det första i dekalogen,
öfverensstämde på intet vis med den dåvarande tidsandan.
För att anföra ett enda exempel bland många ser man
detta ganska tydligt på de personnamn, som de senare
judarne förgäfves sökte utrota. Vi finna i en och samma
familj namn lånade både från Jehovah och Baal. En af
Sauls söner heter Jonathan, d. ä.: »Jehovah har gifvit»;
en annan heter Esbaal, d. ä.: »Baals man». En son
af samme Jonathan, hvars namn var jehovistiskt, hette
Meri-Baal. Davids söners namn äro sammanställda med
Jehovah, men ett af dem är Baaljada' (Baal vet)»
*) I Sam. är Esbaal förändradt till Isbosetb (skammens man),
Meri-Baal till Mefiboseth, Baaljada' till Eljada' (Gud vet).
Förändringarne eller förfalskningarne synas icke härröra från förf.
utan från de judiske skriftlärde. De äkta namnen hafva bevarats
de mindre lästa Krönikeböckerna.
.

Vi åtnöja oss med dessa utdrag ur inledningen till
prof. Dozys verk, som i likhet med åtskilliga andra nyare
arbeten, i hvilka olika länders lärde nedlagt frukten af
sina undersökningar, visar, huruledes en sanningssökande
kritik, som oberoende af dogmatiska fördomar behandlar
de bibliska skrifterna efter samma metod som de s. k.
profana, på olika orter samtidigt kommit till enahanda
resultater. Men denna samstämmighet i resultater är ett
ingalunda behöfligt vittnesbörd för riktigheten af åsikter,
hvilande på oomkullstötliga fakta, som framdeles endast
behöfva på öfverskådligt och logiskt sätt ordnas och
grupperas för att öfverväldiga äfven en motsträfvig
öfvertygelse. Den som vill förskaffa sig ett begrepp om
beskaffenheten af de argumenter, hvaröfver den ortodoxa
sidan i försvaret för sin ärfda uppfattning mot kritiken
förfogar, hänvisa vi till en uppsats i Svensk Kyrkotidning
1863, n:r 17 och 18, af prof. Melin.
Urpatriarkernas släkttafla i Genesis

och

tideräkningen hos "De sjuttio uttolkare"

af

VIKTOR RYDBERG


FJÄRDE UPPLAGAN
(TREDJE BOKUPPLAGAN.)



I.

INLEDNING.

Hos hebreerna börja först med Salomo häfderna
sofras från sagan och en sammanhängande efter
konungarnes styrelseår täljande tideräkning efterträda de
runda talen och osäkert utstakade skedena.

Vida längre tillbakagående årsböcker ägde Babylonien
och Egypten, dessa i egendomliga odlingsmynder framståndna 
världsriken, mellan hvilka det hebreiska folket
hade sina hotade bopålar.

De i våra dagar tolkade kilskrifterna styrka Berosus’
vittnesbörd, att Babylon upptecknat sina konungars namn
och det hufvudsakliga af sina skiftande öden genom ett
årtusen före Salomo.

Vid den tid, då Jakob, hebreernas stamfader, säges
hafva flyttat till Egypten, ägde odlingen och det stadgade
samhällslifvet i Nildalen två årtusens anor, och för honom
som för oss voro de släkten, som byggt pyramiderna,
försvunna i urtidens dimmor.

Århundraden taldes från Jakobs dagar till folkmannens, 
som förde hans ättlingar tillbaka ur »träldomens
hus»; nya århundraden från Josua till den förste konungen.
Hebreernas ditintills löst förenade samhälle kan ej förr
än under dennes närmaste efterträdare sägas intaga sitt
rum i staternas led.

Det stod där, ungdomligt, utan häfder, utan forntid,
mellan detta Babel, som prunkade med hågkomster från
den stora floden och inom sina murar hyste hvad man
aktade för vartecknet af ett nyfödt människosläktes första
kraftrön, det sagorika tornet, samt detta Egypten, hvars
jättetempels väggar i bild och skrift förvarade mer än
hundra konungars namn och bragder.

Det stod där utan häfder, utan forntid, men med
en själfkänsla lifvad af Davids segrar, med ett bildningsgry, 
som sprungit i dagen under Salomos fredliga, prakt- och 
vetenskapsälskande styrelse. Hvad under då, om
det unga folket ville äga ett stamträd, det som de andra,
och kände sig hugadt att till en historia, som nyss börjat,
bygga en förgård af hvad det ägde i fornfång, i sägner
och sagor? Hvad under, om dess vise, där det egna
arfvet af minnen tröt, tillsporde om sitt folks öden äfven
de äldre grannarnes årsböcker -- de närskylde babyloniernas, 
med hvilka hebreernas fäder voro ett, då Sems
afkomlingar drogo från Ararats bergland ned mot Sinears
slätt -- egyptiernas, med hvilka redan Abraham, mannen
från Ur i Kaldeen, skall hafva kommit i förbindelse, och
under hvilkas lagar hans barn vuxit till ett folk?

För en sådan forskning verkade ytterligare en driffjäder, 
sedan siarnes lära om en Gud och ett 
människosläkte vidgat deras syn och till lösning framställt den
svåra fråga, huru de skilda folken och tungorna grenat
sig ut från samma moderstam. Så uppkom i Judalandet
en i sitt slag märkvärdig vetenskaplig id, som måhända
skulle utvecklat sig till någonting jämförligt med hellenernas, 
om icke de förvildande inre fejderna och de ödeläggande 
hemsökelserna utifrån omöjliggjort det; men af
hvilken vi äga kvar en dyrbar spillra i Genesis’ med
vetenskapens framsteg allt högre skattade folktafla, som
i den åskådliga bilden af ett stamträd meddelar äringen
af en verklig forskning i folkens skyldskapsförhållanden -- en 
forskning, som funnit de rätta utgångspunkterna: språkskillnaden, 
det kroppsliga skaplynnets olikheter, folkflyttningarna 
och med dem följande folkblandningar, samt
noggrant vägt och skarpsinnigt afgjort deras stundom
stridiga kraf.

Men det finnes en tid, till hvilken ingen forskning
kunde leta spåren, medan den en gång väckta åhågan
att fortspinna häfdens tråd till mänsklighetens vagga kräfde
tillfredsställelse. Huru fylla detta tomrum? Väl hade
sagan något -- och hvad hon visste var sinnrikt -- att
förtälja äfven om tidens morgon; men det historiska
sinnet, hur barnsligt, hur sagokärt det i sitt första uppvaknande 
är, trängde dock till mer än sagan kunde gifva.
Det äskade sammanhang och tidsmått, såsom häfderna
äga, och ville åtminstone gifva deras yttre åt sagans
innehåll.

Den uppgift, som här förelåg hebreernas vise, funno
de på säreget sätt redan löst hos de äldre folken. Såsom
sfinx-raderna framför egyptiernas tempel stodo Sotiskretsar,
tecknade med himmelska härskaresläkters -- gudars och
halfgudars -- namn framför ingången till deras historia,
lämnande frän hennes tröskel utsikt genom urtiden till
skapelsens af Sotis-stjärnans uppgång lysta början.
Babylonierna, med hvilka hebreerna hade flodsägnen i
samarf, inledde sin historia, likt egyptierna, med tidkretsar,
hämtade ur stjärnkunskapen och såsom lefnadsåldrar eller
styrelsetider tillagda en följd af konungsliga urfäder, som
skulle hafva lefvat före floden. När sålunda babylonierna
räddat sitt stamträd ur öfversvämningen, skulle då icke
hebreerna, med dem jämnbördige, kunna återfinna och
sammanknyta de under mörka århundraden förkomna
länkarne mellan Eden, mänsklighetens urhem, som sagan
ej förgätit, och Ararat, vid hvars fot det nya skedet af
hennes lif började? Voro icke sägnerna om Kenan
stadsbyggaren, om Henoch gudsmannen, om Lamech kämpen,
och andra, i hvilka människolynnets skiftningar ha sina
urmynder -- voro de ej bleknade minnen från tiden före
den stora straffdomen? Och skall icke tidsmåttet mellan
honom och den första människan låta upptäcka sig där,
hvarest alla de andra folkens vise sökt mätesnöret för
glömda världsåldrar -- där, hvarest öfver hufvud tidens
mått utstakas: hos de eviga stjärnorna?

Det var i själfva verket mer än ett hugskott, det
var en tanke, icke utan djup och fägring, en tanke ur
medelpunkten af deras världsåskådning, som dref de äldsta
odlade folken att så inleda sina häfder. Stjärnornas
styrande inflytelse på skapelsens, på folkens, på de
enskildes lif var hos Babels som hos Memfis’ präster en
orubblig trossats och hufvudföremålet för deras
iakttagelser. Medan på jorden förgängliga företeelser i brokig
mångfald jaga hvarandra, var det de himmelska ljusens
lagbundna gång, som gaf första väckelsen till tron på
förnuft och ändamål i skapelsen, således äfven i
mänsklighetens öden. Slumpen, som synes råda öfver dem,
så länge blicken fattar endast en mindre del af det hela,
viker för gudomlig lag och gudomlig skipelse, då
skådningens krets utspännes. Historien måste, som en väldig
tempelbyggnad, ses på afstånd, om hennes planmässighet
skall upptäckas; då försvinna delarnes lynnefulla
enskildheter, och massorna framstå i samklangens förhållande
till hvarandra. Att mäta dem, det är att finna
världslifvets skeden, afstånden mellan de stora afgörande
händelserna, och måttet lämnas af stjärnkunskapens
tidkretsar. Fördenskull -- där sägnen tiger, där talar ännu
himmelen; bakom yttersta råmärket för folkets minnen
teckna stjärnorna ännu de stora dragen af urvärldens
tiderymder. Den slutföljden gjorde Egyptens präster och
kaldeerna, och när samlarne af hebreernas sagor och
sägner, efter deras föredöme, letat sig till en ättartafla
för urfäder före floden och till henne hade att foga en
tideräkning, så hade de gifna äfven grunderna för en
sådan.

Nyttjade de dem? Hafva hebreernas vise, som ännu
i den tid, inom hvilken uppkomsten af »Daniels» siande
skrift faller, hängåfvo sig åt mystiskt grundande öfver
världshändelsernas samband med tidmätningslärans kretsar
och hvilkas bildningsskolor voro Egypten och Babylonien
-- hafva desse vise, när de ville stöpa sina äldsta sägner
i tidsföljdens form, afstått från att därvid tillämpa en
föreställning, på hvars sanning de odlade fornfolken litade,
och som i hvarje fall lämnar ett sinnrikt uttryck åt den
tro, som ingifvit hebreernas alla siare: -- tron på en
gudomlig skipelse i historien?

Eller föredrogo de att förfara rent godtyckligt och,
då alla yttre stöd för en tideräkning saknades, nedskrifva
siffertal slumpvis och utan innebörd?

De hade att välja mellan det ena och det andra.
Ett tredje gafs för dem icke.

Det tarfvas således icke de skumma hänsyftningar
eller gissningar, som förekomma hos Filo och Josefus,
för att ana tillvaron af en astronomisk nyckel till talen
i Genesis' tafla öfver fäderna. På tillvaron af en nyckel
hvilar denna urkunds värde för odlingens häfder.

Mer än dessa vinkar förtjänar det sakförhållande
aktas, att taflans siffror framstå ändrade såväl i den
samaritanska Genesis som i den under namnet Septuaginta
kända öfversättning, hvilken hos de grekiskt talande
judarne åtnjöt grundskriftens helgd och dyrd.

Hvarför dessa ändringar? De skriftlärde, som på
Ptolemeus Filadelfus' uppmaning och för att tillfredsställa
de talrika alexandrinska judarnes troskraf åtogo sig
värfvet att öfversätta Lagens böcker, sedan de därtill fått
fullmakt af öfversteprästen i Jerusalem, desse skriftlärde
voro fromme män, som samvetsgrant och vördnadsfullt,
om än icke utan inflytelse af tidens filosofemer,
fullgjorde sitt uppdrag. Hade de i den hebreiska
grundskriften föreliggande siffertalen för dem gällt som genom
årtusens skiften omsorgsfullt vårdade uppgifter om visse
före floden lefvande mäns åldersförhållanden, skulle de
icke trott sig ha rätt att ändra dem. De tillägnade sig denna
rätt, emedan de visste, att dessa tal flutit ur en långt
senare tid och ur en källa, i hvilken de själfve trodde sig
äga djupare insikt. Annorlunda låter sig saken icke tyda,
och äfven denna tydning hänvisar till en nyckel.

Många försök hafva ock i nyare tider gjorts för att
finna honom. De hafva alla förfelat målet -- äfven den
store forskaren, frih. v. Bunsens sträfvande att aftvinga
urkunden hans dolda mening. Men Bunsens försök var
dock här, såsom ofta annorstädes, vägbrytande, och fann
han icke hvad han sökte, så var det därför, att han icke
drog den närmast liggande enkla slutsatsen ur
förutsättningar, som hans egen granskning fastställt och
vetenskapen stadfäst.
II.

Öfversikt af urpatriarkernas tal.
(Genesis, 5:te kapitlet.)

 Patri-    Hebreiska texten        Samaritanska texten     Septuaginta
 arkerna  +-----------------------+-----------------------+-----------------------
 före      Åldern  Lef-    Hela    Åldern  Lef-    Hela    Åldern  Lef-    Hela
 floden    vid     nads-   åldern  vid     nads-   åldern  vid     nads-   åldern
           när-    rest            när-                    när-                                      
           maste                   maste                   maste
           leds                    leds                    leds
           födelse                 födelse                 födelse
          +-------+-------+-------+-------+-------+-------+-------+-------+-------
 Adam         130     800     930     130     800     930     230     700     930
 Set          105     807     912     103     807     912     205     707     912
 Enos          90     815     905      90     815     905     190     715     905
 Kenan         70     840     910      70     840     910     170     740     910
 Mabalalel     65     830     895      65     830     895     165     730     895
 Jared        162     800     962      62     785     847     162     800     962
 Henoch        65     300     365      65     300     365     165     200     365
 Metusala     187     782     969      67     653     720     167*    802*    969
                                                              187     782
 Lamech       182     595     777      53     600     653     188     565     753
 Noa          500     450     950     500     450     950     500     450     950
 Till floden  100                     100                     100
          +-------+-------+-------+-------+-------+-------+-------+-------+-------
 Från Adam                                                   2262
 till floden 1656                    1367                   (2242)*

*) Läseart.
III.
Bunsens försök att finna dessa tals nyckel.

Utgående från den rätta åsikt, att talen i den
hebreiska skriften äro äldre än samaritanens och
Septuagintas, yttrar Bunsen i sitt »Vollständiges
Bibelwerk» (V, 311 o. f.):

»Nyckeln, som vi tro oss hafva funnit till dessa tals
mening, ligger i den urgamla kretsen af 60 solår såsom
lika med 742 synodiska månader. Vi hafva
annorstädes
*) Ægyptens Stelle in der Weltgeschichite, V, 276-282; jämför
IV, 310 o. f.
, följande Frérets fotspår, visat, att denna ekvation
är världens äldsta och mest utbredda, och att kaldeerna
hade bragt henne till en undransvärd fullkomlighet,
medan kineserna ännu på ganska ofullkomligt sätt nyttja
henne och genomföra henne i hela sin historia.

»De tal, som vi hafva framför oss, och för hvilkas
riktige öfverbringare vi måste hålla den med bästa och
äldsta hemuln utrustade hebreiska texten, fördela sig på
följande sätt:

»Den första epokens tal: verkligt eller antaget mått
för längden af det odelade människosläktets lif i det första
hemmets förlorade paradisiska ängder.

 A. Sets (den ursemitiske gudens) välde ....  913 år.
 B. / Adam ................. 930 år\  ...... 1835 år.
    \ Enos ................. 905 år/

»Enär Sets tal tillhör en olika kategori,
gudaregeringens, måste vi i hvarje fall söndra det från de bägge
andra. Dessa äro nämligen att fatta som uppgifter
rörande längden af den första, bakom alla minnen liggande,
delvis rent ideala epoken. Frågan är nu, om vi hafva
rätt att bruka dem som delar af en summa.

»Den andra epokens tal: måttet för urtidens längd
från den förste östlige utvandraren till floden: enligt den
äldsta arfsägnen, alltså intill Lamecb, såsom hvars dödsår
flodens år måste aktas.

     Kenan .......... 910
     Mehujael ....... 895
     Irad ........... 962
     Henoch ......... 365
     Metuschael ..... 969
     Lamech ......... 777
                    -----
                     4878

»Flodens epok. (Noas lif intill floden. 600 år).

»I denna sista uppgift möta vi nu helt oslöjadt
patriarkernas stora år, det urgamla astronomiska
världsåret, genom hvars fulländning sol- och månårens
utjämning ägde rum. Detta tal af solår hvilar på den enkla
urasiatiska räkningen, som Fréret först har utransakat.
Enligt henne äro 60 solår lika med 742 synodiska
månader, d. v. s. 60 tolfmånads-år och 22 inskjutna må-
nader.

»Förutsätta vi nu, att de bägge första epokerna,
likhet med den babyloniska urtidens, voro räknade efter
månår, så tarfva vi, för ett världsår af 600 år,
618 år 4 månader ((600 X 742) / 720), eller för 3 X 600
år helt noga 1855 år ((1800 X 742) / 720).

»I denna summa 4878, som bildas af de sex första
talen för den historiska människotiden från Kenan till
och med Lamech, dölja sig således sju fulla världs-år
(påminnande om de sju skapelsedagarne),
lika med................7 X 618 1/3 = 4328 år
och det företer sig ett öfverskott af  550 år
	                              4878 år.

»Med andra ord: vi hafva för urvärlden jämnt 8
världsår, om vi förutsätta, att det sista världsåret är att
räkna efter solår. Men därtill hafva vi rätt. Ty från
denna punkt följa onekligen solårskretsar, och det två
fulla, nämligen:

Noa till floden 600 år,
Sem, hans son, 600 år.

»Visserligen fela 50 år i de 600 åren, hvad 
vidkommer det ofvanstående öfverskottet. Men äfven denna
svårighet försvinner, när vi akta på uppgiften om längden
af Noas lif efter floden. Det heter nämligen, att han
efter floden lefvat 350 år, alltså tillsammans 950. Detta
tal 350 står emellan två rent cykliska uppgifter. Äfven
det torde således ursprungligen varit cykliskt, ehuru det
sedermera ökats därigenom att 50 år öfverflyttats från de
ofvanstående talen. En sådan öfverflyttning synes låta
förklara sig ur förbindelsen af tvenne räkningar. Man
hade å ena sidan urtidens epoker, å andra Noas period
såsom utgångspunkt för den nya världen. Noa fogar
sig å ena sidan till urvärldens slut, å andra sidan till
den nya utvecklingens början, hvilket lätt kunde
medföra förvirring i räkningen. Äfven en annan lösning
tillbjuder sig. Vill man rätta summan (4878) af de sex
patriarkernas lefnadsåldrar ur henne själf, då måste
någonstädes ett fel på 50 år gömma sig. Summan kan
ha varit 4928 år i stället för 4878. Eller ock ligger
en djupare skiljaktighet till grund. Lösningen, som främst
tillbjuder sig, är denna. Det har redan förr varit
påpekadt, att Metuschaels 969 år lykta just i flodåret, om
man uppfattar talen genealogiskt, såsom redan
grundskriften gjorde. Men då nu hela denna räkning hvilar
på en missuppfattning, och då detta sammanträffande ej
kan vara tillfälligt, så är talet 969, som står bredvid
Metuschael, misstänkt för att innebära en afsiktlig ändring.
Intager man i räkningen, i stället för detta tal, det som
den samaritanska texten gifver oss för samme patriark,
nämligen 720, så får man en återstod af 299 år, som
man väl må räkna för fulla 300, alltså jämnt ett halft
världsår.

»Eller ock kan man, i stället för 969, såsom
textens ursprungliga tal förutsätta 1019 (969 + 50); då
just det fulla världsåret återstår. I få ord: på 900 eller
på 300 syftar allt. Före Noa ligga sex stora tidehvarf,
börjande med Kain, stadsgrundläggaren och utvandraren,
upprinnelsepunkten för alla historiska minnen.
»Skåda vi nu tillbaka på det sista tidehvarfvet och
utelämna brottstycket af gudadynastierna (Sets tal), det
vill säga naturskedena före människans skapelse eller
också uttrycket för människans i Gud hvilande urmynd --
så finna vi ett öfverraskande sakförhållande. Den icke
alldeles jämnt mellan Adam och Enos delade summan
-- de 1835 åren -- motsvarar med ett ringa fel tre
världsår, om man förvandlar dem i månår. Enligt den
ofvannämnda, historiskt styrkta ursemitiska ekvationen
skulle det vara 1855 år i stället för 1835. De felande
20 åren fås, om man förutsätter, att urmänniskan Enos'
ålder ursprungligen uppgifvits till 925 år i stället för
905. Att man förändrade detta tal till 905 var helt
naturligt, så snart Set uppfattades som Adams son och
Enos' far, ty Set har blott 917 år. Man steg således
ned till nästa tiotal, men lemnade enheterna oförändrade.
Så uppstod af 925 helt naturligt 905.

»Dock -- vi göra ingalunda vår allmänna
uppfattning afhängig af dessa enskildheter.» -- --

Så långt Bunsen.
IV.
Krafven vid uppgiftens lösning.

Vi tvifla, att den utmärkte forskare, hvars ord vi
ofvan återgifvit, känt sig själf tillfredsställd med
det försök till gåtans utredning, som han här gjort.
Ingenstädes vinner han vid hopläggning af de gifna talen
jämna tidkretsar; ingenstädes inställer sig den
eftersträfvade öfverensstämmelsen med någon astronomisk krets.
Den uppståndna bristen eller det vunna öfverskottet leder
honom till än den ena, än den andra gissningen, och han
stannar tveksam dem emellan, emedan den ena icke
innebär bättre vittnesbörd om sin giltighet än den andra. Så
nödgas han tillgripa den vådliga utvägen att föreslå
ändringar i grundskriftens siffertal -- 300 i stället för
Noaks 350; 720 eller 1019 i stället för Metusalas 969;
925 i stället för Enos 905 -- en utväg, som vi kalla
vådlig, därför att han upphäfver hela undersökningens
grundförutsättning, att nämligen taflans enskilda siffertal
kommit oförfalskade till vår tid, förutan hvilken
förutsättning all forskning i detta ämne är spilld möda.
Frågan är ju från början den, om en nyckel är att finna
till siffertalen i urfädernas tafla, sådana dessa möta oss
i den hebreiska grundskriften. Att dessa tal under
årtusen icke lidit någon ändring i grundskriften, kan
styrkas. Sådana de nu äro, förelågo de Josefus, som, ehuru
han vid sina tidräkningar följer den alexandrinska taflan
(Septuagintas), medgifver den hebreiskas högre ålder och
detta särskildt med afseende på Lamechs tal, i hvilka
samaritanen och Septuaginta mest skilja sig så väl från
hvarandra som från grundtexten. Att den hebreiska taflan
i sin nuvarande skepnad förelåg äfven de alexandrinske
öfversättarne, vid början af tredje århundradet före Kristus,
ja, redan öfverarbetarne af den samaritanska Pentateuchen,
som lefde närmare Esras och Nehemias dagar, styrkes
tillräckligt redan af en jämförande blick på den ofvanför
intagna öfversikten. Att åter före den tiden en ändring
ägt rum i urpatriarkernas tafla -- det har vetenskapen
ovedersägligen ådagalagt; men denna ändring har inskränkt
sig till inskjutandet af två nya leder i ättartalet, utan att
man tillåtit sig en hvarken af trosskäl påkallad eller af
någon annan upptänklig orsak önsklig omstöpning af de
gamla häfdvunna enskilda talen.

Det första kraf, som vid uppgiftens handläggning
måste uppställas, varder således det:

att samtliga de ursprungliga ledernas tal i
räkningen upptagas fullkomligt oändrade. Frånser man
denna fordran, förfar man godtyckligt med ett eller flera
af dem, så kan man därmed styrka hvad man vill och
styrker därmed intet.

Det andra krafvet är,

att de två, i en senare tid inskjutna lederna med
deras siffror aflägsnas ur taflan och räkningen. Den
öfverensstämmelse, som Bunsen tyckte sig ha funnit
mellan tvenne af sina tidskeden och 600-årskretsen, och som
han vann därigenom att han indrog dessa leders siffertal
i räkningen, må icke locka till deras kvarhållande. Själf
har han i en förträfflig undersökning af »Die
ursprüngliche Gestalt des Geschlechtsregisters der Erzväter» utdömt
dem. Den öfverensstämmelse, vid hvilken han vardt
stående, är dessutom så bristfällig (1835 i stället för 1855,
4878 i stället för 4928), att hon ej förtjänar detta namn.

Den tredje fordran är,

att den talrad, som uppgifver hvarje leds
lefnadsålder vid näst följande leds födelse, och med hvilken
grundtexten således mäter urtiden mellan
världsskapelsen och floden, må få gälla för hvad grundtexten vill,
att hon skall vara: det för denna världsålder
stadgade tidsmåttet. Bunsen och andre forskare hafva äfven
i denna punkt förfarit godtyckligt. Utgående från den
åsikt, att hebreerna på ett eller annat sätt lyckats
någorlunda troget fästa i minnet längden af de äldsta historiska
åldrarne, vistelsen i Mellan-Asiens högland (»Eden»),
flyttningarne i vestlig och sydlig riktning och de under dessa
grundlagda väldena, samt slutligen den armeniska floden
och nedstigandet till Sinears lågland, hafva de velat finna
den egentliga tidräckan uppställd, icke i ättartal-kedjan af
ofvanstående tabell, utan i sista kedjan, som innehåller
talen för hvarje urpatriarks hela lefnadsålder, och detta
emedan endast dessa större summor låta förlika sig med
människosläktets ålder, som utan tvifvel går vida längre
tillbaka i tiden än till den punkt, där ättartal-kedjan
ställer Adam. Men denna förutsättning af en från
skapelsens början i minnet fastnitad, i patriarkernas
stamträd förvarad och af deras lefnadsåldrar vartecknad
tideräkning är för djärf för att af en varsam vetenskap
omedelbarligen gillas och ägnar sig allra minst till
förutsättning vid undersökningen af en hitintills oförstådd urkund,
hvars hela yttre motsäger förutsättningen, och som
möjligen har ingenting att skaffa med den nyare tidens
förhistoriska forskningar, men måhända så mycket mer med
den äldsta nedskrifna historien.

Ett fjärde kraf är,

att talen hopläggas i den följd, som ledernas
ställning bjuder. Vill man, såsom Bunsen gjort, kvarhålla
de icke-ursprungliga lederna Set och Enos för att röra
sig med deras tal, måste det göras i öfverensstämmelse
med deras ställning i ledernas kedja, så att Set icke
utbrytes ur denna och ställes öfverst, ej häller de i
stamträdet skilda Adams och Enos' tal hopläggas till en
världsålder för sig.

Den sista men icke minst viktiga fordran är,

att forskaren ej må tro sig vara uppgiftens rätta
lösning på spåren, om han möter endast sväfvande
tillnärmelser mellan å ena sidan taflans summor, å
andra sidan astronomiska tidkretsar eller kronologiska
sakförhållanden. Öfverensstämmelserna måste vara
sammanslående på siffran. Ingen brist och intet
öfverskott må visa sig. Detta kraf kan, i en fråga som denna,
synas öfverdrifvet strängt, och det är väl möjligt, att en
funnen tillnärmelig öfverensstämmelse har värde -- men
icke förty är det endast på detta villkor uppgiftens rätta
lösning kan med visshet sägas uppnådd.
V.

Den ursprungliga taflan öfver urpatriarkerna.

En genomgående utredning af detta ämne skulle
såsom inledning kräfva en vidlyftig bok om
Pentateuchens ursprungliga sammansättning, särskildt om
Elohim- och Jehovah-urkunderna i Genesis; om sättet, hvarpå dessa
ur olika, men närskylda arfsägenskällor flutna delar af
samlarne hopfogats till ett helt; om den inflytelse, som
hebreernas utveckling till engudstro haft på urkundernas
innehåll, och följaktligen om de ötverarbetningar, som
samlingen vid flera tillfällen varit underkastad, synnerligen
under ny-jehovismens ifrige förkämpe konung Josias
styrelse och sedermera i Esras tid. För en sådan
afhandling är här icke rum. Vi hänvisa med afseende på dessa
frågor läsaren till de skrifter, som de i våra dagar
framkallatEn sammanträngd öfversikt af jehovismens utveckling,
öfverensstämmelse med hvilken öfverarbetningarna ägt rum, lämnar
förf:s »Jehovah-tjänsten hos hebreerna före babyloniska
fångenskapen». Till andra utförligare arbeten i samma riktning lämnas
hänvisning i den uti Litteraturtidskriften offentliggjorda förträffliga
afhandlingen af d:r Bergstedt: »Olika sätt att läsa Bibeln»..

Här påpeka vi till en början endast det öfver allt
tvifvel höjda sakförhållande, att öfverarbetningarnes
hufvudsakliga syfte var att sätta folkets urkunder och
arfsägner i samklang med de till en trosförbättring
sträfvande siarnes läror och utplåna alla i ögonen fallande
vittnesbörd om den äldre med bildtjänst förenade
månggudatron. Tillräckligt många af de mindre märkbara
spåren äro dock kvar för att upplysa forskningen om
denna utvecklings gång. Till dessa spår hör namnet
Set -- ett visserligen svagt i jämförelse med dem, som
vittna, att Israels samtlige fäder »från uråldriga tider på
andra sidan strömmen tjänade andre gudar»; att
gudabilder funnos i patriarktjället; att Israel under
ökenvandringen idkade afgudatjänst; att Gideon af sitt segerfång
gjorde en efod; att en afgudabild fanns i Sauls hus; att
Moses afkomlingar, hebreernas främsta prästsläkt, allt
intill Israels rikes undergång tjänstgjorde i det tempel, där
Jehovah dyrkades under tjurens vartecken, samt att de
fleste af Juda konungar, från och med Salomo, tjänade
»vanmäktige» gudar.

Set är ett af de första gudanamn som möter oss i
häfderna. De äldsta babyloniska inskrifterna tala om
honom. Palestinas folk offrade på hans altar. Han var
en af Egyptens främste gudar, Osiris' äldre broder, först
lifvets, därefter förstörelsens och dödens gud.

Setos, nittonde egyptiska dynastiens store höfding,
hade sitt namn af honom, och på minnesvårdarne ses
han åt konungarne af denna och nästföregående dynastier
utdela tecken af lif och makt. Vid tiden för hebreernas
uttåg ur Egypten stod hans dyrkan ännu i sin fulla
glans, och det är sannolikt hans stjärna, som hebreerna,
enligt alexandrinernas öfversättning af Amos 5: 26 och
enligt Apostlagern. 7: 43, dyrkande buro framför sig
öknen Alexandrinerna och Paulus kalla guden Rephan, ett namn
på planetguden Saturnus. Denne åter är densamme som Tyfon,
och Tyfon densamme som Set. Jämför Plutarchus: De Iside & 
Osiride, kap. 49 och 62. Källan, ur hvilken Plutarchus hämtade
ämnena till denna sin lärda afhandling, var egyptiske prästen och
häfdatecknaren Manetos teologiska verk.. Vid den tid, då hebreernas rike uppblomstrat
till en aktningsbjudande makt, som stundom, såsom 
under Salomos son, träder i fientligt förhållande till Egypten,
omskipas Sets skaplynne i den egyptiska teologien: han
varder den onde Tyfon, förhärjelsens gud. Den yngre
egyptiska trossägnen ställde Set i närmaste förbindelse
med hebreerna, ja gjorde honom till deras äldste stamgud Plutarchus: De Iside & Osiride, 31.. 
Sägnen förtäljer, att Set uttågade med Egyptens
fiender, ridande på en grå åsna (Tyfons urgamla vartecken) 
och hvilande hvar sjunde dag, hvarefter han fostrade
tvenne söner, Palestinus och Judæus. Särdeles märkligt
är, att då Jobs bok, hvars kärne är en af hebreernas
äldsta skrifter, skildrar Jehovahs makt och visdom genom
att låta honom framhålla sina under i skapelsen, så rör
sig skildringen (Job 40, 41) hufvudsakligast kring 
krokodilen och nilhästen, samma djur, som hos egyptierna voro
helgade Set Ibidem, 50..

Man vet, hur det vanligen går afsatte gudar. De
försvinna icke på en gång ur folkmedvetandet. 
Trossägnerna, som man så länge vördat, måste dock hafva någon
grund; de väsen man tillbedt dock någon verklighet. Så
kommer en torr förståndsam tolkning, som gör häfder af
gudasagan och af gudarne människor. Under ett tvifvelystet 
skede af antikens tid omstöpte Evhemeros Greklands 
samtlige gudar till utmärkte höfdingar, och »evhemerismen» 
vann stark utbredning. Oden och Frej hafva
från Valhall nedstigit att råda i Uppland. Set, hvars namn
en af de hebreiska urkundernas öfverarbetare fann
spetsen för en släktföljd såsom den första människan
Enos' skapare och fader, vardt tillika med denne insatt
en annan närskyld släkttafla, till hvilken han 
ursprungligen icke hörde, och de sju leder, som denna tafia hade
framför Noa, ökades därmed till nio. Enos (att jämföra
med det hebreiska isch) är i arameiskan det vanliga 
ordet för människa och intog i det ena stamträdet samma
rum som Adam i det andra.

Genesis innehåller bägge de närskylda, genom olika
arfsägner ändrade stamträden, ehuru i öfverarbetadt skick.
Det ena återfinnes i 4:de, det andra i 5:te kapitlet.

De hafva följande utseende:

Jehovah-urkunden (kap. 4).  Elohim-urkunden (kap. 5).

	Adam	                  Adam

    Set	     Abel                 Set

      Enos	                 Enos

     Kajin		        Kenan

    Henoch                     Mahalalel
	  Irad	         Jared

	Mekujael	 Henoch

	Metuschael	Metuschela

	 Lamech	         Lainech

En enda blick på dessa ättartal med deras lika lydande 
namn är tillräcklig att visa, det de icke ursprungligen 
framställde tvenne olika utgreningar -- en setitisk
och en kainitisk -- af människosläktet utan voro helt
enkelt två upplagor af samma lista. Det utslag, hvartill
Bunsens och andres undersökning i detta ämne kommit,
är, att båda inledt släkttaflan med olika namn på 
skapelsens gudomliga ursprung och med olika namn på
den första människan men i öfrigt haft samma 
släktleder, som följt hvarandra, med undantag för Henoch,
i samma ordning.

Listorna hafva således före öfverarbetningen haft
följande utseende:

	Set.  =	  Gud	 = Elohim
		skapade

        1) Enos.         1) Adam.

	2) Kajin.	 2) Kenan.

        3) Henoch.	 3) Mahalalel.

	4) Irad.	 4) Jared.

        5) Mekujael.	 5) Henoch.

	6) Metuschael.   6) Metusehela.

	7) Lamech.       7) Lamech.
Af dessa listor är det Elohim-urkundens, som möter
oss försedd med tideräkning. Det är således till henne
vi hålla oss, och vi meddela henne här med hennes 
siffertal fullkomligt oändrade, i enlighet med den hebreiska
grundskriften, samt med tillägg af Noas år intill floden.

Den ursprungliga taflan öfver urpatriarkerna.

Patriarkerna	Åldern vid    Lefnadsrest.	Hela
före floden.	nästa leds                  lefnadsåldern.
                 födelse.

Adam	          130	        800	        930
Kenan	           70	        840     	910
Mahalalel          65   	830	        895
Jared	          162   	800	        962
Henoch	           65	        300     	365
Metusala	  187   	782	        969
Lamech	          182   	595	        777

	  Summa	  861	       4947	       5808
Noa till floden	  600	                        600

Från människans 
skapelse till 
floden	         1461	                       6408


I och med det samma som denna urkund är 
återställd till sitt ursprungliga skick är ock taflans dolda
mening afslöjad, och hon lämnar utan motstånd nyckeln
till sin gåta i den sökandes hand.

Vi skola först skärskåda slutsummorna under de tre
kolumnerna eller talen 1461, 4947 och 6408.

*

VI.



1461 eller Sotis-kretsens tal.



Talet 1461, som vi funnit under ättartal-kedjan af
urfädernas tafla, mätande tiden mellan människosläktets 
upphof och den noakidiska floden, var för egyptierna 
det heligaste af alla tal. Det ägde den största 
innebörd för deras stjärnkunskap, tidmätning och 
uppfattning af häfderna. Det tidskede, som omfattar ett sådant
tal af år, var en sotis-krets, så kallad efter stjärnan Sotis
eller Sirius, hvars framträdande ur morgongryningen 
(heliaciska uppgång) bådade Nilens öfversvämning, som gifver
Egypten grönska och lif.

Egyptens präster hade under dess odlings äldre tider, 
långt före Hyksos' inbrott i landet, gjort den iakttagelsen, 
att Sotis, den vänaste stjärna på deras himmel,
framglänste i öster, kämpande med morgonrodnaden, just
själfva solståndsdygnet, i och med hvilket Nilens 
stigning nästan astronomiskt noggrant tager sin början nu
så väl som för årtusen tillbaka. Kort efter att Sotis
uppenharat sig på himmelen för de sökande blickarne
kunde man i grannskapet af Syene höra de bidade 
välsignelseförande vattenmassorna från det inre Afrikas 
högslätt, från de okända landen under dagjämningslinjen,
störta i dånande forsar ned för flodbäddens fjälltrappor.
Det var den stora afgörande vändpunkten i folkets årslif;
då drogo de idoge åkermännen från sina efter Nilvattnet
törstande tegar mot högländare nejder, och i templen knöt
sig festernas ring på nytt.

Ej underligt då, att Sotisstjärnan, såsom välsignelsens 
budbärare, vardt helgad Isis och hennes gång på
himmelen föremål för de vises särskilda iakttagelser.

Under dessa funno de, att Sotis omloppstid och
solens följde hvarandra tämligen noggrant, så noggrant,
att de under århundraden föga skilde sig från hvarandra.
Men tillika funno de, att en märkvärd skillnad ägde rum
mellan tiden för dessa himlakroppars omlopp och Egyptens 
borgerliga år.

Detta räknade 365 dagar. Skottdagar eller skottmånader 
nyttjades icke. Ett sådant år kallades af de
gamle »egyptiskt år», ty det hade i faraonernas land
varit gängse i årtusen, men var likväl ej dess äldsta sätt
att mäta tiden. Det hade till företrädare haft ett år på
360 dagar, indeladt i tolf trettio-dagars-månader. Omkring
33 århundraden före Kristus lades till detta år fem 
»epagomener», och därmed trädde den kalender i kraft, som
varade in i Ptolemeernas tid.

Den skillnad prästerna upptäckt mellan å ena sidan
Sotis' och solens gång, å andra sidan det borgerliga årets
längd visade sig däri, att den heliga stjärnans 
morgongrynings-uppgång, likasom ock sommarsolståndet, inföll
med hvarje borgerligt år ett fjärdedels dygn senare. Hon
sinkade sig således med ett helt dygn under fyra 
borgerliga år. Sotis, som under fyra års tid uppgått på
den borgerliga nyårsdagen, uppgick under nästföljande
fyra år på dessas andra dag, under därpå följande fyra
år på dessas tredje dag, och så vidare.

Jakttagarne drogo däraf den slutsats, att Sotis' 
morgongrynings-uppgång måste efter hand flytta sig genom
hela det borgerliga året, stannande fyra år på hvarje dygn
och tillryggaläggande således hela kalendern på fyra 
gånger 365 år.

Fyra gånger 365 göra 1460. Fjortonhundrasextio
Sotis-omlopp äro således lika med fjortonhundrasextioett
egyptiska år. Därmed var Sotiskretsen funnen, och 
därmed är gifven den astronomiska innebörden af det för
alla tideräknare välkända tal, som möter blicken under
vår patriarktaflas ättartalkedja.

Man hade genom iakttagelserna på Sotis, hvars 
omlopp nära öfverensstämde med solens, funnit, att det
verkliga året, det tropiska, af hvilket årstiderna äro 
afhängiga, var icke 365 utan 365 1/4 dagar. Denna 
upptäckt har utan tvifvel gjorts kort efter 365-dagars-årets
införande. Ingenting låg då närmare, än att i den 
borgerliga kalendern införa bruket af en skottdag för hvart
fjärde år. Men detta gjordes icke. Egyptens präster
älskade ej förbättringar, som icke påbjödos af det 
hårdaste nödtvång. Och till en sådan kunde man svårligen
vädja för denna kalenderbot. Det var nog att känna det
tropiska årets längd och att tillämpa denna kännedom på
astronomien, kronologien, meteorologien, högtiderna och 
öfver hufvud där så krafdes. Af inskrifter i pyramidgrafvarne,
som stamma från Egyptens äldsta dynastier, vet man, att det
tropiska eller fasta året redan då var kändt och hade
sitt hieroglyfiska tecken. Man hade ock en särskild 
nyårsdag för det fasta året, hvilken, såsom gamle författareVettius Valens, Porfyrius och skoliasten till Aratus.
meddela, firades, då Sotis, »årsupprinnelsens drottning»,
framträdde i morgongryningen och Nilen steg. Det fasta
året brukades således bredvid det borgerliga men fick
ej uttränga det. Vid sitt styrelsetillträde fördes hvarje
faraon af prästerna till det allra heligaste uti Isis' 
helgedom och måste svärja att icke införa skottdagar eller
skottmånader, utan »vidhålla de 365 dagarne såsom 
fäderna infört dem». Det borgerliga årets nyårsdag ryckte
således med hvart fjärde år en dag tillbaka från det
fasta årets, tills vid Sotiskretsens utgång de båda 
nyårsdagarne, såsom vid hans början, sammanföllo med 
hvarandra.

Detta system hade, såsom Lepsius Zeitschrift für ægyptische Sprache und Alterthumskunde, 1869, sid. 78. visar, sina 
förmåner. »Det var», säger han, »det egyptiska rörliga
årets stora företräde framför grekernas och de öfriga
gamla folkens utjämningsår, att det genom sitt helt enkla
förhållande till det sanna tropiska året så lätt tillät att
återföra hvarje önskadt datum på det senare, att det
nästan gjorde samma nytta, samt att det genom sitt ännu
noggrannare förhållande till Sotis' uppgång gaf alla 
astronomisk-kronologiska räkningar en så säker grundval, att
de utmärktaste grekiske lärde dagtecknade efter det 
rörliga året, när de ville gifva de noggrannaste tidsuppgifter.»

Först under Evergetes I infördes skottdagarne i den
borgerliga kalendern, såsom man fått röna genom 
upptäckten af Kanopus-kungörelsen. Ändringen vidtogs, på
det att, enligt kungörelsens ord, »årstiderna må 
fortfarande fullgöra sitt åliggande enligt världens närvarande
skipelse och det ej må hända, att några af de allmänna
festerna, som firas om vintern, framdeles komme att firas
om sommaren, emedan stjärnan (Sotis) för hvart fjärde år
framskrider en dag, men att andra, som firas om 
sommaren, komme att firas om vintern, såsom förut händt
och åter skulle tima, ifall man fasthölle vid året med de
360 dagarne och dem, som det senare vardt sed att tillfoga.»

Vi hafva här redogjort för Sotis-kretsens astronomisk-kronologiska 
innebörd. Det återstår oss att påminna om hans mystiska.

Porfyrius meddelar en egyptisk sägen, enligt hvilken
världsskapelsen började med Sotisstjärnans uppgång. Med
tidskeden, för hvilka Sotiskretsen var grundvalen, inledde
egyptierna sina årsböcker och konungalängder; i dessa
förhistoriska tider rådde gudar och halfgudar öfver sälla,
men i glömskans natt höljda släkten. Äfven sedan de
verkliga häfderna öppnats med Menes, är det med 
1461-års-kretsen man mäter och delar tiderymderna.

Den tanke, ur hvilken denna sed flutit, hafva vi i 
början af denna afhandling framhållit. Tanken är historiens
gudomliga rådgärd och ordning, som framstår, när man
kan skåda henne i stort och på tillräckligt afstånd. Denna
tanke vann en egendomlig tillämpning i de gamles 
stjärnkunskap, och likasom hvarje enskild hade sin stjärna,
hvars ställning vid hans födelse bådade, om än icke 
afgjorde hans öde, så var det Sotis, stjärnan som lyste
världens födelse, hvars tidkrets bådade de stora 
händelserna i skapelsens och folkens lif, vare sig att de komme
som välsignelser eller straffdomar öfver jorden.

Det är sålunda förklarligt, att ett Sotisskedes utlopp
emotsågs med bäfvan af Egyptens folk och andra, till
hvilka dess åskådningssätt hunnit. År 1322 före Kristus,
under en Amenofis eller Menofres styrelse, slöt en 
sådan krets, och med Lieblein Ægyptische Chronologie. akta vi icke osannolikt, att den oro, som under tillskyndelse häraf rådde i sinnena,
i förening med den farsot, hvarom Maneto och bibeln
tala såsom då härjande Egypten, medverkade till att
framtvinga eller gynna israeliternas utflyttning ur Nilens
land, hvilket uttåg enligt Lepsius, Bunsen och nämnde
författare sammanföll med eller följde ej långt efter
»gudsåret». Så kallades det 1461:sta året, emedan det
var bildadt af de öfverskjutande fjärdedelsdagarne, som
under en Sotiskrets samnats. Och då Sotisstjärnans
morgongrynings-uppgång alltid bådade den öfversvämning,
hvarmed gudarnes nåd fruktbargjorde Egypten, så måste
den tanke legat nära, att om världen gjort sig hemfallen
åt Försynens straffdom, skulle Sotis i sitt stora omlopps
sista år medföra en öfversvämning, som icke mer vore
välsignelsebringande för det utvalda bland folken, utan
tillspillogifvande dem alla.
	
Det är detta åskådningssätt vi återfinna i den 
hebreiska patriarktaflans tideräkning, då vi se henne med en
jämn Sotiskrets mäta urtiden från världens skapelse till
den stora flod, hvaraf hebreernas och babyloniernas egna
sägner vårdat minnet.


VII.

4947 eller den stora mäncykeins tal.


V öfvergå nu till det tal, som utgör summan af
siffrorna i patriarktaflans andra kolumn.
	
I en skarpsinnig afhandling rörande kinesiska 
tideräkningen har, såsom Bunsen påpekat, den franske 
tideräknaren Fréret ådagalagt, att den äldsta 
utjämningsformel, som Asiens turaniska och semitiska folk kände
och nyttjade för de olika tidmått solens gång och månens
gifva, var

600 tropiska år lika med 618 månår + 4 
synodiska månader 7420 synodiska månader.

Babylonierna nyttjade samma solårs-period, hos dem
kallad en neros, för utjämningen af förhållandet mellan
sol- och månåren.

Men den urgamla formeln, om af babylonierna
deras historiskt kända tid tillämpad, var dock för 
bristfällig att länge tillfredsställa de kaldeiske stjärnkunnige,
som i sin vetenskap hunno vida längre än Egyptens präster.

I själfva verket utgöra 600 tropiska år 618 månår
och icke fullt 5 synodiska månader, således inemot
7421 synodiska månader.
Det närmaste och lättaste steget från den gamla
formeln till en rättare var då att fastställa

600 tropiska år lika med 618 månår + 4 1/2 synodiska 
månader eller tillsammans 7420 1/2 sådana månader,

och det gällde att uttrycka detta förhållande i 
cykelform.

I skaplynnet af ett cykeltal ligger, att det minsta
möjliga tal af tidsmått af en viss art skall utan 
öfverskott af månader, veckor eller dagar uppgå i ett tal af
tidsmått af annan art.

För detta ändamål måste man här uppstiga till ett
lika tal nerer, som vår tafla har patriarker, nämligen till
8, således till 8 gånger 600 eller 4800 tropiska år å ena
sidan, samt till 8 gånger 7420 1/2 synodiska månader å
andra. Stannar man vid ett mindre tal nerer, gifver
räkningen icke fulla månår.

8 gånger 7420 1/2 synodiska månader äro lika med
59,364 månader. För vinnandet af månår delar man
denna summa med 12 och får då 4947 månår.

Cykeln är således denna:

8 babyloniska nerer = 4947 månår, hvart och ett
räknadt till 12 synodiska månader.

Det tal vi funnit under patriarktaflans andra kolumn
är således den stora vest-asiatiska måncykelns.

För borgerligt bruk var denna cykel särdeles god,
och måhända har man i honom att finna orsaken till
inrättandet af de judiska klangåren. Om man nämligen
till hvart femtionde månår lägger en skottdag, varder
afvikelsen icke 1 dygn på 600 år.

*


VIII.

6408 eller världsålderns tal./b>


Talet 6408, som vi finna under patriarktaflans tredje
kolumn, är summan af Sotiskretsens tal 1461 och
måncykelns 4947.
	
Detta utesluter icke, att det äfven kan äga 
själfständigt innehåll. De gamla folkens sägner talade om
fyra världsåldrar. Tillsammans skulle dessa utgöra det
stora världsåret, i senare tider kalladt det platoniska
året, under hvilket solen, på grund af dagjämningspunkternas 
tillbakagående, genomlöper hela djurkretsen. Samma
rätt, med hvilken Niebuhr tror sig hafva funnit detta
världsår i de cykler, med hvilka babylonierna inledde
sin historia -- samma rätt förefinnes äfven här, då talet
6408 med en noggrannhet, som äfven den nutida 
stjärnkunskapen i afseende på denna inom sina gränser 
skiftande storhet kan kalla träffande, utmäter fjärdedelen af
denna tidslängd och gifver 50" som måttet för 
dagjämningspunktens årliga flyttning.

I de tre summorna 1461, 4947 och 6408 har 
urfädernas tafla åt dem, som förstodo henne, öfverlämnat
den gamla stjärnkunskapens och tidmätningslärans 
viktigaste cykler. För att skipa kalendrar och detta utan
märkvärda fel för många år fram och tillbaka i tiden
var det nog att äga dessa tre tal i minnet och förstå
deras bruk. Tidkretsen 1460--1461 gaf medlen i hand
att fastställa, på hvilka dagar af det rörliga 365-dagars-
året solstånds- och dagjämningspunkterna med alla af
dem afhängiga fester infölle, och därmed tillika årets
ställning i Sotiskretsen. Kretsen 4800--4947 
möjliggjorde uträknandet af hvarje nytändning inom det fasta
året ocb, medelst Sotiskretsen, äfven inom det rörliga.
Världsårs-cykeln åter gaf, när en utgångspunkt genom
omedelbar iakttagelse var vunnen, solens verkliga 
ställning i djurkretsen för flutna och kommande tider samt
det sanna tropiska årets förhållande till det sideriska.

Ättartalskolumnen, som med Sotiskretsen inleder
hebreernas häfder, är tydligen den enda, som uppträder
med skaplynnet af en historiskt giltig tideräkning. Att
äfven lefnadsåterstodernas och lefnadsåldrarnes tal så
inrättats, att de gifva cykliska summor, kan uppfattas
som en sifferlek, men en lek, som har sin förklaring
de österländska folkens föreställningssätt, som ingalunda
såg något tillfälligt och meningslöst i dylika tals förening.
Vi må härvid endast påminna om den ur detta 
föreställningssätt flutna kabbalan och hennes sätt att 
handfara siffertal. För henne lågo hemligheter gömda till
och med i de summor, som talvärdet af bokstäfverna
i patriarkernas namn gifver.
IX.

Henochs tal 365.

Har det en särskild mening, att detta i ögonen
fallande tal förekommer i patriarktaflan vid Henochs
namn, upplöst uti kolumnerna i sina hufvuddelar 65 +
300 = 365?

I förening med Henochs namn, som tolkas den
invigde eller invigande, måhända den ett nytt tidskede
införande, ledde detta tal redan under århundradena
mellan babyloniska fångenskapen och Kristus grubblande
skriftlärde till den gissning, att något astronomiskt
härmed åsyftades.

Mångfaldiga sagor knötos till Henoch, och så
uppkom bland annat, omkring 150 år före Kristus, den
apokalyptiska skriften »Henochs bok», i hvilken patriarken
skildras som en stjärnkunnig, som, undervisad af
änglarne, känner och redogör för världens byggnad, för
solens, månens och stjärnornas rörelser, för årstidernas
skiften och dagarnes längd.
Är Bunsens förmodan Bibelwerk, V, 308. grundad, att hans lifslängd
omisskännligen tyder på, att astronomisk visdom, 
fastställandet af solåret i dess förhållande till månåret, 
tillskrefs honom?
	
Vi hoppas kunna styrka detta, i det vi tillika 
uppvisa ett märkvärdigt sammanträffande emellan 
patriarktaflan i denna punkt och en af de tidsuppgifter, till
hvilka forskningen i Egyptens fornhistoria kommit.

Låtom oss först söka fastställa den tid, till hvilken 
den äldsta hebreiska kronologien förlägger Henochs
lefnad.

Då de ändringar, som företagits med urfädernas
tafla genom inskjutning af de tvenne lederna Set och
Enos, sannolikt timat i konungariket Judas senare dagar,
måhända under Josias styrelse, men taflan i sin 
ursprungliga skepnad otvifvelaktigt är mycket äldre och
tillhör Genesis' längre tillbaka gående urkunder, kan
man förutsätta, att, då hon tillkom, den verkliga 
tidpunkten för hebreernas utvandring ur Egypten ännu 
kvarstod i minnet, så mycket mer som han sammanföll med
utgången af en egyptisk Sotiskrets, hvilket icke så lätt
borde glömmas. De vanställande ändringar, som 
sedermera gjorts i den hebreiska tideräkningen ända till
Salomo, så väl i grundskriften som i Septuaginta, hafva,
ehuru hvilande på sins emellan stridiga system, afsett
det samfällda målet att framställa israeliterna såsom 
delaktige i äran af Hyksos' eller de palestinensiske 
herdekonungarnes öfvervälde i Egypten och att bringa de förres
träldom och slutliga utvandring i förbindelse med de
senares utdrifning. I det vi således utgå från året 1322
före Kristus som grundvalen för vår räkning, få vi 
följande kronologi intill början af Henochs tidskede.

I förbigående påpeka vi dess förinnan, att vikten
af talen i denna kronologi icke ligger i deras historiska
värde, som i enskilda fall kan vara tvifvelaktigt, utan
däruti, att hon uppenbarar oss, huru man tänkt sig det
kronologiska sammanhanget.

Från utvandringen under Moses till invandringen i
Egypten under Jakob		...................................................	430	år.
Till Abrahams intåg i	Kanaan	......................................	215	»
Patriarkerna till Sem	.....................................................		365	»
Sem Med detta tal eller talet 102 måste Sem ursprungligen
hafva ingått i den hos israeliterna som hos babylonierna och 
egyptierna registerformigt uppställda kronologiska släktföljden. Han
skulle annars varit alldeles utesluten eller tecknats i registret med
endast 2 år. Hvarför hans 100 år sedermera förlagts till andra
sidan floden, förklaras lätt däraf, att Noas (600 år före floden
aktades vara en för hög ålder vid födelsen af hans förste son, då
de föregående patriarkeruas motsvarande år ligga mellan talen 152
och 65.		....................................................  100	»
Noa  .............................................................................. 	600	»
Lamech		.......................................................................  182	»
Metusala.......................................................................  187	»
Henoch .........................................................................    65	»
                                               _______________________
		                                                                Summa       2144 år.


Lägga vi denna summa till året 1322, så komma
vi till året 3466 (eller efter julianska räkningen 3465)
före Kristus, och då Henochs lefnad omfattar 365 år,
ligga hans gränser, uttryckta i vår tideräkning, mellan
åren 3465 och 3100, och midten således i åren 3282--3283 
före Kristus.
För att förklara dessa års vikt för den egyptiska
kronologien lämna vi ordet åt Bunsen

Bunsen yttrar (Ægyptens Stelle in der Weltgeschichte,
IV, 41 ff.):

»Att egyptiernas borgerliga kalender före Augustus
Bör vara: före Evergetes I.
icke kände skottår eller skottmånader, utan att deras
borgerliga år af 365 dagar ryckte småningom allt
djupare in i det sanna solåret, är efter mångfaldiga lärda
undersökningar vordet nästan allmänt antaget
Sedan Bunsen skref detta, har upptäckten af
Kanopusdekretet undandröjt hvarje tvifel i detta hänseende.
Eratostenes fortäljer -- nära 200 år före Augustus -- att
Isisfesten på hans tid sammanföll med
höstdagsjämningspunkten, men i äldre tider med vårdagsjämningspunkten.
Detta låter endast förklara sig, när det borgerliga året, i
saknad af skottdagar eller skottmånader, genomlopp alla
årstiderna, vinnande med hvart fjärde år en dags försprång
på solåret. Sålunda måste en fest, som ursprungligen inföll
på första dagen i månaden tot, småningom framrycka två,
tre, fyra och efter 120 år trettio dager eller en månad i det
verkliga året. -- -- -- I ett sådant rörligt år måste alltså
månaderna småningom genomvandra alla årstiderna.

»Men nu äro 365-dagars-årets månader hos
egyptierna samtliga bundna vid tecken af gifna årstider, och
det så, att vi, tack vare detta märkvärdiga lands säregna
skaplynne, kunna noga uppgiftva hvilken tid i solåret
hvart och ett af dem skulle utmärka och naturligtvis vid
kalenderns inrättning verkligen utmärkte.

»Egyptierna hade, som man vet, tre årstider, och de
delade enhvar af dem i fyra 30-dagars-månader (en
tetrameri) Vid slutet af den tolfte inskötos de fem 
tilläggsdagarne (epagomerna).  De tre årstiderna i deras 
allmänt  öfverlämnade ordning heta, såsom hieroglytecknen
på sinnrikt sätt åskådliggöra: blomstrinsgstiden, skördetiden,
vattentidenBrugsch har i senare tider gjort invändningar
mot Champollions sätt att tolka dessa månadstecken. Striden härmom
torde ännu icke vara utkämpad, ehuru de Rougé ställt sig på Brugschs sida..

»Af dessa kunna vi icke blott historiskt utan ock
astronomiskt noga fastställa vattentiden, d. v . s. öfversvämningen.

»Från årtusen börjar nämligen Nilens stigande nedom andra
katarakten alltid med solståndet.

»Från denna tidpunkt sväller floden, tills hon ändtligen
flödar öfver sina bräddar. Enligt Herodots, franske lärdes
och alla resandes iakttagelser inträder öfversvämningens
högsta punkt efter hundra dagars förlopp.

»Utgå vi från den 21/22 juni som solståndstiden, så infaller 
den högsta öfversvåmningen kort före den 1 oktober. På
denna höjd håller sig Nilen några dagar och sjunker 
därefter så småningom.

»Så snart floden träder tillbaka -- i början af oktober i
öfre Egypten, i medlet af oktober uti Deltalandet --
sår egyptiern i den våta, fruktbara jorden. Hundratjugu
till hundratjugufem dagar efter öfversvämningens början --
alltså mot slutet af oktober -- börjar säden skjuta brodd.
Således motsvarar vattentiden de fyra månaderna 
efter solståndet eller vid pass juli, augusti, september, 
oktober.

»Blomstringstiden omfattar då november, december,
januari, februari, och för skördetiden återstå mars, april,
maj, juni.

»Månadstecknen gifva oss följande:

	Första tetramerien: blomstringstiden.

	I.	Tot, blomstringstidens	förste = november,
	II.	Faofi,	      »         andre  = december,
	III.	Hator,	      »         tredje = januari,
	IV.	Koiak,	      »         fjärde = februari.

	Andra tetramerien: skördetiden.

	  V.	Toby,	skördetidens	förste = mars,
	 VI.	Mekir,	      »         andre  = april,
	VII.	Famenot,      »		tredje = maj,
       VIII.	Farmuti,      »	        fjärde = juni.

	Tredje tetramerien: vattentiden.

      	IX.    Pakon,	vattentidens	förste = juli,
         X.    Paoni,         » 	andre  = augusti,
        XI.    Epifi,         » 	tredje = september,
       XII.    Mesori,	      »         fjärde = oktober.


»Uppenbarligen måste dessa månader hafva fått
dessa tecken i en tidpunkt, då första tot inföll omkring
den 25 oktober.

»Astronomerna hafva nu kunnat lätt tälja, när och
huru ofta detta varit fallet under den gamla 
världshistoriens lopp. Den mest ljusfulla framställning häraf
har Biot lämnat på grund af de noggrannaste räkningar
uti ett i förening med Champollion företaget arbete öfver
detta föremål. -- --

»Följande är det hufvudsakliga af hans framställning. I 
den gamla tiden voro 1505 solår nästan alldeles 
noggrant lika med 1506 365-dagars-år. Hvart
1505:te år måste således den 1 tot åter inträffa på den
25 oktober och sammanfalla med blomstringstidens början. 
Detta var fallet i följande år före Kristus:

               275 -- 1780 -- 3285.
»Minnesmärkena göra alla andra skäl öfverflödiga
för den sats, att de egyptiska månadstecknen ej kunna
ha börjat så sent som i Ptolemeernas tid. Faraonernas
minnesmärken visa dem oafbrutet, så att dessa tecken (som
spåras ända upp till tredje dynastien) äro vida äldre än
äfven den andra tidpunkten eller året 1780 före Kristus.

»Så vida som fastställandet af ifrågavarande tecken
har sin grund i detta sammanträffande, måste det med
matematisk nödvändighet hafva skett i eller omkring året
3285.» --

Slutföljden af Biots här ofvan som hemul tagna
undersökning är, att ej mer än en enda gång i Egyptens
fornhistoria öfverensstämde den borgerliga och den 
naturliga kalendern fullständigt med hvarandra, nämligen under
fyra-års-epoken 3285--3282 före Kristus, då Sotis 
uppgick heliaciskt på solståndsdagen, som var den 1 pakon.
Lepsius föredrager året 3282, emedan det bildar en
Sotis-epok för den 1 pakon. -- En ytterligare slutföljd
häraf är åter, att 365-dagars-kalendern vid denna tid
infördes i borgerligt bruk.

Vi hafva sett att patriarktaflan lägger midten af den
med talet 365 utmärkte Henochsåldern till åren 3282--
3283 före Kristus. Således äfven här ett noggrant
sammanträffande, af hvilket framgår, att den gamla 
urkunden, som i mer än ett hänseende tyder på den
kulturhistoriska förbindelsen mellan hebreerna och 
Egypten, velat på detta sätt öfverlämna åt eftervärlden den
äldsta kronologiens viktigaste vändpunkt.

*


X.

Sammanträffandet mellan den hebreiska
och den egyptiska kronologiens
utgångspunkter.


Enligt en uppgift hos den byzantinske kronologen
Syncellus har Maneto i sitt förkomna historiska
verk (bara konungalistorna och smärre utdrag ur texten
återstå) uppskattat egyptiska rikets ålder, från Menes, dess
förste konung, till 30:de dynastiens slut, till 3555 
(egyptiska eller 3553 julianska) år. Denna uppgift hafva 
Lepsius och Lieblein lagt till grund för sina kronologiska
system, och bägge sålunda, då 30:de dynastien lyktade år
340 före Kristus, kommit till åren 3892 eller 3893
såsom utgångspunkten för egyptiska rikets historia. Bakom
denna punkt ligger sagovärlden: »manernas», 
»heroernas», halfgudarnes och gudarnes styrelser. För 
Egypten börja de mänskliga häfderna först med nämnda år.

Utgående från året 1322 före Kristus hafva vi
i det föregående funnit, att patriarktaflan förlägger 
upprinnelsen af Henochs skede till året 3466. Lägga vi till
detta tal ättartalkedjans återstående siffror från Henoch
till och med Adam, nämligen:

	Jareds .........  162
	Mahalalels .....   65
	Kenans .........   70
	Adams ..........  130
              _______________        
                    Summa 427,

så komma vi till året 3893 (efter juliansk räkning 3891)
före Kristus såsom den mänskliga historiens inledningsår
enligt patriarktaflan. Äfven här är öfverensstämmelsen
så noggrann, att hon måste styrka den åsikt, att 
uppställaren af den ursprungliga patriarktaflan fäst afseende
vid det rikes tidslängder, hvars innebyggare yfdes af att
vara jordens äldsta folk.

*


XI.


Taflans inrättning i öfrigt.


Sotiskretsens tal 1461 är deladt så, att 600 år eller
en babylonisk neros tillagts Noa och 861 år de
föregående lederna tillsammans.

Redan länge har man gissat, att talet 215, hvarmed
den hebreiska urkunden mäter patriarkernas vistelse
i Kanaan, och talet 2 x 215 = 430, eller tiden för
vistelsen i Egypten, äro cykliska tal eller delar af ett
sådant. Här möter oss åter 4 x 215 = 860 med en
tillagd enhet.

I själfva verket innebär detta sistnämnda tal 860--861 
ett förhållande mellan månåret, räknadt till 12 
synodiska månader, och det egyptiska borgerliga året å 365
dagar. För hvart 861:sta år flyttar sig nämligen 
månårets nyårsdag en jämn kalendermånad af 30 dygn 
tillbaka i det borgerliga året. Äfven efter vår tids 
mätningskonst är skillnaden från det rätta härvid icke större än
en timme och omkring 3 1/2 minuter.
För öfrigt iakttager man, att hälften af Sotistalet
tilldelats Adam och Noa (600 + 130 = 1460/2). På
grund af den gifna förutsättningen för Henochs rum och
tal, återstå mellan honom och Noa 369 år, som fördelats 
mellan Metusala och Lamech så, att ett 
jämnmåttsförhållande uppkommit mellan å ena sidan Metusalas och
Henochs tal (187 + 65 = 252) samt å andra sidan
Lamechs och Kenans (182 + 70 = 252).

Öfver allt uppenbarar sig således i denna märkvärdiga 
urkund en ledande tanke; ingenstädes slump och
intetmenande godtycke.

Härmed är ock hans verkliga skaplynne uppenbaradt. 
Äran att gifva en ofelbar ledtråd genom urtiden
intill den källa, hvarur vårt släkte upprunnit, har 
vetenskapen längesedan oåterkalleligt frånkänt honom, och,
som vi finna, gör han ej heller tillkall därpå. Men hans
verkliga, hitintills gömda, men nu, såsom vi hoppas, 
afslöjade egenskaper torde tillvinna honom en annan ära:
den att gälla som ett forntida sinnrikt konstverk, som,
på samma gång det räddat spillrorna af brustna sägner
från en förhistorisk tid, ger nyckeln till de stora för 
tidmätningen viktiga tidkretsar, som de gamles forskningar
upptäckt, samt i hela sin sammansättning vittnar om tron
på ett världsstyrande förnuft.

Med dessa egenskaper häfdar urpatriarkernas tafla
sitt rum vid sidan af Genesis' frejdade folktafla.


XII.


Septuaginta och egyptiska kronologien.


Sedan Egypten genom Alexanders svärd kommit under
helleniske herrars och den helleniska odlingens
välde, ditströmmade judar i mängd, så att de snart nog
kunde uppträda hart när som medtäflare med grekerna
om handeln och inflytandet uti Deltalandets städer.
	
Det är kändt, att desse inflyttare tillägnade sig 
grekiska språket som ett andra modersmål och därmed äfven
mycket af hellenisk odling och helleniska tankar, som de
på egendomligt vis införlifvade i sina ärfda föreställningssätt. 
Men de trädde samtidigt in till en bildning af helt
annat slag -- den här uråldriga och inhemska: Egyptens 
bildning, Egyptens visdom, hvarom deras egna häfder 
från Moses' dagar hade underbara ting att tälja. De
lefde nu på den jord, där Israel hade uppvuxit till ett
folk, där den store lagstiftaren sett världens ljus. 
Omgifne af minnesvårdar från aflägsna århundraden, under
hvilka Juda rikes öden voro sammanflätade med Nillandets, 
kunde de tänkande och forskande män, som
den alexandrinska judendomen hade att uppvisa vid sidan
af den helleniska lärdomens lysande uppbärare, omöjligen
undgå att nyttja det tillfälle, som här öppnades dem
att ur Egyptens häfder rikta sina kunskaper om fädernas
öden.

Möjligen skulle också världen härigenom vunnit en
rikare skörd af upplysningar, om icke orsaker trädt 
emellan, som dels blindade de judiske lärde för historiska
sakförhÄllanden, dels ingåfvo dem motvilja för de källor,
ur hvilka ljus stått att hämta. Att döma af allt hvad
man i detta ämne känner hade Egyptens årsböcker intet
godt att säga om Israels barn. De talade väl icke oftare
om Judalandet och dess folk, än när det gällde att 
framhålla dess nederlag och förödmjukelser under mäktige
faraoner; men om Josefs upphöjelse, om Moses' gärningar, 
om uttåget och dess under tego de, öfverlämnande
åt sägner och folkböcker att hånligt måla, huru en hop
spetälske egyptier, ledde af en affälling bland Nillandets
präster och understödde af palestinensiske främlingar, 
utdrifvits ur landet, då en Amenofis förde spiran.

Häraf motviljan för en djupare forskning i dessa
häfder. Men tego de eller talade de endast med 
missaktning om judarne, så måste de, om ej med mindre
hat, så dock med aktning tala om de semitiska, med
judarne närskylda skaror, hvilkas ledare, kände under
namnet Hyksos eller herdekonungar, i en aflägsen tid
hade inbrutit i Egypten, kufvat det och i flera 
århundraden hållit det under sin lydno. Hvad voro desse Hyksos
i judarnes ögon? Släkttaflan i Genesis gaf dem svaret.
De voro, med Jakobs hus, afkomlingar af Sem, ättlingar
af Heber och som sådane, om än i vidsträcktare mening,
hebreer. Ja, hebreer, som vittnat för detta sitt 
släktnamn genom Hebron, som de byggde, medan de 
framsköto sina fylkingar mot Egypten, genom Avaris, den
stora vapenborgen, som de grundlade eller återuppförde,
sedan de brutit in i Deltalandet, och som vardt 
utgångspunkten för deras makt och sista skådebanan för deras
strider. Egyptens historia gaf judarne endast valet 
mellan smäleken att vara de spetälskes ättlingar eller 
dyrden att vara Hyksos' fränder, delaktige i deras väldes
glans och medlottade i deras fall. De valde det senare.
Vi veta detta ej endast af Josefus' skrift mot Apion.
Föreställningen, att Hyksos' öde och judarnes hade vuxit
nära samman, är äldre än så; hon spåras in i andra
århundradet före Kristus och kan, när alla förhållanden
öfvervägas, aktas hafva sin källa i den tid, då Egyptens
historia för första gången vardt föremål för en 
alexandrinsk hebrés undersökningar. Med andra ord: redan
de s. k. sjuttio uttolkarne eller de judiske lärde, som,
för att tillfredsställa sina helleniserade landsmäns 
andliga kraf och sin konungs nitälskan för boklig id, 
öfverflyttade den heliga skrift till grekiska språket, 
sammanknöto judafolkets fornhistoria med herdekonungarne. Detta
ligger till grund för den ändrade tideräkning, som -- 
annars outransaklig -- möter oss i deras verk.

Samtidig med öfversättarne var Maneto, en egyptisk
präst, som på sin konungs bud skref på grekiska 
tungomålet en öfversikt af Egyptens häfder. Man håller före,
att han lefvat under Ptolemeus Filadelfus, och till samma
tidpunkt föres det under namnet Septuaginta eller »de
70 uttolkare» kända grekiska bibelarbetet. Att närmare
fastställa tidsförhållandet mellan det ena verket och det
andra är svårligen möjligt. Man kan således icke veta,
om Manetos arbete redan låg färdigt för de lärde judarne
att nyttjas. Det är snarare sannolikt, att så icke var
förhållandet, om uppgiften, att egyptiska riket stått
3555 år, förekommit hos Maneto, då denna uppgift
synes varit okänd af öfversättarne; men visst är, att de
verkade i en tid, då egyptiska skriftodlingen upplät sina
skatter för främlingen, och då den, af alla tecken att
döma, bland egyptierna själfve mycket skiftande och 
stridiga uppfattningen af landets minnen och dess många
s. k. dynastiers tidsförhållande till hvarandra hade 
stannat vid en viss konungalängd såsom den sannolikt rättaste.
Denna konungalängd, som stått Septuagintas mån till
buds, har, såsom nedanför skall visas, varit antingen
alldeles den samma eller ock till alla hufvudsakliga drag,
från indelningen af de stora tidskedena till fastställelsen
af de enskilde konungarnes styrelseår, öfverensstämmande
med den, som Maneto fogade till sitt verk -- väl icke
som en äring af egna undersökningar -- och som genom
den kristne skriftställaren Julius Africanus räddats åt
våra dagar. Gåtan, som Septuagintas tideräkning genom
sin afvikelse från den öfverarbetade hebreiska 
grundskriften företer, vinner ur denna synpunkt en i alla 
stycken tillfredsställande lösning.


A.


Faraonrikets fornhistoria. -- Tiden före storfloden.

Maneto indelade sitt verk i tre böcker, enhvar af
dem omfattande ett hufvudskede af Egyptens historia.
Dessa skeden hafva säkerligen varit fastställda redan
de före och vid Manetos tid gängse inhemska 
konungalängderna och konungaböckerna, och i själfva verket
framstår likasom af sig själf, vid en öfverblick af de
öden faraonriket genomlefvat, indelningen i en forntid,
en medeltid och en nyare tid.

Manetos första bok omfattade Egyptens konungar
och forntidssägner från och med Menes, den förste 
mänsklige envåldsherren öfver »de båda världarne» (öfre och
nedre Egypten), till elfte dynastiens slut. Som förut nämnts,
uppställdes framför Menes en sagotid, då gudar och 
halfgudar styrde landet. De första mänskliga faraon-ätterna
aktades utgångna af dem.

Delande samma åsikt, som låg till grund för den
äldsta oförfalskade tideräkningen i Genesis, att 
utgångspunkten för Egyptens häfder, rätt förstådda, är 
utgångspunkten äfven för människosläktets, hafva Septuagintas
män, med faraonlängden framför sig, sammanjämkat 
bibelns mätning af tiden före storfloden med den egyptiska
urtidens sluttal. Att de fasthållit arfsägnen om en ur
ursprunglig öfverensstämmelse mellan tidslängden i 
urpatriarkernas tafla och i skedet mellan Menes och elfte 
dynastiens slut är dess mindre att undra öfver, när man
lägger märke till, att Egypten i Genesis gäller som en
del af det land, det Eden, där vårt släktes historia före
storfloden utspann sig.

Nilen (Geon) är en af älfvarne i Eden. Det är på
Egyptens mark de i Genesis omtalade, före floden 
lefvande »tyranner», »de väldige och fast beryktade män
världen», kvarlämnat de varaktige och mäktige vårdarne
af sin tillvara: pyramiderna. Jorden måste hafva varit
»full med orätt», då ett trälbundet folk hade att 
uppstapla dessa berg af arbetad sten kring sina förtryckares
stoft. Också lefde i själfva Egypten pyramidbyggarnes
minne som föremål för folkets hat. Den bibliska sägnen
om Guds söners åtrå till människornas döttrar och den
egyptiska om de mänskliga dynastiernas uppkomst ur
halfgudarnes syntes ömsesidigt tyda hvarandra. Däraf,
heter det i den förra urkunden, uppkommo desse »väldige», 
desse »jättar», hvilkas minne öfverlefvat floden.
Kändt är, att äfven egyptierna sågo i en eller annan af
forntidens faraoner väsen af öfvermänsklig storlek och
styrka. Nära till hands ligger då tanken, att Septuagintas 
män särskildt haft dem i minnet, då de i sin öfversättning 
(Gen. 6: 4) nedskrefvo orden: ######### ## ###### #####
######, ## ####### ## ########. Den babyloniska flodsägnens 
sammanknytning med ändpunkten af Egyptens
fornhistoria syntes äga ett ytterligare stöd däruti, att när
Nillandets medeltid börjar, då börja ock faraonerna, 
likasom undervisade af ett fruktansvärdt rön, hvars 
förnyelse de ville förebygga, att genomföra de häpnadsvärdt
storvurna arbetena för att stadga Nilens öfversvämningar.
Men Nilens upprinnelse voro, enligt de gamles föreställningar, 
»hafvets källor», som öppnade sig, då storfloden
hemsökte världen.

Det är klart, att Egyptens urhistoria, från 1:sta
dynastien till och med 11:te, icke kunde tillbjuda 
öfversättarne några samtidigheter med andra folks häfder.
I själfva verket gäller detsamma om Egyptens medeltid. 
Från dessa aflägsna tiderymder hade folken, som
byggt kring Medelhafsbäckenet och i Asien till Indus, inga
säkra minnen, än mindre en säker tideräkning, förvarade,
med undantag må hända af Babel och Assur. Men
Eufratlanden synas först under 18:de dynastiens tid hafva
öppnat sig för Egypten genom faraonen Tutmoses' vapen,
och tanken på att långväga ifrån söka ämnen till en
jämförande kronologi måste för öfrigt hafva legat de
judiske öfversättarne fjärran. Och då nu bland 
egyptierna själfve stridiga åsikter synas rådt om vissa af
deras dynastiers samtidighet med andra, är det ej att
undra, om Septuagintas män uppfattade Nillandets 
konungalängd från dessa tiderymder så, som egyptologen Mariette
gör än i dag, och togo dynastierna i en sammanhängande
tidsföljd utan att utesluta någon som samtidig med en
annan.

Egyptens lista öfver urtidsdynastierna och Septuagintas 
tafla öfver urpatriarkerna förete följande tal:

         	De egyptiska talen.	                  Septuagintas tal.

	1:sta	dynastien	263	år.	    Adam	230	år.
	2:dra	»	302	»	 »          Set	        205     »
	3:dje	»	214	»	 »          Enos	190	»
	4:de	»	284	»	 »          Kenan	170	»
	5:te	»	218	»	 »          Mahalalel	165     »
       6:te dynastien	      198 år.                Jared	        162  år.
       7:de	» (70 dagar)   -- »	             Henoch	        165   »
       8:de	»             146 »	             Metusala	        187   »
       9:de	»	      409 »                  Lamech     	188   »
      10:de	»	      185 »                  Noa till floden	600   »
      11:te	»              43 »
             ______________________                       _________________
	         Tillsammans 2262 år.                       Tillsammans 2262 år.


Båda kolumnerna gifva, som man finner, samma
siffertal. Öfversättarne hafva således åt världsåldern före
storfloden gifvit alldeles samma längd, som den i deras
dagar gängse egyptiska konungalängden, när dynastierna
tagas i en följd, gaf åt Nillandets historiska urtid.
	
De afvikelser från den hebreiska texten, som de
för detta ändamål tillåtit sig, äro följande:
	
I lederna från och med Adam till och med Henoch
hafva de med ett jämnt hundratal ökat hvarje leds ålder
vid den närmastes födelse, så att Adam får 230 år för
130, Set 205 för 105 o. s. v. Lamechs siffra är ändrad
från 182 till 188 -- ett tydligt intyg för att här icke
varit fråga om att öka denna världsålder med ett 
slumpvis taget tal af århundraden, utan att man haft en till
de enskilda åren sig sträckande öfverensstämmelse för
ögonen.

-

B.

Egyptens medeltid. -- Tiden från storfloden till uttåget.

Detta var en tid af stora omhvälfningar i Egypten.
Hon börjar med en kraftfull blomstring, som efter 12:te
dynastiens utgång afbrytes, då semitiska folk intränga
landet, lägga det under sig och råda öfver det, tills
adertonde dynastiens grundläggare Amosis och hans 
närmaste efterträdare fullständigt krossa främlingarnes välde
och Nillandet höjer sig till en världsmakt.

Förutsätta vi nu lika som förut, att Sem införts i
släkttaflan med den lefnadsålder, hvartill han sades hafva
hunnit, då nästa led föddes, det vill säga 100 eller 102
år, vinna vi följande sammanställning för denna tiderymd:

De egyptiska talen.                 Septuagintas tal.
12:te dynastien		160	år.        Sem	              102  år.  
13:de	»	        453	»          Arpaksad	      135   »
14:de	»	        184	»          Kenan	      130   »
15:de	»	        284     »          Sela	              130   »
16:de	»	        511     »          Heber	      134   »
17:de	»	        151	»          Peleg              130   »
18:de	»                                  Regu	              132   »
till Tutmoses                              Serug	      130   »
(Amenofis 13, Kebres                       Nahor	      179   »
21 år)		         34	»          Tara	               70   »
                                           Till Abrahams 
                                           utflyttning	       75   »
                                           Till Jakobs 
                                           invandring
                                           i Egypten	      215   »
                                           Till uttåget	      215   »

           ____________________                  ___________________
           Tillsammans 1777 år.	                 Tillsammans 1777  år.
Vi finna af ofvanstående, att Septuaginta lägger
israeliternas uttåg ur Egypten till början af Tutmoses'
regering. Detta är så mycket märkligare, som ett bland
de utdrag rörande herdekonungarne Josefus meddelar
ur Maneto, och särskildt ett som i sina hufvudsakliga
drag bär det äktas prägel, låter desses sista strid och
aftåg ur Egypten tima under Tutmoses' och hans 
drottnings samstyrelse Af andra och äldre urkunder framgår, att herdekonungarnes bålverk Avaris intogs redan af Amosis. Dock äro uppgifterna icke oförenliga.. Septuagintas tideräkning inom detta
skede är således grundad på den förut påpekade tron,
att israeliternas utflyttning stod i förbindelse med 
herdekonungadömets fall.

För att nå denna öfverensstämmelse hafva öfversättarne 
vidtagit följande ändringar:

Tiden mellan syndafloden och Abrahams utflyttning
ur Arameen är i den hebreiska grundskriften, då Sem
medräknas, 465 år; i Septuaginta 1347. För att hinna
till denna siffra, är ej endast hvarje leds ålder från och
med Arpaksad till och med Serug ökad med jämna 
hundratal, utan ock en för den hebreiska grundskriften okänd
Kenan med 130 år inskjuten mellan Arpaksad och Sela,
samt Nahors 29 år ökade till 179;

Tiden mellan Abrahams utflyttning ur Arameen och
israeliternas uttåg ur Egypten är i hebreiska grundskriften 
215 + 430 = 645 år; i Septuaginta däremot 215 + 215 = 430 år.

Öfversättarne måste hafva trott sig äga dess bättre
skäl till dessa ändringar, som, dem förutan, Abrahams
färd till Egypten, Josefs upphöjelse till storvisir och
Gosens öfverlåtande åt Jakobs söner skulle timat under
de inhemska dynastiernas välde, hvilket måste hafva synts
dem högst osannolikt, hvaremot dessa händelser nu lades
till de med Abraham i närmaste frändskap stående 
herdekonungarnes tid och en lättare förklaring sålunda vanns
för Josefs upphöjelse och det vänliga mottagande judarnes 
fäder rönte i Egypten. Genom det sätt, hvarpå
öfversättarne delat tiden, åstadkoms ock i deras ögon en
bättre öfverensstämmelse med bibelns uppgifter, att endast
några få släktleder föddes under vistelsen i Egypten,
hvarjämte  Särskildt enligt det sätt, hvarpå Lieblein ordnat 17:de
dynastien. Josefs död då inträffar kort innan 
Hyksoskonungarnes makt inskränktes till Deltalandet, och Moses'
kallelse att varda sitt folks frigörare infaller under den
inhemska, mot främlingarne fientliga adertonde dynastiens
uppblomstrande välde.

Äfven här är öfverensstämmelsen på siffran noggrann. 
Den i Manetos lista upptagne Ammenemes, som
står på gränslinien mellan urtiden och detta skede, men
ej är tald till någon dynasti, ej heller utgör en sådan
för sig, är därför utesluten.

-


C.

Tiden intill egyptiska själfständighetens undergång.

Den styrelsetid Tutmoses tillägger sig på minnesmärkena 
började enligt Liebleins system år 1456 före
Kristus. Till detta utslag måste man komma, när man,
som den nämnde norske egyptologen, utesluter 22:dra
och 25:te dynastierna ur räkningen och troget fasthåller
de äkta manetoniska talen. Följa vi nu Liebleins föredöme 
och lämna å sido dessa båda dynastier, hvilkas
samtidighet med andra synes vinna allt flera skäl för sig,
så skall den öfverensstämmelse på siffran mellan den
egyptiska konungalistans tal och Septuagintas, som följt
oss allt ifrån Menes och Adam, ledsaga oss ända till
det sista.

Detta sakförhållande synes oss innebära ett starkt
vittnesbörd för den Liebleinska tideräkningens tillförlitlighet 
ända upp till adertonde dynastiens början. Inom
detta skede stodo de judiske tolkarne till buds de 
samtidigheter med händelser i andra riken, som de saknat
de föregående skedena, men som här kunde lända dem
till efterrättelse: Egyptens häfder hade säkerligen icke
glömt förtälja, hvem den farao var, som under Rehabeams 
styrelsetid intog Jerusalem; ej heller förgätit Nekos
tåg. Nillandets historia för denna tiderymd måste under
alla förhållanden varit mer utredd och i kronologiskt
afseende bättre stadgad än under de föregående. Borde
22:dra och 25:te dynastierna utelämnas, så hade 
öfversättarne här tillräcklig ledning för att göra det.

Siffrorna för denna tiderymd äro följande:

De egyptiska talen.                     De hebreiska talen.

Adertonde dynastien. (Forts.          Från uttåget till 
från föregående skede.)                      Salomoniska  
Tutmoses           70   år                   tempelhyggnaden         440  år.
Amenofis           31   »                    Salomos återstående 
Oros               37   »                    regering                 36  »
Akerres            32   »                    Rehabeam                 17  »
Ratos               6   »                    Abiam                     3  »
Kebres             12   »                    Assa                     41  »
Akerres            12   »                    Josafat                  25  »
Armeses             5   »                    Joram                     8  »
Ramesses            1   »                    Abasia                    1  »
Amenofat           19   »                    Atalia                    6  »
                 ________                    Joas                     40  »
                  225  år.                   Amasia                   29  »
                                             Asaria                   52  »
19:de dynastien   209  år.                   Jotam                    16  »
20:de	»         135   »                    Ahas                     16  »
21:sta	»         114   »                    Hiskia                   29  »
23:dje	»          89   »                    Manasse                  55  »
24:de	»           6   »                    Amon                      2  »
26:te	»         151   »                    Josia                    31  »
27:de   »         124   »                    Joahas, 3 månader        --  »
28:de	»           6   »                    Eljakim                  11  »
29:de	»          20   »                    Jojakin, 3 månader       --  »
30:de   »          38   »                    Sedekia                  11  »
                                                                    ________
                                                                     869  år.    
           
                                             Från Jerusalems 
                                             förstöring till 
                                             egyptiska
                                             rikets fall	     248  år.

     _____________________                               ____________________
     Tillsammans 1117  år.                               Tillsammans 1117 år. 
Inom detta skede afviker Septuaginta från den 
hebreiska grundskriften endast i afseende på tidslängden
mellan uttåget och tempelbyggnaden, hvilken den senare
fastställer till 480 år, den förra till 440. Afdraget kan
endast vara gjordt för att få räkningen att gå ihop, och
inknappningen har också företagits vid den enda siffra,
där en ändring var möjlig, nämligen för den som skulle
mäta den förvirrade, af sagor uppfyllda och all 
kronologisk reda umbärande domaretiden.

*

Utgifvarens tillägg och anmärkningar.Till tredje upplagan 1896.

Medeltidens magi offentliggjordes först i Svensk
månadsskrift för fri forskning och allmän bildning
1864, utgitven af C. S. Warburg, och meddelades
denna tidskrifts mars-, april-, augusti- och oktober-häften.

Arbetet utkom i bokform 1865 å L. J. Hiertas förlag.

Rydberg tillärnade på 1880-talet en ny omarbetad
upplaga af denna länge ur bokhandeln utgångna skrift,
hvilken han då hade för afsikt att inarbeta sin mytologiska
studie Astrologien och Merlin. Af denna omarbetning
föreligger dock endast det tredje kapitlet Renässansens
magi (förut »Den lärda magien»), hvilken Rydberg, med
några af utrymmet betingade uteslutningar, offentliggjorde
i Från Småland 1893. Utgifvaren har, såsom vid detta
kapitel är anmärkt, ansett sig böra inflicka denna omarbetning 
af tredje kapitlet i den eljest oförändradt omtryckta
boken.

Medeltidens magi finnes öfversatt på danska under
titeln: Middelalderens Magi, Kjøbenhavn 1873, och på
engelska af professor A. Hjalmar Edgren: Magic of
the Middie Ages, New York 1879.

-

Jehovah-tjänsten hos hebreerna före babyloniska 
fångenskapen meddelades i januarihäftet
1864 af ofvan nämnda »Svensk månadsskrift» samt 
utkom 1869 i andra upplagan hos Hjalmar Ewerlöf, Gefle.

Denna skrift framkallade i Svensk månadsskrift ett
genmäle »sine ira et studio» af rabbinen, d:r M. Wolff,
hvilket genmäle det ursprungligen var Rydbergs afsikt att
tillika med andra mot honom riktade polemiska uppsatser 
bemöta. Denna afsikt kom emellertid icke direkt
till utförande, hvaremot Rydberg besvarade närsläktade
spörsmål i den anmälan, som han kort därefter meddelade 
i samma tidskrift af Dozys arbete »Die Israeliten 
zu Mekka», hvilken anmälan jag ansett lämpligt upptaga 
i samband med »Jehovah-tjänsten», icke minst för att
gifva en antydan om sambandet mellan Rydbergs forskning 
å religionshistoriens områden och den samtidigt pågående, 
därmed besläktade utländska rörelsen.

-

Urpatriarkernas släkttafla i Genesis och
tideräkningen hos de sjuttio uttolkarne meddelades 
först såsom föredrag »om de kronologiska och
astronomiska elementen i släktregistret i Genesis » i 
Göteborgs Kongl. Vetenskaps- och Vitterhetssamhälle vid dess
sammanträde den 15 november 1869 samt intogs sedan
i detta samfunds Handlingar, Ny följd, X Bandet, 
Göteborg 1870.

I särtryck utgafs den 1873 å Alb. Bonniers förlag,
Stockholm.

En engelsk tolkning föranstaltades af direktören
British Museum, S. Birch, som äfven refererade arbetet
»Society for Bibl. Archlæology».

Rörande tillkomsten af denna undersökning skrifver
Rydberg i ett bref till S. A. Hedlund 1869, under den
senares vistelse vid riksdagen: --

»Saken är nämligen den, att jag gjort en upptäckt;
väl ingen af gagn för mänskligheten, gunås så visst, men
alla fall en upptäckt, som inom en mindre krets af
lärda herrar kan påräkna intresse, eftersom män, 
skarpsinnigare än jag, hafva förgäfves sökt lösa den gåta, hvars
nyckel jag nu äger i min skriflåda. -- Det gäller --
skratta nu icke åt mig, du med lifvets praktiska bestyr
sysslande man, utan beklaga hellre den, som förirrat sig
in i sådana ofruktbara, molnhöljda, öde nejder och känner
en lisa för sin själ i deras ensamhet och i de svårigheter, 
man har att trefva sig fram igenom dimmorna -- det
gäller den gåta, som Genesis på ett af sina första blad
framlägger för världen i sin förteckning på patriarkerna
före »syndafloden» och deras lefnadsår. Ända ifrån
Filos dagar intill våra har man grubblat öfver de där
talen: »och Metusalah var 187 år och födde Lamech och
lefde därefter 782 år» o. s. v., o. s. v. hela den långa
serien. Hvad betyda dessa tal? Äro de godtyckligt 
hopsmorda? Det är det bekvämaste och vid första påseendet
sannolikaste antagandet. Eller angifva de enskilda urfäders 
verkligen uppnådda lefnadsår? Det tro de 
gammalortodoxa eller vilja tro, men för öfrigt ingen. Eller 
äro de astronomiska tal? Det har man länge gissat, utan att
finna något skäl för sin gissning. Det är detta problem jag 
löst och löst det så, att du, under vissa af mig gifna 
förutsättningar och med vissa förkunskaper, behöfliga för 
Kongl. Vetenskapsakademiens almanackförfattare, skall, utan 
att ha sett på patriarktabellens sifferkolumner, kunna a 
priori uppkonstruera dem åtminstone det väsentliga.

Det var en natt, sedan jag skött min Stockholmspost
och gått igenom ett bref från A. F. Ericson juniorGöteborgs Handelstidnings dåvarande London-korrespondent., som
jag, promenerande med cigarren i mun, fick första uppslaget
till min »upptäckt». Det var i visst hänseende en olycklig 
stund, ty sedan jag fått tag i trådändan, vågade jag
icke släppa härfvan, innan jag redt ut den, och därtill
fordrades många nätters arbete, och jag har också suttit
åtskilliga nätter öfver mina räkningar ända till morgongryningen. 
Nu, Gud ske lof, kan jag lösslita mig från
dem, ty härfvan är redd och därmed häxeriet, som hennes
trollkonster utöfvade på mig, brutet. Hade jag icke under
tiden haft den oangenäma känslan, att mina plikter mana
mig att ägna tankarne odelade åt tidningsbestyren, skulle
jag kallat dessa nätter lyckliga. Detta grubblande, under
hvilket man glömmer sig själf och allt utom problemet
man har för sig, denna strid med svårigheter, som den
ena efter den andra resa sig i ens väg och synas fasta
som Babylons murar men upplösas i dimma, när man
fått tankarne riktigt klara -- är verkligen en njutning,
och det ligger en mystisk makt i den ordning, hvarmed
siffror och formler utveckla sig under ens händer, när
man är på rätta vägar. För att reda problemet var jag
bland annat tvungen att för ett ögonblick återvända till
min första kärlek -- astronomien -- och uppfriska mina
till nio tiondelar förgätna kalendariska kunskaper från 
studenttiden -- mina gamla liaisoner med solen och månen.»
-- -- -- --

                                     KARL WARBURG.

-
INNEHÅLL:

Medeltidens magi ....................................     sid.      3.

Jehovatjänsten hos hebreerna ............       "     143.

Tillägg till d:o ...........................................       "     199.

Urpatriarkernas släkttafla i Genesis ...        "     215.

Utgifvarens tillägg .................................        "      275.


-

    
