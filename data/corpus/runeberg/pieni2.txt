
PIENI TIETOSANAKIRJA
II




PIENI TIETOSANAKIRJA
TOIMITUSKUNTA:

JAAKKO FORSMAN
FIL. TOHTORI

I. HAVU
FIL. TOHTORI

HANNES SALOVAARA
LEHTORI

VILHO SETÄLÄ
FIL. KAND.

J. A. WECKSELL
FIL. KAND., TOIMITUSSIHTEERI

TOINEN OSA
ISOPURJE - MASKOTTI

1335 TEKSTIKUVAA, 123 SYVENNYSPAINOKUVAA,
7 VÄRIKUVALIITETTÄ JA 16 KARTTAA


HELSINGISSÄ
KUSTANNUSOSAKEYHTIÖ OTAVA




VAKINAISET AVUSTAJAT:

J. E. AALTO-SETÄLÄ
AGRONOMI, FIL. MAIST.

ILMARI KROHN
PROFESSORI

PAAVO PERO
TEOLLISUUSNEUVOS

AARNE SAARIALHO,
KORKEIMMAN HALLINTO-OIKEUDEN NOTAARI

SEVERI SAVONEN
LÄÄKET. LIS.

V. E. TIIRI
KAPTEENI

KUVITUKSESTA HUOLEHTINUT

VIHTORI SUOMALAINEN
JOHTAJA

Kustannusosakeyhtiö Otavan
kirjapaino, Helsingissä, 1926.



Ääntämisen merkintä:

Pitkä vokaali merkitään kirjaimen
yläpuolella olevalla viivalla: -, esim. ā
(suom. aa).

Korko merkitään pilkulla korollisen
tavun vokaalin jäljessä, siis: Aspelin
[-ī'n], Jos korko on ensi tavulla, ei sitä
merkitä.

ə kirjaimella merkitään epämääräinen
vokaali, joka äännetään kuin hyvin
lyhyesti ja epäselvästi lausuttu e, esim.
englannin bälfuə.

Nasaalivokaalit l. nenässä äännetyt
vokaalit merkitään ~ merkillä, esim. ã,
ransk. en (= nenässä äännetty a).

δ kirjaimella merkitään esim.
englannin the sanan alkukonsonantti.

þ kirjaimella merkitään esim.
englannin thing sanan alkukonsonantti.

z kirjaimella merkitään esim. saks.
singen, engl. zeal, ransk. rose, ven. оэepo
sanoissa z:llä, s:llä ja э:llä kirjoitetut
äänteet.

ž kirjaimella merkitään esim. ransk.
je, ven. жаль sanoissa; j ja ж kirjaimilla
merkityt äänteet.

š on = saks. sch, engl. sh, ven. щ,
esim. sanoissa schule, shirting, щумь.

tš on = saks. tsch, ven. ч, esim.
sanoissa tscherkesse, челоьъкъ.

Ylläolevat z, ž, š ja tš merkit ovat
Pienessä Tietosanakirjassa myös otetut
tavalliseen suomalaiseen kirjaimistoomme
käytäntöön merkitessä sellaisten kielten
äänteitä, joissa ei käytetä eurooppalaista
kirjaimistoa, ja joskus muulloinkin, esim.
Puškin, Nižnij-Novgorod.

ŋ kirjaimella merkitään eng-äänne
(= sama äänne, joka esiintyy k:n edessä
suomen sanassa sanka), esim. englannin
meeting [mitiŋ].

c äännetään k:ksi, milloin ei toisin
ilmoiteta.

Kreikan- ja latinankielisten sanojen
korkoa ja laajuutta ei ole merkitty.

Lyhennyksiä:

aas. = aasialainen
adj. = adjektiivi
afr. = afrikkalainen
alankom. = alankomaalainen
alk. = alkujaan
amer. = amerikkalainen
anat. = anatominen
angls. = anglosaksilainen
arab. = arabialainen
aram. = aramealainen
arkeol. = arkeologinen
armeen. = armeenialainen
as. = asukasta
ass. = assyrialainen
at.-p. = atomipaino
austr. = austraalialainen
bab. = babylonialainen
belg. = belgialainen
biol. = biologiassa
britt. = brittiläinen
bulg. = bulgaarialainen
bysant. = bysanttilainen
C = Celsius
egypt. = egyptiläinen
eläinl. = eläinlääketiede
eläint. = eläintieteessä
engl. = englantilainen
ensim. = ensimmäinen
esp. = espanjalainen
etel., et. = eteläinen
et. lev. = eteläistä leveyttä
euroopp. = eurooppalainen
ev. = evankeelinen
farm. = farmakologia
fem. = feminiini
fil. kand. = filosofian kandidaatti
filos. = filosofiassa
fil. toht. = filosofian tohtori
flaam. = flaamilainen
fonet. = fonetiikassa
fys. = fysiikassa
fysiol. = fysiologinen
gjen. = genetiivi
geod. = geodesiassa
geol. = geologinen
gcom. = geometrinen
germ. = germaanilainen
hepr. = heprealainen
hevosv. = hevosvoima
hist. = historiassa
H. M. = hallitusmuoto
holl. = hollantilainen
hydrograf. = hydrografiassa
ilmat. = ilmatieteellinen
int. = intialainen
irl. = irlantilainen
isl. = islantilainen
isr. = israelilainen
it. = italialainen; itäinen
it. pit. = itäistä pituutta
itäv. = itävaltalainen
jap, = japanilainen
julk. = julkaisuja, julkaissut
juut. = juutalainen
k = kuollut
kaak. = kaakkoinen
kansantal. = kansantaloustieteessä
kansat. = kansatieteellinen
kasvatusop. = kasvatusopillinen
kasvit. = kasvitieteellinen
kat. = katolinen
kaup. = kaupunki; kauppasana
keis. = keisarillinen

kelt. = kelttiläinen
kein. = kemiallinen
kiehumap. = kiehumapiste
kielit. = kielitieteellinen
kiinal. = kiinalainen
kirj. = kirjoittanut
kirjap. = kirjapainotaitoa koskeva
kk. = kuukausi
koil. = koillinen
kreik. = kreikkalainen
krist. = kristillinen
ks. = katso
kunink. = kuninkaallinen
kuvaan. = kuvaannollisesti
kW = kilovattia
kWh = kilovattituntia
l. = eli; lääni
lakit. = lakitieteellinen
lapp. = lappalainen
lat. = latinalainen
latv. = latvialainen
lev. = leveys
loun. = lounainen
luot. = luoteinen
lut. = luterilainen
lyh. = lyhennettynä
länt. = läntinen
länt. pit. = läntistä pituutta
lääket. = lääketieteellinen
maant. = maantieteessä
maanv. = maanviljelyksessä
maatal. = maataloudessa
mask. = maskuliini
matem. = matemaattinen
mek. = mekaniikassa
merenk. = merenkulku
merenp. = merenpinnan, merenpinnasta
metsänh. = metsänhoidossa
milj. = miljoona
min. = minuutti
miner. = mineralogiassa
mittausop. = mittausopissa
mlat. = myöhäislatinalainen
mon. = monikko
mongol. = mongolilainen
muham. = muhamettilainen
muin. = muinainen, muinais-
muinaist. = muinaistiede
mus. = musiikissa
myt. = mytologinen
neutr. = neutraalinen, neutrinen
nom. = nominatiivi
norj. = norjalainen
nuor. = nuorempi
nyk. = nykyjään, nykyinen
oik. = oikealla
om.-p. = ominaispaino
o. s. = omaa sukua
os. = osa, osaa
p. = päivä; penniä
päin. = painos, painettu
paleont. = paleontologiassa
patol. = patologiassa
per. = perustettu, perustanut
pers. = persialainen
pit. = pituus
pohj. = pohjoinen
pohj. lev. = pohjoista leveyttä
pohjoism. = pohjoismainen
port. = portugalilainen
preussil. = preussilainen
prof. = professori
pros. = prosentti
puol. = puolalainen
rak. = rakennettu
rakennust. = rakennustaiteessa
ransk. = ranskalainen
rek.-ton. = rekisteritonnia
R. L. = rikoslaki
rom. = romaanialainen
roomal. = roomalainen
room.-kat. = roomalaiskatolinen
ruots. = ruotsalainen
ruotsin. = ruotsinnettu
ruotsink. = ruotsinkielinen
s. = syntynyt
saks. = saksalainen
saksan. = saksannettu
sam. v. — samana vuonna
sanskr. = sanskritissa
sek. = sekunti
seur. = seuraava; seuraavana
sielut. = sielutieteessä
skand. = skandinaavilainen
skotl. = skotlantilainen
slaav. = slaavilainen
sos.-dem. = sosiaalidemokraattinen
sot. = sotilassana
subst. = substantiivi
sulamisp. = sulamispiste
suom. = suomalainen
suomen. = suomennettu
suomenk. = suomenkielinen
sveits. = sveitsiläinen
synt. = syntyisin
syyr. = syyrialainen
sähköt. = sähkötekniikassa
t. = tätä; tai; tunti
taideteoll. = taideteollisuudessa
taloust. = taloustieteessä
tansk. — tanskalainen
tat. = tataarilainen
tav. = tavallisesti
tekn. = teknillinen
teol. = teologinen
teoll. = teollisuus
tilastot. = tilastotieteessä
ton. = tonni
tšek. = tšekkiläinen
tunt. = tuntia
turk. = turkkilainen
tähtit. = tähtitieteellinen
ugr. = ugrilainen
unk. = unkarilainen
U. T. = Uusi Testamentti
uuslat. = uuslatinalainen
v. = vuosi
vak. = vakinainen
vanh. = vanhempi
vas. = vasen, vasemmalla
ven. = venäläinen
viim. = viimeinen, viimeksi
vir. = virolainen
V. J. = valtiopäiväjärjestys
vrk. = vuorokausi
vrt. = vertaa
V. T. = Vanha Testamentti
vuosik. = vuosikerta
vuosis. = vuosisadalla
yht. = yhteensä
yhteiskun. = yhteiskunnallinen
yks. = yksikkö
ylim. = ylimääräinen
yl. merenp. = ylempänä merenpintaa
yläp. = yläpuolella

Sulukkeissa olevat lyhennykset
kuten (ransk.) osoittavat, että
sana on joko ranskaa tai
ranskalaisperäinen.

Mittamerkinnöissä jakoviiva
vastaa sanaa ,,kohti", esim.
km/t = kilometrejä
tunnissa.

Eräät lyhennykset tarkoittavat
sekä substantiivia että
adjektiivia, joskin vain
viimeksimainittu on merkitty,
esim. biol. voi merkitä sekä
biologiassa että biologinen.

Muut lyhennykset ymmärrettäneen
selityksittä.



Pienen Tietosanakirjan II osan liitteet:

Italia. 4 syvennyspainokuvaa . . . 8
Italian taidetta. 4 syvennyspainokuvaa . . . 8
Itä-Karjala. 4 syvennyspainokuvaa . . . 16
Itävalta. 4 syvennyspainokuvaa . . . 32
Japani. 5 syvennyspainokuvaa . . . 56
Jerusalem. 4 syvennyspainokuvaa . . . 76
Juoksu. 7 syvennyspainokuvaa . . . 112
Eero Järnefeltin taidetta. Värikuva
ja 4 syvennyspainokuvaa . . . 144
Kalastus. 4 syvennyspainokuvaa . . . 224
Järvikaloja. 10 värikuvaa . . . 224
Merikaloja. 10 värikuvaa . . . 224
Kanada. 4 syvennyspainokuvaa . . . 264
Kansakoulut. 5 syvennyspainokuvaa . . . 288
Kansallismuseo. 5 syvennyspainokuvaa . . . 288
Suomalaisia kansanpukuja. 6 värikuvaa . . . 304
Karjala. 5 syvennyspainokuvaa . . . 336
Karjatalous. 4 syvennyspainokuvaa . . . 336
Kiina. 6 syvennyspainokuvaa . . . 504
Kirjanvalmistus. 10 syvennyspainokuvaa . . . 528
Kreikka. 5 syvennyspainokuvaa . . . 736
Kööpenhamina. 6 syvennyspainokuvaa . . . 896
Lappi. 6 syvennyspainokuvaa . . . 960
Latvia. 3 syvennyspainokuvaa . . . 992
Lehmiä. 8 värikuvaa . . . 1024
Liettua. 3 syvennyspainokuvaa . . . 993
Lintuja. 29 värikuvaa . . . 1128
Eri maiden kansallislippuja 88 värikuvaa . . . 1136
Kansainvälisen signaali- eli
merkinantojärjestelmän liput. 27 värikuvaa . . . 1136
Lontoo. 4 syvennyspainokuvaa . . . 1168
Maanviljelys. 8 syvennyspainokuvaa . . . 1312
Maitotalous. 9 syvennyspainokuvaa . . . 1360

Kartat:

Italia. Väripainos . . . 9
Itä-Karjala. Väripainos . . . 19
Itävalta . . . 27
Japani. Väripainos . . . 501
Jerusalem . . . 75
Kanada. Väripainos . . . 265
Kiina. Väripainos . . . 501
Kuollan niemimaa . . . 805
Kööpenhamina. Väripainos . . . 899
Latvia . . . 995
Liettua . . . 1091
Lontoo . . . 1167
Länsipohjan pohjoisosa . . . 1260
Maailmansota. 2 rintamakarttaa . . . 1279
Marokko. Väripainos . . . 1426
Maapallon valtiollinen kartta. Väripainos . . . 1440

Kuvaryhmiä tekstissä:

Jalkineteollisuuden koneita. 7 kuvaa . . . 47
Japanin taide. 5 kuvaa . . . 61
Kaali. 6 kuvaa . . . 161
Kalastus. 14 kuvaa . . . 219
Kana. 4 kuvaa . . . 261
Kansanopistoja. 8 kuvaa . . . 297
Kattaminen. 10 kuvaa . . . 387
Kattotuoleja. 8 kuvaa . . . 391
Kaukoputki. 4 kuvaa . . . 397
Kello. 7 kuvaa . . . 437
Keuhkotautiparantoloita. 7 kuvaa . . . 473
Kirjankoristelua. 4 kuvaa . . . 531
Kirjansitomakoneita. 8 kuvaa . . . 535
Kirjastoja. 8 kuvaa . . . 543
Kivääri. 8 kuvaa . . . 578
Koirarotuja. 16 kuvaa . . . 603
Kotitalousoppilaitoksia. 8 kuvaa . . . 711
Kreikkalaista taidetta. 7 kuvaa . . . 733
Lasten- ja nuorisonsuojelu. 8 kuvaa . . . 985
Lehmiä. 5 kuvaa . . . 1025
Lentokone. 191 kuvaa . . . 1051
Lintujen eri jalkatyyppejä. 10 kuvaa . . . 1125
Rauhoitettuja luonnon muistomerkkejä. 4 kuvaa . . . 1208
Lähetystoimi. 8 kuvaa . . . 1247
Lämpö. 9 kuvaa . . . 1253
Maatalouskouluja. 6 kuvaa . . . 1321
Magnetismi. 5 kuvaa . . . 1344
Maidontarkastus. 10 kuvaa . . . 1351
Majakka. 7 kuvaa . . . 1361




I osan toisessa painoksessa tehdyt muutokset:

Palsta 3 rivi 7 ylhäältä oli [Miesmaa (1915).] on [Räsänen (1925).]
Palsta 33 rivi 8 ylhäältä oli 6 milj. on 10 milj.
Palsta 37 rivi 9 alhaalta oli 1778 on 1788
Palsta 68 rivi 26 ylhäältä oli astellaan on asteellaan
Palsta 101 rivi 20 alhaalta oli Kuortaneella on Karkussa
Palsta 140 rivi 17 alhaalta oli āsiā' on āsiä'
Palsta 200 rivi 8 alhaalta oli (s. 1850) on (1850-1925)
Palsta 221 rivi 28 alhaalta oli asetyleeniin on asetoniin
Palsta 350 rivi 24 alhaalta oli (s. 1875) on (1875-1925)
Palsta 378 rivi 12 ylhäältä oli 1924 on 1925
Palsta 426 rivi 24 ylhäältä oli (s. 1851) on(1851-1925)
Palsta 443 rivi 5-6 ylhäältä oli seitsemästi pääministerinä 1909-22 on
kahdeksasti pääministerinä v:sta 1909, pää- ja
Palsta 447 rivi 11 alhaalta oli 700,000 on 7,000,000
Palsta 457 rivi 26 ylhäältä oli (s. 1853) on (1853-1926)
Palsta 489 rivi 25 ylhäält oli v:sta 1925 on v. 1925
Palsta 515 rivi 21 alhaalta oli Klemetti on Ledner
Palsta 554 rivi 9 ylhäältä oli (s. 1867) on (1867-1925)
Palsta 591 rivi 15 alhaalta oli (s. 1845) on (1845-1923)
Palsta 609 rivi 31 ylhäältä oli Danielin on Danieliin
Palsta 627 rivi 27-28 ylhäältä oli Maalaustaiteessa: on Maalaustait.: viiva- ja
ΔyΔy
Palsta 655 rivi 25 alhaalta—— on ——)
ΔxΔx
Palsta 676 rivi 12 alhaalta oli v:sta 1919 on 1919-25
Palsta 680 rivi 18 alhaalta oli 1895-96 ja 1921-22 on 1895-96, 1921-22,   1925-26.
Palsta 693 rivi 17 ylhäältä oli (s. 1857) on (1857-1925)
Palsta 736 rivi 23 alhaalta oli v:sta 1921 on 1921-25
Palsta 776 rivi 18 ylhäältä oli (s. 1870) on (1870-1925)
Palsta 784 rivi 17 ylhäältä oli Hardianus on Hadrianus
Palsta 799 rivi 5 alhaalta oli E. v. Klenze on L. v. Klenze
Palsta 804 rivi 21 alhaalta oli (s. 1862) on (1862-1926)
Palsta 847 rivi 27 ylhäältä oli 42 on 45
Palsta 907 rivi 21 ylhäältä oli (s. 1858) on (1858-1925)
Palsta 929 rivi 17 ylhäältä oli antiikvasta ja kursiivista, on Amundsenin retkellä etelänavalla.
Palsta 945 rivi 1 alhaalta oli Friinikangas on Friisikangas
Palsta 948 rivi 15 alhaalta oli (s. 1885) on (1885-1925)
Palsta 956 rivi 6 alhaalta lisätty vrt. myös Amt.
Palsta 1021 rivi 13 alhaalta oli (s. 1843) on (1843-1926)
Palsta 1025 rivi 8 alhaalta oli koska vars. on varsinkin
Palsta 1033 rivi 1 ylhäältä oli v:sta 1923 on 1923-25
Palsta 1100 rivi 4 alhaalta oli (1836-1925) on(1842-1925)
Palsta 1115 rivi 13 ylhäältä oli 5-luokk. on 8-luokk.
Palsta 1146 rivi 30 alhaalta oli (s. 1875) on (1875-1925)
Palsta 1156 kuvan allek. oli väkäsekäskärsäinen on väkäsekäs
Palsta 1163 rivi 15-16 ylhäältä oli herrainpäiväinpäänös on herrainpäiväinpäätös
Palsta 1171 rivi 24 alhaalta oli Helmholtz, Hermann on Helmholtz, Hermann von
Palsta 1185 rivi 17 ylhäältä oli 2,387 on 2,387
Palsta 1215 rivi 24 ylhäältä lisätty Sai 1910 Nobel-palkinnon.
Palsta 1232 rivi 11 ylhäältä oli valkoinen on väritön
Palsta 1237 rivi 2-1 alhaalta oli 1866-1824 on ilmestynyt 32 osaa on 1866-1925 on ilmestynyt 34 osaa
Palsta 1240 rivi 2 ylhäältä oli (s. 1851) on (1851-1925)
Palsta 1263 rivi 26 ylhäältä oli tyraksiini on tyroksiini
Palsta 1438 rivi 28 ylhäältä oli 17 milj. on 1,816,0 milj.
Palsta 1438 rivi 29 ylhäältä oli 16,5 milj. on 848,1 milj.


I
Isopurje l. emäpurje,
1) kahvelipurje yksimastoisessa aluksessa,
2) alin raakapurje aluksen isossa mastossa,
3) isossa mastossa, oleva kahvelipurje
aluksessa, jossa ei ole raakapurjetta.

Isorakit (kreik.), meritiet, kartoilla
sellaisia paikkoja toisiinsa yhdistävät
käyrät, joilla on sama vuoksi- l.
satamaaika, joihin siis nousuvesiaalto
saapuu samaan aikaan.

Iso reduktsioni ks. Reduktsioni.

Iso-Roinevesi, järvi, jonka kautta
Hauhon vesistön pohjoiset vedet
virtaavat Mallasveteen.

Isorokko (variola), erittäin tarttuva,
muinoin pelätty ja tuhoisaa jälkeä jättänyt
kulkutauti, joka rokotuksen tultua käytäntöön
on Euroopassa käynyt harvinaiseksi. Itämisaika
9-14 päivää, sen jälkeen nousee äkkiä ankara kuume,
tämän 3:ntena tai 4:ntenä päivänä puhkeaa
punapilkkuinen ihottuma, joka vähitellen
muuttuu rakkuloiksi ja märkänäppylöiksi.
Tämän jälkeen kuume alenee n. 3:ksi päiväksi,
minkä jälkeen se uudistuu 10-11 päivää kestäväksi
märkimiskuumeeksi, joka usein päättyy
kuolemaan tai jättää eloonjääneisiin pysyviä
haittoja: sokeuden, kuurouden, yleisen
heikkouden. Vähitellen, jos potilas kestää
tämän vaiheen, alkavat visvaiset rokot
kuivua, mutta jättävät jälkeensä pysyvät
arvet. Ankarin i:n muoto on aina
kuolettava mustarokko, jolloin rokoissa
olevat verenvuodot antavat ruumiille
mustan värin. — Ainoa tehokas keino i:oa
vastaan on rokotus.

Isorutto ks. Musta surma.

Isosmoottiset liuokset, isotoniset
liuokset (ks. t.).

Isostasia (kreik.), maankuoren
tasapainoteoria, jonka mukaan maankuori
on plastillisen alustan varassa ja kohoaa
tai laskee sen mukaan, miten paino tässä
vaihtelee (esim. maajäiden muodostumisen
tai sulamisen, kerrostumisen, kulutuksen
y. m. johdosta).

Iso-Suolajärvi, Yhdysvalloissa, Utahin
valtiossa, n. 130 km pitkä, 50 km leveä,
keskimäärin 4 m syvä, n. 5,500 km2,
laskujoeton; suolanpitoisuus 22-25 %.
Vedestä haihdutetaan melkoiset määrät
suolaa.

Iso-Syrtti ks. Syrtit.

Isoteerit (kreik.), kesä-isotermit. —
Isoterminen on kappaleen (kaasun)
tilanmuutos, kun sen lämpötila pysyy
muuttumattomana.— Isotermit, lämpökäyrät,
kartoilla niitä paikkoja yhdistävät viivat,
joiden lämpötila (merenpinta-arvoon laskettuna)
on sama.


Vuoden isotermit.




Isot kuolovuodet 1695-97 ovat
saaneet nimensä siitä, että silloin
suurimmassa osassa Suomea vallitsi melkein
täydellinen kato, jota seurasi yleisen
nälänhädän synnyttämä tavaton kuolevaisuus.

Isotoniset liuokset l. isosmoottiset
liuokset sisältävät litrassa
yhtä monta molea jotain ainetta, jonka
johdosta niillä on yhtä suuri osmoottinen
paine (vrt. Osmoosi).

Isotooppiset alkuaineet (kreik.),
kem. alkuaineet, joilla on samat
kem.-analyyttiset ominaisuudet, niin että niitä
ei voi erottaa toisistaan analyysillä,
mutta jotka eroavat toisistaan, usein
mitättömän vähän, atomipainon,
tiheyden ja ioniensa ominaisvarauksen
puolesta. Radioaktiivisia aineita
tutkittaessa on havaittu kokonaisia ryhmiä,
n. s. plejadeja i:ia a:itä, joita
aikaisemmin on pidetty yhtenäisinä
alkuaineina, esim. lyijy, boori, kloori, neon,
pii, argon, bromi, krypton, ksenon, elohopea.

Isotrooppinen (kreik.), kiinteä aine,
jonka ominaisuudet ovat kaikkiin suuntiin
samanlaiset; vastakohta: anisotrooppinen,
kiteinen, vrt. Kide.

Isot-Sundasaaret, Itä-Intian
saariston suurimmat saaret, Sumatra,
Jaava, Borneo ja Celebes lähisaarineen.

Iso-Valliriutta (engl. Great Barrier
Reef), Austraalian koillisrannikolla,
40-180 km:n etäisyydellä siitä kulkeva
1,600 km pitkä koralliriutta.

Iso-Valtameri, Tyynimeri (ks. t.).

Iso-Venäjä, Venäjän hist. maakunta,
käsittää maan pohjois- ja keskiosan
Jäämerestä keskisen Donin varsille.

Isoviha, Suomen historiassa se aika
(1713-21), jolloin venäläiset suuren
pohjan sodan aikana maan valloitettuaan
pitivät sitä hallussaan. [Lindeqvist (1919).]

Išpaani (unk.), komitaatin (läänin)
hallinnollinen päällikkö Unkarissa.

Ispahan, Isfahan (ks. t.).

Ispahanlanka, kovaksi kierrettyä ja
nukattomaksi poltettua villalankaa.

Ispoinen, maatila merenrannalla
Kaarinassa läh. Turkua.

Ispravnikka (ven.), piirikunnan
poliisipäällikkö Venäjällä tsaarivallan
aikana.

Israel (hepr.), patriarkka Jaakobin
kunnianimi; Jaakobista polveutuvan
kansan nimenä käytetty valtakunnan
jaon jälkeen etupäässä pohjoisista
heimoista, mutta Samarian kukistuttua
myöskin Juudasta. — Israelin lapset,
israelilaiset.

Israels, Jozef (1824-1911),
juut.-holl. maalaaja, Hollannin etevin
1800-luvulla. Ottanut aiheensa talonpoikien
ja kalastajien elämästä.


Israels: Onnellinen perhe.


Issos, vanhalla-ajalla merikaup. Kilikiassa,
samannimisen lahden perukassa.
Sen läheisyydessä Aleksanteri Suuri
voitti Dareioksen 333 e. Kr.

Issyk-kul, laskujoeton järvi
Keski-Aasiassa, Tienšanilla.

Istambul, Konstantinopolin turk. nimi.

Ištar, bab.-ass. ainoa vars. jumalatar.
Häntä palveltiin Urukissa aistillisen
rakkauden jumalattarena, Assyriassa
sodanjumalattarena, Astarte-nimisenä
Foinikiassa, Israelissa y. m.

Ister, Tonavan muin. lat. nimi.

Istmos (kreik.), kannas, ominaisnimenä
Korintin kannas.

Istria, niemimaa Adrianmeren
pohjoisperukassa. Viinin öljyn, raakasilkin
vientiä, kalastusta. Kuului v:een 1919
Itävaltaan, nyt Italiaan. 340,000 as.

Istuinluu, lonkkaluun ali- ja takaosa.

Istukas, 2-vuotisen juuri- tai
kaalikasvin taimi, joka juurineen säilytetään
talven yli siemenviljelystä varten
seuraavana kesänä.

Istukka (placenta). 1. Eläint.
Muiden imettäväisten paitsi nokka- ja pussieläinten
emon kohdussa 1. emässä raskauden aikana kehittyvä,
kohdun limakalvosta ja sikiötä ympäröivän munakalvon
tupsumaisista lisäkkeistä muodostunut, verisuonista
rikas elin, joka välittää sikiön ravitsemista ja
hengitystä. Eri imettäväisryhmissä se on
erilainen; ihmisellä levymäinen, pyöreänsoikea,
läpimitta 15-18 cm, paksuus 2-4 cm.


Sorvin istukka.




— 2. Kasvit. Sikiäimessä se emilehden
kohta, johon siemenaihe on kiinnittynyt.
— 3. Metallisorvissa hammastetuilla,
siirrettävillä kiinnitysleuoilla varustettu
kappale, johon sorvattava esine kiinnitetään.

Istutusmaa l. ymppimaa,
palkokasveja rehevästi kasvaneelta pellolta
otettu ruokamulta, joka sekoitetaan
toiseen peltoon, missä kyseissä oleva
palkokasvi ei muuten menesty. I:ta käytetään
vars. lupiininviljelyksessä.

Istutusrokko, rokotuksen seurauksena
ilmenevä rokko.

Isvolskij, Izvoljskij (ks. t.).

Itaka, n. s. Joonian saariin kuuluva
kalliosaari. Sankarieeposten mukaan
Odysseuksen kotimaa.

Italia, kuningaskunta Etelä-Euroopassa;
siihen kuuluvat Apenniinien ja Istrian niemimaat
sekä ympärillä olevista saarista Sardinia, Sisilia,
Elba y. m. länsirannikon saaret, Liparin- ja
Egadisaaret, eräitä Dalmatsian saaria; 312,568
km2, 39 milj. as. (maailmansodan jälkeen


Vaakuna.

lisääntyi pinta-ala 25,958 km2:llä ja asukasluku
1,6 milj. hengellä). Kolme maant. osaa: 1) Manner-I.
(Ylä-I.), johon luetaan Alpit, Po-joen laakso
ja Istria, 2) Niemimaa-I. (Keski- ja
Ala-L), jonka läpi Apenniinit kulkevat
ja jossa on alankoja vain Apulian niemimaalla ja
kapealla läntisellä rantakaistaleella;
Keski-Apenniinien länsiosassa on jono sammuneita
tulivuoria kraatterijärvineen; etelämpänä
Napolinlahden takana on toimiva Vesuviuksen
tulivuori; Kalabrian tiheät maanjäristykset ovat
niinikään maan tuliperäisyyden merkkejä;
3) Saari-I., jossa Liparinsaaret
erittäin tuliperäisiä; Sisiliassa Etna. —
Ilmastossa on suuria eroavaisuuksia;
Po-joen tasangolla on keskieuroopp.
mannerilmasto: kuumat kesät, kylmät talvet,
kesäsateet; Niemimaa- ja Saari-I:ssa on
subtroopillinen välimerenilmasto:
lämpimät kesät, lauhkeat talvet, ainavihanta
kasvillisuus, talvisateet. Kuuluisa
ihanasta talvi-ilmastostaan on Ligurian
rannikko, n. s. Riviera. Soisilla seuduilla
raivoaa malaaria. — Asukkaista
(siirtomaat mukaan luettuina 40,7 milj.)
500,000 eteläslaaveja, 250,000 saksalaisia,
100,000 ranskalaisia, 60,000 albaaneja,
20,000 kreikkalaisia, muut italialaisia. —
Uskonto room.-kat., muiden uskontojen
tunnustajia perin vähän. 21 yliopistoa.
— Pääelinkeino on maanviljelys, jota
paikoitellen harjoitetaan puutarhanhoitona.
Tärkeimpiä viljelyskasveja ovat vehnä,
maissi, riisi, puuvilla, öljypuu, etelänhedelmät,
viiniköynnös; viinintuotannossa voittaa I:n vain
Ranska, silkinviljelyksessä vain Japani ja Kiina.
Kalastus on tärkeä. Vuorityö vähäpätöistä,
Sisilian rikki ja Carraran marmori
tärkeimmät tuotteet. Teollisuuden eri
haaroista mainittavimmat: kutoma-, metalli-,
lasi-, savi-, marmori-, mosaiikkiteollisuus,
olkihattujen ja soittokojeiden valmistus.
Tärkeimmät vientitavarat: raakasilkki,
puuvillatavarat, hedelmät, silkkitavarat,
autot, hamppu, viini; tuontitavarat:
vehnä, puuvilla, kivihiili, villat,
kalat, rauta ja teräs, koneet. Raha:
1 lira = 100 centesimoa. — Hallitusmuoto.
I. on perustuslaillinen perinnöllinen
kuningaskunta. Eduskunta 2-kamarinen:
senaatti ja edustajakamari; edellisen
jäsenet nimittää kuningas, jälkimmäisen
jäsenet valitsee kansa. Äänioikeutettuja
ovat kaikki 21 v. täyttäneet miehet ja
naiset. — Siirtomaita. Aasiassa:
Rodos ja Dodekanes-saaret; Afrikassa:
Libya (Tripolitania), Eritrea ja Somalia
(I:n Somalimaa); yht. yli 2 milj. km2,
1,7 milj. as. Italian suojeluksen alainen
on pieni San Marinon tasavalta.

Historia. I:ssa on esihist. aikana
asunut useita nykyisin sukupuuttoon
kuolleita kansoja. Näistä ovat merkittävimmät
olleet ligurit Luoteis-Italiassa, etruskit
heistä etelään Tiber-jokeen sekä näiden
itä- ja eteläpuolella kautta niemimaan
indoeuroopp. kansoja, n. s. italiset kansat
(umbrilais-sabellilaiset ja latinalaiset),
kelttiläiset ja illyriläiset, kreikkalaiset
Etelä-Italiassa ja foinikialaiset saarilla.
Eräs lat. kaupunkivaltioista, Rooma,
kukisti naapurivaltiot ja valloitti
lopulta koko I:n. Latina voitti muut
kielet ja eri I:n kansat sulautuivat
roomalaisiin. — I:n merkitys väheni
300-luvulla j. Kr., kun Konstantinopoli tuli
pääkaupungiksi ja valtakunta jakautui 395
Länsi-Roomaan ja Itä-Roomaan.— I. kärsi
paljon kansainvaellusten aikana ja 476
kukistui Länsi-Rooman valtakunta.
Palkkajoukkojen päällikkö Odovakar
julistautui I:n kuninkaaksi halliten
v:een 493, jolloin itägoottien kuningas
Teoderik kukisti hänet. Vv. 535-53
Itä-Rooma valloitti I:n itägooteilta.
V. 568 langobardit tunkeutuivat Pohjois-
ja Keski-Italiaan anastaen 751
Itä-Roomalta myöskin Ravennan eksarkaatin.
Rooma säilyi heiltä frankkien väliintulon



kautta. Frankkien kuningas Pipin
luovutti 756 paaville valloittamansa
eksarkaatin, josta Kirkkovaltio (ks. t.)
sai alkunsa. Pipinin poika Kaarle Suuri
valloitti 774 langobardien valtakunnan
ja kruunattiin 800 Rooman keisariksi.
Pohjois- ja Keski-Italia kuului tästä
lähtien frankkien valtakuntaan.
Karolingilaisen valtakunnan jakautuessa
tähän valtakuntaan kuulunut I. (n. s. I:n
kuningaskunta) tosiasiallisesti tuli
olemaan itsenäinen, kunnes joutui 951
Saksan yhteyteen. 800-luvulla arabialaiset
valloittivat Sisilian menettäen sen 1060
normanneille, joiden käsiin myös Apulia
ja Kalabria joutuivat. Saks.-room.
keisarivalta oli alk. mahtava, mutta
investituurariita ja Pohjois-Italian
kaupunkien itsenäisyyspyrinnöt sitä
heikonsivat, ja 1250 I:n ja Saksan yhteys
kokonaan katkesi. I. pirstoutui pieniin,
keskenään sotiviin valtioihin. vrt. esim.
Firenze, Milano, Venetsia.
Ransk. Anjoun Kaarle valloitti Sisilian
ja Napoli'n, mutta menetti edellisen
1282 Aragonian Pietari III:lle. —
1400-luvun lopulla alkaa I:n valtiollisessa
historiassa surullinen alennustila.
Ulkovallat hyökkäävät maahan tehden liittoja
kotimaisten valtioiden ja paavin kanssa;
Machiavelli'n ajatus yhteisrintaman
muodostamisesta muukalaisvaltaa vastaan ei
koskaan toteutunut. Ranskan Kaarle VIII
teki 1494 retken Napoliin, Ludvig XII
valloitti Milanon 1499 ja Ferdinand
Katolilainen 1501-03 Napoli'n. Frans I:n
ja Kaarle V:n suuri voimanmittelö koski
aluksi eräitten I:n osien omistamista.
Sota päättyi Kaarle V:n, s. o. Espanjan
voittoon. Maantieteelliset löydöt ja
turkkilaisten tunkeutuminen idästä
aiheuttivat kauppateiden siirtymisen
Välimereltä ja I:n köyhtymisen. Espanjan
perintösota säilytti Habsburgien vallan I:ssa,
mutta siten, että Milano ja Napoli 1713
annettiin Itävallalle. Napoli (ja
Sisilia) tuli omaksi kuningaskunnaksi 1735.
— Ranskan vallankumouksen sodissa I.
joutui jälleen taistelutantereeksi.
Napoleon valloitti Pohjois-I:n muodostaen
1797 Cisalpiinisen tasavallan Itävallan
anastaessa suurimman osan Venetsiasta.
V. 1798 muutettiin Kirkkovaltio Rooman
tasavallaksi, Napoli 1799 Partenopean
tasavallaksi, ja Sardinia menetti
alueensa mannermaalla. Cisalpiininen
tasavalta muutettiin 1802 Italian
tasavallaksi ja 1805 Napoleonin
hallitsemaksi kuningaskunnaksi, jolloin
siihen liitettiin Venetsia y. m.;
melkoisia osia I:sta liitettiin suoraan
Ranskaan. Napoleonin veli Josef sai Napoli'n.
Napoleonin kukistuttua entiset olot
palautettiin: Itävalta sai Lombardian ja
lisäksi Venetsian, Bourbonit jälleen
Napoli'n, Sardinia ent. alueiden lisäksi
Genovan, Kirkkovaltio uudistettiin. —
Napoleonin politiikka oli herättänyt I:n
yhdistymisen ja uudistusten pyrkimyksen,
jota vars. Carbonari-järjestö ajoi.
Kapinayritykset tukahdutettiin aluksi,
m. m. 1830 ja 1848, mutta 1859
puhjenneessa sodassa Itävaltaa vastaan
Sardinia, jonka johtava ministeri oli Cavour,
sai Ranskan avulla hankituksi maalleen
Lombardian. Toscana, Parma ja Modena
karkoittivat ruhtinaansa ja liittyivät
Sardiniaan, samoin Kirkkovaltioon
kuuluva Romagna. Korvaukseksi Ranska
sai Savoijin ja Nizzan. Sisiliassa syttyi
1860 kapina, jota Garibaldi lähti
auttamaan vapauttaen tämän saaren ja lisäksi
Napoli'n. Molempain Sisiliain kuningaskunta
ja osa Kirkkovaltiota liitettiin
Sardiniaan, jonka hallitsija Viktor
Emanuel II huudettiin 1861 I:n kuninkaaksi.
Preussin liittolaisena I. voitti 1866
Itävallalta Venetsian; Rooman se sai vasta
1870 ranskalaisten poistettua joukkonsa
Kirkkovaltiosta. — Seur. vuosikymmeninä
tehtiin innokasta reformi työtä.
I. hankki itselleen 1880-luvulla
siirtomaita Punaisenmeren rannalta (Eritrea),
mutta kärsi 1896 tappion Abessiiniaa
vastaan käydyssä sodassa. V. 1887 I.
liittyi kolmiliittoon. I:h raha-asiat ovat
olleet huonot, mikä on aiheuttanut suurta
maastamuuttoa ja ollut osaltansa syynä
sisäisiin levottomuuksiin. Välit Itävallan
kanssa pysyivät liittosuhteesta huolimatta
kireinä johtuen tämä siitä, että
Itävallan alaisuuteen oli vielä jäänyt
italialaisia (Italia irredenta) ja
kilpailusta Balkanilla. Vv. 1911-12 I.
valloitti Turkilta Tripoliksen sekä saaria
Aigeian-meressä, m. m. Rodoksen.
Maailmansodassa I. oli aluksi puolueettomana,
mutta liittyi toukok. 1915 ympärysvaltoihin
ja sai Etelä-Tirolin, Istrian, Triestin
y. m. Sisäiset vastakohdat kiristyivät, ja
kommunistit pääsivät jo isännöimään maassa
julistaen suurlakon 1922. Tästä tekivät
fascistit lopun, ja heidän johtajansa
Mussolini tuli lokak. pääministeriksi.
Hänen onnistui palauttaa järjestys ja hän
on siitä lähtien, tosin perustuslainvastaisiakin
keinoja käyttäen, hallinnut maata
diktaattorin tavoin.

Italialainen kansanpuolue, kansanvaltainen
kat. puolue Italiassa; per. 1919.



ITALIA


1. Como-järven rannalta.


2. Italian Rivieraa.


ITALIA


3. Assisi'n lakeuksia.


4. Apulialaista kyläasutusta.




ITALIAN TAIDETTA


1. Leonarda da Vinci: Pyhä ehtoollinen (Milano).


2. Michelangelo: Pyhä perhe (Firense).


ITALIAN TAIDETTA


3. Rafael: Sikstiiniläinen madonna (Dresden).


4. Tizian: Lavinia (Berliini).






Italian kieli ja kirjallisuus.
Italian kieli on kehittynyt
rahvaanlatinasta. Parhaiten kehittynyt oli
Toscanan murre, jota Dante, Petrarca ja
Boccaccio käyttivät jalostetussa muodossa
siten laskien pohjan italian kirjalliselle
käytölle. Siitä pitäen on oikeastaan vain
sanavarastossa tapahtunut muutoksia.
Kirjakieli eroaa tuntuvasti puhekielestä
ja murteista. I:n sointuisuus johtuu
etupäässä siitä, että vokaalit ja taipuisat
vokaaliyhtymät ovat runsaat.
Varsin, it. kirjallisuudesta saattaa
puhua vasta, kun Fredrik II:n hovi
Sisiliassa tuli henkisen elämän
keskipisteeksi. Siellä jäljiteltiin ransk.
trubaduurirunoutta. Hohenstaufien
kukistuttua 1266 runous sai
turvapaikan Toscanassa. Siellä syntyy
,,Il dolce stil nuovo", joka ylistää
rakastettua taivaallisena olentona. Sen
pääedustaja Bolognassa on Guinicelli
ja Firenzessä Cavalcanti. Kielen
ensim. kukoistusajan johtavat kirjailijat



ovat Dante, Petrarca ja
Boccaccio. Heidän jälkeensä ajanjaksona
1375-1470 I:n huomattavimmat kirjailijat
kirjoittivat latinaksi; renessanssi
elääkin yksistään humanismissa, jota
edustavat m. m. Poggio Bracciolini
(k. 1459), Marsilio Ficino (k. 1499),
Pico della Mirandola (k. 1494),
L. Valla ja Enea Silvio
Piccolomini (ks. Pius II). V. 1469
Firenzen korkeimmaksi hallitusmieheksi
kohonnut Lorenzo dei Medici, itsekin
runoilija, keräsi ympärilleen us.
oppineita ja runoilijoita. Lat. humanismi
eli edelleen, vieläpä saavutti korkeimman
kukoistuksensa (Pontano, Poliziano),
mutta myös it. runous elpyy
uudelleen. Kuuluisimmat eepikot ovat
Pulci, Bojardo, Ariosto ja
Tasso, huvinäytelmän johtavat nimet
Aretino, Machiavelli, Ariosto
ja Bibbiena, paimenromaanin
Sannazaro, paimennäytelmän
Tasso ja Guarini,
lyriikan Bembo, Vittoria Colonna,
proosan Machiavelli, Giordano Bruno,
Cellini, Castiglione y. m. — 1500-luvun
päättyessä oli I:n kirjallisuuden
elinvoima pitkäksi ajaksi tyhjennetty.
Italia menettää johtoaseman Ranskalle ja
vajoo itse Espanjan kirjalliseksi
alusmaaksi. Johtava kirjailija on
Marini, huomattavin Tassoni.
1700-luvulla esiintyy voimakas ransk.
vaikutus vars. draaman alalla. Huvinäytelmän
mestarit ovat Goldoni ja Gozzi,
murhenäytelmän Maffei ja vars.
Alfieri. Uusklassillisuutta edustaa
Leopardi, romantiikkaa Foscolo,
Manzoni, Niccolini, Peilico ja
Giusti. Yhtyneen Italian
huomattavimmat kirjailijat ovat Carducci,
Fogazzaro, Verga, Giacosa, Bracco,
d'Annunzio. Pirandello ja Papini.

Italian taide. Roomal. taide oli
pääasiassa kreikkalaisen jatkoa.
Omintakeisen it. taiteen alkeita voidaan huomata
etruskilaisessa taiteessa, mutta varsin,
pohjan laskee sille vasta varhaiskrist.
taide. Jo ensim. krist. vuosisadoilla syntyy
antiikkiseen taiteeseen pohjautuva
katakombien seinämaalaus; kuvanveistoa
edustavat lähinnä sarkofagien korkokuvat
ja norsunluuveistokset. 300-luvulta,
jolloin kristinusko tulee valtionuskonnoksi,
rakennustaide saa runsaasti tehtäviä, kun
on tyydytettävä julkisten jumalanpalveluhuoneistojen
tarve. Päämuodot basilika (ks. t.) ja keskuskirkko
(ks. Kirkko). Tämä Roomasta lähtevä
muin.-krist. taide on läheisessä
yhteydessä antiikin kanssa, mutta myös
bysant. vaikutusta saattaa huomata
vars. Ravennassa sekä vielä 900-luvulla
esim. Venetsiassa (Markuskirkko).
Romaaninen tyyli esiintyy 1000-luvulla,
mutta on erilainen eri osissa niemimaata.
Sen kuuluisimmat tuotteet ovat Pisassa
(tuomiokirkko ja kello- eli n. s. vino
torni, kastekirkko ja Campo Santo eli
hautausmaa). Kirkot ovat holvatut ja
rakennetut tiilestä (esim. San Ambrogio
Milanossa, Parman kastekirkko). Gotiikka
ei tullut koskaan kansalliseksi Italiassa
eikä, lukuunottamatta Milanon
tuomiokirkkoa, päässyt ratkaisevasti
vaikuttamaan sen rakennustaiteeseen.
Luonteenomaisia 1200-1300-luvun it. kirkoille ovat
kupoli ja erillään olevat kellotornit l.
kampaniilit kuten Firenzen ja Sienan
tuomiokirkoissa. Elpyvä kaupunkielämä
aiheuttaa huomattavien maallisten
rakennusten rakentamisen, esim. Palazzo
Vecchio Firenzessä ja Doge-palatsi
Venetsiassa. Samoihin aikoihin esiintyy
us. huomattavia kuvanveistäjiä kuten
Pisanot. Maalaustaide vapautuu
bysanttilaisesta vaikutuksesta; suuri
uudistaja on Giotto. Pehmeämpää
käsittelytapaa edustavat Duccio ja
Simone Martini. Koko 1300-luvun
(trecento) huomattavin taideteos on
Pisan Campo Santon freskomaalaus
„Kuoleman voittokulku".

Maailmanhist. merkityksen I. t. saa
renessanssin aikana. Antiikkisen hengen
läpitunkema taide herää 1400-luvun
(quattrocento) alussa, Toscana ja Firenze
keskipisteinään. Läheinen yhteys antiikin
kanssa toteutuu parhaiten rakennustaiteessa.
Johtavat arkkitehdit ovat Brunelleschi,
Alberti, Majano, Michelozzi, Rossellino
ja Venetsiassa Lombardi. Palatseille oli
tunnusomaista rustiikkalasadi, jossa
vaakasuora viiva hallitsee; rakennukset
ovat linnamaisia. Kirkkorakennuksissa
koristelu on runsas; huippuansa se on
kehittynyt Pavian Certosa-luostarin
kirkon etufasadissa. Kuvanveistoa
edustavat mainehikkaasti m. m. Ghiberti.
Donatello, L. della Robbia ja
Verrocchio, maalaustaidetta
Keski-Italiassa m. m. Fra Angelico,
Masolino, Masaccio, Fra Filippo Lippi,
Botticelli, Filippini Lippi, Ghirlandajo,
P. della Francesca, Melozzo da
Forli, Signorelli, Perugino,
Pinturicchio, Pohjois-Italiassa
Mantegna ja Bellini't.



Vuosisatain vaihteessa varhaisrenessanssi
kehittyy täysrenessanssiksi. 1500-luvun
(cinquecento) taiteelle on ominaista
tekn. vaikeuksien voittaminen ja
itsetietoinen liittyminen antiikkiin. Taiteen
polttopiste siirtyy Roomaan, jonne
paavit kutsuvat eteviä taiteilijoita. Johtava
arkkitehti on Bramante, suurin
rakennusyritys Pietarinkirkko. Muita
arkkitehtejä: Sangallo, Peruzzi.
Giulio Romano, Veronassa
Sanmicheli, Venetsiassa
Sansovino. Suurimmat maalaajat
ovat Michelangelo, samalla
suurin kuvanveistäjä, Rafael ja
Leonardo da Vinci, muita Firenzessä
Fra Bartolommeo ja Andrea del
Sarto, Sienassa Sodoma,
Venetsiassa Giorgione, Tizian
ja Palma Vecchio, Parmassa
Correggio.

Myöhäisrenessanssin, 1500-luvun
loppupuoliskon, rakennustaiteelle on
tunnusomaista sääntöjen ja esteettisten lakien
tarkasta seuraamisesta johtuva
kuivakiskoisuus. Johtavat arkkitehdit ovat
Vignola, Palladio ja Vasari,
maalaajat Tintoretto ja Paolo
Veronese, kuvanveistäjistä
huomattavin Giovanni da Bologna.
— 1600-luvun taide, barokki, tavoitteli
mahtipontista suuruutta ja koristeellisuutta;
se rakasti voimakasta liikettä
ja kierrettyjä muotoja ja kuvasi
mielellään pateettista uskonnollisuutta.
Johtava taiteilija sekä arkkitehtuurin että
kuvanveiston alalla on Bernini,
huomattavimmat maalaajat Caravaggio.
Ribera, Salvator Rosa, Carracci't, Guido Reni,
Domenichino, Carlo Dolci sekä barokin
päättäjä 1700-luvulla elänyt Tiepolo,
johon I. t:n kukoistus päättyy. Muita
1700-luvun maalaajia olivat Canaletto
ja Guardi. 1800-luku on I.t:n
alennusaikaa. Ainoa huomattavampi
taiteilijapersoonallisuusi on Segantini.
[Okkonen, „Renessanssin maalaus" (1912),
„Italian taidekaupunkeja" (1925).]

Italiset kielet l. muinais-i t.
kielet, muinaisuudessa Italian niemimaalla
puhutut indoeuroopp. kielet: umbrin kieli,
volskien kieli, sabellilaiskielet, oskien
kieli, latina ja faliskien kieli, kaksi
viimeksimainittua läheistä sukua keskenään
ja usein muista eri ryhmäksi erotettu.

Itasca [itä'skə], Mississippien
lähdejärvi Minnesotassa, Yhdysvalloissa.

Itasismi (kreik.), klassillisen kreikan
vokaalien, vars. ē:n, ei:n, y:n ja oi:n
ääntäminen i:nä. vrt. Etasismi.

Item (lat.), lyh. it., samoin.

Iteratiivinen (lat.), frekventatiivinen.
ks. Frekventatiivinen verbi.

Iteratsioni (lat.), lakit., rikoksen
uusiminen.

Ith . . . ks. myös It . . .

Ithaka [iþəkə], kaup. New Yorkin
valtiossa, Yhdysvalloissa; Cornell-yliopisto,
jossa lähes 6,000 opiskelijaa. 17,000 as.

Itineraari (lat.), karttapiirros, jolla
esitetään kahden paikan välinen tie sekä
tämän varrella olevat paikat ja niiden
väliset etäisyydet.

Itiö, salasiittoisten suvuttomasti
syntynyt lisääntymissolu, josta ilman
hedelmöittämistä kasvaa uusi kasvi. I:t
syntyvät joko toisten solujen tai erityisten
pesäkkeitten sisässä tai ulkoisina kuroumina.

Itiökannatin, sienien alustastaan
kohoava, itiöitä kannattava osa. Jos se on
vain sienirihma, sanotaan sitä itiörihmaksi,
jos se on lukuisista rihmoista
yhteenkietoutunut muodostus, sanotaan
sitä itiöemäksi. Sen pinnalla tai
sisässä ovat itiöitä synnyttävät solut
(itiökannat, itiökotelot)
martoine sienirihmanpäin u (lisä- l.
nesterihmat l. parafyysit) yhtenäisenä
kerroksena, itiölavana (hymenium).

Itiökanta, basidio, itiökantaisten
sienien itiölavassa olevia lieriömäisiä
tai nuijamaisia soluja, joiden yläpäässä on
1-4 hienoa itiöperää; näiden päähän
muodostuu kuhunkin 1 kuromaitiö.


Itiökantoja itiöineen.


Itiökantaiset (Basidiomycetes),
sieniluokka, jonka itiölava on muodostunut
yksisoluisista itiökannoista ja näiden välisistä
lisärihmoista (vrt. Itiökanta). I:iin
kuuluvat useimmat suuret, yleisessä puheessa
sieniksi sanotut sieniryhmän edustajat.

Itiökasvit, salasiittoiset
(Cryptogamæ), ne kasvit, joilla ei ole
hede- eikä emilehtiä; lisääntyvät suvuttomista
itiöistä tai kahden sukusolun yhdynnän tuloksena.

Itiökato, aposporia,
se ilmiö eräillä saniaisilla, että
itiöt jäävät muodostumatta, jolloin
alkeisvarsikko syntyy kasvin itiöpolven
lehdelle.



Itiökotelo (ascus), kotelosienillä ja
jäkälillä esiintyvä, yhdestä solusta muodostunut
itiöpesäke, jossa itiöt syntyvät vapaan
solumuodostuksen tietä.


Itiökoteloita  ja
lisärihmoja.


Itiölava ks. Itiökannatin.

Itiöperä ks. Itiökanta.

Itiöpesäke, itiökasvien itiöitä ympäröivä
suojus. Sanikkaisilla se syntyy lehdelle,
sammalilla i. perineen edustaa kasvin suvutonta
polvea, useilla alemmilla kasveilla se on emosolun
ketto, jonka sisässä tytärsolut, itiöt, ovat. —
I.-kotelo on vesisaniaisten
itiöpesäkeryhmiä ympäröivä paksu suojus.

Itiöpolvi, sammalten ja sanikkaisten
sukupolvenvuorottelussa esiintyvä
suvuton polvi, joka tuottaa itiöt. Sammalilla
se on itiöpesäke perineen, sanikkaisilla
varsinainen sanikkainen itse.

Itkuvirret, improvisoituja runoja,
joita sepitetään murheen ilmaisuksi ja
lauletaan (tav. häissä ja hautajaisissa)
osaksi miltei lukien itkun säestämällä
nuotilla. Esittäjinä ovat jokseenkin
aina naiset. Suomensukuisilta kansoilta,
esim. karjalaisilta ja inkeriläisiltä, on
saatu i:iä runsaasti. Niissä on
huomattavissa jonkunlainen rytmi, vaikkei
johdonmukaista runomittaa. Kaunistuskeinoina
ovat alkusointu, kerto ja kuvakieli.

Ito, Hirobumi (1841-1909), jap.
valtiomies, ruhtinas, uudenaikaisen jap.
suurvalta-aseman luojia. Neljästi
pääministerinä 1885-1901, hailintomiehenä
Koreassa 1906-09, jolloin murhattiin.


H. Ito.


Itroli, sitruunahappoinen hopea,
antiseptinen.

Itsehallinto ks. Hallinto.

Itseisarvo, se positiivinen luku, joka
saadaan, kun luvun etumerkki jätetään
pois; positiivisen tai negatiivisen luvun
a:n i. merkitään |a|.

Itsellinen, maaseudun tilattomaan
väestöön kuuluva henkilö, joka elää
tilapäisestä ansiosta.

Itseluovuttava leikkuukone, viljan
leikkuukone, joka leikkaa, kokoo ja
luovuttaa viljan jalallisina sidottavaksi.
Työmäärä 4-5 ha päivässä.

Itsemurha. I:ia tapahtui Suomessa
378 v. 1913, 359 v. 1922 ollen 1922
itsemurhaajista 282 miehiä. I:ia tehtiin
keskiväkiluvun 1 milj. henkeä kohti:

1871-75   1901-05
Suomessa . . . 29        55
Englannissa . . . 66       103
Irlannissa . . . 18        33
Italiassa . . . 35        63
Ruotsissa . . . 81       124
Ranskassa . . . 144       228
Saksassa . . . (1881-85) 211       212
Norjassa . . . 75        64
Tanskassa . . . 243       227

Rangaistus i.-yrityksestä on poistettu
muualta paitsi engl.-amer. lainsäädännöstä.
I:aan yllyttäjä tai siinä avustaja
on useissa maissa rangaistuksen alainen.
Kirkkolakimme määräys itsemurhaajan
,,hiljaisesta hautaamisesta" on kumottu
asetuksella v:lta 1910.

Itsenäinen kotipaikkaoikeus ks.
Kotipaikkaoikeus.

Itsenäisyysmiehet. 1. Henkilöt, jotka
1700-luvun loppupuolella harrastivat
Suomen irroittamista Ruotsista ja sen
muodostamista itsenäiseksi, Venäjän
suojeluksen alaiseksi valtioksi. Ajatuksella
oli kannattajia yksistään Suomen
aateliston keskuudessa. Sen alkuunpanija oli
Y. M. Sprengtporten, muista huomattavimmat
olivat A. J. Jägerhorn, R. V. de Geer, K. H.
Klick, L. R. Glansenstjerna ja G. V. Ladau.
Anjalan liiton hajottua useat i. pakenivat
Venäjälle. — 2. Maailmansodan aikana ja
osittain jo ennen sitä virinneen
itsenäisyysajatuksen kannattajat.

Itsenäisyyspäivä, jouluk. 6:s,
Suomen itsenäiseksi valtioksi julistamisen
vuosipäivä. — Valtioneuvoston päätöksellä
20/11 1919 määrättiin, että jouluk.
6 päivää oli vuosittain vietettävä Suomen
itsenäiseksi julistautumisen vuosipäivänä;
kirkoissa, on pidettävä jumalanpalvelus,
julkiset rakennukset liputettava,
virastoissa, tuomioistuimissa ja kouluissa
ei työskennellä. vrt. Kansalliset
juhlapäivät.

Itsepuolustus, hätävarjelus (ks. t.).

Itsesaastutus, onania, ulkonaisten
siitinelinten kiihoittaminen hypistelemällä niitä.

Itsesitova leikkuukone, viljan
leikkuukone, joka leikkaa, kokoaa ja lisäksi
sitoo viljan jalallisiin. Soveltuu vehnän,
kauran, ohran y. m., mutta ei niin



ITÄ-KARJALA


1. Venehjärvi. Kyläaukea.


2. Uhtua. Vanhoja taloja Miitkalassa.


ITÄ-KARJALA


3. Akonlahti. Sappovaaran kaivanto


4. Kostamus. Juhlilta palaajia.







hyvin pitkäolkisen ja usein laossa olevan
rukiin leikkaamiseen. Vaatii 2-3 voimakasta
hevosta vetämiseen. Työmäärä 3-4 ha päivässä.

Itsesyttyminen tapahtuu joissakin
ilmassa helposti hapettuvissa aineissa
kuten keltaisessa fosforissa,
rikkikiisunsekaisessa kivihiilijauheessa,
eräihin öljyihin (m. m. vernissaan) kastellussa
kankaassa y. m.

Itsevalta l. itsevaltius,
rajaton yksinvalta, hallitusmuoto,
jonka mukaan hallitsijan vallalla ei ole
mitään oikeudellisia rajoja, eikä
kansalla mitään valtiollisia oikeuksia.

Itseverotus, periaate, jonka mukaan
kansalta voidaan vaatia ainoastaan ne
verot, joihin kansaneduskunta on
antanut suostumuksensa.

Itukasvi, edelleen kehittynyt
kasviaihe, niinkauankuin se vielä elää
emokasvin varaamasta ravinnosta.

Ituplasma, Weismannin Keimplasma,
sukupuolisolujen alkuliman osa, johon
Weismannin käsityksen mukaan perinnölliset
ominaisuudet ovat sidottuja.

Iturbide, Augustinde (1783-1824),
Meksikon keisari 1822-23.

Itzehoe [itsehō'], kaup. Preussissa,
Schleswigissä Stör-joen varrella.
Verkkokutomo, 19,000 as.

Itä-Aasia, Aasian itärannikolla
olevien maiden (lähinnä Kiinan ja Korean)
sekä Japanin yhteisnimi.

Itäapinat, kapeanenäiset apinat (ks. t.).

Itä-Euroopan aika ks. Aikaerot.

Itä-Eurooppa, maant. alue, joka
ulottuu Uralin vuorista ja joesta
Fennoskandiaan, Itämereen, Keski-Euroopan
alankoon ja Karpaatteihin.

Itägootit l. ostrogootit, gööttien
haara. Heidän kuninkaansa Ermanarik
hallitsi v:n 350 vaiheilla Mustanmeren
pohjoispuolella olevaa laajaa valtakuntaa,
joka tuhoutui hunnien hyökätessä 375.
Otettuaan osaa hunnien retkiin he 454
Attilan kuoleman jälkeen pääsivät
itsenäisiksi, perustivat 493 Teoderikin
johtamina valtakunnan Italiaan, mutta
menettivät sen Itä-Roomalle 553 ja
häviävät historiasta.

Itä-Göötanmaa, hist. maakunta
Etelä-Ruotsissa, Vetterin ja Itämeren välissä.

Itä-Gröötanmaan laki, Itä-Göötanmaan
maakunnan maakuntalaki 1200-luvulta.

Itä-Hämeen Maanviljelysseura, per. 1881.

Itä-Intia, Etu-Intian, Taka-Intian ja
Malaijilaisen saariston yhteisnimi.

Itä-Intian komppania. Sennimisiä
seuroja perustettiin vars. 1600-luvulla
Euroopassa Itä-Intian kauppaa varten,
joka niillä oli yksinoikeutena. Mahtavin
oli 1600 per. Englannin I.-I. k., joka
loi Englannin siirtomaavallan Intiassa.
V:n 1858 jälkeen hallitus otti siltä
Intian hallinnon omiin nimiinsä, ja
komppania hajoitettiin. Hollannin I.-I. k.
(per. 1602) valloitti laajoja alueita
Itä-Intian saaristosta ja Kapinaan; 1798
sen alueet julistettiin valtion
omaisuudeksi. Ranskan I.-I. k. (per. 1664)
hajoitettiin 1769. Ruotsin I.-I. k. (per. 1731)
lakkasi 1874; oli yksistään kauppaseura.

Itä-Intian saaristo, Malaijilainen
saaristo, Kaakkois-Aasian ja
Pohjois-Austraalian välillä oleva laaja
saaristo, n. 2 milj. km2. I.-I. s:oon
luetaan Isot- ja Pienet-Sundasaar et, Molukit ja
Filippiinit. Pohjois-Borneo, Labuan ja
Singapore kuuluvat Englannille,
Filippiinit Yhdysvalloille, Timorin itäosa
Portugalille, muu saaristo Alankomaille.

Itä-Karjala, alue Suomen rajan
itäpuolella Laatokan, Syvärin, Äänisjärven,
Vienanmeren ja Kannanlahden välillä, käsittää
Aunuksen (Poventsan, Petroskoin ja Aunuksen
kihlakunnat) ja Vienan (Kemin kihlak.)
läänien karjalaiset osat. joissa yht.
n. 50 kuntaa. Pinta-ala n. 136,300 km2 eli
vähän yli 1/3 Suomea; 58,000 km2 kuuluu
Vienan. 78,300 km2 Aunuksen Karjalaan.
Asukkaita arviolta 260,000: karjalaisia
160,000, venäläisiä 100,000. — Lähes 99 %
maasta on metsien peitossa; juuri metsät
ja kosket muodostavat alueen suurimmat
luonnonrikkaudet. Pääelinkeino Aunuksessa
maanviljelys, Vienassa maanviljelyksen
rinnalla kalastus. Kaupunkeja: Kemi,
Poventsa, Petroskoi, Aunus.


Vaakuna.

Historia. Kansallisen liikkeen
alkuherätteet I.-K:ssa tapaa 1870-80-luvuilta
pohjoisosasta aluetta, jolloin
itäkarjalaiset toivat laukkumatkoiltaan Suomesta
sivistysvaikutuksia. Kun Venäjän hallitus
nämä pyrkimykset tyrehdytti, pääsi
vasta vv:n 1905-06 jälkeen kansallinen
liike uudelleen elpymään keskuksina
Uhtua ja Vuokkiniemi. Suomessa syntyi
Vienan Karjalaisten Liitto (ks. t.).
Tämäkin sivistystyö tukahdutettiin pian.

Venäjän vallankumouksen jälkeen
kansallinen liike sai uutta elinvoimaa
niin I.-K:ssa kuin Suomeen asettuneitten
itäkarjalaisten keskuudessa. Kesällä
1917 oli eräiden itäkarjalaisten piirien
taholta valmistettu suunnitelma
jonkinlaisen I.-K:n kulttuuriautonomian



ITÄ-KARJALA



perusteiksi, joka ei kuitenkaan
saavuttanut Venäjän väliaikaisen hallituksen
hyväksymistä. Kansallinen liike laajeni
ja etsi yhteyttä Suomeen käsin, jolta
pyydettiin avustusta. Suomella ei
kuitenkaan ollut riittäviä mahdollisuuksia
tukea itäkarjalaisia muulla tavoin kuin
pääasiallisesti moraalisin keinoin ja
heikoin vapaaehtoisin voimin. Tästä
huolimatta vapausliike kehittyi varsinkin
Suomea lähinnä olevissa I.-K:n osissa
yhä selvemmin pyrkimykseksi kokonaan
vapautua Venäjästä. Asiain kehitystä
vaikeutti kuitenkin liittolaisjoukkojen
saapuminen Muurmannille, mikä sai
osan itäkarjalaisia turvautumaan näihin
ja siten aiheutti voimien hajaantumisen.
Kesällä 1919 yhtyivät nämä uudelleen
liittolaisten ja Suomen myötävaikutuksella,
mutta tilanne oli tällä välin kehittynyt
neuvostojoukoille edullisemmaksi, ja
liittolaisjoukkojen poistuttua
sotanäyttämöltä jäivät karjalaiset suom.
apujoukkoineen ainoiksi punaisten
joukkojen vastustajiksi. Sotatointen kestäessä
1918-19 oli I.-K:n vapausliike koettanut
järjestyä ja oli 1919 levinnyt
aseellisena taisteluna myös koko eteläiseen
I.-K:aan l. Aunuksen Karjalaan, ja
aika-ajoin olivat melkoiset alueet
vapautuneina vihollisvoimista. Eri alueilla
järjestettiin paikallisia hallituksia,
jotka myöhemmin keskittivät työnsä
Karjalan Keskushallituksen johdolla
yhtenäiseen toimintaan, suunnaten
ponnistuksensa varsinkin kansainväliseen
työhön vapausliikkeen hyväksi. Koko
aluetta käsittävää edustajakokousta ei
ehditty järjestää, mutta eri osissa oli
pidetty useita maakuntapäiviä,
huomattavimmat Kemin kansalliskokous helmik.
1919 ja Uhtuan maakuntapäivät
21/3-1/4 1920. Repolan ja Porajärven
kunnat olivat toisella tavoin kuin muu I.-K.
päässeet nauttimaan Suomen tukea,
tullen sen suoranaiseen suojelukseen ja
väliaikaiseen hallintaan. Sotilaallinen
tilanne muodostui kuitenkin kestämättömäksi,
ja alkupuolella vuotta 1920 joutui, näitä
kahta kuntaa lukuunottamatta, muu osa I.-K:aa
neuvostojoukkojen valtaan.

Rauhanneuvotteluissa, joihin Suomi
ryhtyi Venäjän kanssa 1920, koetti Suomi
puolustaa I.-K:n oikeutta sekä taivuttaa
Venäjää jättämään kysymyksen
kansanäänestyksen ratkaistavaksi. Monien
suurien vaikeuksien jälkeen se saatiin
sovitteluratkaisuun, jonka mukaan Venäjä
Tarton rauhansopimuksessa sitoutui
muodostamaan suom, väestön asuttamasta
I.-K:sta autonomisen alueen, jonka väestölle
Venäjä myös tunnusti kansallisen
itsemääräämisoikeuden. Tähän alueeseen
suostui Suomi puolestaan palauttamaan
Repolan ja Porajärven kunnat.

Mutta Venäjä, joka 7/6 1920, ennen
rauhantekoa, oli perustanut I.-K:aan
„Karjalan työkansan kommuunin",
myöhemmin (25/7 1923) „Autonomisen
sosialistisen neuvostotasavallan", ei
täyttänytkään rauhansopimuksen ehtoja.
Useampia aseellisia yhteentörmäyksiä
on sen johdosta alueella sattunut,
huomattavin niistä kansannousu syksyllä
ja talvella 1921-22. Koetettuaan
turhaan taivuttaa Venäjää täyttämään
sitoumuksensa on Suomi vedonnut
asiassa Kansainliittoon, jossa kysymys
on ollut useampia kertoja esillä v:sta
1921 lähtien ja jossa se edelleen on
käsittelyn alaisena. Myös itäkarjalaiset,
joiden asiaa Karjalan Keskushallituksen
edustajana Karjalan Ulkomainen
Valtuuskunta on koettanut puolustaa ja
pitää vireillä, ovat hekin, vieläpä
ensimmäisinä, vedonneet Kansainliittoon
pyytäen sen välitystä ja jättäen sen elimille
tarpeellista aineistoa kysymyksen
valaisemiseksi. Huomattavimpia vaiheita
asian kansainvälisessä käsittelyssä on
ollut sen esilletulo kesällä 1923 (Haagin)
Pysyväisessä Kansainvälisessä
Tuomioistuimessa, jonka enemmistö ei
kuitenkaan, Venäjän kannan vuoksi, katsonut
voivansa antaa mitään lausuntoa.
Samoin on merkittävä Kansainliiton
yleiskokouksen päätöslauselma (24/9 1923).
jossa tunnustetaan I.-K:n kysymyksen
koko tärkeys, otetaan huomioon Suomen
omaksuma kanta asiassa sekä velvoitetaan
liiton elimet jatkuvasti keräämään
kysymystä valaisevia tietoja, jotta
voitaisiin etsiä jokaista tyydyttävää
ratkaisua, jonka myöhemmät olosuhteet
sallivat. Tämän kansainvälisen käsittelyn
rinnalla ansaitsevat erikoista huomiota
useiden oikeusoppineiden (Charles
De Visscherin, Mikael H. Lien,
Knud Berlinin, W. van der Vlugtin,
Lage Staël von Holsteinin
ja Karl Struppin) lausunnot
I.-K:n kysymyksen kansainvälisestä
luonteesta, samoinkuin Rafael Erichin
kysymystä koskevat esitykset ulkomaisessa
aikakauslehdistössä. [Homén y. m. (1918);
Ruuth (1921); Oma Maa V, 1925; Itäkarjalaiset
julkaisut (1921-26); Suomen ulkoministeriön
valkoinen kirja I-III (1922. 1923, 1924).]



Itä-Karjalan Komitea ks. Karjalan
Kansalaisliitto.

Itä-Karjalan Maanviljelysseura, per. 1893.

Itä-Kiinan meri (kiin. Tung-Hai),
Aasian itärannikolla oleva, Riu-kiu-saarten
ja Formosan paartama rantameri.

Itämaat. 1. Alaltaan epämääräinen
maant. käsite; tavallisimmin sillä
tarkoitetaan Etu-Aasiaa ja Egyptiä. —
2. Varhemmalla keskiajalla Suomen nimitys.

Itämainen kirkko, kreikkalaiskatolinen kirkko.

Itämainen kysymys, kysymys vaikeuksien
ratkaisemisesta, joita Turkin valtakunta on
tuottanut Euroopan valtiotaidolle.

Itämainen sota, Krimin sota,
Turkin, Englannin, Ranskan (ja Sardinian)
Venäjää vastaan enimmäkseen Krimillä
1853-56 käymä sota. Aiheutui Venäjän
aikomuksesta lisätä vaikutusvaltaansa
Turkin valtakunnassa. Sodan tärkein
tapaus oli Sevastopolin piiritys ja
valloittaminen 1855. V. 1854 engl.-ransk.
laivasto liikkui Suomen vesillä anastaen
kauppalaivoja ja hävittäen satamapaikkoja
sekä valloittaen Bomarsundin linnoituksen.
Seur. kesänä pommitettiin m. m. Viaporia.
Rauha tehtiin Pariisissa 1856. vrt.
Turkki. [Schulman (1905).]

Itämerenlaivuri, laivuri, joka on
laillisesti pätevä päälliköksi kaikkiin
konevoimalla kulkeviin rannikko- ja
sisävesien lastialuksiin sekä eräin
rajoituksin lyhytmatkaisiin kone- ja
purjevoimalla kulkeviin merilastialuksiin
ynnä sisävesien matkustaja-aluksiin.

Itämerenmaakunnat, Inkerin,
Viron, Liivin- ja Kuurinmaan ent.
yhteisnimitys.

Itämerensuomalaiset kansat l.
länsisuomalaiset kansat, suomalaiset,
karjalaiset ja aunukselaiset, vepsäläiset,
vatjalaiset, virolaiset, liiviläiset.

Itämeri, Pohjois- ja Keski-Euroopan
välillä oleva sisämeri, joka Juutinrauman,
Ison- ja Vähän-Beltin kautta on
yhteydessä Kattegatin kanssa.
Tärkeimmät lahdet ja mutkat: Kielin ja
Mecklenburgin (Lyypekin) mutkat Tanskan
saarten eteläpuolella, Rügenin itäpuolella
Pommerin mutka, mistä Usedom ja
Wollin erottavat Stettiner Hafun; siitä
itään Danzigin mutka, Frisches Haff ja
Kurisches Haff, sitten Riian-, Suomen- ja
Pohjanlahdet. Syvin kohta, 463 m, on
n. 100 km Gotlannista pohjoisluoteeseen;
Gotlannin itäpuolella on 249 m syvä
kohta, muualla syvyys alle 200 m.
Suolanpitoisuus pinnalla pieni aleten
nopeasti itään päin: Tanskan salmien
lähellä 16 0/00, Bornholman luona 8 0/00,
Ahvenanmeressä 5,5 0/00, Pohjanlahden
pohjoisperukassa 2 0/00. Pohjakerrosten vesi
jonkun verran suolaisempaa. Vuorovedet
vain vähän huomattavissa: nousuveden
korkeus Kielissä 7 cm, Riiassa vain 0,5 cm.

Itäminen, siemenen kasviaiheen
kehittyminen itukasviksi.

Itämisprosentti, se lukumäärä
siemeniä, joka kustakin 100:sta itämään
asetetusta siemenestä kullekin eri
kasvilajille -määrättynä idätysaikana kykenee
antamaan terveet idut.

Itämisteho, itämisenergia,
prosenttiluku, joka osoittaa idätysajan
ensimmäisenä kolmanneksena itäneiden
siementen prosenttimäärän.

Itäniemi, Kap Dežnev, Aasian
itäisin niemi Tšuktsien niemimaalla
Beringin-salmen varrella 169° 44' länt. pit.

Itä-Preussi, Preussin koillisin
maakunta, v:sta 1919 n. s. puolalaisen
käytävän erottama muusta Saksasta, 38,573
km2, 2,3 milj. as. Yhteyttä muun
valtakunnan kanssa välittävät rautatiet (Puola
on Versaillesin sopimuksen mukaan
velvollinen myöntämään läpikulkuvapauden),
jokapäiväinen laivayhteys Swinemünde-Pillau
sekä merenalainen puhelin- ja sähkölennätinkaapeli
(Leba-Tenkitten, 170 km). Pääkaup.
Königsberg. — I.-P. on alk. ollut
liettualaisten ja sukupuuttoon kuolleiden
preussilaisten asuma. Viimemainitut kukisti
saks. ritarikunta 1283. Tuli Puolan alaiseksi
herttuakunnaksi 1525, joutui 1618
Brandenburgille; 1660 tunnustettiin Preussin
suvereniteetti. V. 1919 I.-P. menetti
Memelin alueen ja lounaassa olevan
Soldaun, mutta siihen liitettiin Saksalle
jäänyt Länsi-Preussin koillisosa.
Maailmansodan alussa elok. 1914 saksalaiset
voittivat I.-P:iin tunkeutuneet
venäläiset Tannenbergin ja Masurian järvien
taisteluissa.

Itä-Rooma, Bysanttilainen l.
Kreikkalainen keisarikunta,
toinen niistä valtakunnista,
joihin Rooman valtakunta jakautui
395. Se käsitti aas. provinssit,
Balkanin niemimaan (Illyriasta vain
itäosan), Libyan ja Egyptin.
Pääkaupunkina oli Konstantinopoli.
Justinianus I:n aika (527-65) oli ulkonaisesti
loistava; silloin valtakunta laajeni
Italiassa ja Afrikassa. Jo hänen
seuraajansa Justinus II:n aikana (565-78)




menetettiin osia Italiasta ja Herakleios
(610-41) menetti arabialaisille Syyrian ja
Egyptin ja luoteisosan valtakuntaa
kroaateille ja serbialaisille. Leo III
(717-41) aiheutti kuvariidan (ks. t.).
Makedonialaiseen hallitsijasukuun
(867-1056) kuuluva Johannes Tsimiskes
(969-976) valloitti arabialaisilta Syyrian,
Basileios II (976-1025) valloitti
Bulgaarian 1018. V. 1054 länsimainen ja
itämainen kirkko lopullisesti erosivat.
Komnenoksen hallitsijasuvun (1056-1204)
aikana menetettiin aas. alueita
seldšukeille ja valtakunta muutenkin
rappeutui; kirjallisuus sitävastoin kukoisti.
V. 1203 ransk. ristiretkeilijät prinssi
Aleksioksen pyynnöstä tekivät hänen
valtaistuimelta syöstyn isänsä jälleen
hallitsijaksi (Aleksioksen kanssahallitsijaksi),
mutta kun heille annettuja
lupauksia ei täytetty, he murhasivat
keisarit ja ryöstivät Konstantinopolin.
I.-R:n keisarikunnan sijaan perustettiin
Latinalainen keisarikunta
1204, mutta 1261 sen valloitti Nikaian
keisari Mikael VIII Palaiologos, joka
uudisti I.-R:n keisarikunnan.
Palaiologosten suvun aikana (1261-1453)
turkkilaiset valloittivat 1361
Adrianopolin ja vihdoin 1453 Konstantinopolin.
Viimeinen keisari Konstantinos XI kaatui
taistelussa. Seur. vuosina menetettiin vielä
jäljelläolevat alueet. [Roth (saks., 1904).]

Itä-Rumeelia, Bulgaariassa, Balkanin
vuorten eteläpuolella oleva hedelmällinen
alanko. Kuulunut Turkille, sai 1878
autonomian, liittyi Bulgaariaan 1885.

Itä-Turkestan, Keski-Aasiassa
Kuenlunin, Pamirin, Tianšanin ja
Gobi'n-erämaan ympäröimä alue, osa kiinalaista
Sinkiang-maakuntaa. 1,100 m korkeata
ylätasankoa, jonka halki juoksee
Tarim-joki. Keskiosa lentohiekkaerämaata
(Taklamakan), reunaseudut keinokastelun
avulla viljelyskelpoisia. Asukkaat
kirgiisejä, kalmukkeja, mongoleja,
kiinalaisia, turkkilaisia.

Itävallan arkkiherttuakunnat, Ala-Itävallan
ja Ylä-Itävallan ent. yhteinen nimi.

Itävallan perintösota
ks. Itävalta, hist.

Itävalta, liittotasavalta
Keski-Euroopassa; 83,533 km2, 6,540,000 as. (1923),
käsittää pääosan ent. Itävalta-Unkarin
saks. asutusalueesta ja jakautuu
seuraaviin itsehallinnollisiin „liittomaihin":
Ylä-L, Ala-L, Salzburg, Steiermark,
Kärnten, Tiroli, Vorarlberg, Burgenland
ja liittovaltion pääkaup. Wien;
viimeksimainitussa on 1,867,000 as. eli
lähes 29 % koko valtion asukasluvusta.
Suurin osa maata on alppien täyttämää,
pohjoisosassa on Tonavan laakso. —


Vaakuna.

Asukkaiden suuri enemmistö saksalaisia;
Wienissä myös tšekkejä, Kärntenissä sloveenit
huomattavana vähemmistönä. — Pääelinkeino
maanviljelys, viljellyn maan pinta-ala
16,500 km2, josta enemmän kuin puolet
Ala-I:ssa ja lähes 1/4 Ylä-I:ssa.
Vuoristossa hoidetaan runsaasti karjaa, mutta
tuotteet eivät kumminkaan riitä maan
omiksi tarpeiksi. Metsänhoito tärkeätä:
metsän peitossa yli kolmannes maasta.
Vuorityö tuottaa rautaa, rusko- ja
kivihiiltä, kuparia, sinkkiä, lyijyä, grafiittia,
suolaa; rautamalmia lukuunottamatta ei
tuotanto riitä täyttämään kotimaista
kulutusta, kivihiiltä esim. saadaan vain
1/7 kulutuksesta. Teollisuus monipuolista,
sen pääpaikka Wien; rauta-, kone-,
puuvilla-, villa-, paperi-, puu-, mylly-,
panimo- ja kemiallinen teollisuus
tärkeimmät. — Yliopistoja 3 (Wien, Graz,
Innsbruck), tekn. korkeakouluja 2 (Wien,
Graz). Uskonnonvapaus täydellinen,
94,5 % väestöstä room.-katolisia.
— Raha 1 šillinki = 100 groššenia.
— Valtiomuoto. Kullakin liittomaalla
on oma eduskuntansa, joka valitaan yleisellä
äänioikeudella ja jonka ratkaistavissa ovat
maanviljelystä, opetusta, kirkollisia asioita,
hyväntekeväisyyttä ja yleisiä töitä
koskevat kysymykset. Koko valtion lakiasäätävä
laitos on liittokokous, joka jakautuu
2:een kamariin: liittomaiden eduskuntain
valitsemaan liittoneuvostoon ja
kaikkien 20 v. täyttäneiden kansalaisten
yleisellä ja yhtäläisellä äänioikeudella
valitsemaan kansallisneuvostoon.
Presidentti valitaan 4 v:ksi, vaalin
suorittaa liittokokous yhteisessä istunnossa.
Presidentin ohella on toimeenpanevana
valtiovaltana liittohallitus, jonka
jäsenet kansallisneuvosto valitsee. — S:t
Germainin rauhansopimuksen mukaan on vakinainen
asevelvollisuus lakkautettu; vapaaehtoisessa
armeijassa saa olla korkeintaan 30,000
miestä, upseerit mukaanluettuina.

Historia. I. on syntynyt Kaarle
Suuren avaareja vastaan 790-luvulla
perustamasta Ostmark-nimisestä kreivikunnasta,
unkarilaisten käsissä n. 900-955.
Vv. 976-1246 Ostmark oli Babenbergin
suvun hallussa, aluksi Baijerin lääninä,





mutta v:sta 1156 siitä riippumattomana
herttuakuntana. V. 1251 Ottokar, myöh.
Böömin kuningas, tuli I:n ja seur. v:ina
Steiermarkin, Kärntenin ja Krainin
hallitsijaksi. Häneltä I., Steiermark ja
Krain joutuivat Habsburgin suvulle;
Rudolf Habsburgilainen teki niistä
sukunsa perintömaat. Habsburgit
hankkivat Kärntenin 1335 ja Tirolin 1363.
V. 1375 jaettiin I:n maat kahden
sukuhaaran, albertilaisen ja leopoldilaisen
kesken. Ensinmainitun sammuessa 1457
Habsburgit menettivät jonkun aikaa
heidän hallussaan olleet Böömin ja
Unkarin. Saksan keisarinarvo oli
Habsburgeilla 1438-1740. V. 1493 onnistui
Maksmilianin yhdistää kaikki
perintömaat, jotka 1512 yhdisti Itävallan
piiriksi, ja liittää niihin puolisonsa
perintönä saamansa Burgundin perintömaat.
Kun hänen poikansa oli nainut Espanjan
perijättären, joutui tämäkin valtakunta
Habsburgeille. Näin laajenneen
valtakunnan peri Kaarle V 1519. Hän luovutti
I:n maat 1521 veljelleen Ferdinandille,
joka 1527 tuli Böömin ja Unkarin
kuninkaaksi, mutta menetti turkkilaisille
suurimman osan Unkaria. Ferdinand I jakoi
valtakunnan kolmen poikansa kesken,
mutta 1618 olivat I:n maat Ferdinand
II:n käsissä lukuunottamatta Tirolia,
joka yhtyi vasta 1665. Uskonnollisista
riitaisuuksista ks. Kolmikymmenvuotinen
sota. Sodan jälkeen I. oli
heikontunut, mutta jo Leopold I onnistui
saamaan 1699 turkkilaisilta Unkarin
paitsi Baanaattia. V. 1701 I. sekaantui
Espanjan perintösotaan saaden Belgian
ja joukon it. alueita. Kaarle VI:n
hallitusaikana saatiin vielä Baanaatti 1718.
Puolan perintösodan päättyessä 1735
I:n oli luovutettava Napoli ja Sisilia.
Pragmaattisella sanktsionilla Kaarle VI
koetti turvata valtakuntansa
koskemattomana, mutta vaikka useat ulkovallat
antoivat suostumuksensa, puhkesi
kuitenkin Maria Teresian noustessa
valtaistuimelle I:n perintösota (1741-48).
Baijerin vaaliruhtinas Kaarle (VII) Albert
vaati itselleen koko monarkiaa ja
Preussin Fredrik II osia Šleesiasta. Fredrik
valloitti Šleesian sodassa 1740-42 ja
varmisti valloituksensa toisessa sodassa
1744-45. Ranska, Espanja, Sardinia,
Napoli ja Preussi eivät kuitenkaan
yhteenliittyneinäkään pystyneet
voittamaan I:aa, joka Aachenin rauhassa
menetti vain Parman ja Piacenzan;
pragmaattinen sanktsioni hyväksyttiin,
ja Maria Teresian puoliso Frans Stefan
tunnustettiin keisariksi. Seitsenvuotisen
sodan jälkeen (1756-63) I:n oli
lopullisesti luovutettava Sleesia Preussille.
Maria Teresian aika oli I:ssa sisäisten
parannusten aikaa. Frans Stefanin
kuoltua hänen poikansa Josef II tuli
keisariksi 1765. Hänen vaikutuksestaan I.
oli mukana Puolan ensim. jaossa. I:n
hallitsijana hän yritti, vaikka turhaan,
toteuttaa I:ssa valistusajan aatteita.
Ranskan vallankumoussodissa menetettiin
Belgia 1792, mutta Puolan jaossa 1795
I. sai Länsi-Galitsian. Ranskalle se
luovutti Campo-Formion rauhassa 1797
Belgian lisäksi Lombardian saaden
korvaukseksi suurimman osan Venetsian alueita.
Lunevillen rauhassa (1801) Campo-Formion
ehdot pääasiassa vahvistettiin.
V. 1804 Frans II (I) otti I:n keisarin
arvonimen ja luopui 1806 saks.-roomal.
keisarin arvosta. Pressburgin rauhassa
(1805) I:n oli luovutettava Venetsia
Italian kuningaskunnalle ja Tiroli
Baijerille. Wienin rauhassa 1809 se menetti
Salzburgin, Krainin ja Adrianmeren
rannikon y. m. Ministeri
Metternichin toimesta I. liittyi nyt
Ranskaan, keisarin tytär Maria Louise
annettiin Napoleonin puolisoksi ja Ranskaa
autettiin Venäjän retkellä. V. 1813 I.
yhtyi sotaan Ranskaa vastaan ja sai
Wienin kongressissa (1814-15) ent.
alueensa paitsi Belgiaa ja lisäksi
Venetsian. V:een 1848 Metternich johti I:n
politiikkaa ankarassa taantumuksen ja
Pyhän Allianssin hengessä. Helmikuun
vallankumous 1848 aiheutti eri osissa
I:aa kapinoita, joista vaarallisin
Unkarissa, sekä Ferdinand I:n luopumisen
Frans Josef II:n (1848-1916) hyväksi.
V. 1859 I. menetti Sardinialle
Lombardian ja 1866 Venetsian kärsien viimein,
vuonna tappion Preussia vastaan ja
eroten kokonaan Saksan liitosta. Jo 1861
oli I. saanut perustuslain, 1867 tehtiin
täydellinen sovinto Unkarin kanssa, joka
sai samat oikeudet kuin I. ja I.-Unkarin
kaksoismonarkia syntyi. V. 1876 I.
miehitti Bosnian ja Hertsegovinan; Turkin
muodollinenkin yliherruus niissä
lopetettiin 1909. V. 1879 I. teki Saksan kanssa
liiton, johon sittemmin Italiakin yhtyi
(kolmiliitto). Sisäisissä oloissa oli vars.
1880-luvulta alkaen vaikeuksia sen
johdosta, että slaavilaiset kansat (vars. tšekit)
ja italialaiset vaativat kielellisiä
oikeuksia, joita hallitus saksalaisten
vastustuksen takia ei antanut. Myöskin Unkarin
kanssa oli ristiriitoja. Yleinen, vaikkakaan
ei yhtäläinen äänioikeus, säädettiin 1907.
Paljon huolta aiheutti eteläslaavilaisissa
alueissa yhä kiihkeämmäksi käyvä



suurserbialainen kiihoitus, jota Venäjä tuki.
I:n perintöruhtinaan, arkkiherttua Frans
Ferdinandin ja hänen puolisonsa
murhasta Sarajevossa 1914 I. sai aiheen
julistaa sodan Serbialle. Näin alkoi
maailmansota. Siinä I. aluksi piti
puoliaan verraten hyvin, mutta alkoi uupua
aikaisemmin kuin Saksa. V. 1916 Frans
Josef kuoli ja häntä seurasi Kaarle I.
Syksyllä 1918 I. hajosi, kun tšekit ja
slovakit, sloveenit ja kroaatit, ruteenit
ja unkarilaiset julistautuivat täydelleen
itsenäisiksi. Yleisessä sekasorrossa
perustettiin myös itsenäinen
Saksalais-Itävalta. Viimemainitun julistaminen
tasavallaksi 12 p. marrask. 1918 lopetti I:n
keisarikunnan. Silloin oli jo tehty
aselepo vihollisen kanssa. Syysk. 1919 I.
teki rauhan St. Germainissä, jossa yli
3 milj. ent. I:n saksalaista joutui
kuulumaan I:n raunioille perustettuihin uusiin
valtakuntiin. Haluttu liittyminen
Saksaan kiellettiin. Uusi silvottu I. on ollut
tavattomissa taloudellisissa vaikeuksissa,
nälänhädästäkään, vars. Wienissä, ei
säästytty. V:n 1923 alusta I. sai vihdoin
kansainvälisen lainan raskailla ehdoilla.
Maan asioita tuli 2 v:ksi tosiasiallisesti
hoitamaan Kansainliiton asettama
komissaari, jonka tehtävänä oli valtiotalouden
kontrolloiminen. Hallituksen oli vain
pantava toimeen hänen määräyksensä ja
eduskunnan annettava kahdeksi vuodeksi
hallitukselle rajaton verotusoikeus.
Ankara säästäminen ja valtion tulojen
enentäminen onkin edistänyt I:n tervehtymistä.

Itävaltalainen koulukunta
l. psykologinen oppisuunta,
itäv. Mengerin, Böhm v. Bawerkin,
Philippovichin y. m. edustama
taloustieteellinen ajatussuunta,
joka kiinnittää erikoista
huomiota rajahyötyteoriaan.

Itävalta-Unkari, Itävallan
keisarikunnan ja siihen yhdistetyn Unkarin
kuningaskunnan virallinen nimi 1868-1918.

Iva, eräs pikkuplaneetoista.

Ivalo, Santeri (s. 1866), alk.
Ingman, suom. kirjailija, Päivälehden ja
Helsingin Sanomien toimittajia, ajoittain
päätoimittaja, fil. toht. Julk. hist.
tutkimuksia sekä sarjan kaunokirjallisia
teoksia, joista huomattavimmat ovat
hist. romaanit ja kertomuskokoelmat:
„Juho Vesaimen"; „Margareeta", ,,Anna
Fleming", „Tuomas piispa", „Onnen
aalloissa", ,,Erämaan taistelu", „Viipurin
pamaus", „Pietari Särkilahti", „Vienan
vallan taittuessa" „Vanhan partiomiehen unelma",
„Kuningas Suomessa", „Erämaan nuijamiehet".


Santeri Ivalo.


Ivalojoki, Inarinjärveen etelästä
laskeva joki, 170 km. I:n ja sen lisäjokien
hiekka on kullanpitoista, jonka vuoksi
siellä on v:sta 1869 alkaen harjoitettu
kullanhuuhdontaa; tätä varten on
perustettu yhtiöitäkin (viimeksi 1925 O.-Y.
Ivalojoki A.-B. 6 milj. mk:n pääomalla).

Ivangorod. 1. I. (suom. Iivananlinna),
kaup. ja linnoitus Inkerinmaalla
Narova-joen itärannalla vastapäätä Narvaa,
venäläisten rakentama 1492. Ruotsalaisten
hallussa 1581-90, 1612-1704. —
2. Kaup. Puolassa Vieprzin ja Veikselin
yhtymäkohdassa.

Ivanhoe, W. Scottin romaani.

Ivanov [-vā'-], Nikolaj
Judovitš (1851-1918), ven. kenraali.
Taisteli Galitsiassa ja Etelä-Puolassa 1914-16,
sitten keisarin „neuvoa-antavana adjutanttina",
sai vallankumouksen puhjettua 1917 määräyksen
kukistaa sen, mutta neuvottelijat saivat
hänet luopumaan aikeesta.

Ivanovo-Voznesensk [-ā'- -se'-], kaup.
Moskovasta koilliseen. 72,000 as.

Iviza, Ibiza (ks. t.).

Izborsk (vir. Irboska), kaup. läh.
Pihkovaa, nyk. Virossa, Venäjän varhaisimpia,
johon kronikan mukaan Truvor 862 asettui.

Iževsk [-e'-], kaup. Venäjällä,
Kama-joen itäpuolella, autonomisen
votjakkialueen pääkaup. 44,000 as.

Ižma, Petšoran vasen lisäjoki,
Pohjois-Venäjällä.

Iztaccihuatl [iþtakþiuatl], „valkoinen
nainen", lumipeitteinen, 5,286 m korkea
sammunut tulivuori Meksikon kaupungin
kaakkoispuolella.

Izvoljskij [-o'-], Aleksandr
Petrovitš (1856-1919), ven. diplomaatti.
Ulkoministerinä 1906-10, lähettiläänä
Pariisissa 1910-17.



ITÄVALTA


1. Talviurheilua Tirolissa (St. Anton).


2. Kitzbühelin kaupunki Tirolissa, talviasussa.


ITÄVALTA


3. Talonpoikaistalo Steiermarkissa.


4. Juhlaväkeä Vorarlbergissa.




J
J, euroopp.-lat, kirjaimiston
kymmenes, i:stä muodostunut kirjain,
latinassa tullut yleisempään käytäntöön
vasta keskiajalla; kem. = jodi, fys. = jouli.

Jaabæk [jōbek], Sören
Pedersen (1814-94), norj. poliitikko, ajoi
talonpoikien etuja. Per. 1865 Talonpoikien
Ystävien seuran; toimitti 1865-79 sen
äänenkannattajaa Folketidendeä; yhtyi
ryhmineen Sverdrupin ja Uelandin
reformipuolueeseen, jolloin n. s.
vasemmistopuolue syntyi.

Jaakari (ruots.), kolmionmuotoinen
kokkapurje keulamaston prammitaakissa.

Jaaki, hirsihaka (ks. t.).

Jaakkima. 1. Kunta Viipurin
läänissä, Laatokan rannalla; 5-luokkainen
yhteiskoulu. V. 1924 muodostui J:n
kirkonkylä Lahdenpohjan
kauppalaksi. V. 1911 yhdistettiin Lahdenpohja
4 km pitkällä sivuradalla Karjalan rataan.
523,6 km2, 9,820 as. (1925). —
2. Samanniminen rautatieasema J:n pitäjässä,
138 km Viipurista, 40 km Sortavalasta.

Jaakko (engl. James), Englannin
kuninkaita. — 1. J. I (1566-1625),
Maria Stuartin ja Henry Darnleyn poika,
tuli Skotlannin kuninkaaksi 1567,
hallitsi v:sta 1578, Englannin hallitsijana
Elisabetin jälkeen v:sta 1603.
Katolilaisten vainoaminen aiheutti häntä
vastaan n. s. ruutisalaliiton (1605); pyrki
rajoittamaan parlamentin valtaa. —
2. J. II (1633-1701), hallitsi veljensä
Kaarle II:n jälkeen 1685-88. Pyrki
saattamaan voimaan itsevaltiuden ja
katolisuuden. Menetti kruununsa
vävylleen Vilhelm Oranialaiselle.

Jaakko Frans Edvard
(1688-1766), engl. kruununtavoittelija l.
pretendentti, kuningas Jaakko II:n poika
(Jaakko III). Yritti anastaa
Englannin valtaistuimen 1706 ja 1715-16.

Jaakko Ulfinpoika (k. 1521),
Upsalan arkkipiispa 1470-1514, unionin
kannattaja.

Jaakob (hepr.), patriarkka, Iisakin ja
Rebekan poika, kahdentoista poikansa
kautta Israelin varsinainen kantaisä.
Vaimot Lea ja Rakel. —
Jaakob, vanhempi, Sebedeuksen
poika, apostoli, Johanneksen veli;
mestattu 44. — Jaakob, nuorempi,
Alfeuksen poika, apostoli. — Jaakob,
„Herran veli", Marian ja Joosefin poika,
Jerusalemin alkuseurakunnan johtomiehiä,
ehkä piispa. Kuoli marttyyrinä 60-luvulla.

Jaakobin kirje, U:n T:n yleisiä l.
n. s. katolisia kirjeitä. Ei liene Jaakobin
,,Herran veljen" (ks. t.) kirjoittama,
vaan otaksuttavasti syntynyt vasta n. v. 100.

Jaakson, Jüri (s. 1870), Viron
riigivanem 1924-25. Oikeusministerinä
1918-20. Kuuluu kansanpuolueeseen.

Jaala, kunta Uudenmaan läänin
koilliskolkassa, Hämeen kaakkoisosassa.
Mäntyharjun reitin alaosan järvien
ympärillä; Verlan puuhiomo ja pahvitehdas;
360,7 km2, 3,769 as. (1925).

Jaala, 2- tai 3-mastoinen, kahvelipurjeilla
varustettu alus, jossa ei ole toppipurjetta.

Jaama (saks. Jamburg, nyk.
Kingisep), kaup. Venäjällä,
Länsi-Inkerissä, Laukaanjoen varrella;
vanha linnoitus; ruotsalaisten
hallussa 1612-1703.

Jaarli (ruots.), Skandinaavian
valtakunnissa keskiaikana (Ruotsissa
1200-luvulla) kuninkaan korkein virkamies.

Jaava, Java, pienin mutta
tärkein Malaijien saariston
Isoista-Sundasaarista; 121,622 km2,
35 milj. as. N. 45 tulivuorta, niistä monet
vielä toimivia. Ilmasto troopillinen,
sateentulo runsas. Kasvimaant. J. kuuluu int.
monsuunialueeseen. Alangolla ja vuorten
alarinteillä n. 2,500 m:n korkeuteen saakka
kasvaa sademetsiä, sisämaassa on myös
savanneja; itäosalle ominaisia ovat
teak- ja kasuarmametsät sekä monet austr.
kasvilajit. Eläimistö rikas: m. m. oranki,
norsu, sarvikuono, tapiiri, tiikeri,
lentävä koira, riikinkukko, pelikaaneja,
papukaijoja, salangaani, krokotiilejä,
kilpikonnia, jättiläiskäärmeitä.
Asukkaat malaijilaisia kansoja; lännessä
sundalaiset, keskellä jaavalaiset, idässä
madoerit, kaikki muhamettilaisia;
näiden ohella kiinalaisia, japanilaisia,
arabialaisia, eurooppalaisia. Pääelinkeino on
maanviljelys: riisiä, sokeria, kahvia,
tupakkaa, kopraa, teetä, kiinankuorta,
mausteita. Pääkaup. Batavia. —
Ennen eurooppalaisten tuloa oli saarella
itsenäisiä malaijilaisia valtakuntia;
1400-luvulla toivat arabialaiset valloittajat
islamin uskon; 1522 tulivat portugalilaiset
kauppamiehet, 1600-luvun alussa



hollantilaiset karkoittivat heidät, 1798
otti Alankomaiden hallitus saaren alus
maakseen; vieläkin on nimellisesti
itsenäisiä sulttaanikuntia: Djokjakarta
ja Solo.


Jaava. Kanava Bataviassa.


Jaavanmeri, Jaavan, Sumatran ja
Borneon välillä oleva sisämeri; yhtyy
idässä ilman rajaa Sundamereen.

Jabalpur, Džabalpur, Jubbulpore
[džabəlpū'ə], samannimisen piirikunnan
pääkaup. Intian Keskiprovinsseissa;
puuvillateoll. 109,000 as.

Jablonoi, Siperiassa, Baikaljärven
itäpuolella oleva vuorijono, Amurin ja
Lenan vedenjakaja. Korkeus 1,000-1,500 m.

J'accuse [žaky'z] (ransk.),
,,minä syytän".

Jackson [džäksən]. 1. Yhdysvaltain
Mississippien valtion pääkaup.;
puuvillateoll. 23,000 as. — 2. Kaup.
Michiganissa, Yhdysvalloissa. Lähellä
hiilikaivoksia. 48,000 as.

Jackson [džäksən], Andrew
(1767-1845), Yhdysvaltojen presidentti 1829-37.
— Jackson, Jonathan (1824-63),
amer. kenraali, taitava strategi; orjasodassa
etelävaltioiden päälliköitä.

Jacksonville [džäksənvil]. 1. Kaup.
Yhdysvalloissa, Floridassa; filmiteoll.
92,000 as. — 2. Kaup. Yhdysvalloissa,
Illinoisissa. 16,000 as.

Jacobi, Friedrich Heinrich
(1743-1819), saks. romanttinen
romaanikirjailija ja filosofi. Teoksia: „Über die
Lehre des Spinoza", ,,David Hume über
den Glauben". — Jacobi, Karl
Gustav Jakob (1804-51), kuuluisa saks.
matemaatikko. Yhtaikaa Abelin kanssa
ja hänestä riippumatta laskenut perustuksen
elliptisten funktsionien teorialle.
Työskenteli lukuteorian, infinitesimaalilaskennon
ja variatsionilaskennon alalla, tutki toisen
asteen pintoja. — Jacobi, Moritz
Hermann (1804-74). saks. teknikko. Keksi 1837
galvanoplastiikan. Suunnitteli m. m. sähköliikevoiman
käyttöä ja kokeili sähkövalaistuksen alalla.


K. G. J. Jacobi.


Jacobsen [jā-], Jacob Christian
(1811-87), tansk. oluenpanija, Carlsbergin
panimon, tämän laboratorion ja Carlsbergin
säätiön (ks. t.) perustaja. J:n poika
Carl J. (1842-1914) perusti
Uuden-Carlsbergin panimon, jonka lahjoitti
Uuden-Carlsbergin säätiölle. — Jacobsen,
Jens Peter (1847-85), tansk. kirjailija.
Teoksia suomen. „Mogens", Rouva Marie Grubbe",
,,Niels Lyhne". J. on naturalisti ja pessimisti;
huomattava tyyliniekka. [Linck (tansk., 1911).]

Jacobson [jā-], Friedel
(1893-1918), jääkärikapteeni. Johti
vapaussodassa Tornion valtausta, jossa kaatui.
[Wegelius, „Aseveljet" (1924).]

Jaconet [žakonē'], ohut, pehmeä
pumpulikangas.



Jacotot [žakotō'], Jean
Joseph (1770-1840), ransk. pedagogi.
Keksi opetusmenetelmän, jonka mukaan
kieliopetuksessa mennään hitaasti eteenpäin
lause lauseelta, sana sanalta, tavu tavulta
ja äänne äänteeltä.

Jacquard [žakā'r], Joseph Marie
(1752-1834), rausk. teknikko ja keksijä. Rakentamalla
Vaucansonin keksimän mallinkudontakoneen
yksinkertaisemmaksi ja sovittamalla siihen omia
keksintöjään valmisti hän 1805 n. s.
jacquardkoneen (ks. t.).

Jacquardkone l. šakardikone,
J. M. Jacquardin keksimä kuvioiden
kudontakone. Sillä voidaan kutoa sellaisia
kuviollisia kankaita, joiden sidos
käsittää suuremman lukumäärän eri tavoilla
sitoutuvia loimilankoja, kuin mitä
varsi- l. roskakoneilla voidaan kutoa.
Sen toiminta on seuraava: koukut K
seisovat koneen pohjalla P, niistä
lähtevät alaspäin niisinauhat T 1-4.
Kuhunkin koukkuun kuuluu vaakasuora
neula N 1-4. Kunkin koukun kohdalla on
koukkuveitsi Y 1-4, jotka veitsikehyksen
mukana liikkuvat ylös ja alas ja joihin
koukut yläpäässä olevalla vähällään
tarttuvat, elleivät neulat ole työntäneet niitä
sivulle. Neulojen päitten kohdalla on
edestakaisin neuloja päin liikkuva,
pahvilappusilinteri l. -prisma, jonka yli kulkee
lappuketju L. Jos lapussa neulan kohdalla
on reikä, jää. neula paikoilleen ja koukun
vaka tarttuu veitseen, joka nostaa sen ja
siihen sidotun niiden ylös viremuodostukseen.
Jokaisella koneen iskulla kiertyy
lappusilinteri tuoden uuden lapun neulojen
kohdalle. Lappuihin on lävistetty kudottavan
kankaan sidos. Ne koukut ja niidet, joiden
neulan kohdalla lapussa on reikä, nousevat
siis ylös muiden pysyessä paikoillaan.


Jacquardkone.


Jacquerie [žakrī'], talonpoikain
kapina Ranskassa, ks. Jacques Bonhomme.

Jacques Bonhomme [žak bono'm],
„Pölhö-Jaakko", 1300- ja 1400-luvulla
ransk. talonpojasta käytetty pilkkanimi,
jonka mukaan ransk. talonpoikien 1358
tekemä kapina sai nimen „la Jacquerie".
Jacques-Dalcroze, Jaques-Dalcroze (ks. t.).

Jadassohn [-sōn], Salomon
(1831-1902), saks. musiikkiteoreetikko ja
säveltäjä, mestari kaanonin alalla
(orkesteri- ja pianoserenadeja, lauluduettoja).

Jade, pieni joki Luoteis-Saksassa,
Oldenburgissa, laskee Jadelahteen.

Jaederholm [jē-], Gustaf Axel
(s. 1882), ruots. sielutieteilijä, prof.
Gööteporin Korkeakoulussa; julk. m. m.
„Intelligensmätningarnas teori och praxis".

Jæger [jē-], Hans (1854-1910), norj.
realistinen kirjailija. Julk. m. m.
romaanit ,,Fra Christiania-Bohêmen", ,,Syk
kjærlighed", joiden levittäminen kiellettiin.
— Jæger, Henrik (1854-95),
norj. kirjallisuushistorioitsija. Teoksia:
,,Illustreret norsk litteraturhistorie",
„Henrik Ibsen 1828-88", „Ibsen og hans værker".

Jaekel [jē-], Otto (s. 1863), saks.
geologi ja paleontologi, prof. Greifswaldissa
1906. Julk. us. teoksia fossiilisista eläimistä.

Jaén [hae'n], kaup. Etelä-Espanjassa,
samannimisen Guadalquiviriin laskevan
joen varrella. 34,000 as.

Jafa, Jaffa (ks. t.).

Jafet, Noan kolmas poika. — J:sta on
ennen arveltu polveutuvan indo-euroopp.
alkuperää olevat kansat, joiden
kotipaikat olivat etupäässä Vähässä-Aasiassa ja
Välimeren länsi- ja pohjoisrannikoilla.

Jaffa (arab. Jāfā, hepr. Jāfō),
Satamakaup. Palestiinassa; hedelmäin,
seesamöljyn ja viinin vientiä; rautatie
Jerusalemiin. 48,000 as.

Jagannath [dža-] (engl. Juggernaut),
int. jumaluus ja sen temppeli Orissassa.
Vaunujuhlan aikana kuljetetaan jumalan kuvaa
vaunuissa äärettömän pyhiinvaeltajajoukon
saattamana. Näiden heittäytyminen vaunujen
runneltavaksi lienee pelkkä tarina.

Jagellot, Liettuan suuriruhtinaasta
Jagellosta polveutuva puol.
hallitsijasuku. Jagello tuli avioliiton kautta
(vrt. Hedvig) Puolan kuninkaaksi 1386
Vladislav II:n nimellä (k. 1434). Suku
sammui miehenpuolelta 1572, mutta
jatkui naisenpuolelta Juhana III:n
puolison Katariina Jagellonican kautta. J.
hallitsivat myös Böömissä 1471-1526 ja
Unkarissa 1490-1526.

Jagic [jāgitš], Vatroslav
(1838-1923), kroatsialainen kielentutkija. Prof.
Odessassa, Berliinissä, Pietarissa ja
Wienissä. Pääteokset koskevat muinaisslaav.
kirkkokielellä kirjoitettua kirjallisuutta.

Jagow [jā-], Gottlieb von (s. 1863], saks.
diplomaatti; ulkoministerinä 1913-16.




Jaguaari (Felis onca), lähes
tiikerin kokoinen amer. kissaeläin;
pituus, häntää lukuunottamatta, 1,5 m,
väri tav. ruskea, mustatäpläinen, kupeilla
täplät rengasmaisia, keskellä tumma pilkku;
aivan mustiakin muunnoksia on. Asuu metsissä,
usein jokien varsilla, joskus heinäaroillakin;
on vaarallinen nautaeläimille ja hevosille, käy
ihmisenkin kimppuun. Leviämisalue Paraguaysta
Meksikkoon.


Jaguaari.


Jahn [jān], Friedrich Ludwig
(1778-1852), saks. seuravoimistelun luoja
(der Turnvater). Perusti 1811 Hasenheideen
lähelle Berliiniä Saksan ensim. voimistelulaitoksen.


Fr. L. Jahn.

— Jahn, Otto (1813-69), saks.
filologi ja antiikkisen taiteen tutkija. Julk.
Goethe-kirjekokoelmia ja oivallisen Mozartin
elämäkerran.

Jahnsson [jān-], Evald Ferdinand
(1844-95), suom. kirjailija, koulunopettaja ja pappi.
Teoksia: hist. romaanit „Hatanpään Heikki ja hänen
morsiamensa" (1884), „Muuan suomalainen soturi
Kristiina kuningattaren aikakaudelta" ja näytelmät
„Lalli" ja „Bartholdus Simonis"; kirjoitellut myös
ruotsiksi.

Jahti, 1-mastoinen, kiinteällä kokkapuulla
varustettu alus, jossa on yksi kokkapurje,
kahvelipurje ja toisinaan myös toppipurje;
myös eväkölillä varustettu kilpailupursi.


Jahti.


Jahtihaukka, tunturihaukka (ks. t.).

Jahtimestari, ent. korkea hoviarvo
Venäjällä, Ruotsissa = metsänhoitaja
(jägmästare).

Jahtivouti, vakinaisten kruununpalvelijain
avuksi otettu virkailija, jonka  velvollisuutena
oli toimeenpanna ajometsästyksiä ja metsäpalon
sattuessa johtaa  sammutustyötä. Tämä toimi
lakkautettiin 10/2 1891 annetulla asetuksella
ja j:ia varten  kultakin talousavulta kannettu
palkkaus, silta- ja jahtivoudinkapat, 
peräytettiin kruunulle.

Jahve, Jehova, V:ssa T:ssa ensi
sijassa Israelin kansallisjumala, sitten
myös ainoa ehdoton Jumala.

Jaila, Taurian vuorten pääharjanne Krimin
etelärannikolla; usein tarkoitetaan
J.-nimityksellä myös koko Taurian vuoristoa.

Jaina [džaina], buddhalaisuutta
lähentelevä int. lahko, per. 500-luvulla e. Kr.       

Jaipur, Jeypore  [džaipū'ə].
1. Englannin vasallivaltio  Rajputanassa,
Etu-Intiassa; 40,000 km2, 2,4
milj. as. Hyvin  viljeltyä; arvokkaita
metallikaivoksia. — 2. Edellisen pääkaup.,
komea maharajahin  palatsi (kuva I os.,
p. 1414). 120,000 as.

Jakamarit (Galbula), Etelä-Amerikassa
eläviä, loistavanvärisiä  kiipijälintuja.

Jakarandapuu [ža-], palisanteripuu,
mustan-, punaisen- tai violetinruskeita puulajeja,
kovia ja raskaita; käytetään loistohuonekaluihin,
pianoihin  y. m. s., saadaan kahdesta brasilial.
hernekasvista, Dalbergia nigrasta ja 
Machœrium violaceumista, ehkä myös
brasilial. Jacaranda-lajeista.

Jakautuminen, taloust., tarkoittaa
tuotannon tulosten jakautumista maanomistajain,
pääomanomistajain, työntekijäin ja yrittäjäin kesken.

Jakkarila (ruots. Jackarby),
maatila Porvoon pitäjässä. Sen
öljymaalitapetit Kansallismuseossa.

Jakki (Bos grunniens), aas.
nautaeläin, leveäpäinen, pitkäsarvinen, häntä 
pitkäjouhinen, kupeilla pitkät, alasriippuvat
jouhet. Elää luonnonvaraisena laumoissa 
Keski-Aasian vuoristoissa; kesynä kuorma-
ja ratsastusjuhta.


Jakki.


Jako  ks. Papukaijat.

Jakoavain, vaihtoavain,
ruuviavain, jossa leukojen väliä voidaan
muuttaa, niin että se soveltuu
erisuuruisten mutterien kiertämiseen.


Jakoavain.




Jakobiinilakki, fryygialaislakki (ks. t.).

Jakobiinit, kiihkein vallankumouspuolue
Ranskassa v:sta 1789. Sai nimensä klubista,
joka kokoontui Pariisissa ent. dominikaani- l.
jakobiini-luostariin. J. saivat aikaan kuninkaan
mestauksen ja hirmuvallan. Menettivät
merkityksensä johtajansa Robespierren
kukistuessa 1794.

Jakobiitit. 1. Uskonnollinen
lahkokunta. ks. Monofysiitit. — 2. Ne
Stuartien kannattajat, jotka Jaakko II:n
tultua 1688 karkoitetuksi koettivat
hankkia Stuarteille takaisin Englannin
kruunua.

Jakobson, Carl Robert (1841-82),
vir. koulunopettaja, Viron kansallisen
liikkeen johtomiehiä, Sakala-lehden
toimittaja v:sta 1878. Ajoi siinä
laajempien kansankerrosten vapauttamista
Itämerenmaakuntien etuoikeutettujen
säätyjen valtiollisesta, taloudellisesta ja
sivistyksellisestä holhouksesta.

Jakoisuus l. jakautuvaisuus
ks. Jaollisuus.

Jakokirja ks. Maanjako ja
Perinnönjako.

Jakokoje, koje jolla piirretään
lämpömittarien, ilmapuntarien y. m. fys., tähtit.
ja kem. kojeiden asteikkoja. J:n
perustana on tarkka mikrometriruuvi.
Tarkimmilla j:illa voidaan kaivertaa 5,000
piirtoa 1 mm:n pituudelle.

Jakokoski, rautatieasema
Joensuun-Nurmeksen rataosalla,
24 km Joensuusta.

Jakokunta ks. Maanjako. —
Jakolait, asetukset, jotka sisältävät
maanjaon toimittamista ja siitä
johtuvia oikeussuhteita järjestävät
oikeussäännökset (Asetus jakolaitoksesta
13/10 l916; Asetus menettelystä
maanmittaustoimituksissa 13/10 1916). —
Jakolaitos ks. Maanjako.

Jakolasku tarkoittaa toisen tekijän
(k) etsimistä, kun tulo (a) ja toinen
tekijä (b) tunnetaan. Tuloa a sanotaan
tällöin jaettavaksi, tunnettua tekijää
b jakajaksi ja haettua tekijää
a
k = — näiden osamääräksi.
b
a
Merkitään — tai a:b. Jos kaikki kolme
b
lukua ovat kokonaisia, sanotaan jaon
menevän tasan; muussa tapauksessa
osamäärä on kahden kokonaisluvun välillä
nkn+1. Suuretta r = a—nb sanotaan
silloin jakojäännökseksi; se on b.

Jakoluettelo, irtaimen omaisuuden
ulosmittauksessa eräissä tapauksissa
ulosottomiehen laadittava luettelo, miten
ulosmittauksessa saadut varat on
velkojain kesken jaettava (Ulosottolaki
6:3-6). — Jakoraja ks. Maanjako.

Jakorauta, haritusrauta. ks.
Harittaminen.

Jakosienet, bakteerit (ks. t.).

Jaksartes, Sir-Darjan entinen nimi.

Jakso (periodi, sykkeli), matem.,
fys., tähtit. Jaksollinen on ilmiö, joka
määrätyn ajan, j:n, kuluttua on
palannut alkuvaiheeseensa ja toistuu
jokaisen seuraavan yhtä pitkän ajan
kuluessa, esim. heilahdusliike,
värähtelyt, auringonpilkut. Jaksollisessa
desimaaliluvussa samat perättäiset luvut
toistuvat rajattomasti; ne muodostavat
desimaaliluvun j:n, esim. 27 luvussa
3,272727 . . . — Ajanlaskun j:ista
tärkeimmät ovat sunnuntaikirjain-j. l.
auringon j., 28 v., minkä kuluttua
kuukauden päivät sattuvat jälleen
samoina viikonpäivinä, kuun j. l.
enneadekaeteerinen j., 19 v.,
jonka kuluttua kuun vaiheet sattuvat
samoina kuukaudenpäivinä. Nämä
yhteisesti muodostavat pääsiäis-j:n l.
suuren vuoden (28X19 = 532 -v.).
Nämä yhdessä 15-vuotisen indiktsioni-j:n
(mikä ei ole missään suhteessa tähtit.
ilmiöihin) kanssa muodostavat n. s.
juliaanisen j:n.

Jaksolliset funktsionit, funktsionit,
joilla on jakso. Tärkeimmät j. f. ovat
trigonometriset funktsionit. vrt.
Trigonometria.

Jakubu, kaup. Pohjois-Nigeriassa
Englannin Länsi-Afrikassa. 50,000 as.

Jakutsk [-u'-], Jakuuttien
neuvostotasavallan pääkaup. Lenan varrella.
7,000 as.

Jakuutit, turk.-tat. kansa
Itä-Siperiassa, nimellisesti kreikkalaiskatolisia.
Ovat säilyttäneet hyvin kansallisuutensa.
Harjoittavat karjanhoitoa, maanviljelystä,
metsästystä ja kalastusta. — Jakuuttien
tasavalta, itsehallinta-oikeutta
nauttiva sosialistinen neuvostotasavalta
Itä-Siperiassa, Lena-joen kahden puolen,
muodostettu 1922; 3,983,000 km2,
300,000 as. Pohjoisosa tundraa. Asukkaat
jakuutteja, tunguuseja, lamuutteja,
tšuktseja, venäläisiä. Pääkaup. Jakutsk.

Jalansuutelu, Itämailla vanhastaan
tavallinen kunnioituksen ja alistumisen
osoitus. Euroopassa Rooman keisarien,
myöh. paavien käytäntöön ottama.



Jalapajuuri (farm. Tubera Jalapæ),
kiertokasveihin (Convolvulaceæ)
kuuluvan meksakkolaisen Ipomœa
purganmukulamaiset lisäjuuret. Käytetään
ulostusaineena tai niinikään ulostavan
jalapaliartsin (Resina Jalapæ)
valmistukseen.

Jalasjoki lähtee Jalasjärvestä
(Etelä-Pohjanmaalla) ja yhtyy Kyröjokeen.

Jalasjärvi, kunta Vaasan läänin eteläosassa;
798,4 km2, 14,273 as. (1925).

Jalassaari, rehevästä kasvillisuudestaan
ja luonnonkauneudestaan kuuluisa
saari Lohjanjärvessä.

Jalava (Ulmus), puusuku. Korkeita,
karhealehtisiä puita, jotka kukkivat keväällä
ennen lehtimistään; kukat pieniä,, ruskeita,
mykerömäisissä sarjoissa, hedelmä siipipalteinen
pähkylä, Etelä-Suomessa kasvavat vuori-j.
(U. montana) ja kynä-j.
(U. effusa); molempia hoidetaan myös
puistopuina.


Jalava (Ulmus campestris).
1 kukkiva oksa, 2 hedelmäryhmä.
3 kukka.


Jalava, Antti (1846-1909), alk.
Almberg, kirjailija. Kielenkääntäjänä
Senaatissa v:sta 1876 ja talonpolkaissäädyssä,
Uuden Suomettaren päätoimittaja 1869-70 ja
monivuotinen „Matti", unkarin ylim. lehtori
Yliopistossa v:sta 1881, monipuolinen
toimihenkilö suomalaisuuden riennoissa.
Teoksia: ,,Unkarin maa ja kansa", Széchenyin
ja Deákin elämäkerrat, ,,Unkarin kielen
oppikirja", suomennoksia,


Antti Jalava.


Jalka. 1. Laajemmassa merkityksessä
maalla elävien selkärankaisten etu- ja
takaraajat (linnuilla ja, ihmisellä vain
takaraajat) sekä niveljalkaisten raajat,
ahtaammassa merkityksessä maa-selkärankaisten
raajojen alin osa, Tämän luuston muodostavat
nilkan (7), jalkapöydän (5) ja varpaiden luut,
viimeksimainittuja on isossavarpaassa 2 ja
muissa 3. — 2. Monessa maassa käytetty,
n. 30 cm:n mittainen pituusmitta, n 12
tuumaa. Puuteollisuudessa käytetään
meillä engl. j:aa (engl. foot) = 30,48 cm
ja engl. kuutiojalkaa = 0,028 m3.

Jalkainpeseminen, Itämailla tavallinen
kohteliaisuudenosoitus vierasta kohtaan. Kreik.
kirkossa on j:llä sakramentin arvo, kat.
kirkossa se kuuluu juhlallisena toimituksena
kiirastorstai-jumalanpalveluksen valmistuksiin.

Jalkalista, profiloitu lauta, joka
huoneissa peittää seinän ja lattian välisen
raon ja suojelee seinän alaosaa.

Jalkamylly, vesimylly, jossa, vesi
virtaa jyrkkää kourua pystyakseliin
kiinnitettyjä, siis vaakasuorassa
pyöriviä siipiä vastaan. Ylä-kivi on
akselin varassa; akselin alapää
nojaa n. s. sammakkopuuhun, jonka
toinen pää on tuettu, toinen kohotettava,
joten jauhojen karkeus voidaan järjestää.


Jalkamylly.


Jalkanen, Huugo (s. 1888), suom,
kirjailija. Julk. runokokoelmat ,,Kevät",
,,Eakkausuhri", „Elämän helle" y. m.




Jalkapallopeliä. Pallo on syötetty katsojan suuntaan. Molemmat hyökkääjät potkaisseet harhaan.
Maalivahti. Puolustaja. Puolustaja. Hyökkääjiä.


Jalkapallo, pallopeli kahden
joukkueen kesken. Peliin ottaa kummaltakin
puolen osaa 11 miestä: 5 hyökkääjää,
3 tukimiestä, 2 puolustajaa ja 1
maalinvahti. Ilmalla täytetty, nahalla
päällystetty kumipallo on ympärimitaten
69-71 cm ja painaa 370-430 g.
Kansainvälisissä kilpailuissa pelikentän suuruus
on 100-110 X 64-75 m. Maalin leveys on
7,3 m ja korkeus 2,45 m. Otteluaika on
90 min., siinä kaksi 45 minuutin erää.
Ainoastaan maalinvahti saa käsin
koskettaa palloon, muut vain jaloin.
Se puolue voittaa, joka saa useamman kerran
pallon vastapuolueen maaliin. —
Anglosaksilaisissa maissa pelataan myös n. s.
käsinryöstöpeliä (foofball rugby), jolloin
saa palloa kuljettaa myös käsin. —
Englannin Jalkapalloliitto perustettiin
1863, Kansainvälinen Jalkapalloliitto
1904, Suomen Palloliitto 1907.

Jalkapuu, kaksi rangaistustarkoituksessa
kirkkoihin asetettua puuta, joissa
oleviin koloihin rangaistava kytkettiin
jaloistaan kiinni istumaan häpeäpenkissä.
Tämä häväistysrangaistus poistettiin
15/5 1848 annetulla asetuksella.


Jalkapuu.


Jalkapöhö, sydän- ja munuaistaudeissa
ilmenevä jalkaterän ja säären turvotus.
— Jalkapöytä, jalkaterän yläpuoli.

Jalkaväentykki, ennen käytetty
keveä kenttätykki, jota jalkaväki voi
kuljettaa kantamalla mukanansa (esim.
Kustaa II Aadolfin nahkatykit).
vrt. Tykki.

Jalkineteollisuus, J:ssa valmistuksen
eri vaiheet ovat suunnilleen samat:
nahkavarastosta annetaan päällisnahka,
josta leikkaaja käsin mallin mukaan tai
leikkuukoneella leikkaa päällisen eri
osat. Vuoriaineet leikataan samoin.
Erityisissä koneissa ommellaan osat kokoon,
samoin niihin napit, koukut ja sirkat.
Tämän jälkeen ne joutuvat pinnausosastoon,
jonne myös pohjanleikkuuosastosta on saatu
leikkuukoneissa (kuva 1) leikatut pohjat ja
välipohjat. Välipohja ja päälliset asetetaan
väliaikaisesti lestille ja päällinen pingoitetaan
päällevetokoneella (kuva 2) lestille ja kiinnitetään
väliaikaisesti pinnauskoneella välipohjaan
ja lestiin. Pohjaus suoritetaan pohjausosastossa.
Hienommat ja lujemmat jalkineet varustetaan
reunahihnalla l. rantilla, joka
rantinneulontakoneella (kuva 4) ommellaan
välipohjaan ja päälliseen. Kanttiin
kiinnitetään pohjanneulontakoneella (kuva 5)
pohja. Läpineulotuissa jalkineissa pohja
on suorastaan kiinnitetty päälliseen n. s.
läpineulontakoneella (kuva 6). Naulatuissa
ja ruuvatuissa kengissä pohja on
kiinnitetty päälliseen naulauskoneessa
(kuva 7) puunauloilla ja ruuvikoneessa
messinkiruuveilla. — Koronrakennuskoneessa
valmistettu korko kiinnitetään korkokoneen
avulla pohjaan. Jälkipuhdistusosastolla
jalkineet siistitään, leimataan,
paritetaan ja tarkastetaan. —
Käännetyissä kengissä ei ole välipohjaa,
vaan pohja ommellaan suoraan
nurinkäännettyyn päälliseen, kenkä
käännetään erikoisessa koneessa oikeinpäin ja
varustetaan puukoroilla. — Good year-kengät
neulotaan United Shoe Machinery Companyn
rantineulontakoneilla.

Jalkinetehtaita oli 1924 maassamme
45, niissä työväkeä 3,142 ja tuotannon
bruttoarvo 227 milj. mk. Suurimmat
ovat Aaltosen Kenkätehdas o.-y. (per.
1896), O.-y. Attila, (per. 1902), Hyppösen
Kenkätehdas o.-y. (per. 1910), kaikki
Tampereella, Suomen Kenkä- ja Nahkatehdas
o.-y., Korkeakoskella (per. 1898).


Aaltosen Kenkätehdas Tampereella.


Jalkio, pedaali, jaloin soitettava
urkukoskettimisto.

Jalmal, Jamal, Samojedien
niemimaa (ks. t.).

Jalohaukat (Falco), petolintusuku,
jonka lajeilla on lyhyt, vahvasti
koukistunut nokka, yläleuan reunassa terävä
hammas ja sitä vastaava pykälä alaleuassa;
siivet pitkät, suipot. Suomen linnustossa
tunturi- l. jahti-haukka (F. gyrfalco),
muuttohaukka (F. peregrinus),
nuolihaukka (F. subbuteo),
poutahaukka (F. æsalon),
tornihaukka (F. tinnunculus) ja
punajalkahaukka (F. vespertinus).

Jalohelmisimpukka ks. Helmisimpukka.

Jalohirvi, saksanhirvi (ks. t.).



Jalkineteollisuuden koneita


Kuva 1. Leikkuukone.


Kuva 2. Päällevetokone.


Kuva 3. Pinnauskone.


Kuva 4. Rantinneulontakone.


Kuva 5. Pohjanneulontakone.


Kuva 6. Läpineulontakone.


Kuva 7. Naulauskone.




Jalokaasut, ne harvinaiset kaasumaiset
alkuaineet, jotka eivät yhdy muihin
alkuaineisiin: helium, argon, neon,
krypton ja ksenon.

Jalokivet, kiiltäviä, vahvasti
valoataittavia, läpinäkyviä, kauniinvärisiä
tai värittömiä, kovia kivennäisiä, jotka
kauneutensa, kestävyytensä ja harvinaisuutensa
vuoksi ovat haluttuja. Niitä erotetaan täys-
ja puoli-j:ia. Edellisiä ovat timantti,
korundi (sen erivärisillä muunnoksilla
eri nimet: punainen rubiini, sininen
safiiri, violetti itämainen ametisti,
punakeltainen itämainen hyasintti,
sininen itämainen akvamariini.
kullankeltainen itämainen topaasi,
valkea leukosafiiri), spinelli,
krysoberylli, berylli (tummanvihreä
smaragdi ja vaalean sinivihreä
akvamariini), topaasi, hyasintti,
turmaliini (sinisenä indigoliitti,
punaisena rubelliitti), granaatti
(punaisena almandiini l. itämainen
granaatti, tummanpunaisena pyrooppi
l. böömiläinen granaatti, keltaisena
kaneelikivi, smaragdinvihreänä
demantoidi, kellanvihreänä
grossulaari), opaali, fenakiitti,
turkoosi, krysoliitti, kordieriitti.
(Nimitys „itämainen" ei tarkoita löytöpaikkaa
vaan j:n erikoista kauneutta ja harvinaisuutta.)
Puoli-j:ia ovat vuorikide, ametisti,
aventuriini, agaatti, kalsedoni, karneoli,
krysopraasi, onyksi, heliotrooppi, jaspis,
,,kissansilmä", nefriitti, syaniitti,
lasuurikivi, adulaari, labradori,
fluoriitti, malakiitti. — J. hiotaan
timanttijauheen tai smirkelin avulla eri
muotoisiksi. Tärkeimmät päätyypit ovat
briljantti, taffelikivi ja
ruusu, joissa on vain tasaisia pintoja.
Vahvaväriset tai runsasvivahtelset j.
hiotaan tavallisesti kuperapintaisiksi. —
J:n paino mitataan karaateissa (1 karaatti
= 0,205 g). Eräitä j:ia on voitu
valmistaa keinollisesti (esim. rubiinia ja
safiiria); niistä on erotettava
väärennetyt j., jotka tavallisimmin ovat
erikoisesti valmistettua lasia. Suurinta
j.-kauppaa harjoitetaan Lontoossa,
Pariisissa ja New Yorkissa, hiontapaikkoina
ovat ennen muita Amsterdam, Lontoo ja
Antverpen mainittavat.

Jalokuoriaiset (Buprestidæ),
kovakuoriaisheimo. Kaunisvärisiä,
metallinhohtoisia tai kirjavia lajeja, ruumis
pitkäveteinen. Täysimuotoiset oleskelevat
tavallisesti kukissa, toukat kaivavat
käytäviään puiden runkoihin. Suomessa 25 lajia.

Jalokuusi (Abies), havupuusuku,
joka erotetaan lähisukuisesta kuusen
(Picea) suvusta litteiden neulastensa
ja pystyjen käpyjensä kautta. Siihen
kuuluvat m. m. Keski- ja Etelä-Euroopan
alemmissa vuoristoseuduissa kasvava
saksan- l. hopeakuusi (A. pectinata
l. alba), jonka neulaset ovat päältä
vihreät, alta valkeat ja asettuneet
vaakasuoraan melkein kampamaisesti
kahdenpuolen oksaa, pihta- l.
siperiankuusi (A. pichta l.
sibirica) ja pohj.-amer.
palsamikuusi (A. balsamea).

Jalometallit, ne pysyväiset raskaat
metallit, jotka eivät hapetu (ruostu)
ilmassa tavallisessa tai korkeassa
lämpötilassa. Niitä ovat kulta, hopea ja
platina; elohopeaa sanotaan puolijaloksi
metalliksi.

Jaloni (ransk.), latta, vaakitustanko,
3-4 m:n pituinen maanmittaustanko, jossa on mustan
ja punaisen tai valkeankirjava asteikko; nimitystä
käytetään myös asteikottomasta merkkitangosta tai -lipusta.

Jalopeura. 1. Runollisessa ja
uskonnollisessa kielessä leijonan nimitys. —
2 Eläinradan 5:s merkki (♌); myös
tähtisikermä pohj. taivaalla, sisältää
1:sen luokan Regulus-tähden.

Jalopeurankita (Antirrhinum),
naamakukkaisten heimoon kuuluva
ruohokasvisuku, jonka kauniskukkaisia
lajeja (A. majus ja A.orontium)
viljellään kukkatarhoissa.


Jalopeurankita.


Jalostus ks. Karjanjalostus
ja Kasvinjalostus.

Jalostusvaha valmistetaan esim. hartsista
(6 os.), vahasta (3 os.) ja pellavaöljystä (1 os.)
sulattamalla nämä yhteen. Sulalla j:lla
sivellään hedelmäpuuoksastukset, väliin myös
silmikoimiset, ilmanpääsön estämiseksi.

Jalousie [žaluzī'] (ransk.),
mustasukkaisuus; puoliverhot. — Jaloux [žalū'],
mustasukkainen, kateellinen.

Jalovaara, rikkikiisuesiintymä
Suistamon pitäjän pohjoisosassa.

Jalta (nyk. Krasnoarmejsk),
kaupunki Venäjällä, Krimin etelärannalla.
Kylpypaikka ja keuhkotautiparantola. 26,000 as.




Jalu, Jalukiang, Mantšurian ja
Korean rajajoki, laskee Keltaiseenmereen. 510 km.

Jaluit [džalu't], Marsnallsaariston
(jap. mandaatti) tärkein saariryhmä.

Jalusnuora, kuutti, skuutti,
köysi tai nuora, jolla purjeen peräpuolinen
alakulma pidetään paikoillaan.

Jalustin ks. Kuuloluut.

Jamagata, Aritomo (1838-1922),
jap. sotamarsalkka ja valtiomies. Ensim.
armeijan päällikkönä sodassa Kiinaa
vastaan 1894, us. ministerinä, jap.-ven.
sodassa 1904-05 ylipäällikkönä.

Jamaika, Englannille kuuluva
Antillien saari; 10,895 km2, 900,000 as.,
niistä 77 % neekereitä, 18 % sekarotuisia,
vajaa 2 % eurooppalaisia. Pääelinkeino
maanviljelys, banaani tärkeä vientitavara.
Pääkaup. Kingston.


Jamaika. St. Ann's Bayn kaupunki.


Jambi (kreik.), lyhytpitkä runojalka,
jossa korko jälkimmäisellä tavulla
( |_| _' ). Jambisia runomittoja ovat m. m.
aleksandriini (ks. t.) ja silosäe l. blank
verse (ks. t.). — Jambirunous l.
iambosrunous, kreik. hyökkäys- ja
herjausrunoja, saaneet nimensä siitä, että
jambin koteuttaja kreik. runoudessa,
Arkilokos, kirjoitti herjausrunoja.

Jamboree [džämborī], eri maiden
partiolaisten yhteiskokous, jossa
yhteisiä kenttä- ja leiriharjoituksia.

Jamburg, Jaama (ks. t.).

James [dšeimz], Henry (1843-1916),
amer. kirjailija. Teoksia: „Roderick
Hudson", „The American". — James,
William (1842-1910), amer. filosofi,
pragmatismin (ks. t.) pääedustaja. Teoksia
suomen.: „Pragmatismi", „Sielutiede ja
kasvatus", „Uskonnollinen kokemus
moninaisuudessaan", „Elämän ihanteita".

James Bay [džeimz bei],
Hudsoninlahden eteläosa.

Jameson [dšeimsən], Sir Leander
Starr (1853-1917), et.-afr. poliitikko,
lääkäri. Teki 1895 onnistumattoman
hyökkäyksen Transvaaliin kukistaakseen
buurien vallan. Kapmaan pääministerinä 1904-08.

James River [džeimz rivə], 720 km
pitkä joki Virginian valtiossa
Yhdysvalloissa. Laskee Chesapeakelahteen.

Jamestown [džeimstaun]. 1. S:t
Helena-saaren pääpaikka; hiiliasema. —
2. Kaup. New Yorkin valtiossa
Yhdysvalloissa; huonekalu- ja villatehtaita.
39,000 as. — 3. Kaup. Virginiassa,
Yhdysvalloissa; lähellä vanhin engl.
uudisasutus, per. 1607.

Jamilahti, opettajien lepokoti
Laatokan rannalla Sortavalan pitäjässä
Kirjavalahden suulla. Talvisin toimii siinä
v:sta 1920 Raja-Karjalan kansanopisto.

Jamin [žamä'], Jules Célestin
(1818-86), ransk. fyysikko, tutkinut
pääasiassa valo-opin, magnetismin ja
sähköopin alaan kuuluvia ilmiöitä.

Jammes [žam], Francis (s. 1868),
ransk. kirjailija. Teoksia suomen.: „Kadonnut lammas".

Jamnitzer [-tser] (Jamizer),
Wenzel (1508-85). mainehikas saks.
kultaseppä; työskenteli Nürnbergissä.


Jamnizerin
pokaali.


Jamsjuuri, yamsjuuri ignami,
eräiden tropiikeissa viljeltyjen monen
metrin pituisten kiertokasvien
(Dioscorea) mukulamaiset,
tärkkelysrikkaat juurakot; yleisin laji
on itä-aas. D. batatas, Itä-Intiassa
ja Tyynenmeren saarilla viljellään enimmin
D. alataa. Maultaan j:t muistuttavat
perunoita, tavallisesti ne säilytetään
auringonpaisteessa kuivattuina.

Jana, geom., kahden
pisteen (j:n päätepisteitten) erottama
suoran viivan osa.

Jana, 1,050 km pitkä,
Pohjois-Jäämereen laskeva joki
Itä-Siperiassa; suuri suistomaa.



Janakkala, kunta Hämeen läänissä.
Hämeenlinnasta kaakkoon, 407,8 km2,
8,049 as. (1925). Tervakosken paperitehdas.

Jananus ks. Hämekoski.

Janaon [šanaō'], Ranskan siirtomaa
Etu-Intian itärannalla, Godavari'n
suistossa; 18 km2, 4,700 as.

Janaslahti, Laatokan lahdelma ja sen
rannalla oleva lastaus- ja laituripaikka
Impilahdella.

Janet [žanē'], Paul (1823-99), ransk.
filosofi. Teoksia: ,,Principes de metaphysique
et de psychologie". — Janet,
Pierre (s. 1859), ransk. lääkäri ja
sielutieteilijä, julk. huomattavia
tutkimuksia sielullisista häiriötiloista:
,,L'automatisme psychologique", ,,Les
obsessions et la psychasténie", ,,Les nevroses".

Jangtsekiang, ,,sininen joki", Kiinan
pisin joki, n. 5,000 km. Lähdejoet
Tibetissä, laskee Itä-Kiinan mereen.
Liikeväylänä erittäin tärkeä: sen ja sen
lisäjokien varsilla toistasataa kaupunkia.

Janhus, lylymuodostus (ks. t.).

Janiculum, Roomaan kuuluva kukkula.

Janina, Jania, Joannina, kaup.
Pohjois-Kreikassa, samannimisen pienen
järven rannalla. 21,000 as.

Janitšaarimusiikki, pelkistä
puhallus- ja lyömäsoittimista koottu
orkesterimusiikki.

Janitšaarit (turk.), Turkin sulttaanin
Orkhanin 1330 perustama jalkaväki,
johon ensiaikoina otettiin vain
kristityiltä ryöstettyjä muhamettilaisiksi
kasvatettuja lapsia. Oltuaan sulttaanin
paras tuki j. muuttuivat maanvaivaksi.
Hajoitettiin 1826.

Jankko, ruokamullan alla lähinnä
oleva maakerros, vaaleampaa ja tiiviimpää
kuin ruokamulta. [Aarnio (Geotekn.
Tiedonantoja 30).]

Jankkuri, jankkoaura, työase
jankon kuohkeuttamiseen kyntövaosta käsin;
kulkee kääntö auran jäljessä.


Jankkuri.


Jankó [jaŋkō], Janos
(1868-1902), unk. kansa- ja maantieteilijä.

Jankow l. Jankau, paikkakunta
Tšekko-Slovakiassa 5 penik. etelään
Praagista. J:ssa Torstensson 30-vuotisessa
sodassa voitti keisarilliset 1645.

Jan Mayen [janmā'jen], asumaton
kalliosaari Pohjois-Jäämeressä,
Islannista koilliseen. Korkein kohta,
Beerenberg (2,545 m) on sammunut tulivuori.
Norj. ilmat, asema (per. 1921). Saari ei
kuulu millekään valtiolle. Sen löysi holl.
Jan Mayen 1611.

Jannings, Emil (s. 1886), saks.
filminäyttelijä.

Jannsen, Johann Woldemar
(1819-90), vir. kansankirjojen laatija.
Perusti Viron ensim. sanomalehden
ja ensim. vir. lauluseuran.

Jansen, Jens Jonas (1844-1912),
norj. pappi. Teoksia suomen, m. m.
,,Tilaa Jeesukselle".

Jansenilaisuus, uskonnollinen suunta
1600- ja 1700-lukujen kat., vars.
Ranskan kirkossa; saanut nimensä alankom,
jumaluusoppineesta Cornelius Jansenista
(1585-1638), joka halusi uudistaa kat.
kirkon Augustinuksen synti- ja
armo-opin pohjalla. Liikkeen keskukseksi tuli
Port Royalin luostari lähellä Pariisia.
Sen johtajia oli Antoine Arnauld, jonka
sisar oli Port Royalin abbedissa, ja sen
huomattavimpia kannattajia Blaise
Pascal. Paavi julisti 1653 harhaoppisiksi
eräitä j:n oppilauselmia, Port Royal
hävitettiin 1710, ja 1718 julistettiin
vastaanhangoittelijat pannaan. J:ta on vielä
Hollannissa.

Janson, Gustaf (1866-1913), ruots.
kirjailija. Teoksia suomen.: „Paratiisi",
,,Abrahamin uhri", ,,Fortuna-rouvan
suosikki", „Ensimmäiset ihmiset", ,,Costa
Negra-yritys". — Janson, Kristofer
(1841-1917), norj. kirjailija ja
unitaari-seurakunnan perustaja. Teoksia suomen.
„Ylioppilas ja papintytär". — Janson,
Ture (s. 1886), Suomen ruotsink.
kirjailija. Teoksia: „De ensamma
svenskarna", „Verkligheten", „Vänskapsbyn".

Janssen, Börge (s. 1867), tansk.
kirjailija. Kirj. suuren joukon
sivistys-hist. romaaneja. — Janssen,
Johannes (1829-91), saks. kat. historioitsija.
Pääteos: „Geschichte des deutschen
Volkes seit dem Ausgange des Mittelalters".
— Janssen [žāse'n], Pierre Jules
César (1824-1907), ransk. astrofyysikko,
tutkinut etupäässä spektraalianalyysia; osoitti,
että osa auringonspektrissä näkyvistä Fraunhoferin
viivoista aiheutuu maan ilmakehän vaikutuksesta.



Jansson [jā-], Eugène
(1862-1915), ruots. taidemaalari, Tukholman
luonnon ja alastoman miesruumiin kuvaaja.
— Jansson, Karl Emanuel
(1846-74), suom. maalaaja. Opiskeli
Düsseldorfissa. Maalannut laatukuvia
kotiseudultaan Ahvenanmaalta. Teoksia:
„Ristiässä", „Kosinta", „Ropo haaviin".
[Hintze (Taiteilijaseuran joulualbumi
1925).] — Jansson, Viktor (s. 1886),
kuvanveistäjä. Teoksia: Tampereen ja
Lahden vapaudenpatsaat, R. Stigellin
rintakuva, Toivo Kuulan kuolinnaamio.
Puoliso: taiteilijatar Signe
Hammarsten-Jansson (s. Ruotsissa 1882).


K. E. Jansson: Ropo haaviin.


Jantsekiang, Jangtsekiang (ks. t.).

Januarius (lat.), tammikuu.

Janus, muinaisit. valon jumala, joka
aukaisi ja sulki taivaan portit. J. oli
kaiken alun ja lopun jumala; hänelle
pyhitettiin kunkin kuun 1 p. ja tammikuu
sekä kaikki ovet ja portit. J. kuvattiin
kaksikasvoisena. Hänen temppelinsä
Roomassa oli avoinna sodan aikana.


Janus.


Jaoituslaki. J:ksi sanotaan 19/5 1925
annettua lakia kunnallisen jaoituksen
muuttamisesta,

Jaoituspalkkajärjestelmä, sellainen
virkamiesten palkkajärjestelmä, että
virkamiehet olivat oikeutetut palkakseen
kantamaan vero- tai kruununtaloista
valtion veroja, vakinaista veroa ja
kruununkymmenyksiä. Tämä palkkajärjestelmä
on vähitellen lakkautettu, varsinkin
v:sta 1844 lähtien.

Jaollisuus. 1. Fys. Aineen yleinen
ominaisuus, että sitä mekaanisin
keinoin voidaan ositella. J. ei ole rajaton;
mekaaninen j. päättyy molekyyleihin;
nämä voidaan jakaa kemiallisesti atomeihin.
— 2. Matem. Jos kokonainen lauseke
(tai luku) (a) voidaan saattaa tulon
muotoon, jossa tekijänä on toinen lauseke
(tai luku) (b), jossa ei ole muita
kuin kokonaisia lausekkeita (tai lukuja),
niin edellinen a on jaollinen
jälkimmäisellä b:llä. — Jaoton on
luku, johon ei sisälly tekijänä mikään
lukua itseään pienempi luku, esim. 1, 3,
11. Muiden lukujen tekijöinä näitä
sanotaan niiden alkutekijöiksi.

Jaos, sot., puoli patteria,
käsittäen 2 tykkiä.

Jap, Karoliinien saaristoon kuuluva
saari; 207 km2, 6,500 as.
Lennätinkaapeli Mariaanien saaristossa olevalle
Guam-saarelle ja Celebesin kärjessä
olevaan, Menadon kaupunkiin. J:n
omistusoikeudesta käytiin 1920-21 ankaraa
kiistaa Japanin ja Yhdysvaltain välillä; se
ratkaistiin 1921 niin, että saari kuuluu
Japanin mandaattialueeseen, mutta
Guamiin johtavaan kaapeliin nähden on
Yhdysvalloilla, Jap-Menadon kaapeliin
nähden Japanilla valvontaoikeus.

Japani (jap. Nippon, Dai Nippon),
,,Nousevan auringon maa", keisarikunta
Itä-Aasiassa. (Kartta ks. Kiina.)
Varsinaisen J:n muodostaa 4 suurta saarta,
Hokkaido (ennen Jesso), Hondo l. Honšu, Šikoku
ja Kiušiu, sekä n. 3,900 pikku saarta m. m.
Riukiu- ja Boninsaaret sekä Kuriilit; yht.
385,522 km2, 60 milj. as.
Ulkoalueineen (Etelä-Sahalin, Korea, Formosa,
Mariaanit, Karoliinit, Marshallsaaret ja
Kiinalta vuokrattu Kuantungin alue)
n. 680,000 km2, n. 80 milj. as. —
Runsaasti tulivuoria (n. 35 toimivaa) ja
lämpimiä lähteitä, maanjäristykset ja
tuhoisat hyökyaallot ovat verraten
yleisiä. Korkein vuori on Fujiyama (3,790 m)


Vaakuna.

— Ilmasto pohjoisessa kylmää, Formosassa
troopillista; yleensä on J:ssa kylmempää
kuin vastaavilla leveysasteilla Euroopassa,
varsinkin talvella, vaikka Kuro-Šio-virta
suuresti lauhduttaa talvi-ilmastoa.
Monsuunituulet tuovat kesäisin ja syksyisin
runsaasti sadetta, mutta talvet ovat kuivia.
Syksyisin ja keväisin raivoavat ankarat
pyörremyrskyt, taifunit, tehden laivaliikenteen


JAPANI


1. Japanilainen viljelysmaisema.


2. Riisinistutusta Japanissa.


JAPANI


3. Japanilaista jokimatkustusta.


4.Teenkorjuussa.


5. Perhe aterialla.


vaaralliseksi ja aiheuttaen maallakin
suuria vaurioita. — Kasvillisuus on
Kuriileilla aito polijoisaasialaista (m. m.
sembramänty), Sahalinilla ja Hokkaidon
pohjoisosassa ovat pohj. lehtipuut
leimakasveja. Hokkaidon eteläosassa ja
Hondolla n. 35°:een kasvaa tammia,
pyökkejä, vaahteroita, saarnia y. m.,
etelämpänä Hondolla sekä Šikoku- ja
Kiušiusaarilla ainavihantia lehtipuita ja
-pensaita (Magnoliaceæ, Lauraceæ),
Riukiusaarilla ja Pohjois-Formosassa on
kasvillisuus subtrooppista, Etelä-Kiinaa
muistuttavaa, ja eteläisimmässä
Formosassa troopillista (palmuja, kamferipuu,
käpypalmuja) Kukkaisviljelys on J:ssa
yleistä ja sieltä on Eurooppaankin tuotu
lukuisia koristekasveja (esim.
Chrysanthemum, Prunus, Camellia). —
Eläimistö on runsaslajinen, monet
imettäväiset kuuluvat samoihin sukuihin mutta
eri lajeihin kuin meikäläiset. J:lle
ominainen sammakkoeläin on jättiläissalamanteri.
Meret ovat erikoisen kalaisia. — Väestö.
Japanilaiset luetaan tav. mongolilaiseen
rotuun. Heissä on erotettavissa 2 eri tyyppiä.
Toinen on solakkavartaloinen, kapeakasvoinen,
kapeanenäinen, toinen tanakka,
leveäkasvoinen, litteänenäinen, poskipäät
ulkonevat ja suu iso. Sivistyneistön suurin
osa on ollut enimmäkseen ensinmainittua
tyyppiä, varsinainen rahvas jälkimmäistä;
nyttemmin ne ovat toisiinsa
sekoittuneet. Niiden nojalla on selitetty
japanilaisten olevan kahdesta
kansanaineksesta, malaijilaisesta ja
pohjois-aasialaisesta muodostunutta sekakansaa.
Sitäpaitsi on heihin sekaantunut myös
korealaista ainesta ja ainoja.
Väestötiheys on jokseenkin sama kuin Belgian ja
Englannin. — V:sta 1889 vallitsee maassa
uskonnonvapaus. Alkuperäinen
kansanuskonto on šinto (ks. t.), ja sen
kannatus on vieläkin suurin. Buddhalaisuus
on niinikään laajalti levinnyt.
Kristittyjä on n. 260,000, lähetystyöstä
huolehtivat etupäässä englantilaiset ja
amerikkalaiset, (vrt. Lähetys ja
Lutherilainen Evankeliumiyhdistys.)
— Opetusolot hyvin järjestetyt,
oppivelvollisuus vallitsee; 5 valtion
yliopistoa ja useita niiden kanssa
tasa-arvoisia yksityisyliopistoja.
Sanomalehdistö on viime vuosina suuresti
kehittynyt; 1921 oli 1,137 sanomalehteä ja
2,843 aikakauskirjaa. — Elinkeinoelämä.
Pääelinkeino maanviljelys, viljelyskasveista
tärkein riisi, viljelystapa on vielä
alkeellista. Tee ei ole kiinalaisen veroista.
Mulperipuuta viljellään silkinviljelystä
varten runsaasti varsinkin Hondon
keskiosassa. Varsinainen karjanhoito on
perin vähäistä, nautakarjaa pidetään
miltei yksinomaan ajotöitä varten;
siipikarjaa on runsaammin. Teollisuuden eri
aloilla työskentelee n. 1,7 milj. henkeä
ja kalastuksessa n. 1,3 milj. Tärkeimmät
vientitavarat ovat raakasilkki,
puuvillatavarat ja -langat, silkkikankaat,
kivihiili, sokeri, tee, paperi ja tulitikut;
tärkeimmät tuontitavarat puuvilla, rauta,
koneet, öljykakut, sokeri, riisi ja villa;
tärkeimmät kauppamaat Yhdysvallat,
Kiina, Intia ja Iso-Britannia. J:n
kauppalaivasto: 4,150,000 bruttotonnia;
rautateiden pituus 13,640 km. Raha:
1 jen = 100 sen'iä. — Valtiomuoto ja
hallitus. J. on perustuslaillinen
keisarikunta v:sta 1889. Keisarin
(arvonimi tenno; eurooppalaiset käyttävät
nimitystä mikado) valta on
verraten suuri; ministerit ovat vain hänelle
vastuunalaiset; ministeristön ohella
on keisarin neuvonantajana,
varsinkin ulkoasioissa ja perustuslain
tulkinnassa, 26-miehinen valtioneuvosto.
Eduskunta, jonka valta siis on joks.
vähäinen, jakautuu kahteen kamariin.
Ylähuoneeseen kuuluu keis. suvun sekä
ruhtinaallisten ja aatelissukujen
edustajia, keisarin nimittämiä ja eräiden
harvojen varakkaimpien kansalaisten
valitsemia edustajia, yht. n. 400 jäsentä;
alahuoneen edustajain (nyk. 464) vaaliin
oikeutettujen kansalaisten lukua (nyk.
2,860,000) rajoittaa vaalisensus.
Perinpohjainen vaalilain uudistus on
valmisteilla. Varsinaisia puolueita ei ole, vain
tilapäisiä ryhmittymisiä valtiollisten
toimihenkilöiden ympärille.
Puolustuslaitos on järjestetty yleisen
asevelvollisuuden pohjalle, rauhanaikainen miesluku
n. 240,000. — Pääkaup. Tokio.

Historia. Japanilaiset elivät alkuisin
pienissä sukuyhdyskunnissa. Kiinal.
vaikutuksesta syntyi n. 660 j. Kr.
jonkunlainen keskushallitus. Maata hallitsivat
muka auringon jumalattaresta
polveutuvat keisarit, mutta nämä menettivät
pian todellisen hallitsijanvallan ja olivat
v:een 1868 eristettyinä hovissaan.
Todellinen valta oli 700-luvulta lähtien
sotaväen ylipäällikön šogunin käsissä. Ylin
aatelisto, n. s. daimiot, hallitsi
läänejänsä länsimaisten suurvasallien tapaan.
Aatelismiesten aseellisten seurueitten
jäsenistä muodostui alempi aatelisto, n. s.
samurai-luokka.

Suoranaiseen yhteyteen eurooppalaisten kanssa
J. joutui 1543, jolloin sinne
tuli portugalilaisia. Kauppiaiden mukana



saapui jesuiittoja, jotka tekivät
menestyksellistä lähetystyötä, kunnes v:sta
1596 alkoi verisiä vainoja, ja pian
kristinusko täydellisesti kiellettiin.
Yksistään hollantilaisten kanssa käytiin
jonkunverran kauppaa.

V. 1854 J:n oli avattava satamia
amerikkalaisille; samat oikeudet oli pian
myönnettävä myös euroopp. valloille.
Ulkomaalaisten tunkeutuminen J:iin ja
heille tehdyt myönnytykset herättivät
suuttumusta kansalliskiihkoisessa,
keisarivallan uudistamista harrastavassa
puolueessa. Muukalaisvastaiset
levottomuudet loppuivat kuitenkin Englannin
ja Ranskan 1865 toimeenpanemaan
laivastomielenosoitukseen. V. 1868 keisari
Mutsuhito kukisti samuraiaateliston
avulla šogunin ja tuli maan todelliseksi
hallitsijaksi. Siitä pitäen J. on nopeasti
eurooppalaistunut.

V. 1894 Kiinan ja J:n kilpailu
Koreasta aiheutti sodan, jonka J. voitti;
Kiinan oli 1895 luovuttava Korean
yliherruudesta ja annettava Japanille
Liau-tungin niemimaa ynnä Port-Arthur,
Formosa ja Pescadores-saaret sekä
maksettava sotakorvausta. Venäjän
vaatimuksesta J:n täytyi sam. v. luopua
Liau-tungista, jonka Kiina 1898
Port-Arthurin kera vuokrasi Venäjälle. V. 1900
J. otti osaa boksarikapinan
kukistamiseen. Kun Venäjä näytti aikovan
anastaa Mantšurian ja sekaantua Korean
asioihin, J. liittoutui 1902 Englannin
kanssa. Helmik. 1904 syttyi sota J:n
ja Venäjän välillä. Lähetettyään
Korean kautta sotaväkeä Mantšuriaan J.
valloitti Liau-tungin niemimaan ja
Port-Arthurin (tammik. 1905), karkoitti
venäläiset Etelä-Maritšuriasta ja valtasi
Etelä-Sahalinin. Suurimmat taistelut
olivat Mukdenissa helmik.-maalisk. 1905
ja Tsušiinan saaren edustalla;
molemmissa venäläiset voitettiin. Portsmouthin
(Yhdysvalloissa) rauhassa syysk. 1905 J.
sai Etelä-Sahalinin ja Venäjän oikeudet
Etelä-Mantšuriassa; Korea säilytti vain
nimellisesti itsenäisyytensä J:n
yliherruuden alaisena. Jo 1910 se liitettiinkin
maakuntana J:iin. Maailmansodassa J.
valloitti Saksalta Kiau-tšoun, joka
myöh. palautettiin Kiinalle, ja
saariryhmiä Tyynessämeressä sekä hankki
itselleen taloudellisia etuoikeuksia Kiinassa.
Helmik. 1922 J. teki sopimuksen
Englannin, Ranskan ja Yhdysvaltojen kanssa,
jolloin liitto Englannin kanssa lakkasi
olemasta voimassa, sekä tammik. 1925
Venäjän kanssa. Syysk. 1923
maanjäristys teki J:ssa vahinkoja 10 miljardin
jen'in arvosta, J:n ja Yhdysvaltojen
välejä on kiristänyt viimemainitun pyrkimys
ehkäistä J:sta tulevaa siirtolaisuutta.

Japanilainen musiikki perustuu,
kuten kiinalainenkin, pentatoniseen
asteikkoon. Mutta Japanissa on
kiinalaisen asteikon ohella kehittynyt kaksi
sen muunnosta siten, että asteikon terssi
tahi myös sen seksti on siirretty 1/2
askelta alemmaksi.

Japanilainen paperi on erikoisen
lujista raaka-aineista käsin valmistettua
paperia. Muutamat lajit ovat kankaiden
veroisia ja käytetään kudoksien asemasta.
Vielä valmistavat japanilaiset esim.
faneerilla päällystettyä ja nahantapaista
paperia, jonka veroista ei muualla osata tehdä.

Japanin kieli ja kirjallisuus.
Japanin kieli on monitavuinen ja
taivutettava kieli, mahdollisesti sukua
korealle, mutta tuskin kiinalle; kirjoitusmerkit
yksinkertaistetut kiinalaisista.
— Kirjallisuus alkaa 700-luvulla
j. Kr., jolta ajalta pari historiateosta
ja suuri runoteos ,,Kymmenentuhannen lehden
kokoelma". Klassillinen kausi on 900-1100-luvut.
Kuuluisimmat teokset ovat kahden
naiskirjailijan kirjoittamat, Murasaki
Šikibun tapoja kuvaava laaja romaani
..Gendži-Monogatari" ja Sei Šōnagoni'n
lastukokoelma „Makura no Sōši".
1200-1500-luvut olivat alennuksen aikaa.
Uusi nousu alkaa 1600-luvulla, aluksi
kiinalaisuuden merkeissä. V:n 1868
jälkeen on japaniksi käännetty suuret
määrät euroopp. kirjallisuuden tuotteita
ja koetettu kirjoittaa romaaneja
länsimaisten mallien mukaan.


Japanilaista kirjoitusta.


Japaninmeri, itäaasialainen
reunameri, Korean, Japanin saarten ja
Sahalinin rajoittama.

Japanin saaret, Hokkaido l. Jesso,
Hondo l. Honšu, Sikoku ja Kiušiu sekä
näiden ympärillä olevat pikkusaaret.



Japanin setri (Cryptomeria japonica),
Japanissa ja Kiinassa kasvava havupuu,
jolla on käyrät neulaset ja 15-30 cm
pitkät kävyt; Euroopassa puistopuuna.


Fujiyama aallon pohjasta katsottuna, Hokusain puupiirros.


Posliinimaljakko
(ennen v. 1690).


Lakeerattu kirjoituslipas, tehnyt
Ogata Korin.


Japanilaista kirjakuvitusta.


Kwannon-jumalolento,
(Hokkeji, 900—1000-luku.)


Japanin taide alkaa oik.
buddhalaisuuden maahantulosta 500-luvulta.
Rakennustaiteen merkittävimmät tuotteet
ovat sirot ja koristellut puusta
rakennetut int.-kiinal. vaikutusta
osoittavat temppelit ja palatsit
puutarhoineen. Kuvanveistotaiteen tuotteet ovat
osin jättiläismäisiä, mietiskeleviä
Buddhan kuvia, osin pelottavan
realistisia henkilökuvia. Viimemainituista saa
yksilöllisesti luonnehtiva muotokuvien
veistäminen alkunsa. 800-luvulla
esiintyi suuri taidemaalari Kose
Kanaoka, joka aloitti elinvoimaisen
kiinalais-buddhalaisen suunnan J. t:ssa
(Kose-koulu). Nuorempi Tosa-koulu otti
aiheita J:n historiasta ja oli luonteeltaan
ylimyksellinen. Taidekäsityön alalla
saavutettiin jo varhain erinomaisia
tuloksia (kudonta-, taonta- ja lakkatyöt).
1400-luvulta kiinal. vaikutus jälleen
lisääntyy. Maisemamaalauksessa siirrytään
pienten yksityiskohtien kuvaamiseen (kukkien,
yksityisten eläinten) ja runsaammasta värien
käyttelystä tušši-väreihin (mustaan ja valkoiseen).
Kuuluisimmat taitelijanimet ovat Kanō
Masanobu (k. 1520) ja Kanō




Motonobu (k. 1559), meidän päiviimme
Tosa-koulun kanssa kilpailleen
Kano-koulun perustajat, sekä Sesšu
(k. n. 1506). Taidekäsityön loistava
kehitys jatkui. Uusi taiteiden nousu
alkaa 1600-luvulla. Päämestarit ovat
Korin (k. 1716), joka oli etevä
sekä kukka- että lakkamaalarina, ja
Šijo-kouluun kuuluvat huomattavat
eläinmaalarit Sosen (k. 1821) ja
Ganku (k. 1838). N. 1700 väritetty
puupiirros esiintyy täysin kehittyneenä taidelajina
Sen suurimmat mestarit ovat Harunobu
(k. 1770), Utamaro, Hokusai ja Hirošige.
Vanhastaan hyvässä maineessa oleva keramiikka
saa uutta virikettä ja posliininvalmistus
kukoistaa muuttuakseen kuitenkin lopulta
kiinalaisen jäljittelyksi. Pienoistaiteen
alalta on m. m. somia pikkuvelstoksia. Japanin
eurooppalaistuminen on nopeasti
hävittänyt vanhaa kansanomaista taidetta.
[Münsterberg (saks., 1904-07).]

Japaninvaha, japanilaisista
Rhus-pensaista saatu rasva-aine.

Japura l. Yapura, Amazonin vasen
lisäjoki; n. 2,000 km.

Jaques-Dalcroze [žak-dalkrō'z],
Émile (s. 1865), sveits. säveltäjä,
parhaiten tunnettu rytmillisen
voimistelujärjestelmän luojana.

Jarabub l. Djarabub, keidas
Libyan erämaassa, karavaanitien varrella,
Siwahista länteen, it. ja egypt. alueen rajalla.

Jardin des plantes [žardā' de plāt],
Pariisin kasvit, puutarha, johon on
yhdistetty eläintarha ja jossa on museo
ja kirjasto.

Jardinière [žardinjä'r] (ransk.),
kukkaskori, -laite, -astia,

Jargon [žargō'] (ransk.), puhetapa,
joka on ominainen jollekin ihmisryhmälle;
kehuskeleva sisällyksetön puhe.

Jarkent l. Jarkand. 1. Joki
J.-darja Itä-Turkestanissa; yhdyttyään
Kašgariin on sen nimenä Tarim (ks. t.).
— 2. Kaup. J.-darjan varrella;
karavaaniteiden risteys, ympäristö hyvin
viljeltyä. 70,000 as.

Jaroslaw, kaup. Etelä-Puolassa,
Przemyélistä pohjoiseen. 25,000 as.

Jaroslav, ven. ruhtinaita. — 1. J. I
Vladimirovitš Viisas (978-1054),
Rostovin, myöh. Novgorodin ruhtinas,
pääsi 1019 viikinkien avulla Kiovan
suuriruhtinaaksi ja 1030-luvulla melkein
koko Venäjän hallitsijaksi. Perusti
Tarton, toimitutti n. s. J:n lakikirjan. —
2. J. II Vsevolodovitš (1190-1246),
Novgorodin ruhtinas, v:sta 1236 Kiovan
suuriruhtinas, Aleksanteri Nevskin isä.
Teki 1226 retken Hämeeseen; lähetti 1227
pappeja kastamaan karjalaisia; hänen
aikanaan Venäjä joutui mongolien
ylivallan alaiseksi.

Jaroslavl [jarasla'f], kaupunki
Keski-Venäjällä, Volgan varrella. Kutoma- ja
tupakkateoll. 100,000 as.

Jarres, Karl (s. 1874), saks.
poliitikko, Duisburgin ylipormestari.
Sisäministerinä 1923-25; oikeiston
ehdokkaana ensim. presidentinvaalissa 1925.

Jarru, laite, joka aikaansaamalla
hankausta hidastaa tai sääntelee jotakin
liikettä, erikoisesti pyörillä liikkuvien
kulkuneuvojen nopeutta. J:ssa on puinen tai
rautainen n. s. j.-tönkkä l. -kenkä c


Kuva 1.

(kuva 1) ja vipu (K), joka tönkän
painaa jarrutettavaa pyörää (ab)
vastaan, Rautatie- ja raitiovaunuissa
on sovitus usein kuvan 2 mukainen: voima P


Kuva 2.

vaikuttaa vetotangon a välityksellä
vipuun e, jolloin tangot b vetävät
j.-tonkat (c) pyörää vastaan. Vetävä
voima P aikaansaadaan ruuvilla ja
käsikammella (ruuvi-j.), vivulla (vipu-j.),
silinterillä ja männällä höyryn avulla
(höyry-j.) tai paineilmalla (ilma-j.),
vieläpä imuilmalla (tyhjiö l. vakuumi-j.) taikka
sähkömagneetilla (sähkö-j.). Ilma-
ja tyhjiö-j. on jatkuva, s. o.
veturinkuljettaja voi yhtaikaa käyttää
junan kaikkia j:uja, ja myöskin itsetoimiva,
niin että esim. junan katkettua tai tahallisesti
ilmajohtoa aukaistaessa (hätäjarrutus) juna
pysähtyy. Tavallisimpia ilma-j:uja on
westinghouse-j., jossa kaikki junan j:t
toimivat melkein silmänräpäyksessä.
Veturissa oleva ilmapumppu painaa ilman
pääilman säiliöön, josta se kuljettajaventiilin
kautta pääsee junan läpi kulkevaan pääilmajohtoon
E (kuva 3), josta haarajohto johtaa


Kuva 3.




toiminta venttiilin F kautta j.-silinteriin H
ja apuilmasäiliöön G. Kun kuljettaja
laskee E:stä ilmaa pois, työntää G:ssä oleva
ilma F:n pientä mäntää, jolloin
paineilma pääsee G:stä H:hon ja
työntäen mäntää aikaansaa j.-tönkkien
liikkeen. Laskemalla pääilmasäiliöstä ilmaa
E:hen sulkeutuu F, mutta laskee uutta
ilmaa G:hen. Knorrin pika-j. on
parannettu westinghouse-j. — Tyhjiö-j:ssa
synnyttää veturissa oleva ejektori
tyhjiön pääjohtoon, apuilmasäiliöön ja
männän molemmille puolille j.-silinteriin,
joka on pystyasennossa. Apuilmasäiliö
on yhdistetty j.-silinterin yläosaan,
mutta sen ja pääjohdon välillä on
johtoon päin aukeneva läppä. J.-silinterin
alaosa on välittömästi pääjohtoon
yhdistetty. Kun kuljettaja vähentää tyhjiötä
pääjohdossa, vähenee siis tyhjiö silinterin
alaosassa, jolloin mäntä nousee ja kiristää j:t.
Nostokoneissa käytetään vanne-j:ua
tavallisesti sovitettuna niin, että j.-pyörä
kytkeytyy jarrutettavaan akseliin vasta
nostavan voiman lakattua vaikuttamasta (kuva
4). Hellittämällä j:ua kuorma laskeutuu.


Kuva 4.


Jarrutus l. obstruktsioni,
valtiopäivillä toisinaan käytetty menettelytapa,
jolloin vähemmistö loppumattomalla puhumisella
ja muutosehdotuksilla sekä poissaololla
häiritsee eduskunnan toimintaa koettaen
siten saavuttaa joitakin tarkoitusperiä.

Jasmiini (Jasminum), öljypuiden
heimoon kuuluva kasvisuku. N. 200
pensaslajia; kukat pienehköt, valkeat tai
keltaiset, tuoksuvat. Useita lajeja
koristuskasveina. J. grandiflorumin,
J. odoratissimumin y. m. kukista
valmistetaan j.-öljyä
(hajuvesiteollisuuteen). — Meillä
puutarhoissa viljelty j:ksi sanottu
pensas on metsä-j. (Philadelphus
coronarius), joka kuuluu aivan toiseen
heimoon kuin varsinainen j.

Jasnaja Poljana [-ja'-], kylä ja
kartano Venäjällä, 6 km lounaiseen Tulan
kaupungista. Leo Tolstojn syntymä- ja
oleskelu- sekä hautapaikka.

Jason, Iason (ks. t.).

Jaspar [žaspa'r], Henri (s. 1870),
belg. poliitikko, ulkoasiainministerinä 1920-24.

Jaspis, tiivis, läpinäkymätön,
tavallisesti ruskeanpunerva kvartsin
muunos; käytetään koristekivenä
(puolijalokivi).

Jassy (rom. Iasi), kauppakaup.
Romaaniassa, Moldaussa, 8 km Prutin
länsipuolella; yliopisto. 76,000 as.

Jata on joukko yläpaulainsa päistä
toisiinsa kiinnitettyjä verkkopyydyksiä.
Käytetään m. m. silakan ajokalastukseen.

Jatkavaisuus l. inertia, kappalten
ominaisuus, jonka nojalla ne pyrkivät
säilyttämään liiketilansa, Galilei (1638)
keksi j:n lain (lex inertiæ): levossa
oleva kappale ei lähde liikkeelle ilman
ulkonaisen syyn, voiman, vaikutusta;
liikkeessä oleva kappale kulkee edelleen
suoraviivaisesti, nopeuden pysyessä
muuttumatta, jollei jokin voima saa
aikaan muutosta sen liiketilassa. Kuta
suurempi kappaleen massa, sitä suurempi
sen j., s. o. se vastustus, minkä
liiketilaa muuttava voima kohtaa, —
Jatkavaisuustäsmä. 1. Suure, joka
ilmaisee, miten suurta vastustusta kappale
tekee, jos voimapari pyrkii saattamaan
sen kiertoliikkeeseen määrätyn akselin
ympäri. Sen arvo on Σ mr2, missä m
merkitsee massapisteiden massoja ja r
vastaavia etäisyyksiä pyörähdysakselista,
— 2. Lujuusopissa poikkileikkauspinnan
muodosta riippuva suure, jota tarvitaan
jännityksiä ja taipumia laskettaessa.

Jatkettu rikos, pitkitetty rikos
(ks. t.).

Jatko-opetus. V. 1921 annetun
oppivelvollisuuslain mukaan tulee
kansakoulun läpikäyneen lapsen saada kahtena
seuraavana vuonna j:ta tai muuten
suorittaa vastaavat oppimäärät, ennenkuin
hänet pidetään oppivelvollisuutensa
täyttäneenä. J:ta varten tulee
kaupunkikunnassa, kauppalassa ja taajaväkisessä
yhdyskunnassa olla riittävä määrä
kansakouluihin liittyviä, pääasiallisesti
käytännölliseen elämään valmistavia
jatkoluokkia. Jokaisessa maalaiskunnassa on
annettava vuosittain niinikään
pääasiallisesti käytännölliseen elämään
valmistavaa j:ta vähintään neljä tuntia viikossa
kahdenkymmenenviiden viikon aikana.

Jatko-opisto, Helsingin suom. ja
ruots. tyttökouluun 1885 liitetty
oppilaitos, jonka tuli osaksi valmistaa
oppilaita opettajattariksi, osaksi hankkia
heille tilaisuutta jatkuviin opintoihin.
Ruots. j. lakkasi 1918, suom. jatkaa
toimintaansa ohjelma jonkun verran
laajennettunakin.

Jatkumo (lat. continuum), matem.,
yhtenäinen, jatkuva suurejoukko, jolla
on yksi tai useampi ulottuvaisuus
(yksiulotteinen, moniulotteinen j.). esim.
kaikki reaaliluvut, jonkin pinnan kaikki
pisteet.



Jatkuvaisuus, kontinuiteetti.
matem., fys., sellaisen funktsionin
ominaisuus, jossa kahta muuttujan arvoa
vastaavien funktsioninarvojen erotus
voidaan saada jokaista edeltämäärättyä
lukua pienemmäksi, valitsemalla vain
muuttujan arvot tarpeeksi läheltä
toisiaan. Sellaista funktsionia sanotaan
jatkuvaksi. Jos funktsionilla
jollakin kohdalla ei ole tätä ominaisuutta
niin siinä on katko, funktsioni on
epäjatkuva l. katkeava tässä
pisteessä. — vrt. Jatkavaisuus.

Jatkuva rikos. Kun rikos vielä
jälkeen sen hetken, jolloin se lain mukaan
tulee täytetyksi, katsotaan kestäväksi
rikollisen tahdon jatkuvana
toteuttamisena, puhutaan j:sta r:sta.

Jatševskij [-e'-], Artur
Arturovitš (s. 1863), ven. sienitieteilijä
ja kasvipatologi. Julk. teoksia Venäjän
sienikasvistosta ja erikoiskirjoitelmia
viljelyskasvien (perunan, viiniköynnöksen,
puuvillan y. m.) taudeista.

Jatulilaiset muodostumat, geol,
Fennoskandian proterotsooisissa (s. o.
peruskalliota nuoremmissa mutta
paleotsooisia muodostumia vanhemmissa)
muodostumissa erotettu kallioperän osasto, johon
kuuluvia kivilajeja on Äänisjärven
länsi- ja luoteispuolella, kapeana
kaistaleena Laatokan ja Pielisjärven välillä
sekä paikoitellen Pohjois-Suomessa.
Siihen kuuluu konglomeraatteja,
kvartsiitteja, dolomiitinsekaisia kalkkikiviä,
saviliuskeita sekä eräitä purkautuneita
kivilajeja. J. m. ovat poimuttuneita,
metamorfistisia ja liuskeutuneita;
alkuperäiset kerrosasennot ovat vähemmän
häiriytyneet ja kivilajien alkuperäinen laatu
paremmin säilynyt kuin muissa Suomen
liuskemuodostumissa. J:ia m:ia on myös
Ruotsissa Vennerin länsipuolella. —
Kysymys j:n m:n suhteesta muihin on
nykyisin tarkistuksen alaisena, ja
mielipiteet asiasta käyvät geologien
keskuudessa eri suuntiin.

Jatulinpatsaat, kaksi patsasta Kemin
Tornivaaralla, ladotut valkoisista ukonkivilaatoista,
isompi 2 m korkea. Ne lienevät uskonnollisessa
tarkoituksessa rakennetut.


Jatuliinpatsaat
Tornivaaralla.

— Jatulintarhat, viereen kuvattujen
kivirivitysten peräpohjalainen nimi.
Tavallisia rannikkoseuduillamme ja
eräissä muissa maissa: rakennetut
ratsastusleikkejä varten, varhaisimmat
jo pronssiajalla. Laajuus n. 25 m.


Jatulintarha.

— Jatulit (ruots.), tärinäin mukaan
Perä-Pohjassa muinoin asunut jättiläiskansa.

Jauhinkivet l. käsikivet,
kaksi yhtä suurta kiveä, päällinen
ja alinen, joilla vilja kivenpuulla l.
korennolla jauhetaan. Vilja kaadetaan
päällisen silmään; hienontuneena se
valuu kivien välistä kivenlaudoille.


Jauhinkivet.


Jauhomato, jauhopukin toukka. —
Jauhopukki (Tenebrio molitor),
mustanruskea kovakuoriainen, jonka toukat,
jauhomadot, elävät paitsi lahopuussa myös
jauhoissa ja leipävarastoissa.


Jauhopukki ja sen
toukka.


Jauhot valmistetaan jyviä tai herneitä ja
papuja hienoksi jauhamalla tai erottamalla 
perunoista niiden tärkkelys (peruna-j.).
Jyviä jauhettaessa niiden valkuainen
helposti murenee hienoksi jauheeksi,
jotavastoin kuori ja kasviaihe
ainoastaan särkyvät isommiksi kappaleiksi,
leseiksi, jotka seulomalla voidaan poistaa.
Seulotut j. myös sisältävät enimmin
tärkkelystä ja vähimmin typenpitoisia
aineita, jotka tavataan lähinnä jyvän
kuorta olevissa solukerroksissa.
Tärkeimpien jauholajien kem. kokoonpano
näkyy ohellisesta taulukosta.

Jauholaji           Vettä % Typenpitoisiaaineita % Rasvaa % Tärkkelystä,sokeria y.m. % Puumaisiaaineita % Tuhkaa %
Hienot vehnä-j . . . 13,4      10,2         0,9       74,7         0,3      0,5
Karkeat vehnä-j . . . 12,8      12,0         1,4       71,8         1,0      1,0
Seulotut ruis-j . . . 13,0       7,7         1,0       77,4         0,3      0,6
Seulomattomat ruis-j . . . 12,3      14,6         2,3       67,7         1,2      1,9
Kaura-j . . . 9,3      11,3         6,7	      70,3         0,9      1,5
Ohra-j . . . 14,8      11,4         1,5       71,2         0,5      0,6




Jaurès [žore's], Jean (1859-1914),
kuuluisa ransk. sosialistijohtaja, ,,L'Humanité"-lehden
toimittaja. Murhattiin sodan vastustajana. Teoksia
suomen. „Työläiset, isänmaa ja armeija".


J, Jaurès.


Jaurijoki, Tuloma-joen latvahaara
Kuollan niemimaalla.

Java, Jaava (ks. t.).

Jazz [jats], alk. luonnonkansoilta
saatujen tanssien musiikista, myöh. itse
tansseista, vars. foxtrotista, käytetty nimitys.
J. ei ole mikään erikoinen tanssi, vaan
tanssitapa, joka on riippumaton määrätyistä
vuoroista ja askeleista, mutta noudattaa tarkoin,
naurettavuuteen asti, soiton rytmiä. —
Jazz-orkesteri, (alk. neekeri)orkesteri, joka
kaikenlaisilla merkillisillä „soittimilla"
saa aikaan pauhaavan melun; päänumeroita jazz.

Jeanne d'Arc [žan-da'rk], myös
Orléans'in neitsyt (1412-31), ransk.
sankaritar, synt. Domremyn kylässä Champagnessa
talonpoikaisista vanhemmista. Pyhimysten näyissä
kehoittamana asettui 17-vuotiaana sotajoukon
etunenään englantilaisten ahdistaman isänmaansa
pelastamiseksi. Pakotti englantilaiset luopumaan
Orleansin piirityksestä ja vei Kaarle VII:n
Reimsiin kruunattavaksi. Kärsi tappion ja haavoittui
yrittäessään valloittaa Pariisia; joutui
1430 englantilaisten vangiksi ja poltettiin.
Julistettiin 1920 pyhimykseksi. Aiheena m. m.
Schillerin ja Shaw'n näytelmissä.


Jeanne d'Arcin tulo Orléans'iin
(Scherrerin maalaus).


Jean Paul [žā-pō'l] (1763-1825), oik.
Jean Paul Friedrich Richter,
saks. romanttinen kirjailija. Hänen
teoksensa uhkuvat herkkää tunteellisuutta,
ajatusrikkautta ja huumoria, mutta ovat
raskaasti luettavia. Teoksia: romaanit
„Hesperus", „Siebenkäs", „Titan", „Die
Flegeljahre".

Jebusilaiset, kanaanilainen heimo
Palestiinassa, jonka hallussa Jerusalem eli
Davidin aikoihin saakka.

Jeesus Kristus, kristillisen uskonnon
perustaja, synt. n. 5 vuotta ennen
ajanlaskumme alkua, k. 27 t. 30 j. Kr.
Nimi Jeesus on kreik. muoto hepr. nimestä
Josua - vapahtaja, Kristus vastaa hepr.
nimitystä Messias. Evankeliumien
mukaan J. syntyi Betlehemissä ja kasvoi
Nasaretissa. 30-vuotiaana hän alkoi
julkisen vaikutuksensa vaeltaen Galileassa
ja Judeassa julistaen Jumalan valtakuntaa
ja parantaen sairaita. Häntä seurasi
12 opetuslasta, jotka varmistuivat siinä,
että hän oli luvattu Messias. Johtajainsa
yllytyksestä kansa, joka oli aluksi
halukkaasti kuunnellut J:n opetusta, luopui
hänestä, ja syytettynä kapinallisista
hankkeista J. kuoli ristillä. Evankeliumit
kertovat edelleen J:n kuolleista nousemisesta
ja astumisesta ylös taivaaseen.

Jeesus Siirak, Jerusalemista kotoisin
oleva juut. kirjanoppinut, eli 100-luvulla
e. Kr. Hänen kirjoittamansa „Siirakin
kirja" on V:n T:n apokryfikir joista
vanhin ja arvokkaimpia. Se sisältää m. m.
syvästä elämänviisaudesta ja vakavasta
siveellisestä mielestä lähteneitä mietelmiä.

Jefferson [džefəsn], Thomas
(1743-1826), Yhdysvaltojen kolmas presidentti
1801-09, „riippumattomuusjulistuksen isä".

Jefferson City [džefəsn sitti],
Missourin valtion (Yhdysvallat) pääkaup.
Missouri-joen varrella; maanviljelyskoneita,
teurastamoita, Lincolnopisto
(neekeriopettajia varten). 15,000 as.



Jeffersonville [džefəsnvil], kaup.
Yhdysvalloissa, Indianassa, Ohion varrella;
veturien ja rautatievaunujen valmistusta.
10,000 as.

Jefreitteri (saks.), sotilaallinen
arvonimi, vastaa nykyisessä sotaväessämme
korpraalin arvoa.

Jefta, Israelin n. s. suuria tuomareita,
ammonilaisten voittaja. Lupauksen
sitomana uhrasi ainoan tyttärensä.

Jegorevsk, kaup. Venäjällä, Moskovasta
kaakkoon; puuvillateoll. 19,000 as.

Jehova, virheellinen muodostelma
nimestä Jahve (ks. t.).

Jehu, Israelin kuningas 842-814 e. Kr.
Menetti Damaskoksen kuninkaalle
Jordanin itäpuolella olevat maakunnat,
vaikka oli liitossa Assyrian kanssa.

Jeisk, saatamakaup. Venäjällä,
Asovan-meren itärannalla. 42,000 as.

Jekaterinburg [-bu'rg] l. Sverdlonsk,
kaup. Venäjällä, Uralilla. Uralin tehtaiden ja
vuoriteollisuuden hallinnon keskuspaikka,
yliopisto. 70,000 as. — Heinäkuussa 1918
murhattiin J:ssa tsaari Nikolai II perheineen.

Jekaterinodar, Krasnodar (ks. t.).

Jekaterinoslav [-a'f] kaup.
Venäjällä, samannimisessä Ukrainan
kuvernementissa Dneprin varrella, rautateoll.
170,000 as.

Jelets, kaup. Keski-Venäjällä, Orelin
kuvernementissa, Tulasta etelään. 40,000 as.

Jelisavetgrad [-gra'd],
teollisuuskaup. Etelä-Venäjällä, Ukrainassa.
77,000 as.

Jelisavetpol, Elisabetpol [-po'lj]
(nyt Gandža), kaup. Aserbeidžanissa,
Kura-joen varrella; mattojen valmistusta. 41,000 as.

Jellachich de Buzim [jellatšitš de
būžim], Josef (1801-59), itäv. kenraali,
Kroatsian baani, kreivi. Vastusti
eteläslaavilaisten alueitten
unkarilaistuttamista tahtoen antaa kaikille
kaksoismonarkian kansallisuuksille samat
oikeudet. Taisteli 1848 unkarilaisia vastaan
ja otti osaa kapinallisen Wienin valloitukseen.

Jellicoe [-dželikou], John
Rushwort (s, 1859); engl. amiraalii, earl
of Scapa. Tuli maailmansodan syttyessä
Englannin Pohjanmerenlaivaston ylipäälliköksi;
johti sitä Skagerrakin meritaistelussa 1916.
Nimitettiin sam. v. amiraliteetin ensim.
merilordiksi. Uuden-Seelannin kenraalikuvernööri
1920-24.


J. R. Jellicoe.


Jellinek, Georg (1851-1911),
saks.-juut. lainoppinut, etevä valtio-oikeuden
tutkija, prof. Heidelbergissa v:sta 1891.
Teoksia: ,,System der subjektiven
öffentlichen Rechte", ,,Die Erklärung der
Menschen- und Bürgerrechte", ,,Allgemeiae
Staatslehre".

Jellivaara, Jällivaara (ks. t.).

Jemappes [žəma'p], kaup. Belgiassa,
Hainaut'n maakunnassa. 14,000 as.

Jemen, itsenäinen imaamikunta
Arabian lounaiskolkassa; 62,000 km2,
n. 1 milj. as., muhamettilaisia arabialaisia.
Arabian hedelmällisin osa; kahvinvientiä.
Pääkaup. Sana.

Jen 1. yen, jap. raha = 2,62
kultafrangia, jakautuu 100 seniin.

Jena [-ē-], kaup. Saksassa,
Thüringenissä, Saalen laaksonsa; kuuluisa
yliopisto (per. 1548). Teoll., optillisten
kojeiden valmistusta (Zeissin tehtaat).
55,000 as.


Jena. Raatihuone.


Jenisei [-e'i], 4,500 km pitkä joki
Siperiassa; kalaisa. — Joen kahden puolen
samanniminen kuvernementti, jonka pääpaikka
Krasnojarsk ja toinen kaup.
Jeniseisk. Näiden välillä
säännöllinen laivaliikenne.

Jeniseiostjakit, pieni kalastaja- ja
metsästäjäkansa Jenisein varrella
Jeniseiskin ja Turuhanskin kaupunkien
välillä,

Jenkinson, Robert Banks ks.
Liverpool.

Jenkka, saksanpolkka (ks. t.).

Jenkki l. jänkki, yankee (ks. t.).

Jenner [dženə], Edward
(1749-1823), engl. lääkäri, suojelurokotuksen
keksijä. vrt. Rokotus.


Edward Jenner.




Jennykone, tavallisen rukin jälkeen
vanhin onnistunut kehruukone, James
Hargreavesin keksimä. Alkujaan oli
siinä 30 kierrutinta, parannettuna
80-120. J:sta kehittyi sittemmin
selfaktori l. muulikone.


Jennykoneen alkuperäinen
muoto.


Jens Andersen Beldenak (k. 1537), tansk.
poliitikko, Fyenin piispa 1501-29.
Seurasi Kristian II:ta Ruotsiin 1520
toimien siellä hänen hyväkseen; sai
Strengnäsin piispanistuimen ja oli Kristianin
sikäläisen hallituksen jäsenenä.

Jenseits von gut und böse [jēnzaits
fon gūt unt bözə], ,,tuolla puolen hyvän
ja pahan", Nietzschen (ks. t.) teoksen
nimi, joka on muuttunut yleiseksi sananparreksi.

Jensen, Alfred (1859-1921), ruots.
kirjailija. Teoksia: „Rysk kulturhistoria",
„Slavisk kultur och litteratur under nittonde
århundradet". — Jensen, Carl Oluf
(s. 1864), tansk. kotieläinbakteriologi, prof.
Kööpenhaminassa. Suorittanut tärkeitä kokeellisia
tutkimuksia m. m. pääntaudista, punataudista,
vasikanripulista, nautatuberkuloosista ja
-syövästä. — Jensen, Jens Ludvig
(1836-1904), tansk. agronomi, kasvipatologi.
Tutki erikoisesti perunan ruttotautia sekä
viljannokea. Keksi edellistä vastaan
suojamullituksen ja jälkimmäistä vastaan
lämminvesikäsittelyn. — Jensen,
Johannes Vilhelm (s. 1873). tansk.
kirjailija. Teoksia: „Himmerlandshistorier",
„Den lange Rejse", „Madame d'Ora", „Hjulet",
„Digte", matkakuvauksia : „Jäätikön poika",
„Tiedemiehen onneton kohtalo". J. on
nykyaik. tansk. kirjallisuuden voimakkaimpia
ja omintakeisimpia edustajia, tyyli raikasta.

Jensen-Fenger, Thit (s. 1876), tansk.
kirjailijatar, innokas naisasianainen.

Jeppe Niilonpoika, L. Holbergin
(ks. t.) huvinäytelmä.

Jepua. 1. Kaksikielinen kunta
(enemmistön kielenä ruotsi) Vaasan läänissä,
Lapuan joen alajuoksun ympärillä;
villankehruutehdas; 164,7 km2, 2,672 as. (1925).
— 2. Rautatieasema, 78 km Seinäjoelta.

Jeremia (n. 650 — n. 580 e. Kr.), suuri
juut. profeetta. Vaikutti Jerusalemissa, kunnes
kaldealaiset 586 e. Kr. valloittivat kaupungin.
Pakotettiin myöh. lähtemään Egyptiin, missä kuoli.
J. antoi ystävänsä Barukin merkitä muistiin
ennustuksensa, jotka ovat nyk. J:n kirjan
pohjana, vrt. Valitusvirret.
[Gulin, „Israelin profeetat" (1922).]

Jeremiadi, valitus(virsi).

Jerez de la Frontera [herē'p -tē'-],
kaup. Espanjassa Andalusiassa. Viinin
(sherryn) vientiä, varsinkin Englantiin.
65,000 as. — Arabialaiset voittivat siellä
711 länsigootit.

Jerichau, Jens Adolf (1816-83),
tansk. kuvanveistäjä. Pääteos: ,,Pantterin
pyydystäjä". J:n puoliso Elisabet
Baumiann-J. (1819-81) oli taidemaalari.

Jeriko, muinainen kaup. Palestiinassa
Jordanin laaksossa läh. Kuolluttamerta.
Israelilaisten tullessa maahan se oli
lujasti linnoitettu.

Jerikonruusu, kahdestakin
Pohjois-Afrikan ja Länsi-Aasian erämaaseuduissa
kasvavasta ruohokasvista, Odontospermum
pygmceumista, (Compositœ) ja Anastatica
hierochunticasia, (Cruciferæ), käytetty
nimitys. Kumpikin kuolee sadeajan päätyttyä ja
hedelmien kypsyttyä, minkä jälkeen tuuli
usein kiskoo ne maasta ja vierittää pitkiä
matkoja. Edellisen kehtosuomut käpertyvät
kuivuudessa pähkyläin yli ja avautuvat taas
kosteudessa, jälkimmäinen käpristyy kuivuudessa
kokonaisuudessaan palleroksi ja vasta
kosteuteen jouduttuaan taas suoristuu
varistaen siemenensä.


Jerikonruusu
(Odontospermum pygmæum).


Jeristunturi, Jerisjärven itärannalla
Kittilässä, Pallastunturista pari
penikulmaa kaakkoon; n. 650 m korkea.

Jermak Timofejevitš (k. 1584), ven.
kasakkapäällikkö ja kansallissankari.
Siperian valloittaja.

Jernberg [järnbärj], August
(1826-96), ruots. taidemaalari, pääteokset laatukuvia.

Jerndorff [järn-], August
(1846-1906), tansk. taidemaalari; harjoittanut
maisema-, monumentaali- ja muotokuvamaalausta
sekä kuvitus- ja taidekäsityötä.



Jernström [järn-], Johannes
(1844-190;]), agronomi, Uudenmaan ja
Hämeen Läänin Maanviljelysseuran sihteeri
(19 v.); toimitti maatalouslehtiä Landtmannen
(1879), Biet (1880-97), Landtbrukaren (1899-1900).

Jerobeam, Israelin kuninkaita. —
1. J. I, pohjoisten heimojen ensim.
kuningas n. 937-915 e. Kr. — 2. J. II,
hallitsi n. 781-741 e. Kr.

Jérôme ks. Bonaparte.

Jerome [dšerəm], Jerome Klapka
(s. 1859), engl. humoristinen kirjailija. Teoksia suomen.

Jersey [džžzi], eteläisin Ranskan
pohjoisrannikolla olevista Englantiin
kuuluvista Kanaalin saarista; 117 km2,
50,000 as.

Jersey City [džēzi sitti], kaup.
Yhdysvalloissa, New Jerseyn valtiossa,
Hudson-joen varrella vastapäätä New Yorkia,
johon joenalaiset tunnelit sen yhdistävät.
300,000 as.

Jerseykaali, Jerseyn saarella kasvava
suuri lehtikaalilaji, joka voi tulla 5 m:n
korkuiseksi.



Jerusalem, Palestiinan kuuluisin
kaup., vuoristossa Kuolleenmeren
länsipuolella. V:sta 1920 Palestiinan
mandaattialueen hallinnon ja brittiläisen
ylikomissaarin asuinpaikka. Aitoitämainen.
kapea- ja mutkikaskatuinen kaup.,
jakautuu 4 kaupunginosaan: muhamettilaisten,
juutalaisten, armeenialaisten ja kristittyjen.
Huomattavimmat rakennukset: Kalliomoskeija
(väärin sanottu Omarin moskeijaksi) ja
Pyhän haudan kirkko. Tähän vie Via dolorosa
(„tuskien tie") entisen temppelin alueelta;
sen varrella on useita muistoja Kristuksen
matkalta Pilatuksen palatsista Golgatalle —
ristiretkien ajalta peräisin olevia
perinnäistietoja. Läheisen Öljymäen
pohjoisrinteellä on 1925 avattu juut.
yliopisto. 62,000 as., niistä 13,000
muhamettilaista, 15,000 kristittyä ja
34,000 juutalaista.—


Vaakuna.

Historia. Jo 1400-luvulla e. Kr. J.
mainitaan historiassa. David valloitti sen
jebusilaisilta ja teki pääkaupungikseen.
Salomo rakennutti J:iin kuninkaanlinnan ja
komean temppelin. Kaldealaiset hävittivät J:n
586 e. Kr. Maanpaosta palaavat juutalaiset
korjasivat v:sta 538 kaupunkia, mutta uusi
temppeli valmistui vasta 516 e. Kr. Muurit
tehtiin uudelleen puolustuskuntoisiksi
440-luvulla. Herodes Suuri rakennutti kaksi
komeata linnaa, teatterin ja amfiteatterin.
Agrippa I rakennutti uuden ympärysmuurin,
J:n historiassa jo kolmannen. Kaupungin
hävittivät roomalaiset 70 j. Kr. Hadrianus
teki siitä roomal. siirtolan; kaupunki sai



JERUSALEM


1. Jerusalem Öljymäeltä.


2. Kalliomoskeija ja temppelinpaikka.


JERUSALEM


3. Pyhän haudan kirkon edusta.


4. Valitusmuuri.




sen muodon, mikä sillä vielä pääasiassa on.
Konstantinus Suuren aikana J:sta tuli
kristitty kaupunki; v:sta 638 v:een 917
J. on kuulunut muhamettilaisille
lukuunottamatta 1099-1187 ja 1229-44, jolloin
se oli ristiretkeläisten hallussa. V. 1917
valloitti J:n engl. kenraali Allenby.
[Hjelt (1915); Haahti, „Pyhillä poluilla"
(1923).]

Jerusalem, Selma Lagerlöfin (ks. t.)
romaani.

Jerusalemin kuningaskunta,
ristiretkeläisten perustama 1099; siihen
kuului Palestiina sekä vasallivaltiot Tripolis,
Antiokia ja Edessä; hävisi lopullisesti 1291.

Jerusalemin suutari l. ikuinen
juutalainen, vanhan legendan
päähenkilö, jonka on vaellettava maailman
loppuun asti, koska ei antanut Jeesuksen
matkalla Golgatalle levätä talonsa
edessä. J. s:n nimenä on tav. Ahasverus,
ja esiintyy hari toisinaan Pilatuksen
ovenvartijana.

Jesaja, suuri juut. profeetta, vaikutti
Jerusalemissa n. 740-700 e. Kr. vars.
Ahaksen ja Hiskian aikana. J:n
julistuksen ytimenä on Jahven pyhä
majesteettisuus. J:n kirjan luvut 40-66 eivät
ole hänen kirjoittamiaan; vrt. Deutero-Jesaja.
[Gulin, „Israelin profeetat'' (1922).]

Jesd, samannimisen provinssin
pääkaup. Persiassa. Hienoja silkki- ja
maitotuotteita. 45,000 as.

Jespersen, Otto (s. 1860), tansk.
kielentutkija. Julk. teoksia fonetiikan
(„Lehrbuch der Phonetik"), kielipsykologian,
uusien kielten opetuksen ja englanninkielen alalta.

Jesso, Hokkaido, pohjoisin
suurista Japanin saarista.

Jesuiitat (lat. Societas Jesu, lyh.
S. J.), room.-kat. kirkon
vaikutusvaltaisin, Ignatius Loyolan perustama
veljeskunta; säännöt vahvistettu 1540. Sen
tehtävänä tuli olla uskon levittäminen
pakanamaissa ja Euroopassa saarnaamisella,
rakkaudentoiminnalla, sielunhoidolla ja
nuorison opettamisella. Tavallisten
munkkilupausten lisäksi j. sitoutuivat
ehdottomaan kuuliaisuuteen paaville.
Lähetystoimen ohessa Intiassa, Kiinassa,
Japanissa ja Etelä-Amerikassa j. ottivat
tehtäväkseen keskiaikaisten kirkollisten
käsitysten säilyttämisen ja uskonpuhdistuksen
vastustamisen. Heidän koululaitoksensa on
syystä tullut kuuluisaksi. J:n moraali
sitävastoin on epäilyttävää laatua, he
kun vaativat sokeaa tottelevaisuutta ja
sallivat jopa rikollisen toiminnan,
kunhan se tapahtuu kirkon parhaaksi. J.
jaetaan provinsseihin, joita johtavat
provinsiaalit kenraalin sijaisina.
Viimemainittu, joka asuu Roomassa, on
koko veljeskunnan ylin johtaja. J.
saivat 1500- ja 1600-luvuilla tärkeän
aseman koko kat. Euroopassa ja toimivat
myös protestanttisissa maissa, m. m.
Ruotsissa; myös eräitä suomalaisia on
ollut j:n opistoissa. Valistusaikana j.
karkoitettiin us. maista, ja veljeskunta
oli lakkautettunakin 1773-1814. Sen
merkitys kat. maailmassa on yhä sangen
suuri. [Boehmer (saks., 1921).]


Vertauskuvallinen esitys jesuiittain
veljeskunnan  maailmanherruudesta.
(Ylhäällä Loyola, alhaalla neljä maanosaa.)

Jesuiittatyyli, ylellisen koreileva
jesuiittojen kirkoissaan käyttämä barokkityyli.

Jetoni (ransk.), peliraha, palkintoraha.
Us. oppineissa ja kirjallisissa seuroissa
annetaan jäsenille palkkioksi kultakin
kokoukselta, jossa ovat olleet läsnä, n. s.
jeton de présence [žətō də presā's],
joka voidaan vaihtaa pieneen rahasummaan.

Jetti, jet, gagaatti (ks. t.).

Jeunesse dorée [žöne's dorē'] (ransk.),
„kultainen nuoriso", huvittelunhaluinen
ja tuhlaileva suurkaupunkien nuoriso; alk.
käytetty Robespierren kukistamisen jälkeen
1794 terrorin miehiä vastaan virinneen
liikkeen etunenään asettuneesta Pariisin
miespuolisesta nuorisosta.



Jeux floraux [žö florō'] (ransk.),
runokilpailut, joita Toulousessa on
vietetty v:sta 1324 Académie des jeux
floraux-seuran toimesta.

Jevgenij Onegin [-gē'- anjē-]
l. Eugen Onegin, Puškinin teos,
Tšajkovskijn ooppera.

Jevons [dževnz], William
Stanley (1835-82), engl. taloustieteilijä ja
filosofi. Teoksia: „The theory of political
economy", ,,Money and mechanism of
money", ,,The principles of science".

Jeypore ks. Jaipur.

Jhering, Ihering (ks. t.).

Jiddisch [-diš], juutalaissaksa (ks. t.).

Jigger (saks.), perimmäinen masto 4
tai 5-mastoisessa aluksessa.

Jigi ks. Gig.

Jiiktouvi, nuora tai köysi, jolla
kahveli- tai toppipurje supistetaan kokoon;
myös köysi, jolla raakapurjetta
supistettaessa nostetaan sen kuuttihuippu.

Jimenez de Cisneros [himē'neþ de
þisnēros], myös Ximenes de C.,
Francisco (1436-1517), esp.
kirkkoruhtinas ja valtiomies, v:sta 1495
Toledon arkkipiispa ja Kastilian suurkansleri.

Jingo [dšiŋgou] (engl.), Englannissa
ja Pohjois-Amerikassa taistelunhaluisten
yltiöisänmaallisten nimitys, saatu
ven.-engl. konfliktin aikana 1878 eräästä
varieteelaulusta.

Jireček [-tšek], Hermenegild
(1827-1909), tšek. oikeushistorioitsija,
slaav. oikeushistorian perustaja. —
Jireček, Konstantin (1854-1918),
tšek. historioitsija, julk. perustavaa
laatua olevia teoksia Balkanin historiasta.

Jisreelin tasanko, Efraimin
vuorimaan ja Galilean välillä oleva
hedelmällinen tasanko Palestiinassa.

Jiu-jitsu l. džudžutsu, jap.
ottelumuoto, tarkoituksena voittaa vastustaja
mahdollisimman vähäistä voimanponnistusta käyttäen.

Joab, Davidin taitavin sotapäällikkö
ja luotettavin tuki, Salomon surmauttama.

Joachim, József (1831-1907), unk.
viulunsoittaja ja säveltäjä. Säveltäjänä
hän liittyi Schumannin tyyliin (3
viulukonserttoa, uvertyyrejä y. m.).

Joachimsthal (tšek. Jáchymov), kaup.
Tšekko-Slovakian luoteisosassa,
Uraanikaivoksia, radiumlaboratorio ja
-kylpylaitos. J:ssa lyötiin v:sta 1517 hopeisia
guldengroschenin rahoja, n. s.
Joachims-thalereita. 8.000 as,

Joas. 1. Ahasjan poika, Juudan
kuningas 836-796 e. Kr. — 2. Joahaksen
poika, hallitsi Israelissa 797-781 e. Kr.

Job, kärsimyksen probleemaa
käsittelevän V:n T:n J:n kirjan päähenkilö.
Saatana koettelee J:n hurskautta, mutta
ankarista iskuista huolimatta J. kestää
kokeen ja saa Jumalalta runsaasti
takaisin, mitä oli menettänyt. J:n kirja
sisältää ihanaa runoutta. [Hjelt (1923).]

Jobbari (engl.), keinottelija.

Jobinposti, onnettomuuden-, surusanoma.

Jochumsson [jokku-], Matthias
(1835-1920), isl. lyyrillinen runoilija,
kääntänyt m. m. Kunebergia ja Topeliusta.

Jockey [džoki], kilparatsastaja
(ammattilainen), ratsupalvelija, —
Jockey-klubi, kilpa-ajoja säännöstelevä
ja valvova järjestö.

Jodelle [žode'l], Étienne de
(1532-73), ransk. kirjailija, Plejadin (ks. t.)
jäsen. Teoksia: murhenäytelmä „Cléo-pâtre"
ja huvinäytelmä ,,Eugène".

Jodi, halogeeniryhmään kuuluva
epämetallinen alkuaine, mustanharmaata,
metallinhohtoista, kidemäistä. Kem.
merkki J, at.-p. 126,9. Sitä on vähän
merivedessä, josta sitä keräävät
solukkoihinsa eräät ruskolevät. Niitä
polttamalla saadaan j.-rikasta tuhkaa.
Enemmän saadaan j:ia chilesalpietarin
emäliuoksista. Eläinkunnassa on j:ia eräissä
sienieläimissä ja imettäväisten
kilpirauhasissa. Vapaana ei j:ia luonnossa ole.
Sitä valmistetaan j.-suoloista. Sulamisp.
+116,1°, kiehumap. 184,4°. J.-höyry on
kauniin sinipunaista. Veteen sitä
liukenee hyvin vähän, alkoholiin, eetteriin
ja jodkaliumiin helposti. Vapaa j.
värjää tärkkelyksen siniseksi. Kem.
ominaisuuksiinsa nähden j. on kloorin ja
broinin kaltaista. Vedyn kanssa se yhtyy
j.-vedyksi (HJ). Tämä on väritöntä,
ilmassa savuavaa kaasua, joka liukenee
veteen j.-vetyhapoksi. Emästen
kanssa tämä muodostaa suoloja, jodideja.
Näistä kaliumjodidia l. jodkaliumia
(KJ), joka muodostaa valkoisia veteen
liukenevia kiteitä, käytetään lääkkeenä.
J.-hapon (HJO3)
suoloja sanotaan jodaateiksi. —
Jodimyrkytys l. jodismi johtuu
jodivalmisteiden käytöstä lääkkeeksi tai
jodihöyryjen hengittämisestä. Se
ilmenee „jodinuhana" tai „jodiyskänä",
vatsanvaivoina, märkäisinä ihorohtumina,
jopa kuumeena tai laihtumisienakin.
— Jodipiini, seesamöljyä, jossa on
10 % jodia; kävtetään kuppataudissa ja



eräissä keuhkojen taudeissa. — Joditinktuura,
jodin alkoholiliuos; käytetään antiseptikumina.

Jodl [jōdl], Friedrich (1849-1914);
saks. filosofi. Teoksia: ,,Geschichte der
Ethik in der neueren Philosophie". ,,Psyehologie".

Jodler [-ō-], mus., 1-, 2- tahi 3-ääninen
joiku, yleinen alppiseutujen saks. asukkailla;
teonsana: jodlata.

Jodoformi (CHJ3), keltainen,
ilkeänhajuinen, antiseptinen jauhe, käytetty
desinfioimisaineena haavoissa. — Jodoli,
typenpitoinen, orgaaninen jodi-yhdistys,
C4J4NH; antiseptinen
haavajauhe. — Jodotyriini l. tyrojodiini,
kilpirauhasesta valmistettu jodinpitoinen
aine. — Jodvasogeeni, vasogeeni (ks. t.),
jossa 6 % jodia. Käytetään voiteena
kuppataudissa ja valtimonkovetuksessa.

Joel, V:n T:n profeetta, eli n. 500-400 e. Kr.

Joenperkaus, joen puhdistaminen,
jonka maanomistajat toimituttavat
maansa parannukseksi tai saadakseen
viljeltäväksi kelpaavaa vesijättömaata
(Vesioikeuslaki 23/7 1902, IV luku).


Joensuu.


Joensuu, kaup. Kuopion läänin itäosassa,
Pielisjoen suussa. Lyseo, yhteiskoulu, komea
kaupungintalo, Pielisjoessa olevan Ilosaaren
puisto; useita sahoja, Per. 1848. 4,992 as. (1925).


Joensuu, Kaupungintalo.

Joensuu (ruots. Åminne), vanha
kartano Halikon pitäjässä. Jo keskiajalla
Hornien sukukartanona, 1780-luvulta
v:een 1925 Armfelteilla. [„Herrgårdar
i Finland, Egentliga Finland I" (1920).]


Joensuun kartano.

Joensuun ruukki (ruots. Åminnefors bruk),
Pohjanpitäjässä Pohjanpitäjänlahden rannalla, per.
1876, nyk. omistaja Fiskarin o.-y.

Joest [jōst], Ernst (s. 1873), saks.
eläinlääkäri, aikamme etevimpiä, prof.
Leipzigissä. Tärkein teos: ,,Handbuch
der speziellen pathologischen Anatomie
der Haustiere".

Joffe, Adolf Abramovitš
(s. 1883), bolševikkidiplomaatti. Mukana
Brest Litovskin y. m. rauhanneuvotteluissa,
lähettiläänä Berliinissä 1918, myöh.
Kiinassa ja Itävallassa.

Joffre [žofr], Joseph
(s. 1852), ransk. marsalkka. Kunnostautunut
siirtomaasodissa. Tuli 1911 yleisesikunnan
päälliköksi, maailmansodassa 1914-16
Ranskan sotavoimien ylipäällikkönä.


J. Joffre.




Joghurt l. jugurtti, Balkanin
maissa, varsinkin Bulgaariassa, juomana
käytetty piimä; valmistetaan keitetystä,
käyneestä maidosta; estää sisältämänsä
bakteerin (Bacillus bulgaricus)
vaikutuksesta mätänemistä suolistossa, on
ravitsevaa, helposti sulavaa.

Johanna (rouva Jutte), tarun
mukaan Johannes Anglicuksen nimisenä
n. 857 paavinistuimelle korotettu nainen.
[Döllinger, „Papstfabeln" (saks., 1890).]

Johanna (1479-1555), Kastilian
hallitseva kuningatar v:sta 1504, Ferdinandin
ja Isabellan tytär, Kaarle V:n äiti. Tuli
mielenvikaiseksi miehensä itäv. prinssin
Filip Kauniin kuoleman johdosta 1506.

Johanna d'Albret, d'Albret, Jeanne (ks. t.).

Johanneksen evankeliumi, U:n T:n
neljäs evankeliumi; eroaa sekä sisällyksen
että esityksen puolesta kolmesta muusta n. s.
synoptisesta evankeliumista. Suurin osa
käsittelee Jeesuksen toimintaa Jerusalemissa.
Luonteenomaista sille on mystiikka ja voimakas
kristologinen harrastus. Alku liittyy
logos-oppiin (ks. Logos). J. e:n
kirjoittajasta ei ole luotettavaa tietoa;
se lienee aikaisintaan n. v:lta 100 j. Kr.
eikä voine olla apostoli Johanneksen kirjoittama.
[Holtzmann (saks., 1908); Weiss (saks., 1902).]
— Johanneksen ilmestys ks. Ilmestyskirja.
— Johanneksen kirjeet, kolme tekijän nimeä
vailla olevaa U:n T:n n. s. yleistä kirjettä.
Läheisen yhteytensä takia n. s. Johanneksen
evankeliumin kanssa on niitä vanhastaan
sanottu J. k:iksi.

Johanneksenkirkko ks. Helsinki
ja Tampere.

Johanneksen leipäpuu (Ceratonia
siliqua), hernekasveihin kuuluva puu, joka
kasvaa luonnonvaraisena ja viljeltynä
Etelä-Euroopassa, Pohj.-Afrikassa ja
Arabiassa. Hedelmät 25 cm:n pituisia
palkoja, jotka sisältävät yli 60 %
ruokosokeria. Niitä syötetään kotieläimille,
käytetään ihmistenkin ravinnoksi.

Johannes. 1. Ennen Kakkinen,
kunta Viipurin läänissä, Karjalan
kannaksella, Viipurinlahden itärannalla ja
rannikon edustalla olevilla saarilla;
221,8 km2, 7,725 as. (1925).
Pohjoiskärjessä Uuraan ulkosatama-alue.
Rokkalan lasitehdas. — 2. Rautatieasema
Viipurin-Koiviston rataosalla, 25 km Viipurista.

Johannes, Apostoli, galilealaisen
kalastajan Sebedeuksen poika, veljensä
Jaakobin ja Pietarin kanssa Jeesuksen
uskotuimpia oppilaita ja myöh. Jerusalemin
seurakunnan johtajia, Perimätiedon mukaan
J. olisi asunut Efesoksessa ja ollut
karkoitettuna Patmos-saarelle,
toisten tietojen mukaan kärsinyt
marttyyrikuoleman Palestiinassa. vrt.
Johanneksen evankeliumi, Ilmestyskirja.

Johannes, Itä-Rooman keisareita. —
1. J. I Tsimiskes (n. 925-76),
hallitsi 969-76. Valloitti arabialaisilta
Syyrian. — 2. J. III Dukas Vatatses
(1193-1254), hallitsi 1222-54. Valloitti
Latinalaiselta keisarikunnalta suurimman
osan Makedoniaa ja Traakiaa. — 3. J. VIII
Palaiologos (1390-1448), hallitsi
1425-48. Otti osaa Ferraran kirkolliskokoukseen
1439. Menetti alueita turkkilaisille.

Johannes, 22 paavin nimi (I-XIX ja
XXI-XXIII). Heistä huomattavin oli
J. XXII (1249-1334), paavina Avignonissa
1316-34. Ranskan painostamana kieltäytyi
kruunaamasta Ludvig Baijerilaista keisariksi;
hankki paavin kassalle uusia tulolähteitä.

Johannes, Suomen kat. piispoja. —
J. II Pietarinpoika (k. 1370),
piispana 1368-70, ja J. III Westfal
(n. 1310-85), piispana 1374-85, lisäsivät
kirkon oikeuksia ja omaisuutta.

Johannesburg, kaup. Transvaalissa,
Etelä-Afrikassa, maapallon tuottoisimman
kulta-alueen keskus; yliopisto. 290,000 as.,
niistä puolet valkoihoisia.

Johannes Damaskolainen (n. 700 — n. 750),
kreikkalaisen kirkon vaikutusvaltaisin teologi;
puolusti kuvainpalvelusta.

Johannes Kastaja, juut. papin
Sakariaan poika, esiintyi ennen vuotta 30
j. Kr. Juudean erämaassa Messiaan
tienraivaajana vaatien ihmisiä
parantamaan elämäänsä ja kastaen heitä
Jordanissa; mestattiin Herodes Antipaan
käskystä. Kesäk. 24 p. vietetään hänen
muistokseen.

Johannes Magnus (1488-1544),
Ruotsin viimeinen kat. arkkipiispa (1523-26);
kirjoittanut hist. teoksia. Laati
kuningasluettelon, jossa 8 mielikuvituksellista
Eerik- ja 6 Kaarle-kuningasta.

Johannes Mathiæ (1592-1670), ruots.
piispa. V:sta 1632 Kristiina-kuningattaren
opettajana, 1643-64 Strängnäsin piispana;
pakotettiin eroamaan synkretististen
mielipiteittensä takia. V:n 1649
koulujärjestyksen syntymisessä J. M:lla
on osansa.

Johanniitat, vanhin hengellinen
ritarikunta, per. 1000-luvulla Jerusalemin
pyhiinvaeltajien suojaksi ja sairaiden
hoitamiseksi. Säännöt vahvistettu 1113;



jäsenet vannoivat tav. munkkilupaukset,
myöhemmin tuli heidän velvollisuudekseen
myös taistelu uskottomia vastaan. Pukuna
oli musta viitta, rinnassa valkoinen risti.
Palestiinan menetyksen jälkeen (1291)
J. asettuivat ensin Kyprokseen ja sitten
Rodokseen, jonka menettivät 1522 saaden
nyt Maltan (siitä nimi „maltalaisritarit")
ja Tripoliksen menettäen viimemainitun
1552 ja Maltan 1798. Nyk. pääasiallisesti
sairaanhoitotehtävissä.


Johanniittaritari
(Tizianin maalaus).


Johannsen [-a'-], Wilhelm
Ludvig (s. 1857), tansk. kasvifysiologi
ja perinnöllisyystutkija, prof. Kööpenhaminassa
v:sta 1903. J:lla on erittäin suuri osuus
viime vuosikymmenien perinnöllisyystutkimusten
nopeassa kehityksessä, hän on keksinyt n. s.
puhtaiden linjain merkityksen ja luonut
fenotyyppi- ja genotyyppi-käsitteet. Julk.
m. m. „Perinnöllisyys kokeiden valossa" (suomen.).

Johansen [-a'-], Viggo
(s. 1851), tansk. taidemaalari, mestarillinen
sisäkuvien väri- ja valovaikutelmien esittäjä.


Johansen: Taiteilijan puoliso ja lapset.


Johansson [jū-], Carl Edvard
(s. 1864), ruots. keksijä, nyk. Fordyhtiön
palveluksessa Amerikassa, mitta- y. m.
täsmäkoneiden rakentaja. — Johansson,
Gustaf (s. 1844), Suomen arkkipiispa
v:sta 1899. Dogmatiikan ja siveysopin prof.
1877-85, Kuopion hiippakunnan piispa 1885-96,
Savonlinnan 1897-99, us. pappissäädyssä ja
kirkolliskokouksissa puheenjohtajana.
Teoksia: „Pelastusarmeija", „Læstadiolaisuus",
,,Pyhä uskomme", „Saarnoja" (4 nid.),
„Kristillinen uskonoppi", „Kristillinen
siveysoppi". — Johansson, Lars
ks. Lucidor. — Johansson,
Severin (s. 1879). matemaatikko, Turun
Ruots. Yliopiston prof. ja (v:sta 1921)
rehtori. Julk. tutkimuksia korkeamman
algebran ja epäeuklidisen geometrian
alalta pääasiassa Suomen Tiedeseuran
,,Acta"-sarjassa.


Gustaf Johansson.


Johdake, mus., lausekkeen alkuun
liittyvä johdattava säe tahi säeryhmä.

Johdantotiede, raamatullinen. ks.
Isagogiikka.

Johdos, derivaatta. ks. Differentsiaaliosamäärä.

John Bull [džon],
leikkisä englantilaisten
nimitys, suosittu pilakuva-aihe.


John Bull.


Johnsen, Oskar Albert
(s. 1876), norj. historiantutkija;
julk. m. m. „Finmarkens politiske
historie".

Johnson [dšonsən].
Amandus (s. 1877). ruots.-amer.
historiantutkija; teoksia: „The Swedish
settlements on the Delaware" ja „The swedes
in America 1638-1900". — Johnson,
Andrew (1808-75), Lincolnin murhan
jälkeen Yhdysvaltain presidentti 1865-69,
aiemmin varapresidentti v:sta 1864. —
Johnson, Samuel (1709-84), engl.
kirjailija. Teoksia: oivallinen sanakirja
„Dictionary of the English language"
(1755), poliittinen romaani „History of
Rasselas", elämäkertateos ,,The lives of
the most eminent English poets".
Persoonallisuutena sangen huomattava. vrt.
Boswell. [Hirn (1923).]



Johnsson [jūn-], Ivar (s. 1885),
ruots. kuvanveistäjä. Teoksia: koristeellisia
veistoksia Tukholman Tekn. Korkeakoulussa,
pronssipatsas „David" Hälsingborgissa.

Johtaja, konduktori, aine jossa
lämpö tai sähkö helposti kulkee.

Johtoaihe, mus., on etenkin
draamallisessa musiikissa käytetty yhtenäisyyttä
tarkoittava taidekeino. J:n tulee olla
selväpiirteinen ja sävelympäristöstään
eroava, niin että se esiintyessään
herättää huomiota. Silloin se muistuttaa sen
tilaisuuden tunnelmaa, missä ensi kerran
tuli kuuluville.

Johtofossiilit, sellaiset fossiilit,
joiden johdolla parhaiten voidaan rinnastaa
eri seutujen samanikäiset kerrostumat.
Niiden tulee siis rajoittua määrättyihin
kerroksiin ja olla niissä laajalle levinneitä.

Johtojanne, putkilojanne,
sanikkaisten ja siemenkasvien kaikissa osissa
kulkevia jänne- tai nauhamaisia nesteiden
johtoelimiä. Paljassiemenisillä ja
kaksisirkkaisilla on n. s. avonaiset
j:t: niissä erotetaan 1) putkilo- l.
puuosa, jonka solujen ketot ovat
yleensä puutuneet, 2) siivilä- l.
nilaosa, jonka solujen ketot ovat
selluloosaa sekä 3) ohutseinäisistä,
alkulimarikkaista, jakautuvista soluista
muodostunut kasvusolukko, jälsi.
Sanikkaisten ja yksisirkkaisten j:t ovat
suljettuja: niissä ei ole jälttä. J:den
puuosa on muodostunut: 1) putkiloista ja
vesi- l. putkisoluista, 2) puutylppysoluista
ja eräissä tapauksissa 3) puun jälsimäisistä
soluista. Nilaosan muodostavat 1) siiviläputket
seurasoluineen, 2) nilatylppysolut ja 3) nilan
jälsimäiset solut. Varressa j:ssä puuosa yleensä
on keskustaan, nilaosa ulkopintaan päin;
litteissä lehdissä nilaosa alapinnan,
puuosa yläpinnan puolella; juurissa ovat
nila- ja puuosat vierekkäin kehässä.
Yksisirkkaisilla ja eräillä sanikkaisilla
j:t ovat varren poikkileikkauksessa
ilman määrättyä järjestystä, kaksisirkkaisilla
ja paljassiemenisillä ne ovat
kehässä. — Puuosassa kulkevat vesi ja
siihen liuenneet aineet (maasta ylöspäin),
nilaosassa kulkevat lehdissä valmistuneet
orgaaniset aineet.


Kaksisirkkaisen
kasvin johtojänteen
poikkileikkaus, v
vahvikesoluja, s
siiviläputkia, c
jälsi, m putkiloita.


Yksisirkkaisen kasvin
johtojänteen poikkileikkaus.
u ulkosivu, si sisäsivu,
p perussolukko, h
huokosputkiloita, kp kierreputkilo,
r rengasputkilo, s
siiviläputkia. Ympärillä
vahvikesolukerros (tumma).


Johtokunta, yhtiön, osuuskunnan,
yhdistyksen, laitoksen, säätiön y. m. s.
toimeenpaneva tai päätösvaltaa käyttävä elin.

Johtokyky, aineen kyky johtaa
lämpöä tai sähköä, johtovastuksen
(ks. t.) inverssiarvo.

Johtoloisto, merkkituli tai -loisto,
joka yksinään valosektorilla tai toisen
loiston kanssa samassa suunnassa
näkyvänä johtaa merenkulkijaa.

Johtolämpö, se lämpömäärä, minkä
sähkövirta johtovastuksen vuoksi
synnyttää kulkiessaan johdon läpi. vrt.
Joulen laki.

Johtopääte, epäitsenäinen kielenosa
(äänne tai äänneryhmä), jonka
liittymisestä sanan (kantasanan) tai sen
vartalon (kantavartalon) loppuun uusi sana
tai sanavartalo (johdannainen) voidaan
katsoa muodostuneen (johtuneen), esim.
-inen sanassa kalainen.

Johtosävel, mus., vaatii joko välitöntä
tahi välillistä siirtymistä lähimpään
naapurisäveleensä, joko ylöspäin tahi
alaspäin. Tavallisimmin sanotaan j:ksi
ainoastaan asteikon 7:ttä säveltä, joku
„johtaa" perussäveleen. Mutta tämän
ohella kuuluu sama nimitys täydellä
syyllä toisiinkin säveliin, milloin niitä
j:n tavoin käytetään. Myös kaikki
tilapäisesti muunnetut sävelet ovat j:ia.

Johtosääntö, asianomaisen henkilön,
yhteisön tai viranomaisen antamat,
säädetyllä tavalla vahvistetut ja julkaistut,
toimihenkilön, yhteisön tai viranomaisen
toimintaa koskevat määräykset, useimmiten
yhteen koottuna säännöstönä.

Johtovastus, se vastus, mikä kohtaa
sähkövirtaa sen kulkiessa johtajassa.
J. on suorassa suhteessa johdon
pituuteen ja vastakkaisessa suhteessa sen
p
polkkileikkausalaan, R = k. —, missä k
a
on johtoaineen laadusta riippuva
„ominaisvastus", p pituus ja a
poikkileikkausala. J:n yksikkönä käytetään
ohmia (= 109 absoluuttisia
vastusyksikköä), 1 ohmin vastus on johdossa,
jossa 1 voltin jännitys saa aikaan 1 ampéren
virran. — Nesteiden j. on paljoa suurempi kuin
metallien ja, päinvastoin kuin metallien, pienenee
lämpötilan kohotessa. vrt. Keostaatti.



Johtoviiva l. direktriks,
paraabelin akselia vastaan kohtisuora suora,
josta paraabelin jokainen piste on yhtä
kaukana kuin sen polttopisteestä.

Joiku l. joikaus (lapp.),
lappalaisten säilyttämä primitiivinen laululaji,
jonka sävelmissä tav. 1-2 tahtia. Sama
yksinkertainen aihe toistuu useasti;
rytmi on kehittynyt. [Launis (saks.,
1908); Salminen (Valvoja 1907).]

Joinville [žuāvi'l], Jean de
(1224-1317), ransk. muistelmien kirjoittaja.
Teoksia: „Histoire de Saint-Louis".

Joinville-le-Pont [žuävi'l-lə-pō'],
paikkakunta Ranskassa, 11 km Pariisista
itään. Siellä sijaitsee 1919 uudesti
järjestetty ransk. korkeakoulu fyysillisen
kasvatuksen edistämiseksi (École
normale de gymnastique et d'escrime).
Siellä valmistuvat useimmat urheilunohjaajina
toimivat upseerit ja aliupseerit.

Jókai [jō-], Mór (Mauri)
(1825-1904), unk. kirjailija ja poliitikko,
v:n 1848 vallankumousliikkeen kirjallisia
johtomiehiä. Kirjoittanut suuren joukon hist.
ja omaa aikaansa kuvaavia romaaneja. Suomen.:
„Unkarilainen Nábob", „Kárpathy Zoltán",
„Uusi tilanhaltija", „Keltaruusu", ,,Onnen
kultapoika" y. m.


Mór Jókai.


Jokamies, engl. 1400-luvulta peräisin
oleva näytelmä, joka vertauskuvallisesti
esittää ihmiselämää. Hugo v. Hoffmansthalin
uudestirunoilu ,,Jedermann" on esitetty
menestyksellä m. m. Suomessa (julk. 1916).

Jokela, rautatieasema
Helsingin-Hyvinkään rataosalla,
48 km Helsingistä.

Jokienjoki, Paadarjärvestä
Inarinjärven läntisimpään lahteen laskeva
joki, Kaamasjoen, Vaskojoen, Lemmenjoen ja
Menesjoen yhteinen laskujoki.

Jokijärvi, järvi, jonka läpi Iijoen
itäinen latvahaara virtaa.

Jokioinen, kunta Hämeen läänin
lounaisosassa; 178,2 km2, 4,711 as, (1925).
Useita tehtaita, m. m. siirappitehdas,
tiilitehdas, turvepehkutehdas, sahoja ja
O.-y. Ferrarian naulatehtaat; valtion
pienviljelijäkoulu.

Jokioisten kartano käsitti aikoinaan
koko Jokioisten pitäjän ja osia Tammelan,
Humppilan ja Ypäjän pitäjistä, kaikkiaan
32,000 ha, ollen silloin Suomen suurin tila.
Kuulunut m. m. Klaus Kristerinpoika Hornille,
v:sta 1875 osakeyhtiölle, jonka osakkeet
viimeksi omisti A. Kordelin, sekä v:sta
1918 valtiolle. Valtio palstoitti siitä
n. 23,000 ha, jolloin muodostui lähes 900
itsenäistä tilaa. Valtiolle jäi vielä
pääkartano ja n. 9,000 ha. Kartano omistaa
höyrymeijerin, sahan, tiilitehtaan, myllyn
ja turvepehkutehtaan.


Jokioisten kartanao.


Jokioisten rata, Forssan-Humppilan
rataosa, Jokioisten Rautatieosakeyhtiön
omistama, kapearaiteinen, valmistui 1898.
Forssan ja Jokioisten asemat.

Jokisika (Hydrochœrus capybara),
marsujen heimoon kuuluva, n. 1 m:n
pituinen, vesielämään mukautunut
jyrsijä, Elää Etelä-Amerikan itäosissa,
jokien ja lampien rannoilla. Liha maukasta.

Jokisimpukat (Unionidæ),
suolattomissa vesissä elävä simpukkaheimo,
johon kuuluvat m. m. jokisimpukka
(Unio), jokihelmisimpukka
(Margaritana) ja järvisimpukka
(Anodonta). Toukat elävät loisina
kalojen ihossa.



Jokiäyriäinen, jokirapu (Astacus
fluviatilis), pitkäpyrstöinen kymmenjalkainen
kilpiäyriäinen, elää Keski- ja Pohjois-Euroopan,
myös Etelä- ja Keski-Suomen, suolattomissa vesissä,
istutettuna Pohjanmaallakin. Vihertävänruskea
väri on muodostunut punaisen ja eräiden tummien
väriaineiden sekoituksesta; keitettäessä häviävät
muut värit paitsi punainen. J. syö kalojen mätiä,
hyönteistoukkia, matoja, nilviäisiä, kuolleita
eläimiä ja meheviä kasvinosia. Kuorensa j. luo
1:sellä ikävuodellaan 7-8 kertaa, 2:sella 5,
3:nnella 2 kertaa, sitä seuraavina vuosina vain
kerran. Kuoren kovettaa vereen liuenneiden
kalkkisuolojen kertyminen siihen;
kalkkivarastoina ovat mahalaukun kahden
puolen olevat ,,ravunkivet". Poikaset
syntyvät joks. täysimuotoisina munista, joita
naaras on kantanut 6 kk. pyrstöjaloissaan.
vrt. Rapurutto.


Jokiäyriäinen.


Jokohama, Yokohama, Japanin
tärkein vientikaup., Hondo-saarella, 29 km
Tokiosta etelään. V. 1923 tuhoisa
maanjäristys. 425,000 as.

Jokosuka, Yokosuka, satamakaup,
ja sotasatama Japanissa Hondon saarella, 90,000 as.

Jola, Yola, kaup. Pohjois-Nigeriassa,
Afrikassa, Benue-joen eteläpuolella. Entisen
fulbevaltakunnan Adamauan pääkaup. 20,000 as.

Jollamoaivi, 1,145 m korkea tunturi
Haltiotunturista etelään.

Jolly [žolī'], Philipp von
(1809-84), saks. fyysikko, taitava kokeilija
ja fysikaalisten kojeiden suunnittelija.
Mittasi kaasujen laajenemiskertoimet
ennen saavuttamattomalla tarkkuudella
ja osoitti parantamallaan vaa'alla, että
kappaleen paino vähenee sen edetessä
maanpinnasta.

Jomala [ju-], kunta Ahvenanmaalla,
Ahvenan mantereen eteläosassa. Möckelön
merikylpylä, Ramsholman luonnonsuojelualue;
147 km2, 3,290 as. (1925).

Jom Kippur (hepr.), sovintopäivä (ks. t.).

Jomsborg, Pohjoismaiden tarinoissa
esim. Jomsvikingasagassa mainittu
viikinkilinna Wollinin saarella Oderin
suussa, per. n. 960. Sen asukkaita
sanottiin jomsviikingeiksi.

Jona, Israelin profeettoja, eli n. 770
e. Kr., päähenkilö n. 400 e. Kr.
kirjoitetussa V:n T:n J:n kirjassa. Se haluaa
osoittaa, ettei Jumalan armahtavaisuus
rajoitu Juudan kansaan, vaan käsittää
kaikki ihmiset, jopa eläinkunnankin.

Jonas, Justus (1493-1555), saks.
teologi, Lutherin apulainen uskonpuhdistus-
ja raamatunkäännöstyössä.

Jonatan, kuningas Saulin poika,
Davidin ystävä. Kaatui taistelussa
filistealaisia vastaan.

Jones [džounz], Inigo (1573-1651),
engl. arkkitehti, Englannissa it. renessanssin
ensim. vars. edustaja. Rakensi Whitehall-palatsin
juhlasalin, Chiswickin Villan y. m.

Jonescu, Ionescu (ks. t.).

Jongkind, Johann-Barthold
(1819-91), holl. taidemaalari ja syövyttäjä,
impressionistien; edeltäjiä; asui Pariisisisa.

Jonglööri (ransk.), Provencessa ja
Pohjois-Ranskassa henkilö, joka piti
ammattinaan laulun, soiton ja suusanallisen
esityksen harjoittamista vastakohtana
runoilijan luovaa työtä harjoittaville
trubaduureille ja truveereille. J:t
vajosivat myös temppujentekijöiksi, jota
sana j. nyk. merkitsee.

Jongunjoki lähtee Oulun ja Kuopion
läänien rajalla olevasta Jonkerijärvestä,
laskee Pielisjärveen.

Jonnart [žonnā'r], Charles
(s. 1857), ransk. poliitikko, toiminut m. m.
Algerian kenraalikuvernöörinä ja
lähettiläänä Vatikaanissa. Ympärysvaltain
ylikomissaarina Kreikassa hän 1917 sai
kuningas Konstantinoksen karkoitetuksi
ja Kreikan luopumaan puolueettomuudestansa.

Jono, sot., on se ryhmän muoto, jossa
sotilaat ovat yksitellen peräkkäin.
Parijonossa ovat he kaksittain. Joukkueella
ja komppanialla on myös jono- ja
parijonomuodot, sekä sitäpaitsi jonorivistö.
Pataljoonalla on jonorivistö marssimuotona.

Jonomainen sävelrakenne muodostuu
kolmesta tahi useammasta peräkkäisestä,
yhtäläisestä tahi samantapaisesta
sävelryhmästä. J:lla s:lla on eepillinen,
tyynesti kertoileva sävy. Korkeammissa
soitinmuodoissa sitä tavataan etenkin
sävellysten välittävissä taitteissa.



Jonson [džonsən], Ben
(1573-1637), engl. kirjailija. Teoksia:
huvinäytelmät ,,Every man in his humour",
„Volpone" murhenäytelmä „Sejanus",
hovijuhlanäytelmät „Masques".

Jónsson, Einar (s. 1874), isl.
kuvanveistäjä. — Jónsson, Finnur
(s. 1858), isl. filologi, prof. Kööpenhaminassa.
Pääteos: „Den oldnorske og oldislandske
Litteraturs Historie".

Joonia, joonialaisten siirtokuntien
alue Vähän-Aasian länsirannikolla ja sen
edustalla olevilla saarilla.

Joonialainen sävellaji. 1. Muinais-kreik.
musiikissa = dominanttiin päättyvä duuri.
— 2. Kirkkosävellajina j. s. esiintyy vasta
uudenajan alussa ja vastaa nykyistä duuria.

Joonialainen tyyli, kreik. rakennustyyli.
Pääpiirteet: uurrettu, doorilaista hoikempi
pylväs kohoaa jalustalta, jonka alimpana osana
nelikulmainen laatta (plintti) (a), sen
päällä pyöreät vannikot (b-c), joita
erottaa syvät koverrokset. Pylväänpään
l. kapiteelin muodostaa pieluksentapainen
pyörölaatta (ekinus), jonka sivut ovat
kummallakin puolen taipuneet kierukoiksi
(voluutit) (d) ja joka on koristettu
munasauvalla sekä niinikään koristeltu
katelaatta (abakus) (e). Arkkit raavi
(f) on kolmijakoinen; pitkin ylärajaa
kulkee helmisauva ja lehtireunus (g).
Friisi (h) on joko sileä tai
yhtäjaksoisesti koristeltu korkokuvilla. Ulkonevaa
katonrennusta (i) koristavat n. s.
hammaslovet. Fasadin päättää runsaasti koristeltu
vesilista leijonanpäineen. J:een t:iin on
rakennettu m. m. Erekteion Ateenassa
(ks. t.), Efesoksen Artemistemppeli ja
Prienen Atenentemppeli.


Jooniainen
pylväsjärjestelmä.


Joonialaiset (kreik.), kreik. heimo,
joka hist. aikana asui Euboiassa,
Kykladeilla, Vähän-Aasian länsirannikolla ja
sen edustalla olevilla saarilla ja oli
perustanut kaupunkiliiton. J. olivat
taitavia merenkävijöitä ja kauppiaita ja
perustivat siirtokuntia m. m.
Mustanmeren rannikolle. Henkisesti j. olivat
kauan edellä muita helleenejä.
Kuuluisimmat kaupungit olivat Miletos ja
Efesos. 500-luvulla e. Kr. Vähän-Aasian j.
joutuivat Lyydian ja sitten Persian
alaisuuteen, olivat välillä Ateenan
liittolaisina ja itsenäisinä, kunnes 387
joutuivat jälleen Persian valtaan.

Joonianmeri, Kreikan. Etelä-Italian
ja Sisilian välillä oleva Välimeren osa;
Otrantonsalmi yhdistää sen Adrianmereen.

Joonian saaret, Kreikalle kuuluva
saariryhmä Joonianmeren itärannikolla;
2,350 km2, 260,000 as. Suurimmat
saaret: Korfu l. Kerkyra, Leukas, Itaka,
Kefallenia, Zakyntos. Viinin ja
etelänhedelmien viljelystä, kalastusta,
merenkulkua. Kuuluneet 1400-luvulta v:een
1797 Venetsialle, 1815-63 itsenäisinä
Englannin suojeluksen alaisina, sitten
luovutetut Kreikalle.

Joosef. 1. Jaakobin ja Raakelin poika.
Veljensä möivät hänet Egyptiin, jonne
hänen sukunsa muutti ja missä hänen
pojistaan Efraimista ja Manassesta
kasvoi kaksi näitten nimistä Israelin
heimoa. — 2. Jeesuksen äidin, Marian
puoliso, nasaretilainen kirvesmies. —
3. Arimatiasta kotoisin oleva neuvosmies,
joka omaan hautaansa hautautti Jeesuksen.

Joosef (s. 1872), itäv. arkkiherttua,
sotamarsalkka. Johti maailmansodassa
Siebenbürgenin ja Bukovinan rintamaosaa
marrask:sta 1916 ja 1918 armeijaa
Piave-joella. Valittiin elok. 1919 Unkarin
valtionhoitajaksi, mutta luopui pian.

Joosef, Napoli'n, sittemmin Espanjan
kuningas, vrt. Bonaparte, Josef.

Joosef, roomal.-saks. keisareita. —
1. J. I (1678-1711), hallitsi 1705-11,
keisari Leopold I:n vanhin poika. J.
jatkoi Espanjan perintösotaa ja taisteli
kapinallisia unkarilaisia vastaan. —
2. J. II (1741-90), Frans Stefanin ja
Maria Teresian poika, keisari ja äitinsä
kanssahallitsija v:sta 1765; hallitsi yksin
v:sta 1780. J. oli tyypillinen „valistunut
itsevaltias". Hävittäen vanhan paikallisen
itsehallinnon hän pani toimeen yhdenmukaisen
keskushallinnon, poisti maaorjuuden osasta
valtakuntaa, teki kirkon riippuvaiseksi
valtiosta, lakkautti luostareita ja julisti
uskonvapauden. Kohtaamansa vastarinnan takia
oli pakotettu peruuttamaan suuren osan
uudistuksiaan. J. oli tuloksettomassa sodassa
Venäjän kanssa Turkkia vastaan v:sta 1787.

Joosef I Emanuel (1715-77),
Portugalin kuningas, hallitsi 1750-77
ministerinään Pombal (ks. t.).

Jordaens [jordā'ns], Jacob
(1593-1678), flaam. taidemaalari. Maalannut
reheviä kuvia porvariston hienostelemattomista
juhlista; myös mytologisia aiheita. Pääteokset:
„Kolmen kuninkaan juhla", „Perhekonsertti".
[Rooses (saks. 1910).]


Jordaens: Papukuninkaan juhla.



Jordan. 1. Palestiinan suurin joki.
lähteet Hermon-vuoren rinteillä, juoksee
Genesaret-järven kautta ja J:n laaksoa,
n. s. Ghoria, myöten Kuolleeseen-mereen.
— 2. Joki Pohjois-Amerikassa. Utahin
valtiossa, yhdistää Utah-järven
Isoon-Suolajärveen.


Jordan-joki Palestiinassa.


Jordan [žordā'], Alexis (1814-97),
ransk. kasvitieteilijä, „alalajien" tutkija.
Hänen teoksensa ovat periytyviäsyystutkimuksille
tärkeät.

Jordanes l. Jornandes,
historiankirjoittaja ja piispa,
alaanilais-goottilaista syntyperää.
Kirjoitti n. 550 teoksen gööttien
historiasta, „De origine actibusque
Getarum".

Jordanjuhla, kreik.-kat. kirkossa
loppiaisena Kristuksen kasteen muistoksi
kirkon eteisessä tai joen partaalla
vietetty juhla. Ristiinnaulitun kuva
upotetaan veteen, jolle rukoillaan Jordanin
siunausta ja Pyhän Hengen uudestisynnyttävää
voimaa,

Jorga, Nicolae ks. Iorga, N.

Joriini, georgiini. ks. Dahlia.

Joroinen, kunta Mikkelin läänissä,
Pieksämäen-Savonlinnan radan kahden
puolen; 685,6 km2, 9,390 as. (1925).
Savon tärkein maanviljelyspitäjä.
Tietopuolinen karjanhoitokoulu. Lehtoniemen
tehtaat; useita vanhoja kartanoita m, m.
Frugård, Järvikylä, Paajala, Torstila.
Joroisten (67 km Savonlinnaan) ja
Huutokosken (ks. t.) rautatieasemat,


Joroinen. Kirkonkylä.


Jorsala, skandinaavien keskiajalla
käyttämä Jerusalemin nimitys.




Josafat, Juudan kuningas 876-851
e. Kr. Teki rauhan Israelin
Pohjois-valtakunnan kanssa ja antoi
poikansa Joramin naida Ahabin tyttären
Athalian.

Josafatin laakso, viimeisen tuomion laakso.

Josefiina (ransk. Josephine),
synt. Tascher de la Pagerie
(1763-1814), ranskalaisten keisarinna.
Puolisot: v:sta 1779 kenraali Alexandre
de Beauharnais (k. 1794), josta aviosta
syntyivät Eugène ja Hortense, sekä
1796-1809 kenraali Bonaparte (Napoleon I).

Joseph, Père [žose'f pär]
(„Isä Josef"), oik. François le Clerc
du Tremblay (1577-1638), ransk.
hengellinen ja valtiomies, Richelleun
etevin apulainen.

Josephson [jūsef-], Ernst
(1851-1906), ruots. taidemaalari. Maalannut
laatukuvia ja huomattavia muotokuvia;
pääteos on „Koskenhaltija", toisinto
,,Ahti". J. on Ruotsin suurimpia
taiteilijoita, vars. väritaiturina loistava.
Kulki taiteilijana omia teitään; tuli jo
1888 mielisairaaksi. Julk. kaksi
runokokoelmaa. [Wåhlin (ruots., 1911-12) J
— Josephson, Jacob Axel (1818-80),
ruots. säveltäjä. Säveltänyt m. m.
romansseja ja kuoroteoksia. — Josephson,
Ragnar (s. 1891), ruots.
taidehistorioitsija, kirjailija. Teoksia:
„Stadsbyggnadskonst i Stockholm intill år
1800", „Tessin i Danmark", runokokoelmia,
kertomus „Lukukammio" (suomen.).


Josephson: Ahti.


Josephus, Flavius (n. 37-95 j. Kr.),
juut.-kreik. historioitsija. Kirj. kreikaksi
esityksen juutalaissodasta 67 ja juutalaisten
historian.

Josia, Juudan kuningas n. 638-608.
Pani toimeen perinpohjaisen
jumalanpalveluksen uudistuksen Jerusalemin
temppelistä löydetyn vanhan lakikirjan
mukaiseksi. Kaatui sodassa Egyptiä vastaan.

Jošihito (s. 1879), Japanin keisari
v:sta 1912; hänen sairautensa johdosta
hoitaa hallitusta v:sta 1921
kruununprinssi Hirohito.

Jósika [jōšika], Miklós (1794-1864),
unk. romaanikirjallisuuden perustaja
(„Unkarin Walter Scott").

Josquin des Prés ks. Deprés.

Jostedalsbräen [ju- -brēən], Euroopan
manteren suurin jäätikkö, Norjassa,
Sognevuonosta pohjoiseen, 100 km pitkä,
10-12 km leveä, korkein kohta, 2,038 m.

Josua, Mooseksen apulainen ja hänen
kuoltuaan kansan johtaja Palestiinan
valloituksessa. J:n kirja V:ssa T:ssa
käsittelee maan valloitusta. J. ei ole sen
tekijä.

Jotunheimen l. Jotunfjeldene,
,,jättiläisten tunturit", Norjan mahtavin
tunturiryhmä, Gudbrandinlaakson eteläpuolella;
Galdhöpiggenin ja Glittertindin huiput
(kuva I os., p. 1012).

Jotuni, Maria (s. 1880), alk.
Haggrén, kirjailijatar. Puoliso prof. V.
Tarkiainen. Teoksia: novellikokoelmat
„Suhteita", „Rakkautta", ,,Kun on tunteet",
kertomus „Arkielämää", novelli A. Martinin
rikos", näytelmä „Musta koti", huvinäytelmät
„Miehen kylkiluu", „Savu-uhri", „Kultainen
vasikka", „Tohvelisankarin rouva",
lastenkirjoja. Kuvannut realistisesti
savolaista kansanelämää.


Maria Jotuni.




Jotunilaiset muodostumat, proterotsooiseen
sarjaan kuuluva kallioperän osasto, johon kuuluu
(punaisia) hiekkakiviä, konglomeraatteja ja
diabaaseja ja jonka pääalueet ovat Kokemäenjoen
alajuoksun seudut Suomessa, Äänisjärven länsipuoli
Aunuksessa ja Taalainmaa Ruotsissa.

Jotunit (mskand.), taruperälnen
pohjoismainen jättiläiskansa, sama kuin
jatulit.

Joubert [žubä'r], Barthélemy
Catherine (1769-99), ransk. kenraali.
Napoleonin alipäällikkönä Italiassa 1797,
ylipäällikkönä 1798-99. — Joubert,
Pieter Jacobus (1831-1900),
buurikenraali. Ylipäällikkönä sodassa Englantia
vastaan 1880-81, voitti Jamesonin
retkikunnan 1896, Transvaalin ja Oranjen
joukkojen ylipäällikkö 1899.

Jouhikangas valmistetaan hevosen
jouhista, Sihtikankaat ovat yksinomaan
jouhista valmistetut. Palttinasidoksista
j:ta sanotaan yksinkertaiseksi ja
toimikassidoksista kaksinkertaiseksi
sihdiksi.

Jouhimato (Gordius aquaticus),
sukkulamatoihin kuuluva jouhimainen mato,
joka elää jokien ja järvien rantavedessä.
Toukka elää loisena hyönteisten ruumiinontelossa.

Jouhisorsa (Anas l. Dafila acuta),
järvissä ja virroissa asuva, alta valkea,
päältä ruskeanharmaan ja valkean kirjava
sorsa; kaksi keskimmäistä pyrstösulkaa
pitkät ja hoikat; uroksen siipipeili
vihreänkiiltävä, naaraksen mustanharmaa,
kiilloton. Yleinen Suomen pohjoisissa osissa,
Etelä- ja Keski-Suomessa harvinainen.


Jouhisorsa.


Joukahainen. 1. Alkuperäisemmin
Joukamoinen, kokematon
nuorukainen, joka kilpalaulantarunossa joutuu
vedenjumalan Väinämöisen valtaan eikä
pääse muuten kuin lupaamalla ainoan
sisarensa henkensä lunastimeksi.
Siirtynyt sittemmin sen Lappalaisen sijalle,
joka ampuu Väinämöisen mereen.
„Laivaretkellä" J. kansanrunoissa yleisesti
esiintyy Väinämöisen ja Ilmarisen
kanssa, Kalevalaan Lönnrot on hänen
paikalleen pannut Lemminkäisen. Aiheena
Gallén-Kallelan (ks. t., kuvaliite) taulussa,
— 2. Pohjalaisen Osakunnan julkaisu.

Joukahainen, Vilkku (s. 1879),
kansakoulunopettaja, maalaisliittolainen
poliitikko. Sosiaaliministerinä 1920-22 ja
1925, sisäministerinä 1922-24.

Joukkosopimus l. kollektiivi-sopimus
(myös tariffi- l. työehtosopimus),
työehtoja koskeva sopimus, jossa
sopimuskumppaneina ovat toisella puolen
ammattiosasto tai -liitto ja toisella
puolella työnantaja tai työnantajajärjestö.

Joukkue, sot., on ryhmää lähin
suurempi joukkoyksikkö, käsittää 4
ryhmää. 2-4 joukkuetta sekä yksi
erikoisjoukkue muodostavat komppanian.

Joule [džūl], James Prescott
(1818-89), engl. fyysikko, energian
peruslain ja mekaanisen lämpöteorian
perustajia. Teki ansiokkaita mittauksia
lämmön mekaanisen suhdeluvun (ekvivalentin)
määräämiseksi, saaden 1 kgkalorin vastineeksi
425 kgmetriä. Keksi tärkeän lain sähkövirran
synnyttämän lämmön suuruudesta, J:n lain (ks. t.).

Joulen laki, fys., lausuu, että
sähkövirran synnyttämä lämpömäärä (L) on
suorassa suhteessa johtovastukseen (R),
virran voimakkuuden (I) neliöön sekä
aikaan, L = kRI2t = kEIt (koska Ohmin
E
lain mukaan I = —); k = eräs vakio, joka
R
= 0,24, jos E on volteissa, I ampereissa,
t sekunneissa.

Jouli, joule, työn sähkötekn.
yksikkö, volttiampèresekunti. 1 j. = 107
1
ergiä = ——— kgm.
9,81

Joulu, Jeesuksen syntymän muistojuhla,
alkaa jouluaatolla jouluk. 24 p.
ja loppuu loppiaiseen tammik. 6 p.
Samoihin aikoihin eri kansat vanhastaan
viettivät juhlia, suomalaiset henkien,
vars. vainajien juhlaa; kirkko antoi
vanhoille tavoille uutta sisällystä. Esim.
jouluoljet lienevät olleet yhteydessä sen
hiljaisuuden kanssa, jolla henkiä koetettiin
saada viipymään omaistensa parissa; nyt ne
tulivat kuvaamaan Vapahtajan seimeä.

Jour [žūr] (ransk.), päivä. —
Jour fixe [žūr fiks], (vieraiden)
vastaanottopäivä.



Jourdan [žurdā'], Jean
Baptiste (1762-1833), ransk. marsalkka,
kreivi. Pohjoisarmeijan päällikkönä 1794
vailoitti Belgian ja Reinin länsipuolella
olevan osan Saksaa. Kärsi tappioita Reinin
itäpuolella 1796 ja Tonavalla 1799, Espanjassa
yleisesikunnan päällikkönä 1808.

Journaali [žur-] (ransk.), päiväkirja,
päivälista; sanomalehti, aikakauskirja.—
Journalisti, sanomalehtimies. —
Journalistiikka, sanomalehtitoimi, -taito.

Journal de Genève [žurna'l də žənē'v],
ranskank. vapaamielinen geneveläislehti;
per. 1840. — Journal des Débats
[žurna'l de debā'], pariisilainen
tasavaltainen päivälehti; per. 1789. —
Journal des Savants [žurna'l
de savā'], pariisilainen kirjallinen
kuukauslehti; per. 1665. Omistaa nyk.
huomiota yksistään antiikin, keskiajan
ja Itämaiden tutkimukselle.

Jousi. 1. J. eli joutsi, ampuma-ase,
jota on kahta lajia, käsi-j. ja varsi-
l. jalka-j. Edellisessä on kaksi osaa,
kaari ja jänne, jälkimmäisessä lisäksi
poikkipuu, jalka l. varsi, jolla kaari on
varustettu. Viimemainittu kuului
1500-luvun puoliväliin etevimpiin
sota-aseisiin ja säilyi metsästysaseena meillä
1800-luvun alkuun. Kaari saattoi olla
teräksestä, jänne tehtiin eläinten
suonista, nahasta t. liinasta. Kuva ks.
Aseita I os., p. 215-216. — 2. J.
nykyaikaisena urheiluvälineenä ei ole meillä
saanut kannatusta, mutta on suosittu
Englannissa, oli esim. Lontoon olympialaisten
kilpailujen ohjelmassa 1908. — 3. Mus. ks.
Käyrä. — 4. J. l. vieteri,
kimmoisasta aineesta, vars. teräksestä
tehty sauva, joka on toisesta tai molemmista
päistään kiinnitetty tai tuettu. Jos j. (kuva 1)


Kuva 1.


Kuva 2.


Kuva 3.


Kuva 4.


Kuva 5.

poikkeutetaan tasapainoasemastaan ja päästetään
valloilleen, niin se heilahtelee tämän aseman
kahden puolen. Heilahdusaika on
m
t =π √——
k
missä k on se voima, mikä taivuttaa
(tai venyttää) jousta 1 cm ja m
värähdyksissä liikkuva massa (jousen + sen
kuormituksen massa). — Tekniikassa
j:ta käytetään lieventämään iskujen
vaikutusta (ajoneuvoissa), liikkeen
palauttamiseen (oven sulku-j.), voiman
mittaamiseen (jousivaaka), liikevoiman
aikaansaamiseen (joutsi, kello,
soittolaatikko y. m.). Muodon mukaan j:t
luokitellaan seuraavasti: vipu-j.
(kuva 1) ja kaksivartinen j. (kuva 2)
litteitä ja likimain suoria; kierukka-j.
(kuva 3) kierukan l. spiraalin muotoinen;
silinterimäinen (kuva 4) ja
kartiomainen (kuva 5) ruuvi-
l. kierre-j. ruuviviivan muotoisia,
Viimemainittuja käytetään suuremman
jännitysenergian kokoamiseksi pieneen tilaan.

Jousikantele, kielisoitin, jonka
kumulaatikko on n. 50-80 cm:n pituinen.
Sitä on useita eri tyyppejä, jotka kaikki
eroavat tavallisesta kanteleesta siinä,
että ne ovat käyrällä soitettavia ja toisessa
päässään varustetut reiällä, niin että soittaja
samalla voi pitää kiinni soittimesta ja
kielten alta sormien yläpinnalla tai
kynsillään jakaa kielet. Kone pidetään
soitettaessa polvilla.


Jousikantele.


Jousikvartetti, soitinyhtymä, johon
kuuluu 2 viulua, alttoviulu ja sello. —
Jousikvintetti, laajennettu
jousikvartetti. Lisäksi on otettu
joko viulu, altto, sello tahi kontrabasso.

Jousiluku, vanha veroluku, jossa
jousella tarkoitettiin jokaista talonpojan
talossa olevaa täysikasvuista mieshenkilöä,
joka jaksoi jousta jännittää.

Jousimiehet, yleinen aselaji
entisajan sotajoukoissa. Tarkkuus oli 100 m:n
matkalla vielä varsin suuri ja voitiin
minuutissa ampua aina 12 nuolta. Vielä
1627 oli Englannissa jousimiesjoukkoja.

Jousimies. 1. Eläinradan 9:s merkki
[skytten] . — 2. Tähtikuvio eteläisellä
taivaanpallonpuoliskolla, Suomessa ainoastaan
osittain näkyvä.

Jousiorkesteri, pelkästään
jousisoittimista kokoonpantu orkesteri.
Enimmin kuuluu siihen viuluja, jotka
jakautuvat kahteen ryhmään, I ja II viuluihin.

Jousiraha, n. s. Karjalan oikeuden
mukaan keskiajalla suoritettu kymmenysten
osa pitäjän kirkolle, Turun kaniikeille
ja tuomiokirkolle.

Jousisoittimet l. jouhisoittimet
ovat kielisoittimia, joista ääni saadaan
vetämällä jouhista tehtyä jousta l. käyrää
kieliä vastaan; erikoisuutena käytetään
myös sormin näppäämistä (pizzicato).
— J:n alkuperä on vielä hämärissä (vanhin
kuva Euroopassa 700-800-luvulta). Nykyisen
muotonsa j. saivat v:sta 1500 lähtien.




Jousivaaka, vaaka, jolla punnittavan
painon suuruus mitataan kierukkajousen
venymän tai puristuman mukaan.
Käytetään tav. vähemmän tarkoissa
punnituksissa ja voimanmittauksisisa.

Jousivasara, konevasara, jossa
liikkeen siirto käyttöakselista
vasaranjärkäleeseen tapahtuu kämmen ja kiertokangen
sekä tavallisesti kaksivartisen vipujousen
välityksellä. Järkäleen paino on 20-30 kg
ja iskuluku 400-500 minuutissa.

Jousiäes, äes, jonka piikit ovat
kaarevia teräsjousia. Kehys on kulmarautaa.
jousia kannattavat akselit kääntyvät
niin, että jousten työsyvyyttä voidaan
säännellä. Työmäärä on kahden hevosen j:lla
1,5-2,5 ha päivässä riippuen jousien
lukumäärästä ja työleveydestä.


Jousiäes.


Joustavuus, kimmoisuus (ks. t.).

Joutomaa l. arvoton maa
(impedimentti), niin vähäarvoinen maa, ettei
sitä tiluksia jakoa varten jyvitettäessä
sekä verollepanoa varten luokitettaessa
voi mihinkään arvoluokkaan lukea.

Joutopyörä, irtopyörä, akselilla
vapaana pyörivä hihnapyörä, jolle
vieressä olevalta kiinteältä pyörältä hihna
siirretään, kun akseli tahdotaan pysäyttää.

Joutsa, kunta Mikkelin läänissä,
Itä-Hämeessä; 427,8 km2, 6,169
as. (1925).

Joutsen, tähtikuvio pohjoisella
taivaalla „hiilisäkin" murtamassa
linnunradassa.

Joutsenet (Cygnus), sälönokkaisten
lahkoon kuuluvia pitkäkaulaisia vesilintuja.
Pohjois-Suomessa ja Karjalassa elää iso-j.
(C. musicus), 1,5 m pitkä, valkea.
Samankokoinen on kesy kyhmy-j. (C. olor),
jonka nokan tyvessä on musta kyhmy; villinä se
elää Etelä-Ruotsissa, Keski- ja Etelä-Euroopassa
ja Keski-Aasiassa. Austraaliassa elää musta-j.
(C. atratus).


Kyhmyjoutsenia.


Joutsenliskot (Plesiosaurus),
sukupuuttoon kuollut, mesotsooisella
maailmankaudella elänyt, vesielämään
mukautunut liskoryhmä. Pää pieni,
terävähampainen, kaula pitkä, vartalo latuska,
typäkkä, pyrstöön päättyvä; 5-varpaiset
raajat evämäiset; suurimmat lajit 15 m.
Pohjois-Amerikan ja Euroopan Jura- ja
liitukerrostumista.


Joutsenliskoja (etualalla) ja kalaliskoja
(taustalla, oikealla) jurakauden meressä.


Joutseno, kunta Viipurin läänissä,
Etelä-Savossa, Saimaan rannalla; 283,5
km2, 6,618 as. (1925). Rauhan
kylpylaitos ja talviparantola; Honkalahden
saha ja Kaukaan o.-y:n selluloosatehdas.

Jouvenel [žuvne'l], Gabrielle de
(s. 1873), ransk. naiskirjailija; on nimellä
Colette julk. joukon romaaneja: ,,L'ingénue
libertine", „La retraite sentimentale" y. m.
— Jouvenel, Henri de (s. 1876),
ransk. sanomalehtimies ja poliitikko; 1924
opetusministerinä, ollut Ranskan edustajia
Kansainliitossa, v:sta 1925 ylikomissaarina
Syyriassa.

Joviaali (ransk.), hilpeä, hyväntuulinen.

Jovianus, Rooman keisarina Julianus
Apostatan jälkeen 363-64, kristitty.

Joynson-Hicks [džoinsən hiks],
Sir William (s. 1866), engl. vanhoillinen
poliitikko. Terveydenhoitoministerinä
1923-24, sisäministerinä v:sta 1924.

Juan, Kiinan rahayksikkö v:sta 1910;
hopearaha = n. 20 nykyistä Smk.

Juan d'Austria [hua'n], Don
(„Juhana Itävaltalainen"), (1547-78).
keisari Kaarle V:n äpäräpoika, esp.
sotapäällikkö. Voitti turkkilaiset
Lepanton meritaistelussa 1571, maaherrana
Alankomaissa v:sta 1576.

Juan de Fucan salmi [hua'n de fū-],
Pohj.-Amerikan länsirannikolla Vancouver-saaren
ja Washingtunin valtion välissä.



Juan Fernandezin saaret [hua'n ferna'ndeþ],
Chilelle kuuluva tuliperäinen saariryhmä
Tyynessämeressä 33° ja 34° välillä et. lev.
Vv. 1704-09 asui siellä engl. merimies
Selkirk, jota arvellaan Defoen „Robinson
Crusoen" esikuvaksi.

Juankoski l. Juvankoski. 1. Koski
Muuruveden pitäjässä Vuotjärven ja
Akonjärven välisessä virrassa; pituus
1 km, putouskorkeus 7,3 m. Kosken
varrella on Juantehdas (ks. t.). —
2. Muuruveden emäseurakuntaan kuuluva
tehdasseurakunta, Juantehtaalla ;
yhteiskoulu; 2 km2, 2,462 as. (1925).


Juankoski ja Juantehdas.


Juanšikai (1858-1916), kiinal.
poliitikko. Kiinan presidenttinä v:sta 1912,
suunnitteli itsensä korottamista keisariksi
1916, minkä kuitenkin kapina ehkäisi.

Juantehdas l. Juvantehdas (ruots.
Strömsdalsbruk), rautatehdas ja
puuhiomo Muuruveden pitäjässä Juankosken
varrella.

Juarez [huā'reth], Benito (1806-72),
Meksikon presidentti 1858-72.
Voitti keisari Maksimilianin.

Jub, Juba, Djuba, joki
Itä-Afrikassa, Italian Somalimaassa.

Juba, Numidian kuninkaita, isä ja
poika. Edellinen taistellen Pompejuksen
puolella tuhosi 49 e. Kr. kaksi Cæsarin
legioonaa, mutta joutui 46 tappiolle
Thapsuksessa ja surmasi itsensä.
Jälkimmäiselle Augustus antoi osan
valtakuntaa takaisin.

Jubamaa, alue Itä-Afrikassa
Juba-joen länsipuolella. J:sta, joka on
kuulunut britt. Kenia-alueeseen, siirrettiin
1924 länsiosa (91,000 km2, 75,000 as.)
Italian Somalimaahan.

Jubbulpore ks. Jabalpur.

Jubileumi (lat.), riemujuhla.

Jucar [hū-], 500 km pitkä joki
Itä-Espanjassa, laskee Valencian
eteläpuolella Välimereen.

Juchezer [juhhetser], mus., voimakas
lyhyt heilahdus, jolla alppiseutulaiset
yksinäisillä retkillään päästävät tunteensä
kuuluville tahi ilmoittavat toisilleen
olinpaikkansa (vrt. Jodler ja Joiku).

Judenitš [-ē'-], Nikolaj
Nikolajevitš (s. 1862), ven. kenraali.
Maailmansodassa johti sotatoimia turkkilaisia
vastaan Armeeniassa ja valloitti 1916 Erserumin.
Hyökkäsi 1919 Virosta Pietaria vastaan.

Judex (lat.), tuomari.

Judicium l. judiisiumi (lat.),
oikeudellinen tuomio; arvostelu, arvostelukyky.

Judit, juut. nainen, joka pelasti
kotikaupunkinsa assyrialaisten piirityksestä
murhaamalla heidän päällikkönsä
Holoferneksen; päähenkilönä J:n kirjassa,
joka on V:n T:n apokryfikirjoja.

Juel [jūl], Axel Niels
Christian (s. 1883), tansk. lyyrillinen
runoilija, julk. useita runokokoelmia: „De
förste Blomster", „Sange om Dannebrog"
y. m. — Juel, Christian Sophus
(s. 1855), tansk. matemaatikko, Kööpenhaminan
yliopiston prof. Käsitellyt vars.
geometrisia aiheita, kirj. yliopistollisia
oppikirjoja. — Juel, Jens (1745-1802),
tansk. muotokuvaaja ja maisemamaalari.
— Juel, Niels (1629-97), Tanskan
mainehikkain merisankari. Voitti ruotsalaisten
laivaston Öölannin edustalla 1676 ja
Kögen lahdessa 1677.

Jugendtyyli [jūgent-], koristetyyli,
joka lähteneenä engl. taidekäsityöstä
esiintyi Saksassa 1890-luvulla ensin
Jugend-nimisen aikakauslehden somistelussa,
mistä saanut nimensä. J. pyrkii korvaamaan
hist. koristetyylit omintakeisella
ornamentiikalla, jolle aaltoviivat ja jap.
vaikutusta osoittavat tyylitellyt kasvimuodot
ovat luonteenomaisia.


Jugendtyyliä.


Jugerum (lat.), roomal. pintamitta,
„auranala" = 2,519 m2.

Juggernaut ks. Jagannath.



Jugorinsalmi, Vaigatšinsalmi.
erottaa Venäjän pohjoisrannikolla olevan
Vaigatšin saaren mantereesta; 3-16 km leveä.

Jugoslaavia, Etelä-Slaavia (ks. t.).

Jugra, kansannimi, esiintyy hist.
lähteissä 1700-luvulle asti, merkinnyt
ostjakkien ja voguulien esi-isiä, ven.
lähteissä vain ostjakki-voguuliheimon
pohjoisinta osaa, asunut nähtävästi Petšoran
latvavesien ympäristössä.

Jugurtha (k. 104 e. Kr.), Numidian
kuningas, Masinissan pojanpoika. Sodassa
Roomaa vastaan v:sta 111. Kuoli vankina.

Jugurtti, Joghurt (ks. t.).

Juhana (1782-1859), Itävallan arkkiherttua,
Frans II:n veli. Vallankumoussodissa taisteli
Ranskaa vastaan, Frankfurt am Mainin
kansalliskokouksen valitsemana Saksan
valtionhoitajana 1848-49.

Juhana (port. João), Portugalin
kuninkaita. — 1. J. I Avioton
(1357-1433), hallitsi 1385-1433, Pietari I:n
avioton poika. Pelasti Portugalin
itsenäisyyden voittamalla espanjalaiset 1385.
valloitti Ceutan 1415. — 2. J. IV (1604-56),
hallitsi 1640-56. Vapautti Portugalin
espanjalaisten vallasta, Braganzan
hallitsijasuvun perustaja. — 3. J. VI
(1767-1826), hallitsi 1816-26, v:sta 1792
sijaishallitsija. Pakeni Napoleonia Brasiliaan
1807, palasi 1821.

Juhana (puol. Jan), Puolan
kuninkaita. — 1. J. II Kasimir (1609-72),
hallitsi 1648-68, Puolan ja Ruotsin
kuninkaan Sigismundin poika. Hänen
hallitusaikansa kului taistelussa
aatelistoa ja Ukrainan kasakoita vastaan sekä
sotaan Venäjän ja Ruotsin kanssa. —
2. J. III Sobleski (1629-96), hallitsi
1674-96. Kunnostautui sodissa Turkkia vastaan;
pelasti 1683 Wienin, jota turkkilaiset piirittivät.

Juhana, Ruotsin kuninkaita. —
1. J. I Sverkerinpoika (1201-22).
hallitsi 1216-22, Sverker-suvun
viimeinen hallitsija. Teki onnistumattoman
ristiretken Viroon 1220. — J. II ks.
Hannu. — 3. J. III (1537-92), hallitsi
1568-92, Kustaa Vaasan ja Margareeta
Lejonhufvudin poika. Sai 1556
Lounais-Suomen herttuakunnakseen. Nai 1562
vastoin Eerik XIV:n kieltoa Katariina
Jagellonican ja lainasi rahaa langolleen
Puolan kuninkaalle, joka oli sodassa Ruotsin
kanssa, saaden pantiksi seitsemän Liivinmaan
linnaa. Tällainen menettely sai aikaan sen,
että Eerik XIV asevoimin pakotti veljensä
alistumaan ja piti häntä vankina Gripsholman
linnassa 1563-67. V. 1568 puhkesi
kapina, joka vei Juhanan valtaistuimelle ja
Eerikin vankeuteen, missä hänet otettiin
hengiltä 1577. Sota Puolaa vastaan taukosi,
ja Tanskan kanssa tehtiin rauha; Venäjän kanssa
käytiin sotaa 1570-95 Viron omistamisesta. J
osoitti taipuvaisuutta katolisuuteen ja määräsi
1577 noudatettavaksi liturgian („punaisen kirjan"),
jossa kat. menoja. Kasvatti poikansa Sigismundin
kat. uskoon saadakseen hänet valituksi Puolan
kuninkaaksi, mikä 1587 onnistuikin.


Juhana III.


Juhana (1801-73), Saksin kuningas 1854-73.

Juhana (saks. Johann), Saksin
vaaliruhtinaita (1-2 Ernestin sukuhaaraa,
3 Albertin). — 1. J. Horjumaton
(1468-1532), vaaliruhtinaana 1525-32; edisti
uskonpuhdistusta. — 2. J. Fredrik Jalomielinen
(1503-54), vaaliruhtinaana 1532-47, ed:n
poika. Joutui Schmalkaldenin sodassa
Mühlbergin taistelussa vangiksi ja
menetti suurimman osan maataan ja
vaaliruhtinaan arvon Saksin herttualle
Moritsille. — 3. J. Yrjö I
(1585-1656), vaaliruhtinaana 1611-56. Kannatti
ensin keisaria 30-vuotisessa sodassa, koetti
sitten olla puolueeton, Ruotsin liitossa
1631-35, sen jälkeen jälleen keisarin.

Juhana Hyvä (1319-64), Ranskan
kuningas 1350-64. Joutui 1356 Poitiers'ssa
englantilaisten vangiksi, pääsi vapaaksi
1360 ja palasi takaisin vankeuteen, kun
ei voinut täyttää sopimuksen ehtoja.

Juhana Kasimir (1589-1652), Reinin
pfalzkreivi, Kleeburgin ruhtinas
(Elsassissa). Puoliso: Ruotsin kuninkaan
Kaarle IX:n tytär Katariina; Kaarle X
Kustaa oli heidän poikansa. Siirtyi
Ruotsiin 1622 saaden Stegeborgin
läänitykseksi; hoiti kuninkaan poissaollessa
sotalaitosta ja valtiontaloutta v:een 1633.



Juhana Leideniläinen, oik. Jan
Beuckelszoon (1509-26), räätäli ja
ravintolanisäntä Leidenistä. Tuli
kasteenuudistajain vaeltajaprofeettana Jan
Matthyksen kanssa 1534 Münsteriin.
jossa pani toimeen yhteiskunnallisen
mullistuksen (omaisuudenyhteisyyden,
monivaimoisuuden). Münsterin piispa
valloitti 1535 kaupungin ja mestautti
J. L:n apureineen. vrt. Knipperdollinck.
[Detmer (saks., 1903).]

Juhana Maaton (1167-1216),
Englannin kuningas 1199-1216.

Juhana Peloton (1371-1419),
Burgundin herttua 1404-19. Englantilaisten
liitossa valtasi Pariisin 1418; murhattu.

Juhana Sigismund (1572-1620),
Brandenburgin vaaliruhtinas 1608-19. Sai
1614 Kleven ja 1618 Itä-Preussin.

Juhannus, Johannes Kastajan päivä,
kirkollinen juhla, jota vietetään
Johannes Kastajan muistoksi (kesäk. 24 p.).
Sattuu yhteen kesäpäivänseisauksen
kanssa, joka pakanallisen käsityksen
mukaan oli henkien liikkeelläoloaika.
Juhannustulien (kokkojen) polttamisella
koetettiin karkoittaa vahingollisia henkiä.

Juhannusruis, juuriruis,
juhannuksen tienoilla kylvettävä ruis; ensim.
vuonna kasvanut laiho niitetään vihantarehuksi,
jyväsato tuleentuu vasta seur. v.

Juhlin-Dannfelt [julī'n-], Herman
(s. 1852), ruots. maataloustieteilijä,
prof., Ruotsin Maanviljelysakatemian
sihteeri 1902-19. Julk. m. m. „Landtbrukets
bok. Jordbrukslära" I-II (1898-1901),
„Lantmannens uppslagsbok" (1925).

Juhti, vahva, notkea, vedenkestävä
valkoinen, musta tai punainen nahkalaji.
Valmistetaan nuorten eläinten vuodista,
parkitaan pajun- tai poppelinkuorella,
käsitellään koivuntervalla (josta pistävä haju).

Jukagiirit, arktinen kansa
Koillis-Siperiassa. Elävät metsästyksellä ja
kalastuksella, ainoa kotieläin koira.
Nykyisin on heitä tuskin 1,000 henkeä.

Jukatan, Yukatan (ks. t.).

Jukka ks. Yucca.

Jukon, Yukon (ks. t.).

Julia [jū-]. 1. (83-54 e. Kr.),
Cæsarin tytär, Cn. Pompeiuksen puoliso. —
2. J. (39 e. Kr. — 14 j. Kr.), keisari
Augustuksen kevytmielinen tytär,
naitettiin Augustuksen sisarenpojalle M.
Claudius Marcellukselle, sitten Agrippalle,
lopuksi keisari Tiberiuksen puoliso.

Juliaaninen kalenteri l. vanha
luku. ks. Ajanlasku.

Juliana (s. 1909), Alankomaiden
kruununperillinen.

Julianehaab [-hōb], Grönlannin
etelärannikolla Kap Farvelin kahden
puolen sijaitseva piirialue; 3,200 as. —
Samanniminen kauppapaikka. 400 as.

Julianus, Flavius Claudius
(331-363), Rooman keisari 361-363,
Constantiuksen kanssahallitsijana v:sta
355. Saavutti Galliassa voittoja
germaaneista. Keisarina koetti palauttaa
pakanuuden entiseen valta-asemaansa; kaatui
taistelussa persialaisia vastaan. Saanut
nimen Apostata, luopio. [Geffcken
(saks., 1914).]

Julien [žyliä'], Stanislas
(1799-1873), ransk. sinologi, Kiinan
tutkimuksen tienraivaajia.

Julienne [žylien] (ransk.),
vihannesliemi.

Julin [-ī'n], Albert Lindsay von
(s. 1871), vuorineuvos, Fiskarin, Inhan
ja Billnäsin tehtaitten toimitusjohtaja. —
Julin, Johan (1787-1853), v:sta 1849
von J., suom. apteekkari ja liikemies,
luonnontieteellisistä harrastuksistaan
tunnetun apteekkari Johan Julinin
(1752-1820) poika. Omisti tupakkatehtaan
v:sta 1815, laivaosuuksia, Fiskarin
ruukin v:sta 1822 laajentaen sitä ja
pannen sen oivalliseen kuntoon, 5 muuta
rautaruukkia, Orijärven kuparikaivoksen
y. m. Toimeenpani ensim. karjanäyttelyt
ja kilpakynnöt; Turun Säästöpankin
perustajia. — Hänen veljensä Erik J.
(1796-1874) oli niinikään apteekkari ja
liikemies, kiinnittäen erikoista huomiota
merenkulkuun. Toimi pontevasti kadon
tuhojen lieventämiseksi 1867-68.

Juliset alpit, eteläisten Kalkkialppien
itäisin osa Isonzo- ja Sava-jokien välissä.

Julistuskirja l. manifesti,
nimitys, jota Suomessa Venäjän vallan aikana
käytettiin hallitsijan itsensä
allekirjoittamasta asiakirjasta.

Julius, paaveja. — 1. J. II
(Giuliano della Rovere) (1443-1513),
paavina 1503-13. Toimi tarmokkaasti
paavin maallisen vallan lisäämiseksi,
oli vuorotellen liitossa ja sodassa
Ranskan, Saksan ja Venetsian kanssa. Suosi
renessanssisivistystä. — 2. J. III
(1487-1555), paavina 1550-55.

Julkinen haaste, julkisesti
kuuluttamalla haastettavalle tiedoksi annettu
haaste (Oikeudenkäymiskaari 11: 4,
muutettuna 7/9 1901 annetulla asetuksella).
vrt. Vuosihaaste. — Julkinen
kehoitus rikokseen, rikos, jonka tekee
se, joka julkisesti väkijoukossa taikka
kirjoituksella tahi muulla esittelyllä,
minkä hän on levittänyt taikka julki
pannut tahi näkyville asettanut, on
koettanut vietellä rikoksen tekoon



(Rikoslaki 16:8). — Julkinen notaari, se
virkamies kaupungissa, jonka tehtävänä
on toimittaa vekseli- y. m. protestit,
vahvistaa oikeaksi erinäisiä virallisia
asiakirjoja y. m. Suuremmissa kaupungeissa
on j:na n:na tavallisesti maistraatin
sihteeri, pienemmissä kaupungeissa
pormestari. — Julkinen oikeus, niitten
oikeusohjeitten kokonaisuus, jotka
tarkoittavat valtiolle sekä valtiovallan
tunnustamille, järjestetyille yhdyskunnille
kuuluvien tarkoitusperien toteuttamista.
Vastakohta: yksityisoikeus. —
Julkipano, a) julkisen viranomaisen
antaman päätöksen tai ilmoituksen
yleisölle tiedoksi saattaminen, b) täten
tiedoksi saatettu ilmoitus.

Julkiset huvit. Huvitilaisuudet ovat
joko yksityisiä tai julkisia.
Yksityiset h., joihin luetaan myöskin ne,
joita seurat tai yhdistykset panevat
toimeen omille jäsenilleen taikka edeltäpäin
määrätyille kutsuvieraille, ovat sikäli
vapaita, ettei järjestysviranomaisilla ole
oikeutta ryhtyä niihin enempää kuin
yksityiselämän piiriin yleensä. J. h.
sen sijaan ovat julkisen valvonnan
alaiset. Kaupungeissa on niitä koskevia
säännöksiä kaupunkien poliisijärjestyksissä;
maaseudulla toimeenpantavista huveista on
säädetty 20/5 1924 annetussa asetuksessa
sekä sen soveltamisesta 5/12 1924 annetussa
sisäasiainministeriön päätöksessä. J:sta
h:sta suoritettavista maksuista on säädetty
19/12 1921 annetussa leimaverolaissa.

Jumala, absoluuttinen olento,
uskonnollisen palvonnan esine. Teologiassa
erotetaan tav. kolme jumalakäsitettä,
joista ks. Deismi, Panteismi ja
Teismi. Kristillinen jumala-käsite on
teistinen. Kristillinen jumalantunteminen
perustuu uskonnollisessa elämässä
saatuihin elämyksiin ollen siis
luonteeltaan kokemusperäistä laatua eikä ole
yleispätevästi todistettavissa, vaikka
tällaisia todisteluyrityksiä onkin us.
laadittu. Mainittakoon niistä seuraavat:
1. Hist. todistus päättelee siitä
asianlaidasta, että kaikilla tunnetuilla
kansoilla on jonkunlainen jumalantajunta
ja jumalanpalvelus, sen, että täytyy
myös olla olemassa jumalallinen olento,
joka tuossa tajunnassa ilmenee ja
johon heidän palveluksensa kohdistuu. —
2. Ontologinen todistus, jonka
ensiksi esitti Anselm Canterburylainen,
päättelee täydellisen olennon käsitteestä
sen olemisen, koska täydellisyyteen muka
kuuluu oleminen. —
3. Kosmologinen todistus päättelee
äärellisten ilmiöiden olemassaolosta
äärettömään alkusyyhyn, jossa niillä on
perustuksensa. Tämä viimeinen alkusyy ei
voi olla ehdonalainen, vaan sen täytyy
olla ehdoton, absoluuttinen. —
4. Teleologinen todistus päättelee
maailman tarkoituksenmukaisesta rakenteesta
ajattelevaan, järjellisiä tarkoituksia
tavoittelevaan maailman luojaan. —
5. Moraalinen todistus, jonka Kant
on esittänyt, päättelee siveelliseen tajuntaamme
sisältyvästä pyhästä velvoituksesta Jumalan
olemassaoloon, joka yksin takaa sen,
että hyve tulee palkituksi onnellisuudella.
Tähän on lisättävä, että hyvän toteutumisen
takaa ainoastaan se, että elämää on johtamassa
hyvä, kaikkivaltias Jumala.

Jumalaistaru, myytti (ks. t.).

Jumalanpilkka. Sekä j. että Jumalan
sanan ja sakramentin pilkkaaminen
on Suomessa rangaistava teko (Rikoslaki
10:1-2). — Jumalanrauha (lat. pax
l. treuga Dei), keskiaikainen, 1000- ja
1100-luvulla, kirkollinen rauhankäsky,
joka kielsi sodankäynnin määrättyinä
päivinä tai aikoina ja määrättyihin
henkilöihin (esim. naisiin, pappeihin) ja
paikkoihin, kuten kirkkoihin, nähden.

Jumalantuomiot l. ordaaliat,
toimitukset, joissa jumaluuden uskottiin
lausuvan syyllisyyden tai syyttömyyden
tuomion. Keskiaikaisista j:sta olivat
yleisimmät tulikoe ja vesikoe.

Jumaluusoppi l. teologia.
Kristillinen j. jakaantuu eksegetiikkaan,
kirkkohistoriaan, järjestelmälliseen
l. systemaattiseen j:iin, johon kuuluu
dogmatiikka ja siveysoppi,
sekä käytännölliseen j:iin (ks. n.).

Jumna, Djumna [džamna],
Ganges-virran suurin lisäjoki oikealta; 1,400 km.

Jumper [žampə] (engl.), pitkä, väljä,
suora pusero, silkistä tai villalangasta
kudottu tai virkattu tai esim. silkki- tai
villatrikoosta ommeltu.

Jumpru (ruot s.). 1. Vanha ruots.-suom.
astiamitta, 1/4 korttelia = 0,82 dl.
— 2. Merenk., eräänlainen ploki,
jonka avulla pingoitetaan aluksen kiinteän
takilan köysiä.

Juna. J:t luokitetaan seuraavasti:
1) vakinaiset j:t kulkevat aikataulun
mukaan säännöllisesti; 2) täydennys-j:t
lähetetään aikataulun mukaan tarpeen
vaatiessa; 3) ylimääräiset j:t lähetetään
tarvittaessa ilman varsinaista
aikataulua; 4) työ-j:t lähetetään tarpeen
vaatiessa aikataulun mukaan tai ilman sitä;



JUOKSU


1. Pikajuoksu. 100 m:n loppukilpailu olympialaisissa 1924. Juoksijat maaliviivalla.


2. Keskimatkojen juoksu. 1,500 m,
etualalla Paavo Nurmi.


3. Kestävyysjuoksu. 10,000 m olympialaisissa
1920. Voittaja Paavo Nurmi.


4. Maratonjuoksu. Olympialaiset karsintakilpailut Hyvinkäällä 1924.
Olympialaisvoittaja Albin Stenroos on n:o 17.


JUOKSU


5. Pariisin olympialaisten murtomaajuoksu 1924. Kolmikossa Vide, Ritola ja Nurmi.


6. Aitajuoksu. Ruotsi-Suomi-ottelu Helsingissä
1925.


7. Viestinjuoksu samassa ottelussa.




5) järjestely-j:t lähetetään ilman
aikataulua vilkasliikkeisillä radoilla
vaunuja vaihtamaan asemilla. Tarkoituksensa
mukaan ovat j:t: matkustaja-, tavara-, seka-,
sotilas-, työ- ja paikallis-j:ia. Vain
tärkeimmillä asemilla pysähtyviä junia
sanotaan kuriiri- l. pika-j:iksi, ekspressi-j.
on erikoispikajuna.

Junakilometri, rautatiellä
käytännössä oleva mittayksikkö; merkitsee
junan kulkemaa matkaa km:eissä.

Junalaituri, pieni junien
pysähdyspaikka. vrt. Asema.

Junalautta, siipirattailla tai
potkurilla kulkeva höyrylaiva, joka kannellaan
kuljettaa junia vesien yli. Vuolaiden
virtojen poikki kuljetetaan junaa
useinkin rannasta rantaan jännitetyn
teräsköyden tai ketjun ja lautalla olevan
voimakoneen avulla. Rantalaiturien tulee olla
varustetut sillalla, jonka toista päätä
voidaan nostaa ja sovittaa lauttaan niin,
että vaunut sysäyksettä kulkevat lautalle.


Junalautan puoliskon
poikkileikkaus.


Juneau [džuno'u], Alaskan pääkaup.
v:sta 1906. 3,000 as.

Jung, Bertel (s. 1872), suoni,
arkkitehti. Ollut Helsingin asemakaava-arkkitehtinä
1908-16, asemakaava-arkkitehtinä Turun
Transito-yhtiön ja Turun kaupungin palveluksessa
1919-24. Laatinut näille y. m. paikkakunnille
asemakaavaehdotuksia. Hänen veljensä Valter J.
(s. 1879) on rakentanut m. m. Helsingin
Seurakuntatalon. — Jung, Jaan
(1835-1900), vir. kansakoulunopettaja ja
muinaist. kirjailija. — Jung
(Jung-Stilling), Heinrich (1740-1817),
saks. kirjailija. Julk.: ,,Heinrich
Stillings Leben" ja mystillisiä teoksia.

Jungfennomaanit, „nuorsuomalaiset",
1860-luvun innokkaista suomenmielisistä
käytetty nimitys.

Jungfrau, huippu Bernin alpeissa,
Sveitsissä; 4,166 m. Sähköhammasrata huipulle.


Jungfrau ja Interlaken.


Jungfruskär [-šär], Houtskarin
kuntaan kuuluva saariryhmä Kihdissä.

Jungfrusund, Neitsytsalmi (ks. t.).

Jungmann, Josef (1773-1847),
tšekk. sanakirjantekijä ja runoteosten
kääntäjä. Tšekk. kansallisuusliikkeen
merkkimiehiä.

Jungmanni (saks.-ruots.), laivapoika.

Jungner, Waldemar (1869-1924),
ruots, insinööri, keksi rauta-nikkeli-akkumulaattorin
sekä sementinvalmistusmenetelmän, jonka ohella saatiin
kalisuoloja.

Junior (lat.), lyh. j:r, j:or ja
jun., nuorempi.

Junius (lat.), kesäkuu.

Juniuskirjeet, 1769-72 Englannissa
julkaistut, otaksuttavasti Sir Philip
Francis-nimisen virkamiehen; (k. 1818)
laatimat hallituksenvastaiset
sanomalehtikirjoitukset; myös 1916 Saksassa
ilmestynyt Bethmann-Hollwegin
politiikkaa vastustanut kirjanen.

Junker, Wilhelm (1840-92),
saks.-ven. Afrikantutkija, retkeili 1875-86
Ylä-Niilin varsilla.

Junkersmoottori, kaksitahtinen, tav
pystysuora polttomoottori, jossa on kaksi
samassa silinterissä vastakkain liikkuvaa
mäntää. Ääriasentoihinsa tullessaan
aukaisee toinen mäntä ensin menoaukot,
toinen ilma- ja sitten kaasuaukot.
Männät puristavat sitten kaasuseoksen, jonka
sähkökipinä sytyttää j. n. e. Erikoinen
ilma- ja kaasupumppu työntää ilman ja
kaasun silinteriin.


Junkersmoottori.




Junkkari, Venäjällä ennen käytetty
nimitys upseerikokelaista, jotka
j.-kouluissa valmistuivat upseereiksi.

Junkkeri (saks.), nuori ylhäinen
herra; Preussissa j:t ja j.-puolue,
vanhoillinen aatelispuolue.

Juno, muinais-it. kuunjumalatar,
avioelämän ja äitiyden jumalatar, Juppiterin
puolisona taivaankuningatar, kreikkalaisten
Hera. J:n kunniaksi aviovaimot viettivät
maalisk. 1 p:nä suurta juhlaa (matronalia).

Junot [žynō'], Andoche (1771-1813),
Abrantes'in herttua, ransk. kenraali.
Valloitti Portugalin 1807, menetti sen 1808;
kuvernöörinä Illyriassa 1809.

Junta (esp.), yhdistys; Espanjassa
valtionasioita käsittelemään tai
hallitusta hoitamaan kutsuttu kokous, jonka
joko hallitus asettaa tai kansan
edustajat omavaltaisesti muodostavat.

Juntta, junttaamiseen käytetty
työväline: kahvoilla varustettu pölkky tai
varrellinen rautatalla.


Juntta.


Junttarana, paalujuntta (ks. t.).

Juojärvi, Haukiveteen pohjoisesta laskevaan
vesijaksoon kuuluva järvi; laskee Patoonkosken
ja Palokinkosken kautta pohjoisesta Kermajärveen
laskevaan Varisjärveen. Tämän ja J:n välillä ovat
1911-15 rakennetut J:n kanavat (Varistaipaleen
ja Taivallahden).

Juokseva köysistö, kaikki aluksen
takilaan kuuluvat liikkuvat köydet,
joilla pyöröpuita, takilan osia tai
purjeita liikutetaan.

Juoksiainen ks. Delfiinit.

Juoksu. Jo muin. kreikkalaiset
harrastivat kilpa-j:ua 1:n, 2:n, 12:n
ja 24:n stadionin  (1 stadion = 192 m)
matkoilla. Nykyajan tavallisimmat
matkat ovat 100, 200, 400,  800, 1,500,
5,000 ja 10,000 m. Sitäpaitsi kilpaillaan
40-42,2 km:n maratonmatkalla,
110 m:n aitajuoksussa, jolloin aina
9,14 m:n päässä on 106 cm korkea aita
matkan ollessa ensimmäiselle aidalle
13,72 m, este-j:ssa ja
viestin-j:ssa. Hyvin suosittu j.-muoto
on murtomaa-j. Nykyajan nopeimmat juoksijat
ovat päässeet 100 m 10,6 sekunnissa,
kestävimmät 10 km 30-31 minuutissa ja 40 km alle
2 1/2 tunnissa. Parhaat lyhyempien
matkojen juoksijat ovat amerikkalaiset ja
englantilaiset, pitemmillä matkoilla
suomalaiset ja skandinaavit, vrt.
Kolehmainen, Nurmi, Ritola,
Stenroos sekä Urheiluennätykset.
ks. kuvaliitettä Juoksu.


Ratajuoksiain piikkipohjainen
kenkä.


Juoksuhauta, sot., kaivanto, jota
pitkin lähestytään vihollista ja sen
varustuksia.

Juoksulippu, tiedustelukaavake, jota
liikennetoimistot käyttävät saadakseen
selville syyn jonkun lähetyksen matkalla
viipymiseen.

Juoksusilta, pionieerien rakentama
pieni sotilassiltalaji.

Juoksutin. 1. Juottovasikan
juoksutusmahan sisäpinta, jossa oleva entsyymi
saostaa juustoaineen kaseiininpitoisista
liuoksista, esim. maidosta. Juustonvalmistukseen
käytettävää juoksutinekstraktia saadaan
uuttamalla kuivattuja juoksutusmahoja
keittosuolanpitoisella vedellä ja siivilöimällä
näin saatu liuos. — 2. Fys. = lappo (ks. t.).

Juoksutus l. pasaasi, mus., nopea
sävelkuvioryhmä, joka muodostuu yhden
ainoan alkuaiheen alinomaisesta
jäljittelystä. Enimmät j:t perustuvat joko
asteikkokuvioihin tai murtosointuihin.

Juoksutusmaha, märehtijäin mahalaukun
viimeinen osasto. vrt. Juoksutin
ja Märehtijät.

Juoksutusväri ilmestyy kirkkaan
metallin pinnalle sen peittyessä ohuella
oksidi- tai sulfidi-kerroksella. J:stä
voidaan esim. terästä karkaistaessa
päättää tämän kuumuusaste.

Juolavehnä (Triticum repens),
heinäkasvi, joka pitkien juurakkojensa
vuoksi on kiusallisimpia ja vaikeimmin
hävitettäviä rikkaruohoja; yleinen koko
maassa.


Juolavehnä.




Juolukka (Vaccinium uliginosum),
varpukasvi, Ericaceæ-heimoon kuuluva.
Marjat mustanisinipunaiset, valkeahärmäiset,
äitelät, jonkunverran myrkylliset.

Juomaraha. Työsopimus, jossa korvaus
työstä on sovittu joko osaksi tai
kokonaan työntekijälle yleisöltä tulevilla
juomarahoilla tahi vapaaehtoisilla
lahjoilla, on Suomessa kielletty
(Työsopimuslaki 1/6 1922, 18 §, 4 mom.).

Juoni, levyn muotoinen kivilaji- tai
kivennäismassa, joka on muodostunut
siten, että kallioperään syntynyt repeämä
on täyttynyt joko sulana siihen
tunkeutuneella magmakivilajilla tai
pohjavesiliuoksista erkautuneilla kivennäisillä.

Juonne, flötsi, ohuenlainen, jotain
malmia, kivihiiltä tai muita hyödyllisiä
kivennäisiä sisältävä kerros.

Juoppohulluus (delirium tremens),
kroonillisen alkoholismin synnyttämä
mielisairaus, jolle ominaista on taudin
äkillinen kulku, harhanäyt ja -tuntumiset,
yleinen sekavuus ja kova vapiseminen.

Juoppoparantola, kroonillista
alkoholismia sairastavien parannuslaitos.
Suomessa on Turva-niminen, Raittiuden
Ystäväin omistama ja ylläpitämä j.
Yläneellä 39 km Auran asemalta.

Juopposairaus l. kroonillinen
alkoholismi on vastustamattomaksi himoksi
muuttunut alkoholijuomien kaipuu;
esiintyy usein pitkälle kehittyneen
suvunrappeutuneisuuden seurauksena; ollen
periytyvää saattaa se myös synnyttää
suvunrappeutumista tai lisätä sitä.
Ruumiillisista oireista ovat enin
silmäänpistävät kasvojen sinipunertava väri,
sormien ja kielen vapiseminen ja
ruoansulatushäiriöt. Luonteessa ja henkisissä
kyvyissä tapahtuvista muutoksista ovat
huomattavia itsekkyys, sairaalloinen
ärtyisyys, siveellinen rappeutuminen ja
vähittäinen tylsistyminen. Paitsi lieviä
psyykillisiä häiriöitä aistinharhoineen
saattaa j. aiheuttaa myös todellisia
mielisairauksia.

Juopumus, rikos, jonka tekee se, joka
yleisellä tiellä, kadulla tai muulla
julkisella paikalla tahi yleisessä kokouksessa
esiintyy nähtävästi juopuneena.
Virkamiehiä ja erittäinkin niitä virkamiehiä,
joiden velvollisuutena on kieltolain
noudattamisen valvonta, rangaistaan j:sta
ankarammin kuin muita (Rikoslaki 43:6,
muutettu 19/12 1921 annetulla lailla).

Juorukompassi, kapteenin tai
perämiehen hyttiin sijoitettu kompassi, jonka
mukaan peränpidon huolellisuutta
voidaan tarkastaa. — Juorupeili,
heijastuspeili (ks. t.).

Juote on metalli tai metalliseos, jonka
sulamispiste on alempi kuin juotettavien
metallien. Pehmyt-j:n sulamispiste on
250° alempana, sen lujuus on pieni,
kova-j. vaatii korkeamman lämmön, se on
lujaa ja kestää taivutusta ja muokkaustakin.
Pehmyt-j :ssa on tinaa ja lyijyä sekä
toisinaan vismuttiakin. Kova-j:t ovat
melkein aina kupariseoksia.

Juotikkaat (Hirudinea), nivelmatoja,
joilla on litteähkö sukaseton ruumis ja
ihossa useita poikkiuurteita joka
nivelessä. Ruumiin takapäässä imulava,
useimmilla myös etupäässä suun
ympärillä. Kaksineuvoisia, kehitys ilman
muodonvaihdosta. Suomessa yleinen
koko maassa on hevosjuotikas
(Aulastomum gulo), Etelä- ja
Keski-Suomessa elää verijuotikas l.
iilimato (Hirudo medicinalis),
jota taannoin käytettiin verta imemään
tulehduksista ja ajoksista, mutta jonka käyttö
suuresti on vähentynyt. Sen leuoissa on
lukuisia hampaita, joilla se lävistää ihon
ja erittämällä n. s. hirudiinia haavaan
se estää veren maksoittumisen, minkä
vuoksi sen aikaansaama haava vuotaa
kauan. Iilimatoja kasvatetaan vielä
eräissä maissa lammikoissa apteekkeja
varten.

Juottaminen, menetelmä, jolla kaksi
metallikappaletta yhdistetään toisiinsa
erityisellä metallisella liitosaineella,
juotteella (ks. t.), joka sulana
saatetaan juotettavien metallipintojen väliin.
Metallipintojen tulee olla puhtaita.
Kuumennettaessa estetään niitä
hapettumasta juoksuaineella, jona
käytetään salmiakkia. booraksia, lasi jauhetta,
sinkkikloridia y. m. Pehmytjuote sulatetaan
kuumalla kuparisella juottovasaralla
l. -kolvilla; kovajuote ahjossa,
puhalluslampulla, asetyleeniliekillä.

Jupiter, aurinkokuntamme suurin
kiertotähti. Sen mitat y. m. tärkeät
suureet ovat maan vastaaviin suureisiin
verrattuina: halkaisija 11,1, tilavuus
1,279, massa 310 (= miltei tuhannesosa
Auringon massasta), tiheys 0,24,
painovoima ekvaattorilla 2,26, keskim. etäisyys
Auringosta 5,20. Kiertoaika Auringon
ympäri 11 v. 315 vuorokautta, oman
akselin ympäri 9 tunt. 55 min.,
rataellipsin kaltevuus 1° 19', epäkeskisyys
0,048, akselin kaltevuus ratatasoa
vastaan 3° 4'. Litistyminen lyhyestä
kiertoajasta johtuen suuri, 1:17. Tiheä,
pilvinen kaasukehä. 8 kuuta, radan
halkaisija 2,55—357 J:n halkaisijaa;
kiertoajat n. 12 tunt. — 790 vuorokautta;
ratojen kaltevuus 1° 39'—148° 51' (ekliptikaa
vastaan). J:n suuren massan vuoksi
sillä on tärkeä vaikutus muiden kiertotähtien
liikkeisiin (häiriöt). — Maasta katsoen J.,
jonka albedo on 0,62, on ensimmäisen
suuruusluokan tähti; oppositsionissa
Aurinkoon nähden joka 399:s vuorokausi.



Juppiter l. Jupiter, muinais-it.
korkein jumala, taivaan, valon, ukkosen
ja sateen, taistelujen ja voittojen ylin
herra, kreikkalaisten Zeus. J. Optimus
Maximus oli Rooman valtakunnan ylin
jumala ja sellaisena hänellä oli temppeli
Capitoliumilla. Puoliso: ks. Juno.

Jura [jū-, ransk. žyrā'], vuoristo
Ranskan, Saksan ja Sveitsin alueilla,
tertiäärikaudella muodostunut siitä nimensä
saaneista j.-muodostumista.

Jurakausi, se geol. aikakausi, jonka
kuluessa juramuodostumat syntyivät. J:n
eläimistön huomatuimmat edustajat
olivat hirmu-, lento-, joutsen- ja kalaliskot.
liskolintu. Saniaiset, kortteet ja monet
paljassiemeniset muodostivat metsiä. —
Juramuodostumat, trias- ja
liitusysteemien väliset kerrostumat, yleisiä
Saksassa, Ranskassa ja Englannissa.
Vanhemmat j. (lias) ovat enimmäkseen
hieta- ja savikiviä, nuoremmat
(dogger l. ruskea jura ja malm l.
valkoinen jura) kalkkikiviä.

Jurare in verba magistri (lat.),
„vannoa opettajan sanoihin", arvostelematta
hyväksyä jonkun auktoriteetin mielipiteet.

Juridinen (lat.), lainopillinen,
oikeustieteen tai oikeusperiaatteiden mukainen.
— Juridinen henkilö, juridinen
persoona, yhteisö, jolla katsotaan
olevan oikeus yhteisönä yleensä
samankaltaiseen toimintaan kuin yksityisillä
fyysillisillä henkilöillä, s. o. olemaan
oikeussubjektina.

Jurij Danilovitš [-nī'-] (1281-1325),
Moskovan ruhtinas ja Vladimirin suuriruhtinas.
Piiritti Viipuria 1322, rakensi 1323 Pähkinälinnan.

Jurisconsultus (lat.), oikeusoppinut;
lainopillinen avustaja. — Jurisdictio
voluntaria, se tuomioistuimen tai
muun julkisen viranomaisen toiminta,
johon vapaaehtoisesti turvaudutaan sen
johdosta, että laissa on säädetty määrätyt
muodot noudatettaviksi erinäisten
oikeuksien perustamiseksi tai voimassa
pitämiseksi taikka riitojen, oikeudellisen
epävarmuuden tai oikeudenloukkauksien
estämiseksi. — Vastakohtana on jurisdictio
contentiosa, se oikeudenhoito, jonka
tarkoituksena on asianosaisten välisten
riitojen ratkaiseminen. — Jurisdiktsioni,
oikeudenkäyttö, tuomiovalta. — Juris prudentia,
oikeustiede, lakitiede.

Juristeria (lat.), yksipuolisesti
lainopillinen käsitys jostakin asiasta,
lakisäännösten muodollinen tulkinta. —
Juristi, lakimies, lainoppinut. —
Juristioikeus, lainoppineitten oikeus, ne
oikeusnormit, jotka ovat saaneet alkunsa joko
lainoppineitten tieteellisestä toiminnasta
tahi tuomioistuinten oikeudenkäytöstä.

Juris utriusque candidatus, juris
utriusque doctor, juris utriusque
licenciatus (lat.), molempien
oikeuksien, s. o. roomalaisen ja
kanonisen oikeuden, kandidaatti, tohtori,
lisensiaatti.

Jurjan, Andrei (1856-1922), latv.
säveltäjä, urku- ja torvitaituri, 1882-1916
opettaja Harkovan konservatoriossa,
johtaja kaikilla yleisillä latv. laulujuhlilla.
Kokosi enimmän osan latv. kansansävelmistöstä,
julk. 4 nid. „Latv. kansallismusiikin aineksia"
ja 12 nid. ,,Latv. laulukuorokokoelmaa".
Sävellyksiä: „Latvialaisten vapautus"
(sinfoninen runo orkesterille) y. m.

Jurjev [-jef], Tarton ven. nimi.

Jurmo, Korpoon pitäjään kuuluva
saari koilliseen Utön ulkosaaresta.

Jurtta, useiden Keski- ja, Pohjois-Aasian
kansojen käyttämä telttamainen asumus: kehänmuotoinen,
pyöreäkatoksinen huopamaja, jonka runko on puusta.
Talvi-j:t verhotaan savella ja turpeilla.


Mongolijurtta.


Juruá [huruā'], Amazonin lisäjoki
oikealta, lähteet Perun Andeilla.

Jurva, suomenk. kunta Vaasan
läänissä, Vaasasta kaakkoon;
kotiteollisuutena huonekalujen
valmistusta; 170,7 km2,
6,800 as. (1925).

Jury [džūri] (engl.), valamiehistö.



Jus (lat.), oikeus. — Jus canonicum,
kanoninen oikeus. — Jus civile,
siviilioikeus. — Jus detractus,
peräytymisoikeus. — Jus divinum,
jumalallinen oikeus. — Jus eminens,
valtion pakko-oikeus. — Jus gentium,
kansainoikeus. — Jus honorarium, roomalainen
virkaoikeus. — Jus in sacra, kirkonvalta. —
Jus jurandum, vala. — Jus juranduni
purgatorium, puhdistusvala. — Jus patronatus,
patronaattioikeus. — Jus postliminii,
oikeusperiaate, jonka mukaan sotaisen valtauksen
johdosta häiriytyneet oikeussuhteet valtauksen
päätyttyä palautetaan entiselleen. — Jus
primæ noctis, ,,oikeus ensimmäiseen
yöhön", s. o. oikeus, mikä jollakin muulla
kuin sulhasella on viettää hääyö morsiamen
kanssa. — Jus publicum, julkinen
oikeus. — Jus qvæsitum, hankittu,
laillinen oikeus. — Jus respondendi,
roomalaisten keisarien eräille lainoppineille
antama oikeus antaa lausuntoja, joilla
oli oleva lain voima. — Jus scriptum,
kirjoitettu oikeus. — Jus talionis vei
retorsionis, hyvitysoikeus.

Juselius, F. A. Juselius
Aktiebolag, porilainen puutavaraliike; per.
1878, osakepääoma 7,000,000 mk. Omistaa
höyrysahoja ja höyläämöjä.

Juslenius [-ē'-], Taneli (1676-1752),
suom. isänmaanystävä, heprean ja kreikan prof.
v:sta 1712, teologian v:sta 1727, Porvoon piispa
1735-42, Skaran 1744-52. Sekä ison- että
pikkuvihan aikana maanpaossa Ruotsissa. Teoksia:
,,Aboa vetus et nova" (,,Vanha ja uusi Turku"),
,,Vindiciæ Fennorum" (,,Suomalaisten puolustus"),
suom.-lat.-ruots. sanakirja „Suomalaisen Sana-Lugun
Coetus" (1745), Svebiliuksen katkismuksen
suomennos. [Pietilä (1907, 1910).]


Taneli Juslenius.


Jussaari (ruots. Jussarö),
ulkosaariryhmä Tammisaaren pitäjässä;
rautamalmia.

Jusserand [žysrā'], Jules (s. 1855),
ransk. diplomaatti, 1902-26 lähettiläänä
Yhdysvalloissa; julk. teoksia m. m.
Englannin kirjallisuudesta.

Jussieu [žysiö'], Bernard de
(1699-1777), ransk. kasvitieteilijä, Versaillesin
kunink. puutarhan esimies, laati luonnollisen
kasvijärjestelmän, jota kehitti ja täydensi
hänen veljenpoikansa Antoine Laurent de J.
(1748-1836). kasvit, prof. Pariisissa.

Jussoila, Johannes (n. 1556-1605).
suom. jesuiitta. V:sta 1584 perintöruhtinas
Sigismundin hovikappalaisena Ruotsissa, seurasi
Sigismundia Puolaan. Pernun kirkkoherrana 1600;
joutui ruotsalaisten vangiksi.

Jussuf (s. 1882), Ranskan Marokon
sulttaani v:sta 1912.

Justander [-a'-] l. Juusti, Eerik
(k. 1678), runotaidon prof. Turussa
1655-67. Suomentanut asetuksia ja 1650
esitetyn huvinäytelmän „Tuhlaajapoika".

Justeerata (lat.), tarkistaa.

Justeerisaha, kaareton leveäteräinen
saha, jota käytetään paksujen runkojen
katkaisemiseen.

Juste-milieu [žyst-miljö'],
,,oikea keskitie", Ranskan heinäkuunmonarkiaii
valtiollinen iskusana.

Justinianus I (482-565), Itä-Rooman
keisari 527-65. Pyrki palauttamaan
ennalleen Rooman maailmanvallan. J:n
sotapäällikkö Belisarius, tukahdutettuaan
Nika-kapinan 532, kukisti vandaalit
Pohjois-Afrikassa 533-34; Italian valloitti
Narses itägooteilta 554. J:n aloitteesta
koottiin suuri lakiteos „Corpus juris
civilis". Lakkautti Ateenan filosofikoulun,
rakennutti Sofiankirkon. Puoliso ks.
Teodora.

Justinus Marttyyri (k. n. 165),
kirkkoisä ja apologeetta. Koetti
filosofian avulla puolustaa kristinuskoa.

Justitia (lat.), oikeus; olennoltuna
oikeuden jumalatar, kuvattu naiseksi,
jolla vaaka ja miekka käsissään.

Jusupov, Feliks Feliksovitš
(s. 1887), ven. ruhtinas; otti 1916 osaa
Rasputinin murhaan.

Juteini, Jaakko (1781-1855), oik.
Judén, kirjailija. Maistraatin sihteerinä ja
notaarina Viipurissa 1813-40. J. on ensim.
varsinainen suomenk. kirjailija. Hänen runsaasta
tuotannostaan mainittakoon runot, m. m.
,,Arvon mekin ansaitsemme" ja ,,Älä itke
äitini", kirjoitelmat, joissa vaati suomen
kielelle lisäoikeuksia, ensim. suomenk.
filosofiset tutkielmayritykset, kirja
„Anteckningar af tankar i varianta ämnen", joka
hovioikeuden päätöksestä harhaoppisena
takavarikoitiin ja poltettiin (Senaatti
kumosi päätöksen) ja eläinsuojeluskirjoitukset.
J:n teokset ilmestyivät koottuina
1856-58 (9 nid.). [Talvioja (1915);
„Suomalaisuuden suurmiehiä" I (1915).]


Jaakko Juteini.




Jutila, Kalle Teodor (s. 1891),
maataloustieteilijä, fil. toht.,
Maanviljelystaloudellisen Tutkimustoimiston
johtaja v:sta 1924. Julk.: „Tutkimuksia
Perä-Pohjolan ja Lapin talous- ja asutusoloista".

Juttujako, toimitus, jolla
kihlakunnanoikeuden puheenjohtaja käräjäin
alussa juttukirjoituksen päätyttyä,
määrää päivät, joina oikeus istuu
ja mitkä asiat kunakin istuntopäivänä
tullaan käsittelemään. — Juttulista,
alioikeuksien ovelle kunakin istuntopäivänä
pantava luettelo, mitkä asiat ja missä
järjestyksessä tullaan sinä päivänä käsittelemään.

Juuda, Jaakobin ja Lean poika;
hänestä polveutuva heimo Etelä-Palestiinassa;
valtakunta, jonka David perusti
ja jonka pääkaupunki oli Jerusalem.

Juudaan kirje, U:n T:n n. s.
yleisiä kirjeitä; varoittaa gnostilaisuudesta.
Kirjoitettu aikaisintaan n. 100, joten se
ei voi olla Jeesuksen veljen Juudaan kirjoittama.

Juudas Iskariot, Jeesuksen opetuslapsi
ja kavaltaja. — Juudas Makkabi ks.
Makkabealaiset. — Juudas Taddeus
l. Lebbeus, Jaakobin poika, eräs
12:sta apostolista.

Juudea, Palestiinan eteläosa, joskus
koko Palestiina, ainakin ilman Samariaa.

Juuditin kirja ks. Judit.

Juuka, kunta Kuopion läänissä,
Pielisjärven länsirannalla; Nunnanlahden
vuolukivilouhimo. Vanhauskoisen kreik.-kat.
luostarin jäännöksiä; 1,477,8 km2,
10,420 as. (1925).

Juupajoki, kunta Hämeen läänissä,
Itä-Satakunnassa; Korkeakosken kenkä- ja
nahkatehdas. Korkeakosken ja Lylyn rautatieasemat;
215 km2, 3,643 as. (1925).

Juurakko, kasvit., juuren näköinen
maanalainen varsi.

Juuri. 1. Kasvit. Se siemenkasvien ja
sanikkaisten peruselin, joka ei
milloinkaan kanna lehtiä, joka useimmin
alaspäin kasvaen kiinnittää kasvin alustaan
ja jolla kasvi imee maasta vettä ja tähän
liuenneita kivennäisaineita. Paljassiemenisillä
ja useimmilla kaksisirkkaisilla
kasviaiheen alkio-j. kasvaa pitkäksi
pää-j:ksi, yksisirkkaisilla ja
sanikkaisilla sen kasvaminen lakkaa pian
ja pää-j:n asemesta on lukuisia keskenään
samanvahvuisia lisä-j:ia. J:n kärkeä
suojelee j.-huntu. Sen yläpuolella on
yksisoluisten, lyhytikäisten j.-karvojen
peittämä alue; niiden avulla tapahtuu
veden imeminen maasta. — Eräillä
kasveilla saa j. toisiakin tehtäviä: 1)
turpea, maitoinen mukula-j. (porkkana,
puna juurikas) toimii vararavinnon
säilytyspaikkana, 2) varsista ja oksista
lähtevät maahan kasvavat pönkkä-j:t
tukevat heikkoa vartta, 3) kiipimä-j:ien
avulla (muratti) kasvi kiipee pitkin kallioita
ja seiniä, 4) päällysvieraitten ilma-j:t
imevät ilmasta kosteutta tai, sisältäessään
lehtivihreää, auttavat lehtiä yhteyttämisessä,
5) loiskasvien imu-j:t tunkeutuvat
elävien kasvien solukkoihin imien niistä
ravintoa, 6) eräillä rämekasveilla kasvaa osa
juurista ylöspäin hengitys-j:iksi,
7) kalliopuroissa elävien troopillisten
Podostemaceæ-heimon kasvien j:t ovat
litteitä, vihreitä yhteyttämis-j:ia.
— 2. Matem. Luvun a, juurrettavan, n:s j
n√a on se luku, joka korotettuna n:nteen
potenssiin antaa tulokseksi a:n. 1√
16 = 2 koska 24 = 2 . 2 . 2 . 2 = 16.
J.-merkin eteen asetettua lukua, joka ilmoittaa
kuinka mones j. on kyseissä, sanotaan
sen indeksiksi, j:n määräämistä
juurenotoksi l. juurtamiseksi.
Luvun toinen j. merkitään ilman
indeksiä √a; sitä sanotaan (a:n)
neliö-j:ksi. Kolmatta j:ta sanotaan myös
kuutio-j:ksi. — J:lla on niin monta
arvoa kuin indeksi osoittaa. Positiivisen
reaaliluvun parittomalla j:lla on yksi
(positiivinen) reaaliarvo, parillisella
kaksi vastakkaista arvoa; negatiivisen
luvun parittomalla j:lla on yksi (negat.)
reaaliarvo; muut arvot ovat
kompleksi- (tai imaginaari-) lukuja. —
Yhtälön j. on se muuttujan arvo,
joka tyydyttää yhtälön. — 3. Kielit.
Sanajuuri (ks. t.).

Juuriartisokka, maa-artisokka. ks.
Artisokka.

Juurijalkaiset (Rhizopoda),
alkueläinluokka; liikkuvat ja ottavat ravintoa
tilapäisesti muodostuvien alkulimalisäkkeiden,
valejalkojen (pseudopodien) avulla. Soluruumis
joko paljas, ketoton, tai kuoren suojelema.
Lahkot: ameebat l. tumalimaeläimet
(Amæbinea), aurinkoeläimet
(Heliozoa), säde-eläimet
(Radiolaria), huokoseläimet
(Foraminifera l. Thalamophora).
Kuvia I os., p. 99-100.



Juurikas (Beta vulgaris),
savikkakasvi, joka luonnonvaraisena kasvaa
Välimeren rannoilla ja josta on kehitetty
lukuisia viljeltyjä muunnoksia. 1)
Punajuurikkaalla (var. cruenta)
ovat sekä juuri että lehdet punaisen solunesteen
värjäämät. 2) Valkojuurikkaasta (var.
crassa) on 2 alimuunnosta: rehu-j. (var.
campestris) ja sokeri-j. (var.
saccharifera). Edellisen juuri on paksu,
maltoinen, mutta vähäsokerinen; siitä viljellään
eri muotoja, joilla on liereä tai palleromainen,
valkea, kellervä tai punainen juuri. Hallat
ovat meillä estäneet sen viljelyksen. Siitä on
jalostamalla kehitetty sokeri-j., jonka juuri
sisältää jopa 18-20 % sokeria, vrt.
Sokeriteollisuus. 3) Lehtijuurikasta
(var. cicla) l. mangoldia viljellään
lehtiensä vuoksi; niitä käytetään salaattina,
lehtiruoteja parsana.


Sokerijuurikas
1 kukallinen latva,
2 kukkasykerö,
3 pähkylä (halkaistuna).


Juurikaskärpänen (Pegomyia hyoscyami),
6 mm pitkä, lyijynharmaa. mustakarvainen kärpänen,
jalat punakeltaiset. Toukat elävät sokeri-,
puna- ja rehujuurikkaiden lehdissä syöden niiden
sisäkudosta ja muodostaen niihin ruskeita,
ilmalla täyttyviä rakkoja. Laajalle
levinnyt tuhohyönteinen, meilläkin yleinen.

Juurikasvien nostokone. Siinä on
sahran tapainen hanko, jonka kynnet
kulkevat maassa juurikkaan molemmin
puolin, irroittaen sen. Työmäärä 1,5-2 ha
päivässä.

Juurikorven Tehtaat o.-y. omistaa
(v:sta 1916) Kotkan-Kouvolan rataosalla
olevan Juurikorven pysäkin luona
Juurikorven tilan, jonka maalle on rakennettu
tiili-, kattotiili-, puunjalostus- ja
polttoturvetehtaat sekä saha ja
grafiitinpuhdistamo. Osakepääoma 2,5
milj. mk., työväkeä n. 140.

Juurimadot, seppien (kovakuoriaisheimo
Elateridæ) toukat; syövät kasvien
juuria ja maanalaisia varsia.

Juurimetsä, alimetsä, vanhemman
metsikön juurella itsestään, kylvettynä
tai istutettuna, noussut nuorimetsä.

Juurimätä, eräiden maabakteerien
aiheuttama tauti juurikkaissa: juuri
alkaa mädätä alaosastaan, johtojänteet
mustuvat ja juuren malto muuttuu
niiden ympärillä puuromaiseksi; lehdet
lakastuvat ja kellastuvat.

Juurinystyrät, hernekasvien juurissa
olevia nystyröitä, jotka syntyvät
juuribakteerien vaikutuksesta.
vrt. Bakteroidit.

Juuripaine on se voima, jolla
juurikarvojen imemä vesi puristuu juuresta
putkiloihin; sen aiheuttaa juuren elävien
solujen toiminta.

Juuripuu, puu, jonka runko-osaa ja
siihen vielä liittyvää juuriosaa
laivanrakennuksessa käytetään siteeksi.

Juuriruis, juhannusruis (ks. t.).

Juusten [-ēn], Paavali
(n. 1516-76), piispa. Opiskeltuaan
Wittenbergissä tuli 1548 Agricolan
jälkeen Turun koulun rehtoriksi, 1554
Viipurin ja 1563 Turun piispaksi.
Lähetystön johtajana Moskovassa 1569-72.
Kirjoittanut suomenk. katkismuksen (1574),
kertomuksen Moskovan matkastaan, messukirjan
(1575) ja Suomen piispain kronikan („Chronicon
episcoporum finlandensium"). — Juusten,
Pentti Severinpoika (n. 1550-1609),
amiraali v:sta 1579. Käkisalmen päällikkönä
1589, Turun 1597, jota puolusti
Kaarle-herttuaa vastaan. Sai 1607
toimekseen kaivattaa kanavan Saimaan
kanavan tienoille, mutta hanke raukesi.

Juustilanjoki alkaa Lappeen
pitäjässä, juoksee kaakkoa kohti
Juustilanjärveen; pitkin sen jokilaaksoa kulkee
osa Saimaan kanavaa. — Juustilanjärvi,
Viipurin pitäjässä; siihen laskevat
Juustilanjoki ja Saimaan kanava.


Suomalaisen
juuston laatumerkki.


Suomalaisen täysirasvaisen
juuston alkuperämerkki.


Juusto valmistetaan maidosta, josta
juustoaine, kaseiini, erotetaan hapolla tai
juoksuttimella. Aluksi j. on hyytelömäinen
massa, joka sisältää kaikki maidon aineosat.
Jatkuvan valmistuksen vaikutuksesta,
j.-hyytelöä erilaisilla välineillä
käsiteltäessä ja lämmitettäessä, se
vetäytyy kokoon, ja hera ja tähän liuennut
sokeri valuu pois, joten j. sitten sisältää
maidon kaseiinin ja rasvan sekä osan
maidon vettä ja suoloja. J.-massa
kerätään ohuen kankaan ympäröimään
muottiin, jossa sitä puserretaan enemmän tai
vähemmän tai ei ensinkään. Sitten
toimitetaan suolaus. J:t kypsytetään




Suurikokoisia suomalaisia
Emmental-juustoja.

kullekin lajille sopivassa lämpötilassa ja
kosteudessa. — Valmistustavan mukaan
erotetaan kovia ja pehmeitä
j:oja. Kovat kypsyvät hitaasti, ovat
pinnaltaan kovia ja sisältä kimmoisia;
pehmeät kypsyvät nopeasti ja ovat
pehmeitä ja taikinamaisia. J:n laatu
riippuu suuresti maidon laadusta
ja arvo määrätään rasvaiipitoisuuden
mukaan. Kerma-j:t valmistetaan
kuorimattomasta maidosta, johon pannaan
sekaan jokin määrä kermaa, lihavat


Valion juustovarastosta Helsingissä.

rasva-j:t kuorimattomasta maidosta,
puolilihavat puoleksi kuorimattomasta
ja kuoritusta maidosta, laihat kuoritusta
maidosta. Kovia juustolaatuja: sveitsiläiset
Emmental ja Gruyère, engl. Cheddar ja Chester,
holl. Gouda ja Edam. Pehmeitä laatuja: ransk.
Roquefort ja Camembert, it. Gorgonzola, engl.
Stilton. Eräiden juustolajien kokoomuksesta
esitettäköön seuraavat prosenttiluvut:

VettäRasvaaJuusto-ja muitatyypillisiäaineitaMuitaorgaanisiaaineitaKeittosuolaa
Emmental   35,2   33,0   25,5        3,2        3,1
Cheddar    36,2   31,8   24,9        5,9        1,2
Edam       33,2   29,6   28,0        5,9        3,3
Kuorimaito 51,7    1,9   40,5        3,6        2,3
Camembert  46,0   30,3   19,0        1,0        3,7
Maassamme valmistettiin ja maasta vietiin
j:oa vuoisina 1922-24:

VuosiJ.-meijerienlukuValmistus,tonniaVienti,tonnia
1922     124          3,150      2,716,4
1923     116          3,047      1,335,3
1924     125          4,650      2,545,9
[G. Grotenfelt ja A. Voss-Schrader,
,,Juustonvalmistuksesta Suomessa"
(Maahenki II, 1910).]

Juustoaine, kaseiini (ks. t.).

Juustokoeasema, virallisesti Valtion
Juustokoeasema, per. 1910 Mustialaan juuston
valmistuksen kehittämiseksi.

Juustomaito, ternimaito (ks. t.).

Juustomato, 4-5 mm pitkän mustan
juustokärpäsen (Piophila casei)
toukka; valkoinen, 8 mm pitkä. Elää
vanhassa, pilaantuneessa juustossa.

Juustomyrkytys, pehmoisessa juustossa
joskus tavattavan, tyrotoksikonnimisen aineen
aikaansaama myrkytys.

Juustopunkki (Tyroglyphus siro),
0,5 mm pitkä, vaalea, vanhassa juustossa
elävä punkki, jonka ulostukset antavat
vanhalle juustolle eräiden herkuttelijain
erikoisesti suosiman maun. Saa muuten
aikaan suurta tuhoa juustovarastoissa.

Juutalainen kirjallisuus. J:n k:n
vanhimman, hepreankielisen jakson tuot
teet sisältyvät, mikäli ovat säilyneet,
V:aan T:iin. Ne jakautuvat runouteen,
esim. Deboran laulu (Tuom. 5), Davidin
valitusvirsi Saulin ja Jonatanin


Juutalainen toora (lakikäärö).





kuoleman johdosta (2 Sam. 1), rakkaus-
ja häälaulukokoelma Korkea veisu,
Valitusvirret, Psalttari, Jobin kirja,
historialliseen kirjallisuuteen, eri
lähteiden pohjalle rakennetut 5 Mooseksen,
Joosuan, Tuomarien, 2 Samuelin, 2
Kuningasten, 2 Aikakirjaa y. m.,
profeetalliseen kirjallisuuteen, esiin. Jesaja,
Jeremia ja Hesekiel, ja lakikirjallisuuteen,
joka sisältyy 5 Mooseksen kirjaan, siinäkin
eri kerrostumia. Kristuksen syntymän jälkeen
j. k. keskittyi lain selittämiseen ja sitä
varten syntyi juut. korkeakouluja. Näiden työn
tärkeimpänä tuloksena on pidettävä kahta
kokoelmaa Mišna ja Gemara, joista
edellinen sisälsi vain suullisesti
säilynyttä perimätietoa ja jälkimmäinen
„Mišnan" selityksiä. Koottuina ne
muodostavat Talmudin (ks. t.). Toinen
tärkeä teos on Kabbala, joka syntyi
uskonnollisen perimätiedon pohjalle
liittyneistä pakanuuden ja kristinuskon
taitteessa yleisistä mystillisistä
aineksista ja sai lopullisen muotonsa
1200-luvulla. 1000-1200-luvuilla on j:lla k:lla
nousukausi. Se kukoistaa etupäässä Espanjassa ja
Etelä-Ranskassa. Huomattavimmat kirjailijat ovat
Maimonides (ks. t.), joka koetti yhdistää
juutalaisuutta ja Aristoteleen filosofiaa,
filosofi ja lyyrikko Ibn Gabirol
(Avicebron, 1021-70) ja runoilija Jehuda
Halevi (1086-1146). Puolen
vuosituhannen rappeutumisajan jälkeen, jonka
aiheutti sekä ahtaan lakijuutalaisuuden
voitollepääseminen että ankara sorto,
alkaa uusi nousu 1700-luvulla. Sen
johdossa on Moses Mendelssohn
(ks. t.). 1800-luvulta juutalaiset ovat
ottaneet osaa yleiseen sivistystyöhön ja
alkavat käyttää sen maan kieltä, missä
asuvat. Vanha heprea oli jo e. Kr.
alkanut väistyä aramean tieltä, mutta
synagoogassa käytettiin uushepreaa, jota
ylempänä mainitut kirjailijat käyttivät ja
jolla yhä tänä päivänä syntyy elävää
kirjallisuutta m. m. runoutta.

Juutalaiset, Mooseksen uskolaisten
tavanmukainen nimitys, käsittää sekä
vanhan ajan heprealaiset että Baabelin
vankeuden jälkeen kehittyneen
juutalaisuuden tunnustajat. Huolimatta siitä,
että j. ovat levinneet yli maapallon, ovat
he säilyttäneet seemiläiset rotuominaisuutensa
(lyhyt kallo, kaareva nenä, koko
alle keskimitan). J:ia on n. 13 milj.,
josta 9 milj. Euroopassa (Venäjällä 4 1/2
milj., Puolassa 2,6 milj., Ruotsissa 6,500).
Suomessa j:ia on n. 1,700, etupäässä
Helsingissä, Viipurissa ja Turussa.
Vielä puolittain esihistorialliseen aikaan
ovat sattuneet Mooseksen aikuiset
tapaukset, joilla varsinkin uskonnollisessa
suhteessa on täytynyt olla ensiarvoinen
merkitys. Niiden samoinkuin Palestiinan
valloituksen tapahtuma-aika on laskettu
olleen n. 1450-1200 e. Kr. Valloitustyötä
jatkettiin n. s. tuomarien aikana,
jolloin pohjoisten heimojen ja Juudan
välissä oli vielä kanaanilaisia kaupunkeja.
Tämän ajanjakson lopussa filistealaiset
ahdistivat ankarasti j:ia. Näiden ja muiden
vihollisten vastustamiseksi perustettiin
kuningasvalta (1000-luvun lopulla e. Kr.).
Ensimmäistä kuningasta Saulia sodassa vielä
onnekkaampi oli David, joka yhdisti
pohjoiset heimot ja Juudan voimakkaaksi
valtakunnaksi. Hänen poikansa, loistoa
rakastavan Salomon kuoltua pohjoiset heimot
perustivat oman valtakunnan (930-luvulla),
Pohjois- l. Israelin valtakunnan. Se tuhoutui
722 e. Kr., jolloin assyrialaiset valloittivat
pääkaupungin Samarian ja raahasivat suuren osan
maan asukkaista vankeuteen Assyriaan, jossa
sekaantuivat paikalliseen väestöön. Niiden sijaan
lähetettiin vieraita siirtolaisia, joista
jäljellejääneiden asukkaiden kanssa muodostui
sekakansa, samarialaiset. Juudan
valtakunta tuli 730-luvulla e. Kr. Assyrian ja
myöhemmin Babylonian vasallivaltioksi.
Nebukadnesar kapinayrityksestä
rangaistakseen valloitti Jerusalemin 597,
jolloin kuningas ja joukko ylimyksiä vietiin
sotavankeuteen, sekä toistamiseen 586,
jolloin kaupunki hävitettiin ja suurin
osa asukkaita vietiin Babyloniaan.


Rukoileva Itämaiden juutalainen.




Vankeus loppui 539 Kyyroksen valloitettua
Babylonin. Seur. v. joukko maanpakolaisia
palasi Jerusalemiin ja n. 100 v. myöhemmin
uusi joukko Esran mukana. He perustivat pers.
käskynhaltijan alaisen ylimmäisen papin johtaman
seurakunnan. V. 333 Aleksanteri Suuri
valloitti maan, sen jälkeen se joutui ensin
Egyptin Ptolemaiosten ja n. 200
Syyrian Seleukidien valtaan. Antiokos
Epifaneksen yritykset väkisin
helleeniläistyttää j:ia päättyivät
Makkabealaisten kapinaan ja itsenäisen valtion
perustamiseen. Sisäinen eripuraisuus
houkutteli roomalaiset sekaantumaan
Palestiinan asioihin, ja Pompeius valloitti
Jerusalemin 63 e. Kr. Suhteellisen laajan
itsenäisyyden perästä Judea ja Samaria
6 j. Kr. ja muu osa maasta 44 joutui
roomal. käskynhaltijan hallittavaksi.
V. 66 puhkesi kapina, joka päättyi siten,
että Titus 70 hävitti Jerusalemin; uusi
kapinayritys 132-135 kukistettiin
verisesti.

J. jäivät edelleen Palestiinan
pääväestöksi; vanhastaan heitä asui
Babyloniassa ja varsinkin hellenistisenä aikana
heitä muutti paljon Välimerenmaihin.
V. 212 saivat he roomal. kansalaisoikeudet.
Kristinuskon voitto huononsi
j:n asemaa ja heitä varten säädettiin
poikkeuslakeja. Uusissa germ.
valtakunnissa ne eivät olleet voimassa.
Maurilaisessa Espanjassa j:lla oli huomattava
asema. Juutalaisvainot alkoivat
ristiretkien aikana, ja vars. n. v:sta 1200 oli
heidän asemansa poljettu. Heidän oli
monin paikoin käytettävä erikoisia
tunnusmerkkejä (korkea suippo
juutalaishattu ja keltainen juutalaismerkki
vaatteissa), heitä syytettiin kristittyjen
lasten varastamisesta ja vainottiin
yhtämittaa. Ruhtinaat harjoittivat
pankkiireina toimivia j:ia kohtaan taloudellista
kiristystä. V. 1492 j. karkoitettiin
Espanjasta, jolloin siirtyivät pääasiassa
Turkkiin. Saksasta j:ia muutti Puolaan.
Itä-j:n (Puolassa ja Venäjällä) asema huononi
tuntuvasti uudella ajalla, vainoja oli vielä
1900-luvun alussa. Hollannissa j:ia
kohdeltiin inhimillisesti jo v:sta 1615;
muissa maissa alettiin seurata tätä
esimerkkiä valistusajasta lähtien.
Valtakunta toisensa jälkeen on antanut heille
täydet kansalaisoikeudet, Ruotsi 1870,
Suomi 1918. Juutalaisvastaista mielialaa,
n. s. antisemitismiä on silti olemassa
monessa maassa, mikä johtuu paitsi j:n
erinomaisen taloudellisen menestyksen
aiheuttamasta kateudesta myös heidän
epälojaalisista kauppatavoistaan sekä
siitä määräävästä asemasta, mikä heillä
on Venäjän bolševismissa. J:n
keskuudessa on viime aikoina herännyt liike,
sionismi, joka pyrkii luomaan j:lle
kansallisen kodin Palestiinaan.

Juutalaiskirsikka ks. Physalis.

Juutalaiskristityt, alkukristillinen
suunta, joka vaati kaikilta kristityiltä
Mooseksen lain noudattamista.

Juutalaislähetys ks. Lähetys.

Juutalaissaksa, jiddisch,
itäjuutalaisten käyttämä hepreasta ja saksasta
muodostunut sekakieli.

Juutalaisuus, juutalaisten l. n. s.
Mooseksen uskonto. J:n perusaate on
yksijumalaisuus l. monoteismi, jonka
juuret on etsittävä Itämaitten
polyteismissä, esinn. Babyloniassa ja Egyptissä,
toisinaan esiintyneistä monoteistisistä
virtauksista. Sen ensim. edustaja oli
perintätiedon mukaan Abraham,
laillistaja taas Mooses. Monoteismin
perusajatus, jonka kannattajana ovat
etupäässä profeetat, selvenee hitaasti ja
vielä hitaammin Jahven yleismaailmallinen
luonne. Profeetat syvensivät
jumalakäsitettä ja uskontoa selittäen sen
yksilön kilvoitteluksi vanhurskaan Jumalan
tahdon noudattamiseksi. Se säilytti
kuitenkin perinnäisen luonteensa uhreineen,
paastoineen y. m. ulkonaisine menoineen,
jotka laillistettiin ulkonaiseksi
velvollisuudeksi. Esran ajoilta tämä lain uskonto
ainaiseksi pääsi määräämään j:n
luonteen ja osoittautui hyväksi keinoksi
estämään juutalaisia hukkumasta ympärillä
asuvien kansain uskontojen moninaisuuteen.
Erikoisiksi j:n tunnusmerkeiksi
asetettiin ympärileikkaus ja sabatin
pyhittäminen. Jumalanpalvelus toimitetaan
synagoogissa. Suuret onnettomuudet 70
ja 135 j. Kr. ja kristinuskon leviäminen
aiheuttivat yhä tiukempaa liittymistä
lain ympärille („Talmud", ks. t.).
Lahkoja on j:ssa ollut jo ennen Jeesuksen
aikoja. Näistä ks. Essealaiset,
Farisealaiset, Sadukealaiset.
Keskiajalla oli havaittavissa sekä
ratsionalistisia että mystillisiä pyrkimyksiä.
Uudempina aikoina on syntynyt
vapaamielinen suunta, joka koettaa soveltua
nykyaikaisen sivistyselämän vaatimuksiin.

Juutas, kylä Uudenkaarlepyyn
eteläpuolella. Täällä v. Döbeln 13 p. syysk.
1808 voitti venäläiset.

Juutinmaa, juuttien l. tanskalaisten
maa = Jyllanti. — Juutinniemi = Jyllanti.

Juutinrauma (ruots. Öresund, tav.
nimi Sundet), Själlandin ja Ruotsin
välissä, maailmanliikenteen tärkeimpiä
salmia. Pituus n. 120 km, pienin leveys
Helsingörin ja Hälsingborgin välillä
4 km, Kööpenhaminan ja Malmön välillä 28 km.



Juutin sota, Ruotsin ja Tanskan
välisten vanhojen sotien yleisnimi.

Juutit, tansk. heimo, Juutinniemimaalla
asuva; käytetty tanskalaisten yleisnimenä.

Juutti, kahden tropiikeissa viljellyn
lehmusten heimoon kuuluvan ruohokasvin (Corchorus)
varren syyt. Karkeammista lajeista punotaan köysiä ja
valmistetaan säkkejä ja mattoja, hienommista
kudotaan kankaita. J.-kuidut ovat 1,5-3 m pitkiä.


Juuttikasvi hedelmällä.
a kukka, b siemen.


Juva, kunta Mikkelin läänissä, Joroisista
etelään; 1,150 km2, 12,388 as. (1925).

Juva, Valter ks. Juvelius.

Juvankoski, Juankoski (ks. t.). —
Juvantehdas, Juantehdas (ks. t.).

Juveeli (muin.-ransk., ruots.), hiottu jalokivi.

Juveliitti, bakeliitti (ks. t.).

Juvelius, Valter (1865-1922),
runoilija, maanmittari, fil. toht. Julk. nimellä
Valter Juva runokokoelmia ja
runokäännöksiä (Goethen „Faustin", Heinen
..Laulujen kirjan"), kertomuksia
salanimellä Heikki Kenttä,
väitöskirjan ,,Judarnes tidräkning"; aiheutti
engl. retkikunnan lähettämisen Jerusalemiin
Salomonin temppelin aarteita etsimään.

Juvenalis, Decimus Junius
(n. 55 — n. 135 j. Kr.), roomal. runoilija.
Kirj. muodoltaan oivallisia satiireja,
joissa kuvaa Rooman tapainturmelusta.

Juveniili (lat.), nuorekas.

Jydske Lov, kuningas Valdemar
Seierin Jyllantia ja Fyeniä varten
1241 vahvistama lakikirja, käytännössä
v:een 1683, Etelä-Jyllannissa kauemminkin.

Jülich [jylih], ent. itsenäinen
herttuakunta Saksassa Reinin vas. rannalla,
nyk. Preussin Reininmaakunnassa.

Jyllanti, Elben suulta pohjoiseen
pistävä, Pohjanmeren, Skagerrakin,
Kattegatin ja Vähän-Beltin ympäröimä
niemimaa; etelärajana pidetään tavallisesti
Ejder-jokea. Kongeaan pohjoispuolella
olevaa osaa sanotaan Pohjois- J:ksi
(tansk. Nörrejylland), eteläpuolella
olevaa Etelä-J:ksi (Sönderjylland) l.
Slesvigiksi. Nykyisin J:lla tarkoitetaan
kumminkin tavallisimmin vain Tanskalle
kuuluvaa niemimaan osaa (29,648 km2.
1,5 milj. as.). vrt. Tanska,

Jynkkä, taistelupaikka Kuopion
eteläpuolella. Siellä J. S. Duncker maalisk.
1808 puolustautui ylivoimaista vihollista
vastaan.

Jynnan, Kiinan lounaisin maakunta,
Jangtsekiiangin yläjuoksun eteläpuolella,
jylhää vuorimaata; 371,500 km2, 10 milj.
as. Maanviljelystä, karjanhoitoa, vuorityötä.
Pääkaup. Jynnan-fu, 150,000 as.

Jyrinpäivä, vanha suom, kylvötöiden
alkamisen ja karjan laitumelle laskemisen
juhla, huhtik. 23 p., mutta saattoi
siirtyä myöhemmäksikin. J. oli alk.
vainajain hengille omistettu pakanallinen
kevätjuhla, joka yhtyi Pyhän Yrjänän
muiston viettoon.

Jyrki ks. Yrjänä ja Nyyrikki.

Jyrkkäkosken l. Jyrkän ruukki.
Iisalmen pitäjässä; per. 1831, lopetettu 1909.

Jyrsijäkorennot (Corrodentia),
hyönteislahko, johon luetaan termiitit,
kirjatäit, täit ja mallofagit (ks. n.).

Jyrsijät l. nakertajat (Glires,
Rodentia), lajirikas imettäväislahko.
Talttamaiset, pitkät, käyrät, juurettomat
etuhampaat, joissa tavallisesti kiillettä vain
etupinnalla. Kulmahampaita ei ole, niiden
paikalla leveä loma. Poskihampaat
kiillepoimuiset, joskus nystermäiset.
Useimmat j. ovat kasvinsyöjiä, eräät
kaikkiruokaisia. Tärkeimmät heimot: jänikset,
oravat, majavat, taskuhiiret,
pähkinähiiret, hyppyrotat, rotat, myyrät,
piikkisiat, marsut, villahiiret.

Jyrsin l. kurso, pyörivä,
monihampainen työkalu, jonka hampaat
leikkaavat muokattavasta kappaleesta
lastuja. J:n muoto riippuu muokattavan
pinnan muodosta. Hammaspyörän hampaat
jyrsitään kuviemme a:n ja b:n
muotoisella j:llä (a takaaleikattu,
b moduuli-j.), kiilaura c:n ja
nurkkaus d:n muotoisella j:llä.
Kuva e esittää kierukka-j:tä, jolla
hammaspyöriä jyrsitään, kuvat f ja g
taso-j:iä. — Takaaleikattu j. on


Jyrsimiä.




Takaaleikattu j. on sellainen,
jossa hampaiden selkä muodostaa n. s.
logaritmisen kiemuran, jolloin hammasta
voi teroittaa rinnasta sen muodon
muuttumatta. — Jyrsinkone l.
kursokone, työkone, jolla
metallia muokataan jyrsimällä. Jyrsinterä
kiinnitetään vaakasuoraan (kuvat 1 ja 2)


Kuva 1.


Kuva 2.

tai pystysuoraan akseliin, työkappale
pöytään, jota voidaan syöttää pitkittäin
ja poikittain sekä (yleiskoneissa) ympäri
ja ylös ja alas sekä kääntää viistoon.
J:een kuuluu vielä jakopää,
jolla voidaan aikaansaada melkein kaikki
ympyrän jaot hammaspyörien y. m.
jytsimiseksi. Vielä voidaan sen avulla
jyrsiä minkänousuista kierukka-uraa
hyvänsä. — Puu-j:ssa akseli on
tavallisesti pysty (kuva  3). Pöytää,
jonka keskellä terä pyörii, voidaan
kohottaa ja laskea. Käytetään sekä
suorien että käyrien reunojen jyrsimiseen.


Kuva 3.


Jyrä, maanviljelyksessä työväline,
jolla viljelty maa puristetaan kokoon ja
tasoitetaan sekä särjetään siinä olevat
kokkareet. Yksinkertaisin j. on pyöreä
tukki. Tasaus-j. (kuva 1) on


Tasausjyrä.

yksi-, kaksi- tai kolmiosainen. Kiekko-j:ssä
on teräväselkäisiä kiekkoja (kuva 2),


Kiekkojyrä.

jotka särkevät kokkareet. Cambridge-j:ssä
(kuva 3) on sekä sileitä että piikkikiekkoja.
Croskill-j:ssä ovat renkaat
hammasreunaiset, akselissa kiinni. vrt.
Höyryjyrä ja Tiejyrä.


Cambridgejyrä.


Jyränkö, Ruotsalaisesta Konniveteen
vievä virta, kanavoitu. Sen
pohjoisrannalla on Heinolan kaup.

Jyskyjärvi, Vienan-Karjalassa, laskee
Kemijokea myöten Vienanmereen,
suurin pituus 5 km. Järven ympärillä
samanniminen kunta, jossa puhtaasti
karjalainen asutus.

Jyvitys, maanjaoissa ja tilusvaihdoissa
toimitettava tilusten suhteellisen arvon
määrääminen (Asetus jakolaitoksesta
13/10 1916, 97 §; Asetus menettelystä
maanmittaustoimituksissa 13/10 1916,
26-29 §).

Jyvä, heinäkasvien heimoon kuuluvien
viljalajien (rukiin, vehnän, ohran,
kauran) hedelmä (,,siemen"), jota useasti
vielä ympäröivät suojuslehdet (helpeet).

Jyväkoi (Tinea granella),
koiperhonen, jonka toukka syö viljavarastoissa
jyviä ontoiksi.

Jyväkärsäkkäät (Calandra), 2-3,5
mm:n pituisia, pitkäkärsäisiä, ruskeahkoja
hyönteisiä. Elävät jyvävarastoissa;
kulkeutuneet Suomeenkin, mutta eivät
vielä täällä kotiutuneet.

Jyvälahti, Jyvöälaksi (ks. t.).

Jyväsjärvi, Päijänteeseen laskeva
järvi, 3,6 km2, 26,5 m syvä; sen
rannalla Jyväskylän kaup.

Jyväskylä, kaup. Vaasan läänissä,
Pohjois-Hämeessä, Päijänteen pohjoispäähän
laskevan Jyväsjärven rannalla. 6,296 as.
(1925). Kaksoisseminaari, linjajakoinen
lyseo, koelyseo, tyttökoulu ja yliopistoon
johtavat jatkoluokat, kuuro-mykkäkoulu,
kauppakoulu; J:n Tieteellinen Kirjasto,
jonka Fennica-osastossa yli 36,000 nidosta,
Yliopistollisia kesäkursseja. Vilkas rautatie-
ja laivaliikenne. Kaupungin lähistössä useita
tehdaslaitoksia (ks. Jyväskylän
maalaiskunta), kaupungin alueella m. m.
faneeritehdas, K. J. Gummerus o.-y:n
kustannusliike.




Jyväskylä. Etualalla Jyväsjärvi ja Schaumanin faneeritehdas.


Jyväskylän-Haapamäen rata, 78 km
pitkä, avattu liikenteelle 1896.

Jyväskylän maalaiskunta, Jyväskylän
kaupungin ympärillä; 478,7 km2,
11,054 as. (1925). Us. tehdaslaitoksia:
Kankaan puuhiomo ja paperitehdas,
S. O. K:n tehtaat Vaajakoskella, Porin
tulitikkutehdas sahoineen, Tikkakosken
konepaja ja valimo. Lohikoski-Nisulan
ja Vaajiakosken taajaväkiset yhdyskunnat.

Jyväskylän-Suolahden rata, 42 km
pitkä, avattu liikenteelle 1898.
Suolahdesta jatkuu 9 km pitkä yksityisrata
Äänekoskelle.

Jyväskylän yliopistokysymys. V. 1860
toht. W. S. Schildt lahjoitti suomenk.
yliopiston perustamiseksi Jyväskylään 1
ruplan ja 1880 40,000 mk. V: 1918
perustettiin Jyväskylän Yliopistoyhdistys,
joka on kerännyt yliopistoa varten
lahjoituksia ja sitoumuksia
yli 3 milj. mk. sekä kirjavaroja
Jyväskylän Tieteelliseen Kirjastoon ja
järjestänyt yliopistollisia kesäkursseja.

Jyvöälaksi, suurehko kylä
Vienan-Karjalassa, Uhtuan kunnassa.

Jäderin [jederī'n], Edvard
(1852-1923), ruots. geodeetti, Tukholman Tekn.
Korkeakoulun prof. Keksinyt hänen
nimellään tunnetun perusviivan
mittausmenetelmän, missä käytetään
invarmetallista tehtyä, molemmissa päissään
mm-asteikolla varustettua mittalankaa
pystytettyjen merkkipaalujen väliu (n.
24 m) mittaamiseen. Johti ruots.
retkikuntaa ehdottamassaan Huippuvuorten
astemittauksessa 1899-1900.

Jäger, Jæger (ks. t.).

Jägerhorn [jēgerhūrn], Fredrik
Adolf (1760-1817), suom. eversti. Tuli
1801 pestatun n. s. J:n rykmentin
komentajaksi; ollessaan 1808 Viaporin
linnaväessä saavutti suuren vaikutusvallan
Cronstedtiin, ja hänen syykseen on
etupäässä pantu linnoituksen antautuminen,
Heinolan maaherrana 1810-12. — Jägerhorn,
Georg Henrik (1747-1826), suom.
kenraali. Kunnostautui sodassa 1788-90,
Haapaniemen sotakoulun johtajana 1791-93,
Savon rykmentin komentajana 1800-04. —
Jägerhorn, Johan Anders
(1757-1825), majuri, Sprengtportenin
itsenäisyyshankkeiden innokkaimpia
kannattajia ja tämän siirryttyä Venäjälle
niiden johtaja. J:n kehoituksesta sepitettiin
1788 n. s. Liikalan kirje (ks. t.), jonka
vei Pietariin samalla omavaltaisesti
esittäen itsenäisyyshankkeen. Anjalan liiton
hajottua asui jonkun aikaa Savossa
jatkuvasti toimien Suomen
itsenäistyttämiseksi Venäjän avulla.
Pakeni 1788 Venäjälle. Otti osaa sotaan
1789 Venäjän puolella, oli 1809 mukana
Porvoon valtiopäivillä. Tuli sam. v.
Suomen asiain komissionin jäseneksi.


J. A. Jägerhorn.




Jähmettyminen, nesteen muuttuminen
jähmeäksi. Tämä olotilan muutos
tapahtuu kullekin aineelle vakinaisessa
lämpötilassa, jähmettymispisteessä, johon
ainoastaan hyvin suuret paineet voivat
vaikuttaa muuntavasti. Kun j. tapahtuu
alhaisessa lämpötilassa, sanotaan sitä
jäätymiseksi, lämpötilaa jäätymispisteeksi.
Veden jähmettymispiste on 0° C,
elohopean —39°, väkiviinan —130,5°.
Suuri paine alentaa veden jäätymispistettä;
siksi toisiaan vastaan kovasti
puristuvat jääkappaleet sulavat
kosketuspinnaltaan, liukuvat toisiaan ja kalliota
vasten sekä jäätyvät kiinni toisiinsa
(jäätiköitten liikkeet). J:ssä vapautuu
yl. suuri määrä lämpöä (jähmettymislämpö),
mikä jälleen sitoutuu kappaleen sulaessa
(veden jähmettyessä 80 kaloria kiloa kohti).

Jähmeä ks. Olomuodot.

Jäktaaki, aluksen raaka- tai muuhun
pyöröpuuhun kiinnitetty rautapuikko
tai puurima, johon purje nidotaan kiinni.

Jäkälät (Lichenes), sienien ja levien
yhdyselämän l. symbioosin tuloksena
muodostuneita itiökasveja. Sekovarren
muodon mukaan erotetaan 4 päätyyppiä:
rihma-, rupi-, lehti- ja
pensas-j. Useimmat j.-sienet kuuluvat
kotelomaljaisten sienien ryhmään, vain harvat
ovat kotelopulloisia; j.-levät ovat
viher- tai sinileviä. Sienet imevät alustasta
epäorgaanista ravintoa, leväsolut taas
yhteyttävät Lisääntyminen tapahtuu
itiöitten, jäkälämurujen tai emäkasvin
palasien välityksellä. Itiöt syntyvät
kuten kotelosienillä itiökoteloissa; nämä
sijaitsevat tavallisimmin maljamaisissa
tai nappimaisissa kotelomaljoissa, jotka
ovat tolsenvärisiä kuin muu sekovarsi,
harvemmin pistemäisissä kotelopulloissa.
Jäkälämurut l. sorediot ovat jäkälän
pinnalla tai reunoilla näkyvää jauhoa,
jonka jokaisessa hiukkasessa on yksi
leväsolu tai soluryhmä ja sitä
ympäröiviä sienirihmoja. — J. elävät puilla,
kallioilla, maalla j. n. e. Kallioilla elävät
edistävät suuresti kiven rapautumista.
Taloudellinen merkitys on vähäinen:
eräitä lajeja käytetään niissä olevan
jäkälätärkkelyksen l. likeniinin vuoksi
— se ei ole tärkkelystä vaan tärkkelysmäistä
ainetta — porojen (katovuosina ihmistenkin)
ravinnoksi, islanninjäkälästä on valmistettu
n. s. jäkäläviinaa eräitä lajeja on käytetty
kotivärjäykseen tai lääkkeeksi.


Kuva 1. Yhtenäisen
sekovarren poikkileikkaus.


Kuva 2. Kerroksikkaan
sekovarren poikkileikkaus,
o yläpinnan, u alapinnan
kuorikerros, m ydinkerros,
g leväsoluja.


Jäljennös, alkuperäisen asiakirjan
sananmukainen toisinto. Kaikki j:t
todistuksista, joita esiintuodaan, pitää
olla oikeuden käskyläisen tahi muiden
uskottavain miesten vahvistamat kaikin
kohdin yhtäläisiksi kuin pääkirjat; ja
pääkirjat ovat kuitenkin nähtäviksi
tuotavat, jos oikeus tahi vastapuoli sitä
vaatii (Oikeudenkäymiskaari 14:4).

Jäljennösmenetelmät ks. Hektografia,
Mimeografia, Vesijäljennös.

Jäljennöspainin l. kopiopainin,
ruuvilla varustettu puristin, jolla
kirjeitä jäljennetään silkkipaperilehtiseen
jäljennöskirjaan vesijäljennösmenetelmää
käyttäen.

Jälkeiset, synnytyksen jälkeen
kohdusta poistuvat sikiökalvot, istukka ja
napanuora.

Jälkeläinen, descendentti (ks. t.).

Jälkiarvo, metsänarvolaskussa
pääomalla määrävuosien kuluttua oleva
arvo. Lasketaan kaavasta K = k . 1,0 pn,
jossa k on pääoman nykyarvo, p
prosentti ja n vuosien määrä.

Jälkihakkaus, siemennyksen
tapahduttua toimeenpantu hakkaus, jossa
siemenpuut poistetaan. Viimeistä j:ta
nimitetään myös päätehakkaukseksi.

Jälkijuoksu, kem. tekn., se
tislaustuote, mikä tislautuu puhtaan pääaineen
jälkeen.

Jälkikasvi, jonkin viljelyskasvin jäi
keen samalla paikalla viljelty kasvi.

Jälkilypsy, varsinaisen lypsämisen
jälkeen tapahtuva tarkistuslypsy.

Jälkimagnetismi, hysteresis (ks. t.).

Jälkisyntyinen, lakit., isän kuoleman
jälkeen syntynyt.

Jälkisäädös ks. Testamentti.



Jälkisäädöslahjoitus l. legaatti,
testamenttimääräys, että jokin testamentintekijän
jäämistöön kuuluva omaisuus on annettava jollekin
määrätylle henkilölle tai yhteisölle.

Jälkivaatimus, tavaran lähettäminen
vastaanottajalle sillä ehdolla, että tämä
saa tavaran vain siinä tapauksessa, että
hän tavaran kuljettajalle tai välittäjälle
suorittaa tavaran hinnan, rahdin,
kuljetusmaksun y. m.

Jälkivaikutus ks. Hysteresis ja
Kimmoinen jälkivaikutus.

Jälkiverotus. Jos verovelvollinen on
säännönmukaisessa verotuksessa jäänyt
kokonaan tai osaksi verottamatta, niin
sitä verotusta, joka eräin edellytyksin
voidaan toimittaa lähinnä seuraavissa
verotuksissa, sanotaan j:ksi (Laki
tuloja omaisuusverosta 5/12 1924, 44 §). Kun
kunnallisverotus on kyseissä, sanotaan
j:ta jälkitaksoitukseksi (Laki
tulojen ilmoittamisvelvollisuudesta
kunnallisverotusta varten 9/4 1919, 18 §).

Jälleenkasvu, nuorennos,
metsänkasvu, joka nousee vanhan metsän sijalle.

Jälleenkasvulaki, metsänh., on
metsälaki, joka määrää asianomaisen
hankkimaan uutta metsänkasvua alueelle, missä
enemmän tai vähemmän täydellistä
metsänhävitystä on harjoitettu (Asetus
2/11 1917).

Jälleenkorkovakuutus, elinkorkovakuutus (ks. t.).

Jälleenvakuutus, vakuutuslaji, jonka
tarkoituksena on vakuutuslaitoksen
toiminnan tasoittaminen ja suojeleminen
satunnaisilta vahingoilta. Sitä varten
vakuutuslaitos, kun se on vakuutuksen
ottajalta saanut muihin sen
vakuutuskantaan kuuluviin vastuuvaaroihin
verrattuna suhteettoman suuren vakuutuksen,
siitä jälleenvakuuttaa eli luovuttaa
osia muille vakuutuslaitoksille. Suomessa
toimivat m. m. seuraavat jälleenvakuutusyhtiöt
ja -yhdistykset: Osmo, Varma, Verdandi,
Finska Reassurans A. B., Veritas, Fennia,
Sampo ja Vakava.

Jällivaara, Jellivaara (ruots.
Gällivare l. Gellivara), pitäjä Ruotsissa
Norrbottenin läänissä. Siellä on kuulu
rautamalmivuori (ruots. Malmberget),
josta nyk. vuosittain louhitaan n. 1,3
milj. ton.

Jälsi (lat. cambium), paljassiemenisten
ja kaksisirkkaisten kasvien varsissa
ja juurissa oleva kasvusolukko, jonka
avulla paksuuskasvu tapahtuu. vrt.
Johtojanne. Aluksi on j. vain
johtojänteissä jänne-j:nä, mutta
paksuuskasvun jatkuessa syntyy johto jänteiden
välisiin ydinsäteisiinkin j.-kerros,
jänneväli-j., joten poikkileikkauksessa j. on
yhtenäisenä renkaana.

Jämijärvi, kunta Turun ja Porin
läänissä, Satakunnan pohjoisosassa
samannimisen järven ja tämän läpi virtaavaa
Jämijoen ympärillä; 194,9 km2,
4.103 as. (1925).

Jämsä, kunta Hämeen läänissä,
Päijänteen länsipuolella, Jämsänjoen kahden
puolen; 1,045 km2, 14,379 as. (1925).
V:sta 1922 on Jämsän jokivarsi
erotettu siitä taajaväkiseksi
yhdyskunnaksi, jossa 1,318 as. (1923).
Jämsän- ja Rekolankosken paperi- ja
selluloosatehtaat. Kansanopisto, yhteiskoulu.


Jämsänkosken paperitehdas.


Jämtland, Ruotsin maakunta ja lääni
— viimeksimainittuun kuuluu J:n
maakunnan ohella Härjedalen ja osa
Hälsinglandia — Norlannissa, Norjan rajalla.
Runsaasti jokia ja järviä (suurin
Storsjön). Ainoa kaup. Östersund.

Jänis (Lepus), jyrsijäsuku, johon
kuuluvilla eläimillä on yläleuan varsinaisten
etuhampaitten takana kaksi pientä


Rusakkojänis.


Tavallinen jänis.

etuhammasta, pitkät takajalat, pitkät
korvat ja lyhyt häntä. Tavallinen j.
(L. timidus) on 54-57 cm pitkä (häntää
lukuunottamatta), kesällä harmaanruskea
tai harmaa, talvella lumivalkea, korvat



mustakärkiset; häntä aina valkea. Itse
karvat vaihtuvat vain keväällä,
alkutalvella tapahtuva värinvaihdos johtuu
kesäkarvojen valkenemisesta. Suomessa
yleinen Etelä-Suomesta Lappiin asti;
asuu metsissä, metsän laiteilla ja
ahoilla; syö ruohoa ja orasta, talvella
haavan ja muiden puitten kuorta.
Synnyttää huhti-, kesä- ja elokuussa 3-5
poikasta. — Rusakko- l. saksanjänis
(L. europæus), edellistä hieman
suurempi, kesän talven harmaanruskea,
korvat ja häntä pitemmät kuin
edellisellä. Vaeltanut maahamme idästä,
nyttemmin paikoitelleni maan länsiosissakin
yhtä yleinen kuin tav. j. Molemmat
tuhoeläimiä omenapuutarhoissa.

Jänis. Sanaa käytetään nimityksenä
sellaiselle henkilölle, joka maksua
suorittamatta varkain matkaa junalla,
laivalla, raitiotiellä tai muulla
kulkuneuvolla. J:nä kulkeminen on Suomen lain
mukaan rangaistava petoksena.

Jänisjoki. 1. Jänisjärveen laskeva
joki; alkaa Ilomantsin pitäjässä olevasta
Pienestä Sonkajärvestä. — 2. Jänisjärven
laskujoki Laatokkaan, = Läskelänjoki;
n. 24 km pitkä, 13 suurehkoa koskea, joiden
varrella puuhiomoja, paperitehtaita y. m.

Jänisjärven-Läskelän rata, 17 km
pitkä, avattu liikenteelle 1923.

Jänisjärvi. 1.204 km2 suuri järvi
Ruskealan, Suistamon, Soanlahden ja Pälkjärven
kuntain alueella. — 2. Rautatieasema Harlun
kunnassa, Matkaselän-Suojärven rataosalla,
26 km, Matkaselästä.

Jänne. 1. Anat. Lihaksen pääteosa,
jolla se kiinnittyy luuhun; se on muodostunut
sidekudossäikeistä. — 2. Matem.
J. l. korda, käyrän viivan kahden
pisteen välinen jana.

Jännes, Arvi, Arvid Genetzin
(ks. t.) kirjailijanimi.

Jännitys, tila johon kimmoinen
kappale joutuu venyttävän, puristavan,
taivuttavan tai kiertävän voiman
vaikutuksesta, sen molekyylien keskinäisen
aseman muuttuessa; myös se voima
(mitattuna leikkauskuvion pinta-alayksikköä
kohti), millä kappale vastustaa tällaista
muutosta. vrt. myös Kaasu, Sähkö.

Jännitysketju, tensionijakso,
metallien sellainen järjestys, jossa edellä
oleva metalli joutuessaan kosketukseen
jonkun seuraavan metallin kanssa tulee
positiivisesti sähköiseksi, jälkimmäisen
tullessa negatiivisesti sähköiseksi ja
jännityseron ollen sitä suurempi, kuta
kauempana metallit ovat toisistaan.
Tärkeimpien metallien j. on + sinkki,
lyijy, tina, rauta, kupari, hopea, kulta,
platina, hiili —.

Jännitysväli l. jänneväli,
jännemitta, palkeissa, kaarissa,
riippuketjuissa y. m. kantavissa rakenteissa
tukikohtien välinen matka.

Jäntti, Jalmari (s. 1876), fil. kand.,
Werner Söderström o.-y:n toimitusjohtaja v:sta 1914.

Jäppilä, kunta Mikkelin läänin
pohjoisosassa Pieksämäen ja Leppävirran
välissä; 154,4 km2, 3,114 as. (1925).

Järeä taonta, taottavan raudan
takominen valinharkoista tai sulatteista
kangiksi tai muiksi puolivalmisteiksi,
joista sitten toisin työtavoin valmistetaan
esine lopullisesti. Takomiseen käytetään
höyryvasaroita tai takomapuristimia.

Järjestelyraide, sellainen raide
ratapihoilla, jota käytetään junaan tulevien
vaunujen järjestämiseen siten, että
samalle asemalle tai haararadalle
menevät vaunut tulevat peräkkäin ja siihen
järjestykseen junassa, että ne voidaan
mahdollisimman vähällä vaihtelutyöllä
jättää asianomaiselle asemalle.

Järjestysliikkeet, käännös-, askel-,
marssi- y. m. samantapaiset liikkeet
voimistelussa pääohjelman alussa ja lopussa.

Järjestysoikeus, kauppalan tai
sellaisen kaupungin, jossa ei ole
raastuvanoikeutta eikä maistraattia, yleistä
hallintoa, järjestystä ja taloutta käsittelevä
viranomainen. Siihen kuuluu järjestysmies
puheenjohtajana sekä tarpeellinen määrä apujäseniä. —
Järjestysrikos on palveluksessa olevan sotilaan
rikos järjestyssääntöjä vastaan. Tavallisimmat
järjestysrangaistukset ovat lomankiellot ja aresti,
mutta voi olla esim. aliupseerinarvon menettäminen.

Järkeisoikeus ks. Luontaisoikeus.

Järkeisusko ks. Ratsionalismi.

Järki, ihmisen kyky itsetoimivasti
muodostella ulkoa saatuja mielikuvia
sekä siten kehittää niitä päteviksi
käsitteiksi ja arvostelmiksi, ajatuskyky.

Järnefelt, Armas (s. 1869),
säveltäjä ja kapellimestari, A. A.
J:n poika. Viipurin Orkesterin johtajana
1898-1903, Helsingin Musiikkiopiston
johtajana 1906-07, senjälkeen Tukholman


Armas Järnefelt.




EERO JÄRNEFELTIN TAIDETTA


1. Isäntä ja rengit.


2. Paluumatkalla kaupungista.


EERO JÄRNEFELTIN TAIDETTA


3. Auroraseura Helsingin Yliopiston juhlasalissa.


4. Toht. L. Kr. Relander Eduskunnan
puhemiehenä.


5. Prof. Ali Krogius.





EERO JÄRNEFELT: Kaskenviertäjät.






Kunink. Oopperan kapellimestarina.
Orkesterisävellyksissänsä J. näyttää
loistavaa soitinnustaitoa (sinfoninen
runo „Korsholma", näyttämömusiikki
„Luvattu maa" y. m.). J:n kuoro- ja
yksinlauluilla on keskeinen asema suom.
laulukirjallisuudessa. Puoliso 1893-1908
laulajatar Maikki Pakarinen ja
v:sta 1910 ruots. laulajatar Liva Edström.
— Järnefelt, Arvid (s. 1861),
kirjailija, lakit. kand. 1890, A. A. J:n
poika. Tutustuminen Leo Tolstojhin
vaikutti J:ssä syvän murroksen, jota kuvaa
teoksessa „Heräämiseni". Muita teoksia:
ylioppilasromaani ,,Isänmaa" (1893,
pääteos), „Ihmiskohtaloja", „Veljekset",
,,Helena", „Elämän meri", „Maaemon
lapsia", „Veneh'ojalaiset", „Hiljaisuudessa",
„Nuoruuteni muistelmia", „Onnelliset" (kaksi
viimemainittua salanimellä Hilja Kahila),
„Greeta ja hänen Herransa" sekä
näytelmät „Samuel Cröell", „Orjan oppi"
(=„Titus"), „Kallun kestit", „Valtoset",
„Sointula", kirjoitelmia. V:sta 1913
valtion kirjailijaeläke. J. on rehellinen
totuudenetsijä; us. teoksissa tendenssi
heikentää taiteellista vaikutusta.


Arvid Järnefelt.

— Järnefelt, August Alexander
(1833-96), sotilastopografi, Suomessa
toimineen ven. topografikunnan päällikkö
v:sta 1870; suoritti tärkeitä
kartoitustöitä ven.-turk. sotanäyttämöllä 1877-79.
Sittemmin Mikkelin, Kuopion, Vaasan
läänin kuvernööri; kahdessa edellisessä
määräsi virkakieleksi suomen, — Järnefelt,
Eero (s. 1863), taidemaalari, A. A. J:n
poika. J. on maalannut laatukuvia,
maisemia, muotokuvia ja alttaritaulu ja pysyen
kaiken aikaa uskollisena nykyaikaisen
ulkoilmamaalauksen ja uudenaikaisen
kansankuvauksen periaatteille menemättä
äärimmäisyyksiin. Teoksia: „Kristus käy veden
päällä", „Isäntä ja rengit", „Raatajat
rahanalaiset" (= „Kaskenviertäjät"), „Leikkiviä
lapsia", „Paluumatkalla kaupungista", „Maisema
Kolilta", Helsingin Yliopiston suuret
seinämaalaukset „Auroraseura" ja „Florajuhla",
J. Ph. Paimenin, Mathilda Wreden, J. R.
Danielson-Kalmarin, G. Mannerheimin y. m.
muotokuvat. [Strengell, „Suom. taiteilijamestareita"
(1906).] ks. kuvaliitteitä.


Eero Järnefelt.

— Järnefelt-Palmgren, Maikki
(s. 1871), o. s. Pakarinen,
suom. laulajatar. Kuulunut saks. ja it.
oopperoihin, saavuttanut mainetta
konserttilaulajana sekä Euroopassa että
Amerikassa. Puolisot ks. Järnefelt,
Armas ja Palmgren, Selim. Julk.
„Laulutaiteen oppaan".


Maikki
Järnefelt-Palmgren.


Järta, Hans (1774-1847), ruots.
valtiomies. Otti perustuslakivaliokunnan
sihteerinä tehokkaasti osaa v:n 1809
hallitusmuodon luomiseen. Raha-asiain
valtiosihteerinä 1809-11 ja 1815-16,
maaherrana 1812-22, valtionarkiston
hoitajana 1837-44. Luopui 1800 aatelisarvosta
muuttaen Hierta-nimensä J:ksi.

Järvamaa l. Järva, Viron keskimaakunta.

Järvelä, rautatieasema Riihimäen-Lahden
rataosalla, 26 km Lahdesta.

Järvenlasku, järvenomistajain
toimituttama järven veden laskeminen, jonka
nämä suorituttavat maansa parannukseksi
tai saadakseen viljeltäväksi kelpaavaa
vesijättöä (Vesioikeuslaki 23/7 1902, 4:s luku).

Järvenpää, rautatieasema
Keravan-Hyvinkään rataosalla, 37 km, Helsingistä.
— Samannimisessä Tuusulan kunnan
kylässä valtion kotitalousopisto.

Järventaus, Arvi (s. 1883),
kirjailija, pappi. Teoksia: „Risti ja
noitarumpu", „Synnin mitta", „Tykkien
virsi", „Kirkonlämmittäjä", „Satu-Ruijan
maa", „Kaukainen onni", „Runoilija
Aatami Kuuskosken elämä". Teokset
enimmäkseen Lapin aiheisia.

Järvi, Kaarle August (s. 1869),
kirjailija. Teoksia: „Työmiehiä",
„Nousukas", „Opettaja", „Loinen", „Harry"
y. m. — Järvi, Toivo Henrik
(s. 1877), kalatalousmies ja eläintieteilijä.
Kalastushallituksen ylijohtaja 1918-23,
Kalataloudellisen Tutkimustoimiston
johtaja v:sta 1923. Julk. „Das Vaginalsystem
der Sparassiden", „Muikku ja
muikkukannat eräissä Suomen järvissä".



Järvikerrostumat, järvien pohjaan
ja rannoille muodostuneet sora-, hiekka-
ja savikerrostumat sekä suolattoman
veden eläin- ja kasvimaailman aineksista
peräisin olevat lieju, muta ja mutalieju.
useissa meikäläisissä järvissä muodostuu
pohjaan järvimalmia, toisissa järvissä
taas pii-levien kuorista piimaata. J:iin
kuuluvat myös laskujoettomien järvien
suolakerrostumat.

Järvikoulu, engl. Lake-school
[leikskūl], engl. romanttisten runoilijoiden
Wordsworthin, Coleridgen ja Southeyn
(ks. n.) saama pilkkanimi; johtui siitä,
että Wordsworth ja Coleridge asuivat
Cumberlandin ja Westmorelandin järvien
rannalla.

Järvikylä, maatila Joroisissa,
Grotenfelteilla 1600-luvulta.

Järvilinnan vastaanottolaitos,
Laukaan Leppävedellä, avattu 1921.
Pahantapaiset pojat yleensä tuodaan ensin
tänne ja määrätään sitten asianomaiseen
kasvatuslaitokseen.

Järvilohi = taimen. ks. Lohi.

Järviluoma, Artturi (s. 1879),
näytelmäkirjailija, „Pohjalaisia"-nimisen
(1914) kansannäytelmän tekijä, sanomalehtimies.

Järvimalmi, järvien pohjaan
muodostunut rautamalmi, joka kokoomukseltaan
on rautahydroksidia (limoniittia).
Tavallisesti se on epäpuhdasta, savea ja
hiekkaa sisältävää, raudanpitoisuus 25-40 %.
Rauta on peräisin kivilajien raudanpitoisista
kivennäisistä, joista sadevesi sen
liuottaa sisältämäinsä mullashappojen ja
hiilihapon avulla ja vie mukanaan
pohjaveteen; kun tämmöinen pohjavesi
pulppuaa järvien pohjaan aukeavista
lähteensilmistä ja sekoittuu järviveteen, niin
humushappoiset rautasuolat hapettuvat
ja rauta saostuu hydroksidina. Useimmiten
j. on pieninä pallosina tai levyinä.

Järvinen, Kyösti (s. 1869),
Kauppakorkeakoulun kauppaopin prof. v:sta
1921, Suomen Liikemiesten Kauppaopiston
johtaja 1899-1919, Kauppakorkeakoulun
rehtori 1911-18, valtiovarainministeri
v:sta 1925, valtiopäivämies v:sta 1922.
Teoksia: ,,Liikenne ja liikennepolitiikka",
„Kansainvälinen kauppa".

Jäte-eliö ks. Relikti.

Jätkäsaari (ruots. Busholmen),
Helsingin lounaisrannikolla, Ruoholahden ja
Hietalahden välillä oleva saari,
nyttemmin kaupunkiin kiinni rakennettu.
Satama-alue varastorakennuksineen,
laivaus- ja purkauslaitteineen.

Jättiläiset, myt., esiintyvät
paikallistarinoissa suurten kivien heittäjinä.
kirkkojen rakentajina y. m. Tarinat
lienevät skand. alkuperää.

Jättiläishai (Selache maxima), suurin
pohjoisissa merissä elävä haikala, kasvaa
12 m:n pituiseksi. Syö pieniä kaloja,
äyriäisiä y. m. Maksasta saadaan öljyä.

Jättiläisheitto, rekkivoimistelutemppu,
missä kädet, vartalo, jalat yhdessä
suorassa viivassa pyöritään rekin ympäri.

Jättiläishirvi (Megaceros giganteus),
mammutin aikalainen hirvieläin, sarvien
kärkien väli 3,5 m. Useita luurankoja
kaivettu Irlannin ja Tanskan turvesoista.


Jättiläishirvi.


Jättiläiskenguru ks. Kengurut.

Jättiläiskirkot, kansan antama nimi
soikeille tai suorakaiteen muotoisille
kiviaitauksille, joita tavataan Pohjanlahden
rannikoilla vars. Oulun seuduilla 1-4 penink.
meren nyk. rannasta. [Suomen Museo 1913, 1922.]


Jättiläiskirkon pohjapiirros.


Jättiläiskotilo (Strombus gigas),
länsi-int. kiduskotilo, jonka 20-25 cm
korkeita kuoria käytetään koristeina.

Jättiläiskäärmeet, isoja,
myrkyttömiä troopillisia käärmeitä, joilla on
parilliset keuhkot ja takaraajain surkastumat.
Tappavat saaliinsa kietoutumalla sen ympäri.
Etelä-Aasiassa elää tiikerikäärme
(Python molurus), Taka-Intiassa
ristikkokäärme (P. retïculatus).
Ed. tulee 6, jälk. 8 m pitkäksi. Amerikan
kuumissa osissa boa ja anakonda
(ks. n.).

Jättiläislaiskiainen ks. Laiskiaiset.



Jättiläissalamanteri (Cryptobranchus
japonictis), toista metriä pitkä vesilisko,
suurin nykyään elävä sammakkoeläin, leveäpäinen,
lattearuumiinen, lyhytpyrstöinen, ruskeaihoinen,
mustatäpläinen, käsnäinen. Elää Kiinan ja Japanin
vuoristopuroissa.

Jättiläissimpukka (Tridacna gigas),
simpukoista suurin, kuoret paksut,
1,5 m pitkät, painaa 100-200 kg. Elää
Intianmeren rantavesissä.

Jättiläisvalas, sinivalas (ks. t.).

Jättiläisvyötiäinen (Glyptodon),
tertiäärikaudella ja kvartäärikauden alussa
Etelä- ja Pohjois-Amerikassa elänyt
vyötiäissuku. Suurimmat Pohjois-Amerikassa
elänyt vyötiäissuku. Suurimmat lajit 4 m
pitkiä, 2 m korkeita.


Jättiläisvyötiäinen.


Jättiläisäyriäiset (Gigantostraca),
siluurikaudesta permikauteen elänyt
äyriäislahko, johon kuului m. m. 2 m:n
pituinen Pterygotus.

Jäykistetty ansas l. armeerattu
ansas, kannatuspalkkien tai vuoliaisten
vahvistamistapa, tehty tavallisen ansaan
periaatteen mukaan, mutta niin, että
korkeus ei sanottavammin suurene.


Jäykistetty ansas.


Jäykkäkouristus (lat. tetanus),
yhtämittainen lihasten kouristus, joka alkaa
alaleuan, kasvojen lihasten ja niskan
jäykkyydellä, valtaa sitten vartalon,
varsinkin selän lihakset vetäen ruumiin
koukkuun ja aiheuttaen ankaraa tuskaa
ja hengenahdistusta. Vaikeat tapaukset
päättyvät ensimm. viikolla kuolemaan.
Viime vuosina on menestyksellä j:n
parantamiseksi käytetty Behringin
keksimää antitoksiinia. J. vaivaa myös
kotieläimiä (kangistustauti), etenkin
hevosia, mutta myös nautakarjaa ja
lampaita. Oireet samantapaiset kuin
ihmisessä, — J:n aiheuttaa haavan kautta
ruumiiseen joutuneiden maassaelävion
tetanus-bakteerien erittämä myrkky.

Jäykkäleukaiset (Plectognathi),
lyhytruumiisia luukaloja, joiden ylä- ja
välileuan luut ovat liikkumattomasti
kasvaneet yhteen keskenään ja pääkallon
kanssa. Useimpain ruumis luukilpien tai
piikkien peitossa. J:ia ovat losserokala,
siilikala ja möhkäkala (ks. n.).

Jää, kiinteäksi jähmettynyttä vettä,
tavallisimmin kiteistä. Jäätyessään vesi
laajenee, puhtaan j:n om.-p. on 0,917,
luonnon-j:n 0,89-0,95; tämä laajeneminen
myötävaikuttaa vuorien rapautumiseen.
Veden jäätymispiste normaalipaineessa
on 0°; meriveden jäätymispiste on sen
suolanpitoisuuden vuoksi nollapisteen
alla. J:n sulamislämpö on 79,2 kaloria,
ominaislämpö 0,502. — Napaseuduilla
liikkeessä olevaa j:ta sanotaan
ajojääksi, suuriksi röykkiöiksi
kasaantunutta ajojäätä ahtojääksi.

Jäädytyssuola, ammoniumnitraatti.

Jääetikka, etikkahappo (ks. t.).

Jäähai l. holkeri, 4-5 m pitkä,
harmahtava, Jäämeressä elävä hai, jota
rasvaisen maksan vuoksi pyydystetään
Islannin, Pohjois-Norjan ja Grönlannin
rannoilla. Kuva ks. Haikalat.

Jäähdytyskone, kone, jolla
valmistetaan jäätä, nesteytetään ilmaa, vetyä
y. m. vaikeasti tiivistettäviä kaasuja tai
kylmennetään jonkin säiliön ilmaa. J:n
muodostaa kaksi säiliötä A ja B, joissa
on suolaliuosta; tämän jäätymispiste on alle
nollan. Säiliöiden läpi kulkee taivutettu
putki, jossa hana H. Putkessa on nestettä,
tav. amoniakkia (ei sen vesiliuosta),
joka kiehuu alhaisessa lämpötilassa. Kun
mäntä kohoaa, niin paine alenee
putkessa A ja osa amoniakista kiehuu. Kun
mäntä painetaan alas, niin syntynyt
amoniakkihöyry puristuu putkeen B ja
tiivistyy siellä. Putkeen B tiivistynyt
amoniakki voidaan tarpeen tullen
päästää hanan H kautta A:han ja
menetelmä jatkuu. Höyrystyessä sitoutuu
lämpöä astiasta A; tämä vapautuu
jälleen astiaan B. Tätä jatkuu kunnes A:n
lämpötila on alle nollan, jolloin sinne
astiassa asetettu vesi jäätyy. —
Kylmäilmakoneissa nestemäisen ilman
aikaansaamiseksi kylmyyttä aiheuttaa kovan
paineen alla oleva ilma virratessaan
säiliöön, jossa on alhainen paine. — Jos
j:tta käytetään säiliön jäähdyttämiseen,
niin selostetun koneen A-putket
kiertävät säiliön seiniä, ryöstäen lämpöä
ympäröivältä ilmalta.


Jäähdytyskone.




Jäähdytysseos, kahden tai useamman
aineen seos, jotka liuetessaan toisiinsa
sitovat paljon lämpöä. Esim. 3 osaa lunta
ja 1 osa keittosuolaa antaa —20° C, 7 osaa
lunta ja 10 osaa kalsiumkloridia —55° C.

Jäähdytysvaunu, tavaravaunu, jonka
seinät, lattia ja katto ovat hyvin
eristetyt ja jossa on jäähdytyslaitos.
Käytetään ravintoaineiden, voin, maidon, lihan,
kalan y. m. lämmönarkojen tavarain kuljetukseen.
Siinä on tavallisesti myöskin lämmityslaitos.

Jääkaappi, jäiden avulla viileänä
pidettävä ruokatavaroiden säilytyskaappi.
Jäät asetetaan kaapin yläosaan,
sulanut vesi valuu tällöin
kahdenkertaisten seinien välissä olevien
putkien kautta pitäen kaapin viileänä.

Jääkarhu ks. Karhut.

Jääkausi, ajanjakso, jolloin suuret
osat maapallon pintaa ovat olleet
mannerjäätiköitten peitossa. Parhaiten
tunnettuja ovat kvartäärikauden j:t.
Euroopassa ja Pohjois-Amerikassa on todettu
3-4 semmoista lauhkeampien välikausien
(interglasiaalikausien) erottamaa j:ta,
joista viimeinen on tuoreimmat merkit
jälkeensä jättänyt. Tällöin oli m. m. koko
Pohjois-Eurooppa ja Pohjois-Amerikan
pohjoisosa samanlaisten yhtäjaksoisten
manner jäätiköitten peitossa kuin nyt
Grönlanti; Alppien ja muiden vuoristojen
jäätiköt olivat paljoa laajemmat kuin
nykyisin; lumiraja 1,000-1,500 m
nykyistä alempana. Uurteet kallioissa,
sileiksi hioutuneet kalliot, siirtolohkareet
l. kulkukivet, jään reunan suuntaiset
päätemoreenivallit, jäätikön sulavesivirtojeni
tuomat kerrostumat, n. s. reunaharjut sekä
vierinkiviharjut ja kallioilla olevat
hiidenkirnut ovat vielä havaittavia j:n
muistomerkkejä. Vahvimman jääpeitteen alla
ollut, mannerjäästä vapautunut keskinen alue
jäi meren peittoon ja siihen kerrostui
sulavesivirtojen tuoma liete kerralliseksi
saveksi. Tämän kertojen perusteella on voitu
laskea, että maajääri sulaminen alkoi Itämeren
eteläosissa n. 15,000 v. sitten; Salpausseliltä
jäätikön reuna alkoi peräytyä 10,000 v.
sitten; euroopp. jääkausi katsotaan
päättyneeksi vähän yli 8,000 v. sitten.
Kumminkin peitti jää tällöin vielä läntisen
osan Suomea ja Norlantia. —
Keski-Euroopassa eli j:n aikana mammutti,
villakarvainen sarvikuono ja luolakarhu,
lauhkeampina välikausinia m. m. virtahepo,
norsu, sarvikuono, leijona; j:n myöhemmiltä
vaiheilta ja niiden välisiltä lauhkeammilta
ajoilta ovat ensim. ihmislöydöt peräisin
(Neandertal- ja Gro Magnon-rodut). —
Vanhempien geol. kausien j:ista on varsinkin
permikauden j. mainittava. Silloin olivat
laajat alat Etelä-Afrikkaa, Intiaa, Austraaliaa ja
Etelä-Ameriikkaa mannerjäätikköjen peitossa.


Euroopan mannerjää laajimmillaan.


Jääkellari, jäänsäilytyshuone tai vain
kuoppa, johon jäät peitetään sahajauhoilla
tai mudalla. Varsinaiset j:t ovat
säilytyshuoneita, joissa on jääarkkuja
sijoitettuna varastokellareihin tai näiden
vieressä oleviin erikoisiin kellareihin.
Nyk. tällaiset varastokellarit tavallisesti
jäähdytetään jäähdytyskoneilla (ks. t.).

Jääkyyhkynen (Mergulus alle),
ruokkien heimoon kuuluva sukeltajalintu;
yläpuoli musta, vatsa ja rinta valkeat,
siivillä valkea poikki juova; pituus 24 cm.
Elää Pohjois-Jäämeressä.

Jääkäriliike. Syksyllä 1914 heräsi
muutamissa ,,aktivisti"-piireissä ajatus
hankkia suom. nuorukaisille sotilaskasvatusta,
jotta he voisivat nostattaa kansan Venäjää
vastaan. Turhaan vedottuaan erääseen
Skandinaavian maahan kääntyivät tämän
aatteen ajajat Saksan johtohenkilöiden
puoleen. Saksalta saatiin suostumus siihen,


Jääkärimitali.(Professori Emil Wikströmin
laatima.)




että n. 200 suom. ylioppilasta saisi
nauttia sotilaskasvatusta 4-8-viikkoisilla
kursseilla Lockstedtin harjoitusleirillä
Holsteinissa, johon helmi-maaliskuussa 1915
saapui 180 suomalaista. Joukko jaettiin
kahteen komppaniaan, johtajana majuri
Bayer (ks. t.). Miehet puettiin
harmaaseen partiopoikapukuun, ja joukkoa
sanottiin aluksi Pfadfinder- (= partiopoika-)
kurssiksi, jotta asia pysyisi salassa. —
Kun Saksan sodanjohto myöntyi kurssien
pidentämiseen ja laajentamiseen, lähetettiin
1915 miehiä Suomeen värväämään lisäväkeä, ja
Ruotsin kautta järjestettiin etappitie uusien
tulokkaiden kuljettamiseksi. Suomalaiset
muodostivat pian pataljoonan, jonka nimi oli
Kuninkaallinen Preussilainen Jääkäripataljoona
n:o 27. Entiset partiolaiset („pfadfinderit")
olivat nyt opettajina saks. upseerien alaisina,
ja elämä muodostui täysin sotilaalliseksi.
Kesäk. 1916 pataljoona lähetettiin Riian
länsipuolelle Misse-joen asemaan, jossa sai
4 km leveän rintama-alan osalleen. Täällä se
viipyi n. 3 kuukauden ajan ottaen osaa m. m.
Schmardenin ja Eckau-Keckaun taisteluihin.
Elok. pataljoona siirrettiin Itämeren
rannikkoasemaan. Oltuaan siellä vuoden
loppupuolelle se lähetettiin Libauhun,
josta tammik. 1917 lähetettiin uudelleen
rintamalle ottamaan osaa suuriin
Aa-joen puolentoista kuukauden
taisteluihin. Venäjän vallankumoukseni
puhjettua pataljoona siirrettiin takaisin
Libauhun, jossa se, odotellen kotiinpaluutaan,
kävi perinpohjaisen upseeri- ja
aliupseerikoulutuksen. Pääjoukko saapui
Vaasaan 25 p. helmik. 1918. Vapaussodan
aikana jääkärit olivat armeijan upseeriston
ja alipäällystön kantajoukkona. [Tuompo
(1918); „Suomen Jääkärit" (1918-19).]


Jääkärilippu.


Jääkärit oli ennen nimeltään se
erikoinen osa jalkaväestä, jota harjoitettiin
taistelemaan avoimessa järjestyksessä.
Alk. j.-osastoihin sijoitettiin parhaat
ampujat ja tiedustelutoimintaan
kyvykkäimmät. Savon jääkärikunta
(myöhemmin rykmentti) perustettiin 1745 ja
Karjalan jääkärit 1791. Asevelvollisessa
Suomen sotaväessä oli eri pataljoonissa
jääkärikomennuskuntia, jotka m. m.
saivat hyvän hiihtokoulutuksen. Nyk.
j.-nimitys on säilytetty muutamille
joukko-osastoille, vaikkakaan se ei enää
viittaa opetuksen erilaisuuteen eikä
joukko-osaston etevyyteen.

Jaalasi, jäännäköinen lasi, valmistetaan
kastamalla vielä kuumat lasiesineet veteen,
jolloin lasiin muodostuu halkeamia. Jäätä
muistuttava pinta muodostuu lasiin myös
kun siihen kuivuu tärkkelysliimasta ja
sinkkivihtrillistä tehty tahmea seos.

Jäälintu, kuningaskalastaja (ks. t.).

Jäämaksu, maksu, joka on suoritettava
jokaisesta talvisaikana Suomesta ulkomaille
lähtevästä tai ulkomailta Suomeen saapuvasta
aluksesta, jolla harjoitetaan; kauppamerenkulkua,
joka kerta aluksen lähtiessä maasta tai tullessa
maahan (Laki j:ista 23/12 1920; Asetus 10/11 1922).

Jäämeren savi, kerrallinen savi,
myöhäisjääkautiseen jäämereen
kerrostunut savi. Siinä vuorottelevat
talven kuluessa hienosta saviaineesta ja
lämpimänä vuodenaikana karkeammasta
hietamaisesta aineesta muodostuneet
kerrokset. Suomessa yleisin savilaji.

Jäämeri ks. Etelä-Jäämeri ja
Pohjois-Jäämeri.

Jäämistö, henkilön kuollessaan
jättämä pesuus, varat ja velat.

Jäämit, muinaishämäläisten nimitys;
väännös sanasta Häme.

Jäännös, vähennyslaskun tulos, se
suure joka lisättynä vähentäjään antaa
summaksi vähennettävän. Jako-j., se
suure, joka on lisättävä jakajan ja vaillinaisen
osamäärän tuloon, jotta saataisiin jaettava. —
Jäännöstermi ks. Sarja.



Jäänsärkijä, potkurilla kulkeva,
vahvasti rakennettu ja voimakaskoneinen
höyrylaiva, joka painaa jään allensa ja
avaa näin väylän heikompien laivojen
kulkea. Suuremmissa j:öissä on sekä
perä- että keulapotkuri; myöskin
käytetään joko kahta höyrykonetta tai
höyrykonetta ja dieselmoottoria. — Suomella
on 6 j:ää: „Murtaja", „Sampo", „Tarmo".
„Apu", „Voima" ja „Jääkarhu" (suurin,
valmistunut 1926; pituus 78,45 m
leveys 19,28 m, keskisyvyys 6,4 m,
deplasementti 4,900 ton.).


Jäänsärkijä Jääkarhu.


Jääpallopeli, jäähockey. ks. Hockey.

Jääpaperi, paperi, jonka pinnassa on
ikäänkuin jääkiteitä. Nämä ovat lyijyasetaattia,
jota liuoksena on valettu paperille.

Jääpurjehdus on eniten levinnyt
Kanadassa, mutta myös Ruotsissa ja
Saksassa. Meillä se on myöskin saanut
jonkinverran kannatusta. Jääjahti on
joko lumireen tai pohjapiirrokseltaan
ristin muotoinen. Luistinpurjehduksessa
ottaa yksityinen luistelija purjeen
selkäänsä. Jääjahdilla päästään hyvällä
tuulella jopa 70 km tunnissa ja
luistimilla 10 km 7 minuutissa

Jäärti (ruots.), köysi, jolla aluksen
kahvelin ulkopäätä tuetaan.

Jääski. 1. Kunta Viipurin läänissä,
Etelä-Karjalassa ylisen Vuoksen ja
Imatran radan ympärillä; 400,6 km2, 11,501 as.
(1925). Enson tehtaat. — 2. Rautatieasema
J:n kunnassa Karjalan radalla. 56 km Viipurista.

Jäätikkö. Lumirajan yläpuolella
kasautuu lumi paksuksi kerrokseksi, joka
paineen kasvaessa puristuu tiiviiksi
jäämassaksi. Napaseutujen laajoja
jääkenttiä sanotaan manner-j:iksi
eli sisämaan-j:iksi. Suurimmat
semmoiset ovat Etelämantereella (14 milj.
km2) ja Grönlannissa (2 milj. km2);
samanlaisia jääkenttiä on vuoristoissa,
esim. Jostedalsbräen 1,000 km2,
Aletsch-j. 129 km2. Vuoristojen
j:t liukuvat jäävirtoina (gletšereinä,
jöökeleinä, glasieereina) alas
laaksoihin; liukumisnopeus on suurin keskellä
ja vähenee sivuille päin; se vaihtelee
muutamasta kymmenestä m:stä 12 km:iin
vuodessa. J:jen ja niiden sulavesivirtojen
kuljettamasta hiekasta, sorasta ja
kivistä muodostuvat erilaiset moreenit
(ks. t.). vrt. myös Jähmettyminen.

Jäätikköhyppiäinen (Isotoma saltans),
siivettömien lahkoon, hyppyhäntäisten alalahkoon
kuuluva, 2 mm pitkä musta hyönteinen, joka elää
alppijäätiköillä vilkkaasti hypellen.

Jäätyminen ks. Jähmettyminen.

Jäävi, esteellisyys (ks. t.).

Jäävuoret, napamerissä uiskentelevat,
napaseutujen jäätiköistä irtautuneet
suuret jäälohkareet. Vedenpinnan yläpuolella
on vain 1/8-1/9 jäävuoren massasta.

Jönköping [-tšö-], kaup. Ruotsissa,
Smålandissa, Vetterin eteläpäässä.
Samannimisen läänin pääkaup. ja Götan
hovioikeuden istuin. Tulitikku-,
kangas- ja koneteoll. 30,000 as,

Jöns Maununpoika (k. n. 1564),
Kivennavan vouti v:sta 1554. Voitti
ylivoimaisen venäläisjoukon Kivennavalla 1555.

Jörgensen, Johannes (s. 1866),
tansk. kirjailija. Brandesin realismin
kannattajasta siirtyi ransk. symbolismin
ja katolisesti väritetyn uskonnollisuuden
edustajaksi. Teoksia: „Rejsebogen", „Den
yderste Dag", „Mit Livs Legende",
runokokoelmia, pyhimyselämäkertoja
Franciscus Assisilaisesta ja Katariina
Sienalaisesta ja esityksiä kat, kirkollisesta
elämästä sekä matkakuvauksia. J. on
nykyisen Tanskan huomattavimpia kirjailijoita.

Jöökeli, jäävirta. ks. Jäätikkö.

Jöölinki (ruots.), nostoköysi, joka
kulkee tilapäisesti sijoitetun väkipyörän
lävitse.



K
K, euroopp.-lat, kirjaimiston yhdestoista
merkki. Lyhennyksinä roomal. kirjoituksissa K
voi olla = Kalendæ, englannissa = King,
Knight, kemiassa = kalium, suomessa y. m. =
kuninkaallinen, keisarillinen, mitoissa =
kilo l. tuhat.

Kaaba (arab.), Mekan moskeijan
pihassa oleva harmaasta kivestä tehty
rakennus, muhamettilaisten kansallispyhäkkö,
jonka sisässä seinään muurattuna kuuluisa
musta kivi. Kuva ks. Mekka.

Kaabeli, kaapeli (ks. t.).

Kaade, kivilajin kerros- tai
liuskesuunnan kaltevuus. Esim. kaade 60°W
merkitsee, että puheena oleva suunta
poikkeaa 60° vaakasuorasta ja viettää
länteen.

Kaaderi (ransk.), sotajoukon
vakinainen osa, rauhanaikainen vahvuus.
K.-järjestelmä perustuu vakinaiseen
asevelvollisuuteen, kun taas
palkkasoturijärjestelmän mukaan sotaväki
käsittää vain palkattuja joukkoja ja
miliisijärjestelmän mukaan ainoastaan
osa päällystöä on vakinaisessa
palveluksessa ja joukot, miliisi,
käsketään silloin tällöin lyhyiksi
ajoiksi harjoituksiin. vrt. Miliisi.

Kaakamajoki, pieni joki Kemijoen
länsipuolella. Suomen rajana Ruotsia
vastaan v:een 1809.

Kaakao, kaakaopuun siemenistä
valmistettu jauho ja näistä jauhoista
valmistettu juoma. K.-puu (Theobroma
cacao) kuuluu Stercuiaceæ-heimooin;


Kaakaopuun tyvi ja
oksa.

kasvaa luonnonvaraisena troopillisessa
Etelä-Amerikassa ja viljeltynä kuuman vyöhykkeen
kaikissa maissa. Hedelmät keltaisia tai
punaisia, kurkunmuotoisia marjoja, riippuvat
puun rungosta. Siemenet poimitaan niistä käsin,
kasataan läjiin tai kaivetaan maahan tai pannaan
puu- tai sementtiastioihin käymään, jolloin
saavat miellyttävän maun. Sen jälkeen ne
kuivataan. Kuivatuissa ja kuorituissa
k.-pavuissa on 37-54 % rasvaa ja jonkinverran
valkuaisaineita, hiilihydraatteja,
teobromiinia (1-4 %) y. m. Suklaata
valmistettaessa k.-pavut paahdetaan,
kuoritaan, jauhetaan ja puserretaan
kuumuudessa, käsitellään emäksillä ja
jauhetaan sen jälkeen uudelleen. Suklaa
on puristetun ja puristamattoman k:n,
sokerin (50-70 %) ja erinäisten mausteiden
(vaniljan, kaneelin) seos; maitosuklaata
valmistettaessa lisätään seokseen maitoa.
Puserrustuot-teena saadaan k.-voita
l. k.-rasvaa, joka sulaa 30-35°:n
lämmössä ja jota käytetään lääkkeiden ja
saippuain sekä hienojen suklaalajien
valmistukseen. — Koko maapallon
k.-tuotanto oli v. 1923 448,000 ton.;
suurimmat tuotantomaat: Kultarannikko
200,000 ton., Brasilia 67,000 ton.,
Trinidad 31,000 ton., Ecuador 30,000 ton.,
Nigeria 29,000 ton. ja Venezuela 23,000 ton.
V. 1903 oli maapallon tuotanto vain 126,500
ton. Suomen kulutus 1923 oli, 172 ton.
l, 0,05 kg henkeä kohti.


Kaakaon tuotanto v. 1923.


Kaakaon kulutus
1000 tonneissa
v. 1923.


Kaakeli, savesta polttamalla
valmistettu, lasituksella päällystetty
laatta, jota käytetään kaakeliuunien,
keittiöhellojen ja muuratun seinäpinnan
ja lattian päällystämiseen. K:t valmistetaan
joko puhtaasta valkoisesta tai tavallisesta
harmaasta savesta. Savi muovaillaan
tavallisesti käsin ja laatat poltetaan ensin
lasittamattomina ja sitten toisen kerran
lasitettuina. Suomen suurimmat k.-tehtaat
ovat Turun ja Rakkolanjoen.



Kaakeliuuni on kaakeleilla päällystetty
muurattu tulisija huoneitten lämmittämistä varten.
Sen tärkeimmät osat ovat ulkokuori, tulipesä ja
savukanavat. Ulkokuoren vahvuus vaihtelee
tavallisesti 10-14 cm. Mitä vahvakuorisempi uuni on,
sitä huonommin se lämpöä antaa. Tulipesä
voi olla arinaton tai arinallinen. Arinattomissa


Kolmikanavainen uuni.
a, b, c merkitsevät
vastaavien poikkileikkaukuvien
asemia.

tulipesissä ladotaan polttoaine pesän pohjalle
ja lämmitettäessä pidetään suuluukut ja savupellit
avattuina joko kokonaan tai osaksi. Paraisiin
tuloksiin tullaan pitämällä suuluukut osaksi
avattuina ja savupellit vain sen verran, että
tarpeellinen veto syntyy. Arinallisissa
tulipesissä ladotaan polttoaine arinan päälle
ja lämmitettäessä pidetään tulipesänluukut
suljettuina. Palamista varten tarvittava ilma
johdetaan vetoluukun kautta tuhkapesään ja sieltä
arinan läpi tulipesään. Näin johdettuna saadaan
ilma tasaisemmin jakaantuneena polttoaineeseen


Vastavirtauuni. Sl suuluukku, Nl nokiluukku.

ja päästään pienemmällä ilmamäärällä, josta
seurauksena on pienempi savukaasulämpöhäviö.
Tässäkin tapauksessa on savupellit pidettävä
avattuina vain sen verran, että tarpeellinen
veto syntyy. Arinallisia tulipesiä
käytetään kivihiili- ja koksilämmityksessä,
mutta soveltuvat ne hyvin myöskin
puulämmitykseen. Niitä käytettäessä
kuumenevat ja laajenevat uunien sisäosat
kovasti. Särkymisen välttämiseksi eivät
sisäosat sentähden saa olla muurattuja
liitokseen ulkokuoren kanssa. Arinattomat
uunit voidaan helposti muuttaa arinallisiksi
muuraamalla niitten tulipesään erikoisesti
sitä varten valmistettu laite, johon kuuluvat
arina ja vetoja tulipesänluukku kehyksineen.
Näitä valmistetaan m. m. Högforsin tehtaassa.
Savukanavien tarkoituksena on
johtaa savukaasut siten, että lämpö niistä
mahdollisimman tarkkaan jää uunien seinämiin.


Vastavirtauuni varustettuna  Tarjanteen
suunnittelemalla tulipesänrakenteella luukkuineen.
I-I, II-II, III-III osoittavat vastaavien
poikkileikkauskuvioiden asemaa.

Ennen käytettiin uuneja, joissa savukaasut
kulkivat pienissä kanavissa perätysten kanavasta
kanavaan. Nyk. on alettu pääasiallisesti
valmistaa vain n. s. vastavirtauuneja.
Savukaasut kohoavat näissä yhtä kanavaa
myöten ylös ja painuvat sen jälkeen alas
pitkin uunin ulkokuorta, kootaan yhteen
alhaalla ja johdetaan savupiippuun.
Tällaisella savukaasujen johtotavalla on
paljon etuja. Kuumat savukaasut jäävät
uunien yläosaan ja vain jäähtyneimmät
raskaimpina pääsevät poistumaan
savupiippuun. Savukaasulämpöhäviö tulee
sentähden pieneksi. Lämmön siirtyminen
ulkokuoreen ja siitä ilmaan on voimakas.
Kun savukaasut johdetaan alhaalta
savupiippuun, ei uunien yläosaan tule
savupiippuun johtavaa helposti rikkoontuvaa
yhdistystä. Sisäosa voidaan muurata ilman liitosta
ulkokuoren kanssa, niin että uunien
tulipesät voidaan haitatta tehdä arinallisiksi.
Uunien rakenne on yksinkertainen ja ne ovat
helppoja puhdistaa.



Kaakki l. kaakinpuu, paalu,
mihin rikoksentekijä asetettiin häpeämään
ja missä häntä sitten suomittiin.

Kaakkuri (Colymbus lumme), 60-70 cm
pitkä peräjalkaisten lahkoon, kuikan sukuun
kuuluva vesilintu: päältä ruskeanmusta, takaselkä
valkeapilkkuinen, kaulassa iso ruskeanpunainen
läiskä. Pesii Pohjoissuomessa ja Lapissa,
harvinaisena maamme eteläosissakin. Syö kaloja.


Kaakkuri.


Kaalamo, rautatieasema Sortavalan-Matkaselän
rataosalla Ruskealan kunnassa, 29 km Sortavalasta.


Brysselinkaali.


Kaalirapi.


Lehtikaali.


Savoijinkaali.


Kukkakaali.


Kupukaali.

Kaali. Viljeltyjen k.-laatujen
kantamuoto on Pohjanmeren rannoilla kasvava
ristikukkaisten heimoon kuuluva
Brassica oleracea. Lukuisat eri laadut
voidaan ryhmittää seuraaviin pääryhmiin:
1) Lehtikaali (B. o. acephala),
lehdet suuret, ei kuvuiksi käpertyneet; latvat ja
nuoret lehdet käytetään. 2) Brysselin-
l. ruusukaali (B. o. bullata
gemmifera), lehtien hangoissa pieniksi
kuvuiksi kasvavia ruusumaisia silmuja.
3) Savoijin- l. virsingkaali
(B. o. bullata sahauda), tavallisen
kupukaalin näköinen, mutta kuvut pienemmät ja
höllemmät, lehdet epätasaisesti kuopikkaat.
4) Kupukaali (B. o. capitata),
sileät lehdet sulloutuneet tiiviiksi kuvuksi;
alamuunnoksia valkokaali ja punakaali.
5) Kukkakaali (B. o. botrytis
cauliflora), ylimpäin varsilehtien
suojaama kupu muodostunut nuorista
kutistuneista ja pöhöttyneistä,
epämuodostuneista kukinnoista.
6) Parsakaali l. broccoli (B. o.
botrytis asparagoides), kukkakaalin
näköinen, kukinto pitkulaisempi ja vähemmän maukas.
7) Kaalirapi l. kyssäkaali (B. o.
gongylodes), varsi turvonnut maanpinnan
yläpuolella lanttumaiseksi mukulaksi, josta
lehtiruodit kasvavat; vihreitä, sinipunaisia,
kellanvalkeita laatuja. — K:t ovat 2-vuotisia,
mutta syötäviksi viljeltäessä niitä viljellään
1-vuotisina; siemenviljelys on 2-vuotinen. —
K. menestyy parhaiten eläin- tai makkilannalla
vahvasti lannoitetulla kosteahkolla,
savensekaisella maalla. Aarille istutetaan
400-450 tainta, ja sato on 350-500 kg.



Kaalikoi (Plutella maculipennis), pieni
harmaanruskea koiperhonen, siivenkärkien väli
n. 15 mm. Toukka vihreä, 10 mm pitkä, elää
ristikukkaisten lehdillä, usein kaalin ja nauriin
tuholaisena.

Kaalikoisaperhonen (Pionea
forficalis), kaalien tuhohyönteinen,
keltaisissa etusiivissä 4 ruskeaa poikkiviivaa,
siivenkärkien väli 25-30 mm; toukka
kellanvihreä, n. 2 cm pitkä.

Kaalikärpänen (Phorbia brassicœ),
n. 5-6 mm:n pituinen, tuhkanharmaa kärpänen,
jonka toukka, n. 9 mm:n pituinen kellanvalkea
,,kaalin juurimato", elää ristikukkaisten
juurissa tehden varsinkin kuivina ja kuumina
kesinä suurta tuhoa kaaliviljelyksissä. Koko
maassamme yleinen.


Kaalikärpänen (a), b
kotelo, c toukkien
tuhoama lantun juuri.


Kaalikärsäkäs (Ceutorrhynchus quadridens),
kovakuoriainen, kaalin y. m. ristikukkaisten
tuholainen. Toukka elää taimien varsissa.

Kaalilude (Eurydema l. Strachia
oleracea), 5-7 mm:n pituinen tuhohyönteinen,
metallinkiiltoinen, vihreä tai sininen, selässä
kellanvalkoisia tai punaisia täpliä. Elää
ristikukkaisissa ja tekee varsinkin kuumina
kesinä tuhoa kaalikasveilla, erittäinkin
sieinenistukkailla.

Kaalimato, kaaliperhosen toukka. —
Kaaliperhonen (Pieris brassicæ),
päiväperhonen, etusiivet valkoiset,
mustakärkiset, naaraan etusiivillä 2
mustaa täplää ja 1 musta viiru.
Siivenkärkien väli 60-65 mm. Toukka
vihreä, mustapisteinen, selkä- ja
sivuviivat keltaiset; elää kaalin ja
kaalinsukuisten kasvien lehdillä.


Kaaliperhonen. a koiras, b naaras,
c kotelo, d toukka, e munaryhmä
kaalinlehdellä.


Kaalirapi ks. Kaali.

Kaalirevennäinen l. möhöjuuri,
viljeltyjen ja luonnonvaraisten
ristikukkaisten juuritauti, jonka aiheuttaa
limasieni Plasmodiophora brassicæ. Juureen
tunkeutuneet mikroskooppiset limakot
itiöityvät siellä synnyttäen pinnalle
märkiviä pahanhajuiseksi puuroksi hajoavia
pahkuroita. Tauti on hyvin tarttuvaa.
Sen vastustamiseksi on kaikki sairaat
kasvit poistettava ja poltettava, maa
kalkittava, ristikukkaisia kasveja ei saa
siinä viljellä n. 6:een vuoteen, siinä
käytetyt työkalut, jalkineet, hevosten kaviot
y. m. s. ovat tarkoin puhdistettavat.


Kaalirevennäinen.


Kaaliyökkö (Mamestra brassicæ),
yöperhonen, jonka etusiivet ovat ruskeanharmaat
kellanvalkein kirjauksin. N. 40 mm pitkä
kalju toukka vahingoittaa kaalinkupuja.

Kaama l. hartebeest (Bubalis
caama), suuri etelä-afr. antilooppi, jonka
selkä on taaksepäin luisu, sarvet lyhyet,
lyyrymäiset ja häntä pitkä, jouhinen.

Kaamasjoki, Inarin Lapissa, laskee
Muddusjärveen; tärkeä kulkuväylä
Inarin kirkolta Utsjoelle kuljettaessa.

Kaanaan maa, Kanaanin maa (ks. t.).

Kaani l. khan, hallitsijan arvonimi,
jota mongol. ja, turk.-tat. ruhtinaat
käyttivät Tšingis-kaanin jälkeen, sitten myös
aas. maaherrat y. m.

Kaanon (kreik.), ojennusnuora, sääntö.
1. Teol. a) Raamatun k., niiden
Raamatun kirjojen luettelo, jotka vanhastaan
ovat olleet otettuina Raamattuun, koska
niiden Jumalan henkivaikutuksesta
syntyneinä katsotaan kelpaavan ihmisen
uskon ja elämän ohjeeksi; b) kirkollinen
säännös, vars. kokousten päätökset ja
paavilliset asetukset; c) se osa kat.
jumalanpalvelusta, joka liittyy leivän, ja
viiniin siunaamiseen ja joka kautta
kirkkovuoden on sama; d) pyhimykseksi
julistettujen luettelo. — 2. Taidehist.
Niiden sääntöjen yhteisnimi, joissa
ihmisruumiin mittasuhteet tarkalleen ovat
määriteltyinä ja joiden tulee olla ohjeena
ihmisruumista taiteessa käsiteltäessä. —
3. Mus. a) Muinaiskreik., enimmiten
1-kielinen soitin (nyk. virsikanteleen
tapainen), jonka avulla teoreetikot
määrittelivät intervallien sävelkorkeutta.
— b) Jäljittelevän sävellystyylin
(ks. Imitatsioni) kaikkein tarkin
muoto. Siinä kaksi ääntä tahi useampikin
liikkuu tarkasti samoissa sävelaskelissa,
mutta peräkkäin, lyhyehköjen välimatkojen
jälkeen.



Kaaos, kreik. tarustossa: ammottava
tyhjyys, joka oli olemassa ennen luotuja
kappaleita; nyk. muodoton ainejoukko
tai sekasorto.

Kaapeli. 1. Hampusta tai teräslangoista
valmistettu köysi, jolla laivat
kiinnitetään laituriin tai pollareihin tai
jota käytetään hinaamiseen. — 2. Sähköt.
Useampisäikeinen johtopunos (tai yksinäinen
johto), missä yleensä eri säikeet
ovat eristetyt toisistaan ja koko punos
hyvin eristetty ja suojeltu mahdolliselta
ulkonaiselta väkivallalta. Ilma-k.
ripustetaan johtopylväiden tai rakennusten
kattojen välille teräsköyden varaan,
maa- ja meri-k:t lasketaan maan
sisään tai vesistöjen pohjalle, joskus
sementtiputkien sisässä. Eristyksen ja päällystyksen
mukaan erotetaan 1) paljas lyijy-k,:
eristetty kuparijohto on saumattoman lyijyvaipan
sisässä; 2) asfaltoitu lyijy-k.:
lyijyvaippaa ympäröi asfaltoitu juuttipunos; 3)
rautalankasuojuksella varustettu asfaltoitu k.:
suojuksena juuttia ja kaksi rautalankapunoista, toinen
vetojännityksen, toinen ulkoisen väkivallan varalle.
Meri-k:ssa on galvanoitu teräslankasuojus. —
Puhelin-k:t ovat yleensiä monisäikeisiä, jopa
yli 1,000, lennätin-k:t ovat usein yksisäikeisiä.
Voimansiirto-k:t ovat yksi- tai useampisäikeisiä.
Vaihtovirtaan voidaan käyttää suojuksella varustettuja
asfaltoituja k:itä ainoastaan, mikäli kaikkien vaiheiden
johdot ovat samassa k:ssa, muuten k. kuumenee ja
eristys vahingoittuu.


Kaapeli. 1. Eri kerrokset:
a kuparipunos, b
eristyskerros, c metallivaippa,
d, f juuttia, e, g
teräs- tai rautalankoja.
— 2. Poikkileikkaus.


Kaapelinmitta, merenkulkijain
käyttämä pituusmitta, Englannissa 1/8,
Saksassa 1/10 meripenikulmaa, Ranskassa 200 m.

Kaapparilaiva, yksityinen, laiva, joka
sotaa käyvän valtion hallituksen antaman
valtuutuksen, kaapparikirjan, nojalla
ajaa takaa viholliskansallisuutta olevia
sekä sotakieltotavaraa kuljettavia
puolueettoman valtion kauppalaivoja.
Huhtikuun 16 p. 1856 tehdyllä Pariisin
merioikeusjulistuksella melkein kaikki
merivaltiot sopivat tämän n. s.
kaappausoikeuden poistamisesta ja
ovat tämän sopimuksen mukaisesti sittemmin
muutkin valtiot toimineet. — Jokapäiväisessä
kielessä puhutaan kaappauksesta myös silloin,
kun sotalaiva valtaa kauppalaivoja.

Kaarevuudenmittari, koje jolla voi
mitata ohuen levyn paksuuden tai kaarevan
pinnan (esim. pallon) kaarevuuden. Optiikassa
käytetään kuvan mukaista kojetta, jossa on kaksi
kiinteätä ja yksi liikkuva, osoitinta liikuttava
kärki. Asteikko ilmoittaa joko kaarevuusympyrän
säteen tai linssin polttovoiman (dioptrian, ks. t.).


Kaarevuudenmittari,
optillinen.


Kaarevuus, matem. Jos piirretään
käyrälle normaali kahteen pisteeseen,
joista toinen pysyy liikkumatta, toinen
rajattomasti lähenee edellistä, niin
normaalien leikkauspiste lähenee
raja-asemaa, jota sanotaan käyrän
k.-keskukseksi tässä pisteessä.
Pisteen ja k.-keskuksen väli on
käyrän k.-säde samassa pisteessä;
ympyrä, joka tämä piste keskipisteenä piirretään
käyrän mainitun pisteen kautta, on sen
k.-ympyrä tässä pisteessä; tämä
liittyy läheisesti itse käyrään. K.-säteen
mittaluvun käänteisarvoa sanotaan
käyrän k:ksi tässä pisteessä. —
Avaruuskäyrällä on kahdenlainen k., toista
nimitetään kierevyydeksi. — Kaarevan
pinnan k. määrätään siten, että pinta
leikataan sitä vastaan kohtisuoralla
tasolla ja leikkauskäyrän k. määrätään.
Tämän maksimi- ja minimiarvoja sanotaan
pää-k:iksi ja näiden tuloa
kokonais-k:ksi.

Kaari. 1. Matem. Rajoitettu osa
käyrää viivaa. — 2. Lakit, (ruots, balk),
Ruotsin ja Suomen laeissa, vanhoista ajoista
käytetty, lain pääosastoja tarkoittava
nimitys. V:n 1734 laissa oli seuraavat k:t:
naimis-, perintö-, maa-, rakemnus-, kauppa-,
rikos-, rangaistus-, ulosotto- ja
oikeudenkäymis-k:t. Rikos- ja rangaistus-k:ien
asemesta on nyk. voimassa 19/12 1889
annettu rikoslaki sekä samana päivänä
annetut asetukset rangaistusten
täytäntöönpanosta sekä rikoslain



voimaanpanemisesta, joita kaikkia sittemmin on
osittain muutettu. Ulosottokaaren
sijaan ovat tulleet 3/12 1895 annetut
ulosottolaki ja sen voimaanpanoasetus
myöhemmin tehtyine muutoksineen. Muut
k:t ovat vielä yleisen lain pääosastoina
voimassa, vaikka tosin niittenkin
useimmat säännökset myöhempi
lainsäädäntö on kumonnut tai muuttanut.
— 3. Rakennust. Holvien ja
muuriaukkojen käyristysviiva; muuriaukkojen
holvattu päätösrakenne; holvipintoja
kannattaa holvikaari. — 4. Merenk.
Laivan- ja veneenrakennuksessa ne kaarevat
tuet, jotka lähtevät emäpuusta tätä
vastaan kohtisuorassa suunnassa, ja joihin
laidat kiinnitetään.


1. Pyörökaari. — 2. Huippu- l. suippokaari. —
3. Apilaanlehtikaari. — 4. Tudorkaari. —
5. Suippo hevosenkenkäkaari.


Kaaria, muin. maakunta Vähän-Aasian
lounaisosassa. Kissa oli m. m. Miletos.

Kaarianmeri l. Karameri, Novaja
Semljan ja Tajmyrin niemimaan välillä
oleva Pohjois-Jäämeren osa.

Kaariaste, samansäteisten
ympyränkaarien mitta, 1° = 1/360 ympyrän
kehästä, = 60' (kaariminuuttia) = 60 X 60"
(kaarisekuntia). Kartoitustöissä on viime
aikoina tämä vaihdettu n. s. sentesimaaliseen
asteeseen, joka merkitään 1c, ja
on - 1/400 ympyränkehästä ja jaetaan
100 minuuttiin (') ja näistä kukin 100
sekuntiin ("). — Kaariasteikko,
kulmanmittauskojeissa käytetty astejaolla ja
siirrettävällä apuasteikolla (noniuksella)
varustettu kaari, jonka keskipiste on
kaukoputken tai dioptrin kiertoakselilla.
— Kaarielementti, matem., kaaren
häviävän pieni osanen.

Kaarifriisi, peräkkäin toistuvien
pienien kaarien muodostama friisi;
tavallinen romaanisessa tyylissä simssien alla.

Kaarila, ratsutila Pohjois-Pirkkalan
pitäjässä Tampereen länsipuolella; sen
maalla on suuri osa Pispalan esikaupunkia
ja Epilän tehdasaluetta. Tilan ent.
omistajista on mainittavin prof. P. A. Gadd,
joka sinne perusti kasvit, puutarhan.

Kaarilamppu ks. Sähkölamppu.

Kaarilaukaus, tykinlaukaus, jolloin
ammus lentää korkeassa kaaressa maaliin.

Kaariminuutti ks. Kaariaste.

Kaarina l. Nummi, kunta Turun ja
Porin läänissä, Turun vieressä, 70,4 km2,
5,085 as. (1925). Nummenmäen ja
Vähän-Heikkilän taajaväkiset yhdyskunnat.
Suomen vanhimpia seurakuntia, oma
kirkko jo 1309. M. Caloniuksen
hautapatsas. Kirkon lähellä olevasta
hiekkaharjusta löydetty pohjajäätä, joka on
selitetty jääkautiseksi.

Kaarina Maununtytär (1550-1612),
Ruotsin kuningatar, Eerik XIV:n puoliso.
K. oli sotilaan tytär, palvelijattarena 1564
hovikappelin kanttorilla, jolla oli
ravintola, Eerik XIV otti hänet palvelukseen
linnaan, vihityt 1567, julkisesti 1568.
Silloin heillä oli jo lapset Sigrid ja
Kustaa (ks. t.). Seurasi miestään vankeuteen,
karkoitettiin 1573 Suomeen, jossa hänelle
1577 läänitettiin Liuksialan kartano.
Haudattu Turun tuomiokirkkoon.


Kaarina Maununtytär.


Kaarisakset, metalli- ja pahvityössä
käytettävät sakset, joissa toinen terä on
liikkumaton, toinen kääntyy (kaaressa)
tapin ympäri. Yläterä on tavallisesti
kaareva, muodostaen logaritmisen
kiemuran, jolloin terien kitakulma pysyy
aina samana.

Kaarivalo. Jos sähkövirta kulkee
metalli- tai hiilikärjestä toiseen, jotka
ovat keskenään kosketuksissa, niin
kärjet kuumenevat. Kun nämä sitten erotetaan
toisistaan, niin virta ei katkea, jos
jännitys on tarpeeksi suuri (n. 30-40
volttia), vaan kärjet alkavat hehkua ja
virta tempaa toisesta (positiivisesta)
kärjestä hiukkasia mukanaan kohti toista
(negatiivista) kärkeä. Hehkuvat
hiukkaset aiheuttavat kärkien välille
valoilmiön, jota sanotaan k:ksi. Kärkinä
käytetään tavallisesti hiiliä. Jos
käytetään tasavirtaa, niin suurin osa
valosäteilystä lähtee hehkuvasta
positiivisesta kärjestä, vain- 10 % tulee
negatiivisen kärjen ja 5 % valokaaren osaksi.
Mainitusta syystä positiivinen kärki
kuluu nopeammin. Kaarilamppujen
rakenteesta ks. Sähkölamppu.



Valokaaren aiheuttamaa lämpöilmiötä
voi käyttää äänen synnyttämiseen. Jos
näet valokaarta syöttävän virran
voimakkuus vaihtelee, niin kaaren
ympäristölleen luovuttama lämpömäärä
vaihtelee samassa tahdissa ja tästä
aiheutuu ympäröivän ilman tiivistymistä
ja harvenemista, minkä korvamme tajuaa
äänenä. Esim. mikrofoniin puhuttu tai
laulettu ääni voidaan saada valokaaren
avulla voimakkaasti kuuluvaksi kuvassa
esitetyn järjestelyn avulla. Mikrofonin
kautta kulkeva, puheen vaikutuksesta
voimakkuudeltaan vaihteleva virta
indukoi induktsionikäämissä vastaavia
virran vaihteluja valokaaren virtapiirissä.
Valokaaren lämpövaikutus on suorassa
suhteessa virranvoimakkuuden neliöön;
kun mikrofonipiirin indukoima
virranvoimakkuus on pieni verrattuna
hehkutusvirran voimakkuuteen, niin
lämpövaikutusten erotus ΔW on suorassa suhteessa
molempien virranvoimakkuuksien tuloon
[ΔW = w (I + i)2 — wI2 = 2wIi, missä w on
vastus, I ja i virranvoimakkuudet]. Tästä
aiheutuu valokaaren suuri vahvistajateho.
— Tällä „puhuvalla valokaarella" on ollut
suuri merkitys radiotekniikan kehitykselle.
Sen periaatteen sovelsi ensin tansk.
Poulsen lähetyskojeeseen, saaden
aikaan vaimenemattoman lähetysvärähtelyn.
vrt. Radio.


Puhuva valokaari. M
mikrofoni, W säätövastus.


Kaarivilla, teräskaareen jännitetty
saha, jota käytetään metallin sahaamiseen.

Kaarlahti, rautatieasema
Hiitolan-Raudun radalla, 18 km Hiitolasta.

Kaarle (engl. Charles), Englannin
ja Skotlannin kuninkaita. — 1. K. I
(1600-49), hallitsi 1625-49. Oli itsevaltainen
joutuen riitaan parlamentin kanssa,
mikä seikka aiheutti Cromwellin johtaman
kapinan; mestattiin. Kuva I osa, p. 700. —
2. K. II (1630-85), hallitsi 1660-85.
Tunnustettiin kuninkaaksi Skotlannissa 1650
Cromwellin voittamana pakeni mannermaalle.
Kutsuttiin takaisin isänsä valtaistuimelle
1660. Ulkopolitiikka Ranskan vaikutuksen
alainen; sisäpolitiikassaan isänsä tapainen.
Pakotettiin suostumaan habeas corpus-
ja test act-lakeihin.

Kaarle (esp. Carlos), Espanjan
kuninkaita. — 1. K. I ks. Kaarle V,
saks.-roomal. keisareita. — 2. K. II
(1661-1700), peri kruunun 1665, hallitsi
1675-1700. Viimeinen Espanjan Habsburgeista.
— 3. K. III (1716-88), Parman ja Piacenzan
herttua 1731-35, Napoli'n ja Sisilian
kuningas 1735-59, Espanjan 1759-88. Kuului
valistuneisiin itsevaltiaihin. — 4. K. IV
(1748-1819), hallitsi 1788-1808. Sodassa
Ranskaa vastaan ja sitten Ranskan liittolaisena;
luovutti kruunun ensin pojalleen Ferdinandille
ja sitten Napoleonille.

Kaarle, frankkilais-roomal. keisareita.
— 1. K. (I) Suuri (742-814), Frankkien valtakunnan
kuningas v:sta 768 (v:een 771 veljensä Karlmanin
kera), keisari v:sta 800, Pipin Pienen poika.
Voitti Italiassa 774 paavia ahdistavat langobardit,
valloitti 778 maureilta kappaleen Espanjaa Saattoi
loppuun Saksan heimojen kristinuskoon käännyttämisen
ja yhdistämisen saman valtikan alle; vars. saksilaiset
tekivät sitkeätä vastarintaa (772-804). Taisteli
menestyksellä avaareja ja vendejä vastaan ja
ulotti pohjoisessa valtakuntansa Eideriin. Kun
paavi kruunasi K:n Rooman keisariksi, merkitsi se
Länsi-Rooman keisarikunnan uudistumista ja
kristillisen yleisvaltakunnan syntyä. K.
uudisti valtakuntansa hallintoa ja
oikeudenkäyttöä. Entuudestaan melkein
itsenäisten herttuoiden valtaa vähennettiin,
kreivit, jotka hoitivat pienempiä alueita
(gau), menettivät erottamattomuutensa,
ja heidän toimintaansa valvoivat hallitsijan
lähettämät lähettiläskreivit. Valtakunnan
rajoille perustettiin markkreivikuntia
suojaksi sotaisten naapurikansojen hyökkäyksiltä.
Sääsi koko valtakunnalle yhteisiä lakeja
(capitularia). Vaikka K. koetti säilyttää
vapaan talonpoikaissäädyn ja tiedusti kansan mieltä
vuosittain pidetyissä asetarkastuksissa
(„toukokuunkenttä"), tarvitsi hän sotien
takia vasallien apua ja edisti läänityslaitoksen
kehitystä. K. suosi kirkkoa ja
opillista sivistystä. Hänen hoviinsa
Aacheniin kokoontuivat ajan etevimmät


Kaarle Suuren patsas.




oppineet (esim. Alkuin ja Einhard) ja
muodostivat akatemian, joka koetti
uudelleen elvyttää klassillista sivistystä.
K:n ympärille muodostui laaja
„Kaarlentarusto" (vrt. Roland).
— 2. K. II Kaljupää (823-77),
Länsi-Francian l. Ranskan kuningas 843-77,
keisari v:sta 875, Ludvig Hurskaan poika.
Sai 843 Verdunin sopimuksessa Ranskan. —
3. K. (III) Paksu (839-88), Frankkien
valtakunnan hallitsija 885-87, keisari
v:sta 881, Ludvig Saksalaisen nuorin
poika. Sai vähitellen haltuunsa Kaarle
Suuren valtakunnan, mutta erotettiin
kykenemättömänä.

Kaarle (1887-1922), Itävallan keisari
ja Unkarin kuningas 1916-18; pakotettiin
luopumaan kruunusta. Yritti keväällä ja
syksyllä 1921 saada jälleen haltuunsa
Unkarin kruunua. Puoliso ks. Zita.

Kaarle (1771-1847), Itävallan
arkkiherttua, keisari Leopold II:n poika.
Kunnostautui sodissa Napoleonia vastaan
voittaen hänet 1809 Aspernissa ja Esslingissä,
mutta kärsi itse Wagrarnissa tappion.

Kaarle I (1863-1908), Portugalin
kuningas 1889-1908. Antoi pääministeri
Francon v:sta 1907 hallita diktatoorisesti.
Murhattiin kruununprinssin kera.

Kaarle (ransk. Charles),
Ranskan kuninkaita. — 1. ja 2. K. I ja K. II
ks. Kaarle, frankkilais-roomal.
keisareita, — 3. K. III Yksinkertainen
(879-929), hallitsi 898-922. Ei voinut
pitää puoliaan viikinkejä enempää kuin
kapinallisia vasallejaankaan vastaan;
erotettiin. — 4. K. IV Kaunis
(1294-1328), hallitsi 1322-28. K. oli viimeinen
miespuolinen kuningas Kapetingien
vanhinta haaraa. — 5. K. V Viisas
(1337-80), hallitsi 1364-80, hoiti hallitusta
isänsä Juhana Hyvän sotavankeuden
aikana 1356-60, jolloin hänen onnistui
kukistaa sisäiset levottomuudet (m. m.
talonpoikaiskapina „la jacquerie").
Kuninkaana sai englantilaiset karkoitetuksi
Ranskasta (paitsi Calais'ta). — 6. K. VI
Mielipuoli (1368-1422), edellisen
poika, v:sta 1392 mielenvikainen.
Puoliso ks. Isabella. — 7. K. VII
Voitokas (1403-61), peri kruunun 1422.
Sai Jeanne d'Arcin avulla haltuunsa
koko Ranskan (paitsi Calais'ta). —
8. K. VIII (1470-98), tuli kuninkaaksi
1483, hallitsi itse v:sta 1491. Teki
sotaretken Napoliin. — 9. K. IX (1550-74),
tuli kuninkaaksi 1560, täysi-ikäinen
v:sta 1563; antoi äitinsä Katariina
Medici'n vaikutuksesta suostumuksensa
Pärttylin yön murhien toimeenpanemiseen.
— 10. K. X (1757-1836), hallitsi 1824-30,
Ludvig XVI:n ja XVIII:n veli. Vallankumouksen
aikana emigranttien johtomiehiä. Hallitsijana
vanhoillinen; heinäkuun vallankumouksen
karkoittama valtaistuimelta.

Kaarle I, Romaanian kuningas. ks. Carol I.

Kaarle, Ruotsi-Suomen sekä
Ruotsi-Norjan kuninkaita. — Johannes
Magnuksen (ks. t.) mukaan on K. I ollut
K. VII, jonka takia Kaarle IX otti
tämän järjestysnumeron. — 1. K. VII
Sverkerinpoika (k. 1167),
Itä-Göötanmaan kuningas v:sta 1156, koko
Ruotsin 1161-67. — 2. K. VIII
Knuutinpoika (1409- 70), Bonde-sukua,
tuli valtakunnan marskiksi 1435,
valtionhoitajana 1436-38, uudelleen 1438-40,
minkä jälkeen sai suuria läänityksiä
Suomessa ja asui Viipurissa. Kristofer
Baijerilaisen kuoltua kuninkaana
1448-57, myös Norjan kuninkaana 1449-50,
pakeni unionipuolueen tieltä Danzigiin
1457, uudelleen kuninkaana 1464-65,
minkä jälkeen sai Raaseporin,
Kokemäenkartanon ja Korstoinaan läänit ja asui
Raaseporissa, kolmannen kerran
kuninkaana 1467-70. — 3. K. IX (1550-1611),
hallitsi 1599-1611, Kustaa Vaasan nuorin
poika. Oli mukana Eerik XIV:n
erottamisessa, hoiti Södermanlandin
herttuakuntaa v:sta 1568 toimittaen suom.
uutisraivaajia Vermlantiin. Kutsui koolle
Upsalan kokouksen (ks. t.). Vastusti
Sigismundin ajamaa katolisuutta, Tuli
valtionhoitajaksi 1595. Valloitti 1597
Sigismundin puoluelaisilta Turun linnan
ja voitti hänet ratkaisevasti Stångebron
taistelussa 1598 sekä valloitti koko
Suomen 1599. Rankaisi ankarasti
valtiollisia vastustajiaan. Sigismundin tultua
erotetuksi tarjottiin K:lle kuninkaanarvo
1600, mutta hän otti sen vastaan
vasta 1604. Kävi sotaa Puolaa ja
Tanskaa vastaan sekä Venäjällä; koetti saada


Kaarle IX.


Kaarle X Kustaa.


Ruotsille Ruijan. Edisti elinkeinoelämää,
perusti Oulun ja Vaasan, paransi
Suomen oikeudenkäyttöä; sai täällä nimen
„hyvä kuningas". — 4. K. X Kustaa
(1622-60), hallitsi 1654-60, Kaarle IX:n
tyttären ja pfalzkreivi Juhana Kasimirin
poika, ensim. Ruotsin Pfalz-Zweibrückenin
sukuinen hallitsija. Valittiin
kruununperijäksi 1649. Hallitsijana
hyväksytti n. s. neljänneksen peruutuksen
1655 (ks. Reduktsioni). Sodassa
Puolaa vastaan aluksi voitokas
(Varsovan taistelu 1656), mutta kansallinen
nousu Puolassa ja Tanskan y. m.
ryhtyminen sotaan muutti aseman.
K. hyökkäsi nyt etelästä Jyllantiin,
jonka valloitti, teki mainehikkaan
retkensä Belttien yli 1658 ja uhkasi
Kööpenhaminaa. Roskilden rauhassa 1658
Tanska luovutti m. m. nykyisen
Etelä-Ruotsin. V. 1656 syttyi sota Venäjää
vastaan, jolloin Itä-Suomea hävitettiin.
K. kuoli ryhdyttyään uuteen sotaan
Tanskaa vastaan. — 5. K. XI (1655-97),
hallitsi 1660-97, täysi-ikäinen 1672,
edellisen poika. Holhoojahallituksen aikana,
jonka etunenässä oli valtiokansleri M. G.
De la Gardie, Ruotsi joutui sotaan
Alankomaita, Brandenburgia ja Tanskaa
vastaan, ja vasta siinä kärsityt tappiot
salvat K:n ottamaan hallitusohjat omiin
käsiinsä 1676. Tanskan kanssa tehtiin
kunniakas rauha 1679, ja Brandenburg
sai vain pienen osan Pommeria. K. valitsi
itselleen uudet neuvonantajat, J.
Gyllenstjernan, H. Wachtmeisterin ja Klaus
Hermaninpoika Flemingin. Reduktsioni
pantiin koko ankaruudessaan voimaan,
ja kuningas sai v:n 1680 ja 1682
valtiopäivillä rajattoman vallan.
Ruotujakolaitos pantiin toimeen ja laivastoa
uudistettiin. Uusi kirkkolaki säädettiin (1686).
— 6. K. XII (1682-1718), hallitsi
1697-1718, edellisen poika. Vietti kolme ensim.
hallitsijavuottaan poikamaisissa leikeissä,
joutui 1700 sotaan Venäjää, Puolaa ja


Kaarle XI.


Kaarle XII.

Tanskaa vastaan, joutuen lopulta
tappiolle (ks. Suuri pohjan sota)
Kesken sotatoimia K. kaatui Norjassa
Fredrikstenin linnaa piirittäessään. K. oli
peloton soturi ja taitava päällikkö, mutta
aliarvioi vihollisen voimat. [Bring
(ruots., 1918); Grimberg (1919); Voltaire
(suomen. 1921).] — 7. K. XIII
(1748-1818), Södermanlandin herttua,
Kustaa III:n veli, hallitsi 1809-18.
Otti osaa v:n 1772 vallankumoukseen,
laivaston ylipäällikkönä Venäjän
sodassa 1788-90 sekä maa-armeijan
päällikkönä Suomessa syksyllä 1788,
valtionhoitajana Kustaa IV Aadolfin
alaikäisyyden aikana 1792-96, jolloin jätti
hallitusohjat suosikkinsa Reuterholmin
käsiin. K. oli innokas vapaamuurari. —
8. K. XIV Juhana (1763-1844), alk.
Jean Baptiste Bernadotte,
hallitsi 1818-44, kotoisin
Etelä-Ranskasta. Yleni vallankumoussodissa
divisioonakenraaliksi, sotaministerinä 1799,
marsalkaksi 1804, Ponte Corvon
ruhtinaaksi 1806 kunnostauduttuaan
Austerlitzin taistelussa. Oli Pohjois-Saksaan
sijoitetun armeijan ylipäällikkönä ja
Saksin armeijan päällikkönä Wagramin
taistelussa. Valittiin Ruotsin
kruununperilliseksi 1810 ja johti siitä lähtien
hallitusasioita. Luopui pian Napoleonista
tehden rauhan Venäjän ja Englannin
kanssa ja sopi Aleksanteri I:n kanssa
Turussa 1812 siitä, että Ruotsi saisi
Norjan. Otti ruots. joukoilla osaa sotaan 1813,
jolloin johti n. s. pohjoisarmeijaa. Pakotti
Tanskan 1814 luovuttamaan Norjan,
jonka oli liityttävä unioniin Ruotsin
kanssa. — 9. K. XV (1826-72), hallitsi
1859-72, hoiti hallitusta v:sta 1857.
Innokas skandinavismin ystävä; omasi
taiteellisia taipumuksia.

Kaarle, saks.-roomal. keisareita. —
1. K. IV (1316-78), Böömin kuningas
1346-78, Saksan hallitsija v:sta 1349,
keisari v:sta 1355. Julk. 1356 „kultaisen
bullan" (ks. t.), perusti Praagin
yliopiston, lisäsi Luxemburgin suvun alueita
m. m. Brandenburgilla. — 2. K. V (1500-58),
Espanjan kuninkaana K. I, arkkiherttua Filip
Kauniin ja Kastilian Johannan poika, Peri 1506
isältään Alankomaat ja Franche-Comtén, tuli


Kaarle V. (Osa Tizianin
maalaamasta
ratsastajakuvasta.)




1516 äidinisänsä Ferdinand Katolilaisen
kuoltua Espanjan, Napolien, Sisilian ja
Espanjan siirtomaiden kuninkaaksi, sai
isänsä isän, keisari Maksimilian I:n
kuoltua 1519 Itävallan perintömaat, jotka
luovutti 1521 veljelleen Ferdinandille,
valittiin 1519 keisariksi. K:n hallitusaika
kului sotiin ulkonaisia vihollisia vastaan
ja sisäisiin taisteluihin. Suurta huolta tuotti
hänelle vars. uskonpuhdistus, jonka olisi
tahtonut tukahduttaa, mutta ei saattanut
sotien takia. K. taisteli Ranskan Frans
I:tä vastaan ja onnistui saavuttamaan
ylivallan Italiassa. Hänen oli autettava
veljeään turkkilaisia vastaan; teki kaksi
retkeä Afrikan merirosvovaltioita vastaan
(Tunisiin 1535, Algeriaan 1541). Vasta
1546 hän saattoi ruveta asevoimin
kukistamaan uskonpuhdistusta ja voitti
Saksin herttuan Moritsin avulla
Schmalkaldenin liiton sotavoimat. Mutta Moritsin
luopuminen ja Ranskan uusi hyökkäys
pakottivat hänen antamaan luterilaisille
valtiosäädyille uskonvapauden sekä
luovuttamaan Ranskalle Metzin, Toulin ja
Verdunin hiippakunnat, Näiden
vastoinkäymisten ja sairauden murtamana K.
luopui kruunuistaan 1554-56 poikansa
Filipin ja veljensä Ferdinandin hyväksi. —
3. K. VI (1685-1740), keisarina 1711-40,
Leopold I:n nuorempi poika. K. oli 1701
Habsburgien ehdokas Espanjan valtaistuimelle,
mutta saatuaan veljensä kuoltua
Itävallan perintömaat ja keisarin arvon
ei hänelle enää annettu Espanjaa, vaan
sai Rastattin rauhassa 1714 tyytyä
Espanjan Alankomaihin ja sen Italiassa
oleviin alueisiin. Menetti Napolien ja
Sisilian 1735 Espanjan prinssi Kaarlelle;
sodassa turkkilaisia vastaan. Viimeisenä
miespuolisena Habsburgina koetti
turvata tyttärensä Maria Teresian
perintöoikeuden n. s. pragmaattisella
sanktsionilla. — 4. K. VII Albrekt
(1697-1745), Baijerin vaaliruhtinas v:sta
1726, keisari v:sta 1742. Joosef I:n
vävynä vaati Kaarle VI:n kuoltua
Itävallan maita, ja näin syttyneessä Itävallan
perintösodassa hän valloitti Böömiin ja
valittiin keisariksi, mutta menetti pian
sen jälkeen Böömin ja ajaksi Baijerinkin.

Kaarle Albert (1798-1849), Sardinian
kuningas 1831-49. Hoiti hallitusta 1821.
Antoi maalleen perustuslain 1848. Yhtyi
Lombardian vapausliikkeeseen, mutta
kärsi sodassa Itävaltaa vastaan tappioita
m. m. Novarassa 1849 ja luopui kruunusta.

Kaarle Aleksanteri (1712-80),
Lothringenin prinssi, itäv. sotamarsalkka.
Taisteli Fredrik II:ta vastaan 1742-45,
seitsenvuotisessa sodassa Itävallan
armeijan ylikomentaja, jolloin voitettiin
m. m. Leuthenissä. Käskynhaltijana
Itävallan Alankomaissa 1748-80.

Kaarle I Anjoulainen (1226-85),
Napoli'n ja Sisilian kuningas v:sta 1266.
Valloitti valtakunnan hohenstaufilaiselta
Manfrediltä. K:n julma hallitus aiheutti
1282 Sisiliassa kapinan, n. s. Sisilian
iltamessun, mikä johti sen erottautumiseen
Napolista.

Kaarle August (1768-1810), alk.
Kristian A., Augustenborgin prinssi.
Komentavana kenraalina Norjassa,
Ruotsin kruununperillinen 1809. Kuoli äkkiä.
Prinssin kuolemasta syytettiin aiheetta
Axel von Fersen nuorempaa (ks. t.).

Kaarle August (1757-1828),
Saksi-Weimarin suurherttua, ensin äitinsä
Amalian holhouksen alainen, hallitsi itse
v:sta 1775. Teki Weimarista Saksan
henkisen elämän keskuksen; Herder,
Wieland, Goethe ja Schiller asuivat siellä.
Sai 1815 suurherttuan arvon, Saksan
ruhtinaista ensimmäisenä antoi maalleen
valtiosäännön 1816.

Kaarle Edvard (1720-88), Stuartin
sukua, Englannin kruunun vaatija, n. s.
nuorempi pretendentti, Jaakko II:n
pojanpoika, teki 1745-46 onnistumattoman
yrityksen päästä Englannin valtaistuimelle.

Kaarle Filip (1601-22), ruots. prinssi,
Kaarle IX:n nuorempi poika. Sai isänsä
herttuakunnan Södermanlandin. Kun
Novgorod pyysi ruots. prinssiä hallitsijakseen,
tuli K. F. 1613 Viipuriin. Mikael
Romanovin valitseminen tsaariksi
syrjäytti kuitenkin hänen ehdokkuutensa.

Kaarle Fredrik (1700-39),
Holstein-Gottorpin herttua, Kaarle XII:n
vanhemman sisaren poika. Sai 1719 takaisin
Tanskan anastaman holsteinilaisen osan
perintömaastaan. Pyrki 1720 Ruotsin
valtaistuimelle Venäjän ja n. s.
holsteinilaisen puolueen tukemana.

Kaarle Martell („Vasara")
(n. 688-741), frankkilainen ylimys. Tuli isänsä
Pipin Heristalilaisen kuoltua 714
Austrasian major domukseksi eli
hovimestariksi, voitti Neustrian major
domuksen ja tuli 720 koko Frankkien
valtakunnan major domukseksi ja
tosiasialliseksi hallitsijaksi. Soti
menestyksellä germaaneja vastaan; voitti
arabialaiset Poitiers'ssa 732.

Kaarlenkronikka, ruots. historiallinen
kronikka, kuvailee tapauksia 1389-1452.

Kaarle Pietari Ulrik ks. Pietari III.



Kaarleporin kreivikunta, Klas
Tottille 1652 läänitetty Uudenkaarlepyyn eli
Kaarleborgin kaupunki ja pitäjä sekä
Lapua, joihin lisättiin 1653 taloja
ympäristöpitäjistä. Peruutettiin 1680.

Kaarle Rohkea (1433-77), Burgundin
herttua 1467-77. Koetti muodostaa
Ranskan ja Saksan väliin Burgundin
kuningaskuntaa, johon Lothringen,
Sveitsi ja Etelä-Ranskakin oli liitettävä.
Ludvig XI sai muodostetuksi häntä
vastaan liiton, ja K. R. kaatui Nancyssä
taistellessaan sveitsiläisiä vastaan.

Kaarle Vilhelm Ferdinand (1735-1806),
Braunschweigin herttua 1780-1806.
V. 1792 K. määrättiin Ranskan rajalle
kerääntyneen preussil.-itäv. armeijan
päälliköksi. V. 1806 komensi Preussin
armeijaa Napoleonia vastaan.

Kaarnaeläin, Stellerin merilehmä (ks. t.).

Kaarnakuoriaiset (Tomicidœ),
kärsäkkäille sukua oleva kovakuoriaisheimo.
Pieniä lajeja, ruumis lyhyt, tasapaksu.
Toukat raajattomia, usein käyristyneitä.
Elävät puiden, etenkin havupuiden
kaarnan ja puun välisessä jälsikerroksessa,
joskus itse puussa. Naaras kaivaa ensin
pääkäytävän ja asettaa munansa sen
reunoille. Niistä kuoriutuvat toukat
jyrsivät syömäkäytäviä sivuille päin.
Kullakin lajilla on sille ominaiset
käytäväkuvionsa. Useat lajit vaarallisia puiden
tuhohyönteisiä. Kirjanpainaja
(Tomicus typographus) yleisimpiä, elää
tavallisimmin kuusessa, pikakirjoittaja
(T. stenographus) elää männyssä.
[Saalas (1919).]


Kirjanpainaja ja sen syömäkuvio kaarnassa.


Kaarne, korppi (ks. t.).

Kaarnesaari, luonnonkauneudestaan
kuulu pieni saari Sortavalan saaristossa.


Kaartin pataljoonan keisarikomppania.

Kaarti (ransk.), ensiksi hallitsijan
henkivartio, sittemmin armeijan
valiojoukot ja Suomessa nyk. vapaussodan
muistoksi perustetut Suomen Valkoinen
Kaarti, Karjalan Kaartinrykmentti ja
Kaartin Jääkäripataljoona. — Kaartin
pataljoona oli Venäjän vallan aikana
ainoa suom. kaartijoukko. V. 1817
perustettiin 150-miehinen
harjoituskomennuskunta Suomen sotaväkeä
varten. Seur. v. se sai nimekseen
Helsingin Opetuspataljoona, V. 1827
pataljoona sai nimen Suomen
Opetustarkk'ampujapataljoona ja sen miesluku
lisättiin 300:sta 500:aan. V. 1829
koroitettiin se nuoren kaartin arvoon
ja sai nimen Henkivartioväen Suomen
Tarkk'ampujapataljoona. V. 1831 otti pataljoona
osaa Puolan kapinan kukistamiseen.
Huomattavimpaan taisteluunsa
pataljoona joutui Turkin sodassa 1877, jolloin
se 24 p. lokak. otti osaa ryntäykseen
Gornyj Dubnjakia vastaan. Taistelussa
kaatui 24 miestä ja haavoittui 5 upseeria
ja 87 miestä. Seur. v. koroitettiiin
pataljoona vanhan kaartin arvoon. V:sta 1881
täydennettiin pataljoona asevelvollisilla,
eikä värväyksellä kuten siihen asti.
K. lakkautettiin 1905.

Kaase l. kaaso, morsiamen pukija.



Kaasinen, Albin (s. 1892),
kuvanveistäjä; tehnyt humoristisia puuveistoksia.


Kaasinen: Lauluharjoitus.


Kaasmarkun Kehruu- ja Kutomatehdas,
Ulvilassa Kaasmarkun kosken varrella, per. 1863.

Kaasu. 1. Fys. Aine, jonka
molekyylit ovat vapaasti liikkuvia ja jolla sen
vuoksi ei ole määrättyä muotoa eikä
tilavuutta. Kaasu pyrkii leviämään yhä
laajemmalle painaen astian seinämiä,
jossa se on. Tämä k:n paine
aiheutuu siitä, että sen molekyylit
„pommittavat" seinämiä. Boyle-Mariotten lain
mukaan määrätyn k.-määrän paine
lämpötilan pysyessä muuttumattomana
on vastakkaisessa suhteessa tilavuuteen.
Gay-Lussacin lain mukaan paineen
pysyessä muuttumatta tilavuus on
suoraan verrannollinen absoluuttiseen
lämpötilaan, t. s. jos lämpötila nousee
1° C, niin sen tilavuus lisääntyy 1/273 siitä
tilavuudesta, mikä sillä on veden
jäätymispisteessä. Nämä lait voidaan
yhdistää k:jen yleiseksi tilayhtälöksi
pv = RT, missä R on n. s.
k.-vakio, minkä arvo riippuu käytetyistä yksiköistä,
p = paine, v = tilavuus, T = lämpötila
absoluuttiasteissa. Avogadron lain mukaan
ottaa 1 mole (l. grammamolefcyyli, ks.
Mole) 0-asteista kaasua (mitä tahansa)
1 ilmaikehän paineessa tilan 22,4 l. Yhdelle
molelle seuraa tästä R:n arvo 0,0821, jos
v lausutaan litroissa ja p ilmakehissä.
— K.-seoksen paine on Daltonin lain
mukaan sen osien paineiden summa. Lait
pätevät tarkkaan n. s. ihanteellisille
k:ille; todelliset k:t osoittavat
pieniä poikkeuksia, jotka tulevat
huomattaviksi k:jen lähetessä
tiivistymistilaansa. — Kaikki k:t voidaan
tiivistää nesteeksi, kun lämpötila on
alapuolella k:n kriitillisen
lämpötilan ja paine riittävän suuri.
Kriitillisessä lämpötilassa tarvittava vähin
tiivistymispaine on nimeltään
kriitillinen paine. Ilman kriitillinen
lämpötila on —140° C ja paine 39 ilmakehää,
hiilidioksidin vastaavasti +31° C ja 72
ilmakehää. Aikaisemmin luultiin, että
eräitä k:ja ei voitaisi tiivistää nesteiksi;
näitä sanottiin permanentti- l.
pysyviksi k:iksi. vrt. myös
Kineettinen kaasuteoria.
2. Tekn. Käytännössä sanotaan k:ksi
palavaa k:ua tai kaasumaisia
palamistuloksia. Tavallisten polttoaineiden
kuumentuessa syntyy ensin k:ja, joiden
palaessa nähdään liekki. Kivihiilistä
kuivatislauksella saatava kaasu
tunnetaan valokaasun (tai vain k:n)
nimellä. Teollisuuden voimantarpeita
varten tislataan erilaisia
hiilivedynpitoisia hiiliä, turvetta y. m. kuivana tai
kosteana. Täten saatujen k:jen nimityksiä
ovat voima-, generaattori-, siemens-,
puolivesi-, dowson-, seka-, imu-, vesi-k.
y. m. Masuuni-k. syntyy takkirautaa,
koksi-k. koksia valmistettaessa.
Muita tekn. tärkeitä kaasuja ovat asetyleeni
ja öljykaasu.

Kaasuakkumulaattori, puristetun
kaasun säiliö, tav. rautalieriö.

Kaasuanalyysi, kaasuseoksen
kokoomuksen määräys. Tapahtuu joko siten,
että tutkittavat kaasuosat imeytetään
sopiviin reagensseihin, jolloin reagenssin
painonlisäys ilmoittaa imeytyneen
kaasun määrän, tai jos kaasu on palava,
siten että sen tilavuuden muutos
palamisessa ja tällöin syntyvä hiilidioksidin
määrä mitataan. Analyysin valmistavana
toimenpiteenä on tärkeä kaasun
tarkoituksenmukainen kerääminen, mihin
käytetään erikoisia laitteita —
ilmatyhjäksi pumputtuja lasiastioita y. m.


Orsat-kojeen kaavakuva. Nuoli osoittaa, mistä
savukaasua imetään kojeeseen. A sisältää
kalilipeää, B pyrogallushappoa, C kuprokloridia.

Teollisuudessa ovat savu-k:t
yleisimmät; niitä suoritetaan polttoaineiden
taloudellisen hyväksikäytön tutkimiseksi.
Tällöin on tärkeintä saada selville
hiilidioksidimäärä, mutta myöskin happi-,
vieläpä hiilimoinoksidimääräkin. Analyysi
suoritetaan esim. orsat-kojeella seuraavasti:
100 cm3 kaasua johdetaan ensin
kalilipeään, joka imee hiilidioksidin,
jäännös mitataan ja johdetaan sitten




Duplex-Mono-kojeen kaavakuva.
Volymometri a erottaa
tietyn kaasumäärän, tämä johtuu
hanan b kautta
absorptsioniastiaan d,
mihin hiilihappo jää.
Kaasujäännös johtuu
mittakojeeseen e, mikä
rekisteröi paperikaistaleelle
tilavuuden vähennyksen,
a täyttyy uudelleen,
kaasu johtuu kuparioksidia
sisältävään uuniin c, missä
palavat kaasut palavat.
Kaasujäännös johdetaan
mittakojeeseen e, mikä
merkitsee vähennyksen.

pyrogallushappoon, joka imee hapen, jäännös tästä
mitataan ja jos tarvis vaatii, johdetaan
kuprokloridiin, johon hiilimonoksidi
imeytyy. — Jotta voitaisiin mukavasti seurata
tulipesässä tapahtuvan palamisen
edullisuutta, on rakennettu itsetoimivia
k.-kojeita (ados, mono, ekonograf y. m.),
jotka säännöllisesti imevät savukaasua,
analysoivat siitä hiilidioksidin ja
merkitsevät sen määrän kellolaitteen
liikuttamalle paperiliuskalle. Myöskin
käytetään aspiraattoria, joka imee
yhden lämmittäjävuoron aikana savukaasua, joka
sitten tutkitaan orsat-kojeella. —
Savukaasun hiilidioksidinpitoisuus määrätään
fys. kojeilla, esim. n. s. kaasuvaa'alla
(ks. t.), tahi käytetään kojetta, jossa kaksi
samanlaista ja yhtä nopeasti pyörivää
siipipyörää puhaltaa toinen ilmaa
toinen savukaasua. Eri raskaina nämä
syöksyvät eri suurella voimalla
kumpikin levyänsä vastaan, joiden
erilaisesta asennosta hiilidioksidimäärä
voidaan lukea. Koska hiilidioksidi on
huonompi läimmönjoihtaja kuin ilma ja
sähkölanka savukaasussa pysyy sitä
kuumempana, mitä enemmän siinä on
hiilidioksidia, niin käytetään tätäkin
ilmiötä savukaasun tutkimiseen. —
Voimakaasun hiilimonoksidi, -dioksidi
ja happi määrätään kuten savukaasuissakin.
Raskaat hiilivety-yhdistykset imeytetään
savuavaan rikkihappoon. Metaani ja vety
määrätään polttamalla.


Duplex-Monon
diagrammakaistale.
h tuntimäärät,
CO2 hiilihappoa,
CO + CH4 palavia
kaasuja (hiilioksidia
ja metaania).


Kaasueetteri, gasoliini,
vuoriöljyn nestemäinen tislaustuote;
haihtuvia ja helposti syttyviä hiilivetyjä,
haihtuvampi kuin tav. bentsiini; käytetään
ilmalla sekoitettuna valaistukseen.

Kaasugeneraattori, voimakaasun
valmistukseen käytettävä purnu-uuni, jonka
pohjalla on arina ja yläpäässä
täyttöaukko sulkulaitteineen. Arinan läpi
tulevan ilman happi yhtyy ensin polttoaineen
hiileen hiilidioksidiksi, joka kuitenkin
ylempänä, hehkuvien hiilien vaikutuksesta,
pelkistyy hiilimonoksidiksi l. n. s.
ilmakaasuksi. Jos ilman asemesta
hehkuvien hiilien läpi johdetaan vesihöyryä,
niin syntyy paitsi hiilimonoksidia myöskin vetyä.
Tällaista kaasu seosta sanotaan
vesikaasuksi. Useimmiten käytetään
kuitenkin voima- l. sekakaasua,
s, o. k:iin puhalletaan tai imetään ilman
ohella vesihöyryä. vrt. Imukaasumoottori.


Kaasugeneraattori.
a arina,
b täyttösuppilo,
c kaasuputki,
g palje.


Kaasuhehkuvalo ks. Kaasuvalo
ja Hehkuvalo.

Kaasuhella, kaasuikeittiö (ks. t.).

Kaasuhiili, retorttihiili,
kaasulaitosten tislausretorttien sisäpinnalle
keräytyvä tiivis, vaikeasti syttyvä hiili,
jota käytetään hiiliupoikkaiden valmistukseen
ja sähköparien ja kaarilamppujen hiiliksi.

Kaasukalkki, kalkki, jota on käytetty
valokaasun puhdistamiseen; sisältää
kalsiumin rikkiyihdistyksiä; käytetään
nahkateollisuudessa ja lannoitusaineena.

Kaasukamiina, kylpykamiina,
valokaasulla lämmitettävä kamiina. K:ssa
käytetään joko Bunsenin tai moniliekkistä
siivilämäistä tai rei'itettyä putkipoltinta.
Veden lämmitykseen käytettävät k:t
lämmittävät veden vain silloin,
kun vesi lasketaan läpi, jolloin samalla
kaasuhana aukenee (junkerslaite).

Kaasukangas, lintuniisikangas (ks. t.).

Kaasukeittiö, kaasuhella,
jossa kaasua käytetään polttoaineena. Polttimena
on Bunsenin poltin.


Kaasukamiina.
G kaasu johto,
Gh kaasuhana,
W vesijohto,
Wh vesihana,
Br poltin,
Z sytytysliekki,
Zh sytytysliekin hana,
A polttokaasujen poistoputki,
B suihkuhana,
Au johto kylpyammeeseen.




Kaasukello l. gasometri. ks.
Kaasulaitos.

Kaasulaitos. Valokaasun valmistus
tapahtuu siten, että kaasurikkaita kivihiiliä


Retorttiuuni, retortit vaakasuorasti. R retortit,
Rk esilämmittäjä, G generaattori, S savukanava.

kuivatislataan kaasuretorteissa
(retorttiuunit) tai kaasukamareissa
(kamariuunit) ja syntyneestä kaasusta
poistetaan terva, vesihöyry, amoniakki,
rikkihiili y. m. lisäaineet. Retorteista tai
kamarista tuleva kaasu nousee nousuputkea


Kamariuuni (pitkittäis- ja
poikittaisleikkaus).


Pesijä
(scrubber).


Puhdistusarkku.

putkea pitkin vesilukkoon (hydrauliikkiin)
ja.jäähdyttäjään, joihin terva, vesihöyry,
amoniakki, rikkihiili ja hiilihappo jäävät.
Tervajäännökset erotetaan tervanerottajassa
ja kemialliset aineet edelleen pesemällä,
naftaliini raskailla tervaöljyillä,
syaanivety rautasuolaliuoksella,
amoniakki vedellä. Rikkivety poistetaan
lopullisesti kalkilla tai rautamalmilla.
Kaasun imee uunista imijä, joka
myöskin painaa sen eri puhdistajien
läpi. — Puhdistettu kaasu kulkee sitten
asemakaasumittarin läpi suureen
kaasusäiliöön eli -kelloon, josta se menoputken
kautta painuu yleiseen putkiverkkoon.
Kaasukellossa on vesiallas ja tässä
alassuin, tavallisesti useammista
kaukoputken osien tapaan sisäkkäin
liukuvista osista tehty kello eli kupu, joka
nousee ja laskee kaasumäärän vaihdellesssa.


Kaasunimijä.


Kaasukello.

Kun kaasun paine vaihtelee riippuen siitä,
kuinka täynnä kello on, täytyy menojohdossa
olla paineensäätäjä joka pitää paineen
putkijohdoissa saman n. Tonnista kivihiiliä
saadaan n. 310 m3 kaasua, jonka
tehokas lämpöarvo on n. 4,700 lämpöyksikköä;
koksia tulee n. 740 kg. — K:ia on Suomessa,
paitsi Helsingissä, myöskin Turussa ja Viipurissa.


Helsingin kaasulaitos.


Kaasumittari, koje, jolla mitataan
kaasun kulutus. K:eitä on märkiä ja
kuivia. Märässä k:ssa (kuva) pyörii 4-lokeroinen
rumpu veteen upotettuna. Putkesta tuleva kaasu
virtaa rummun keskelle (c) ja siitä
veden pinnan yläpuolella olevan aukon kautta
johonkin lokeroon d, mistä vesi
tunkeutuu pois alhaalla olevan aukon a kautta,
pannen samalla rummun pyörimään, jolloin
lokeroon e tunkeutuva vesi saattaa
kaasun poistumaan sieltä aukon a2 kautta
mittarin yläosaan ja torveen b.
Lokeroitten tilavuus tunnetaan ja rataslaitos
merkitsee kierrosluvun ja ilmoittaa läpi
kulkeneen kaasumäärän. Käytetään nyk.
vain asemamittarina, s. o.
kaasulaitoksella pääjohtoon lasketun kaasun
mittaamiseen. — Kuivassa k:ssa on kaksi
paljetta, jotka vuorotellen täyttyvät ja
tyhjenevät; palkeiden liike käyttää
iskunlukijaa, joka näyttää kaasumäärän. —
Automaattinen k. laskee vain määrätyn
kaasumäärän lävitsensä, kun siihen
pistetään raha tai poletti.


Märkä
kaasumittari.




Kaasumoottori, kaasukone,
polttomoottori, jossa polttoaineena
käytetään valokaasua.

Kaasunaamari ks. Kaasusota.

Kaasuretortti, umpinainen,
tulenkestävästä aineesta tehty torvimainen
astia, jota käytetään valokaasuu
valmistuksessa. vrt. Kaasulaitos.

Kaasus (lat.), kieliop., sija.

Kaasusota. Maailmansodan aikana
saksalaiset ensimmäisinä käyttivät
myrkyllisiä kaasuja taisteluvälineenä
Flanderin rintamalla 1915 tuottaen
vihollisilleen hirvittävää tuhoa. —
Kaasuhyökkäystä varten kem. aineet kootaan
tarvittavine astioineen ja puhallusputkineen
etuvarustuksille. Sopivan tuulen
käydessä vihollisen rintamaa kohti
puhalletaan kaasu tiheänä pilvenä vierimään
tuulen vietäväksi. Sade, kylmä ilma, rotkot
ja metsät saattavat kuitenkin tehdä
hyökkäyksen tehottomaksi. Tehokkaita
kaasuaseita ovat myöskin tykkien
kaasukranaatit, kaasumiinat ja heitettävät
kaasupommit. — Saksalaisten tavallisimmat
hyökkäyskaasut olivat „Blaukreuz"
(difenyyliklooriarsiini) ja „Grünkreuz"
(difosgeeni), joista edellinen voimakkaasti
kiihoittaa aivastukseen ja yskään,
jälkimmäinen syövyttää ihoonkin vaikeasti
paranevia haavoja. Puolustuskaasuna oli
„Gelbkreuz" (dikloorietyylisulfidi,
sinappikaasu), joka kauan pysyi
paikoillaan ja vaikutti „Grünkreuzin" tapaan.
— Kaasuhyökkäysten torjumiseksi
varustetaan miehet kaasunaamareilla,
jotka eri maissa ovat erilaisia. Pääasia
niissä on, että kasvot ovat niin naamarin
peitossa, että hengitys tapahtuu
naamariin asetetun kem. aineita sisältävän
torvimaisen patterin lävitse, joka sitoo
myrkkykaasut. Maailmansodan jälkeen
on k.-menetelmiä voimaperäisesti kehitetty
eritoten Yhdysvalloissa ja Englannissa.
[Luukkonen, „Taistelukaasut" (1925).]


Kaasunaamari.


Kaasuttaja ks. Karboraattori.

Kaasu-uuni, pieni, siirrettävä
kaasuliekillä lämmitettävä laite, jota
käytetään leipien ja ruokien paistamiseen.
Uunin muodostaa, rautalevyinen kupu,
joka peittää kaasupolttimen.

Kaasuvaaka, laite, jolla määrätään
kaasujen ominaispaino ja jossa esim.
riippuu ontto ilmaton lasipallo vaakavivusta,
sovitettuna lasikupuun, minkä läpi
tutkittava kaasu kulkee. Vaakaan sovitettu
osoitin näyttää ominaispainon.

Kaasuvalo. Valokaasun valovoima
riippuu sen sisältämästä raskaiden
hiilivetyjen määrästä, joiden hiilihiukkaset
palaessaan hehkuvat. Valon voimakkuus
riippuu myöskin liekin kuumuudesta ja
siltä, paljonko ilmaa siihen johdetaan.
Liekki on valaiseva, jos kaasuun
johdetaan vähän ilmaa sen kulkiessa
polttimen läpi. K. on välitön tai välillinen.
Edellisessä valaisee liekki sellaisenaan,
polttimona käytetään reikä- tai rakopoltinta,
joissa kummassakin liekki leviää litteäksi tai
putkimaiseksi (argand- ja dumaspoltin). Nyk.
käytetään melkein yksinomaan välillistä l.
hehkuvaloa. Auerlampussa (ks. t.) kaasu
johdetaan bunsenpolttimeen, jonka liekki
kuumentaa ,,sukan", joka hehkuessaan
valaisee. Tavallisissa hehkulampuissa ovat
liekki ja sukka ylöspäin, n. s.
iniverttilampuissa alaspäin. Kaasuhehkulamppujen
valovoima on 30-600 normaalikynttilää,
kaasunkulutus 1-0,75 litraa tunnissa
normaalikynttilää kohti. Painekaasulampuissa
pusertuu kaasu hieman; ne kuluttavat n.
puolta vähemmän kaasua kuin tavalliset auerlamput.


Kaasuhehkulamppuja,
oik. inverttilamppu.


Kaasuvalopaperi, valokuvauspaperi,
joka voidaan valolttaa kaasuvalolla, sama
kuin kehityspaperi.

Kaasuvesi, valokaasun puhdistusvesi,
josta saadaan m. m. amoniakkia.

Kaasuöljy, vuoriöljyn tislaustuote,
käytetty valaistukseen ja kuumennukseen;
tulenarkuutensa vuoksi joutunut
pois käytännöstä, Nyk. se jaetaan
kahteen osaan, joista alempana kiehuvaa
sanotaan kaasueetteriksi, ylempänä
kiehuvaa bentsiiniksi.

Kaatingametsät, Catingas (ks. t.).



Kaatumatauti, epilepsia,
ilmenee tavallisesti koko ruumiiseen
kohdistuvina kouristuskohtauksina ja niihin
liittyvänä tajuttomuutena. Sen
aiheuttavat aivokuoren liikekeskusten
sairaalloiset häiriöt. K. on useimmissa
tapauksissa perinnöllinen tauti, joka monasti
liittyy perinnölliseen alkoholismiin.
Aivovammojen aiheuttama k. voi olla
kirurgisin toimenpitein parannettavissa. —
Perinnöllinen k. on Suomen lain mukaan avioeste.

Kaava. 1. Matem. Yhtälön muodossa
lausuttu väite, esim. siisältävä ohjeen
jonkin laskutehtävän ratkaisemiseen.
Esim. (a + b)2 = a2 + 2ab + b2.
— 2, Kem. Kemiallinen kaava on alkuaineiden
kem. merkeistä yhdistetty symbolinen merkintä,
joka osoittaa aineen kokoomuksen. Esim. H2SO4
on rikkihapon k. ja osoittaa, että tämä aine
muodostuu 2:sta vety-, 1:stä rikki- ja
4:stä happiatomista. Koska näiden
aineiden atomipainot ovat 1, 32 ja 16, niin
k:sta näkyy, että ne muodostavat
rikkihapon suhteessa 2:32:64. Kem. ilmiö
osoitetaan reaktsioni-k:lla, mikä on
näistä symboleista muodostettu yhtälö,
esim. SO3 + H2O = H2SO4, mikä luetaan:
yksi molekyyli (tai 80 paino-osaa)
rikkitrioksidia yhtyy yhteen molekyyliin
(18 paino-osaan) vettä muodostaen yhden
molekyylin (98 paino-osaa) rikkihappoa.
— Erittäinkin orgaanisen kemian alalla
käytetään n. s. struktuuri-k:oja,
jotka geometrisin kuvioin osoittavat,
miten atomien ajatellaan liittyvän
toisiinsa molekyylissä.

Kaavamenetelmät, metsätalouden
järjestely tapoja, joissa hakkausmäärä
lasketaan normaalisen ja todellisen
puumäärän sekä normaalisen ja todellisen
(lisä-) kasvun välisestä suhteesta.

Kaavaus, metallien valamiseen
käytettävien muottien valmistaminen
valuhiekasta tai -massasta. Avo-k:ssa
muotti kaivetaan valimon lattialla
olevaan hiekkaan, kehä-k:ssa on
valuhiekka puu- tai rautakehissä,
malline- l. šabloni-k:ssa muotti tehdään
ilman mallia tav. mehuhlekkaan. —
Kuvat 1-4 esittävät renkaan kaavauksen
kehiin: renkaan valumalli M asetetaan
kaavauslaudalle, jolle myös alakehä a
asetetaan alassuin (kuva 1); kehä
täytetään valuhiekalla, survotaan tiukkaan,
hiekkaan pistellään nauloja n siteeksi,
kehä käännetään ympäri, renkaan sisus
kaivetaan tyhjäksi, hiekan pinnalle
ripotetaan n. s. erotushiekkaa, yläkehä p
asetetaan paikoilleen (kuva 2), puutapit t
pannaan alakehän hiekkaan pystyyn, yläkehä
täytetään ja survotaan, tapit t
poistetaan ja niiden rei'istä muodostetaan
valuaukot. Yläkehä nostetaan pois
(nurin kuvassa 3), valuaukoista johdetaan


Kuva 1.


Kuva 2.


Kuva 3.


Kuva 4

urat muottiin, malli poistetaan, muotti
siistitään ja yläkehä nostetaan
paikoilleen, jolloin muotti kuivuttuaan
on valmis valettavaksi. — Ontelot ja
reiät muodostetaan valusydämien (ks. t.)
avulla, jotka sijoitetaan muottiin tätä
varten muodostettuihin sydänsijoihm
(kuva 5). — Malline-k:ssia käytetään
mallinelautoja. Esim. maljamainen pyörä
(kuvassa 8 valkoisena leikkauksena
näkyvä) siten, että tasoitettuun hiekkaan
kaivetaan „sorvaamalla" kappaleen,
yläpintaa vastaavalla mallinelaudalla M1
(kuva 6) muotin yläosa, valukehä
sovitetaan palkoilleen ja täytetään
tavalliseen tapaan ja nostetaan pois,


Kuva 5.


Kuva 6.


Kuva 7.


Kuva 8.

jonka jälkeen kappaleen alapintaa vastaavalla
mallinelaudalla M2 kaivetaan kappaletta
vastaava hiekkamäärä pois, joten syntyy
muotin alaosa (kuva 7). Kun kehä
pannaan paikoilleen, on muotti valmis. Sitä
ennen on kuitenkin akselireikää vastaava
sydän s pantava paikoilleen. Valun
onnistumiseksi tehdään muottiin ori
keinoin tiehyitä, joista ilma ja kaasut
pääsevät poistumaan.



Kaavaushiekka, valuhiekka, rauta-,
teräs- y. m. metallivalimoissa
valukaavojen valmistamiseen käytettävä
tulenkestävä, hieman savensekainen hiekka,
vrt. Valaminen. — Kaavauskoneet,
koneet joita käytetään valumuottien
valmistukseen. — Kaavausmassia,
tulenkestävä savi, jossa kvartsirakeita,
koksimurskaa y. m.; käytetään valumuottien
valmistukseen.

Kaaveliha, itsestään kuolleen eläimen liha.

Kaavi, kunta Kuopion läänin
keskiosassa, Kuopiosta itään; 641,9 km2,
7,045 as. (1925).

Kaavin, kalvin, kalvain,
työkalu, jolla vuollaan puusta tai metallista
ohuita lastuja.

Kabaali (ransk.), salajuoni, vehkeily.

Kabardi, gabardi (ks. t.).

Kabaretti, cabaret (ks. t.).

Kabbala (hepr.), tarkoitti alk.
juutalaisilla perintätiedon mukana saatua
oppia, keskiajalla itämaiseen ja
juutalais-hellenistiseen mietiskelyyn
perustuvaa salaisoppia, jonka avulla sekä pyhien
kirjojen että koko maailmanjärjestyksen
kätketty tarkoitus oli käsitettävissä. vrt.
Juutalainen kirjallisuus. —
Kabbalistinen, kabbalaa koskeva;
mystillinen, salaperäinen; taikauskoinen.

Kabeirit, kabiirit, kreik.
uskonnossa haltijoita, joita paikoitellen
palveltiin salamenoilla (mysteerioilla).

Kabeljoo (saks. Kabeljau), Saksassa
ja Hollannissa käytetty suuren turskan nimitys.

Kabelvaag [-vōg], Lofotein parhaita
kalastuspaikkoja. 1,100 as.

Kabinda, Portugalin Länsi-Afrikkaan
kuuluva alue Kongon suun pohjoispuolella;
alueen samanniminen satamakaup.

Kabinetti (ransk.), pieni sivuhuone,
us. taide-esineiden säilytyspaikka;
hallitsijan neuvotteluhuone, hallitsijan
neuvoskunta, ministeristö, hallitus. —
Kabinettiasiat, asiat, jotka hallitsija
itse ratkaisee. — Kabinettihallitus,
hallitusjärjestelmä, jonka mukaan hallitsija
ratkaisee valtion asioita, kaikki tai
määrättyä laatua olevat, n. s. kabinetissa,
s. o. yksityisessä ja us. salaisessa
neuvostossa, jossa ainoastaan muutamilla
ylimmillä virkamiehillä on oikeus esitellä
asioita hallitsijalle. — Kabinettikirjelmä,
hallitsijan kirjelmä, joka on laadittu
tuttavallisempaan ja vähemmän juhlalliseen
muotoon kuin kansliakirjelmät. — Kabinettikysymys,
kysymys, jonka ratkaisusta riippuu, jääkö
ministeristö, s. o. kabinetti, toimeensa vai ei.
— Kabinettikäsky, hallitsijan itsensä
antama (mielivaltainen) käsky.

Kabinettikuva, kartongille liimattu
valokuva, jonka koko on n. 17 X 11 cm. —
Kabinettimaalaus, pienikokoinen
öljymaalaus, tav. laatukuva, joka on
tarkoitettu pienehköjen huoneiden (kabinettien)
kuristamiseksi ja jossa maalaustapa on
hienoa ja yksityiskohtaisen huolellista.
K. syntyi ja kukoisti 1600-luvun Hollannissa.

Kabotaaši (ransk.-esp.),
kauppalaivojen rannikkopurjehdus.

Kabri, hanka-antilooppi (ks. t.).

Kabrioletti (ransk.), keveät
kaksipyöräiset kärryt.


Kabrioletti.


Kabul. 1. Indus-virran oikeanpuoleinen
lisäjoki Afganistanista. — 2. Afganistanin pääkaup.
K.-joen varrella; karavaaniteiden risteys.
140,000 as.

Kabyylit, kansanheimo Algeriassa ja
Tunisissa, tunnetuin berberiheimo. Marokossa,
Gibraltarin salmen kaakkoispuolella olevilla
rantavuorilla (Er Rif) asuvat rif-k.
vrt. Marokko.

Kabyssi l. kapyysi (holl.), laivan
keittiö, myös pieni, viheliäinen asuinhuone.

Kadaaveri (lat,), raato, kuollut ruumis.

Kadelburg [kādelburhj], Gustav
(1851-1925), saks. huvinäytelmänkirjoittaja.
Kirjoittanut yhdessä O. Blumenthalin kanssa
„Eläviä kuvia" (suomen.).

Kadenssi (it.). Mus. 1. Säkeen tai
säeryhmän päätös l. lopuke.
Rytmillisesti k. muodostaa lepokohdan sävelten
liikkeessä. Melodisesti k. enimmiten
johtaa sävellajin tärkeimpiin säveliin,
samoin harmonisesti tärkeimpiin
sointuihin: täysi-k., puoli-k. j. n. e. —
2. Konserttosävellyksiin kuuluva
loistohuipennus, jossa säestävä orkesteri
keskellä ratkaisevaa lopukekohtaa vaikenee,
jättäen solistin hetkiseksi yksin saattamaan
näytteille taituruutensa. Orkesterin täten
keskeytyvästä lopukkeesta on k. nimitys
siirtynyt merkitsemään solistin taituruusnäytettä.

Kadetit, ven. perustuslailliskansanvaltaisen
puolueen ven. nimen alkukirjaimista muodostettu nimi.
K:lla oli v:n 1917 vallankumouksessa johtava
asema, jonka he kuitenkin pian menettivät. K:n
johtaja on ollut Miljukov (ks. t.).




Kadettikoulu, sotilaskoulu, jossa
valmistetaan upseereja armeijaa varten.
Suomen vanhin k. on tavallaan Haapaniemen
sotakoulu, joka 1819 siirrettiin
Haminaan (ks. t., kuva) ja sai nimekseen
Haminan k. V. 1850 oppijakso jaettiin
7:ään luokkaan, 4:ään yleiseen ja 3:een
erikoisluokkaan, 1863 pääsy k:uun tuli
vapaaksi kaikille yhteiskuntaluokille.
Yleisten luokkien oppijaksot laadittiin
yhdenmukaisiksi maan oppikoulukurssien
kanssa, ja niiden oppilaat olivat oikeutetut
suorittamaan ylioppilastutkinnon.
Erikoisluokkien oppilaat pääsivät kurssinsa
suoritettuaan tutkinnotta yliopistoon. K.
lakkautettiin 1902-03 ja opiston rakennukset
luovutettiin ven. sotaväelle. Nyk. on
niihin sijoitettuna reserviupseerikoulu.
Nyk. k. Helsingissä aloitti toimintansa
1919. Maaväen kadeteille kestää kurssi
2 v. ja meri väen kadeteille 3  v., jonka
jälkeen saavat upseeriylennyksen.
Pääsyvaatimus on yliopistoon johtavan koulun
lähinnä ylimpää luokkaa vastaavat
tiedot. Oppilaat saavat vapaan asunnon,
vaatetuksen ja ruuan sekä päivärahaa.


Suom. kadetti.


Kadi (arab.), tuomari.

Kadiak, saariryhmä Alaskan
etelärannikolla; lohenpyyntiä.

Kadiköi ks. Kalkedon.

Kadmeia, Teeban linna.

Kadmium, metallinen alkuaine, keon.
merkki Cd, at.-p. 112, om.-p. 8,6, sulamisp.
321°, hyvin venyvä, ruostuu jonkunverran ilmassa,
liukenee happoihin. Muodostaa muiden metallien
kanssa seoksia, joilla on alhainen sulamispiste.
Rikkiyhdistys on kauniinkeltainen väriaine (k.-kelta).

Kadmos, kreik. taruhenkilö. Tuli
Boiotiaan, tappoi louhikäärmeen ja perusti
sen hampaista syntyneiden urhojen
(Spartoi) kera Teeban. K:n, jonka
arveltiin tulleen Foinikiasta, sanotaan
tutustaneen kreikkalaisia kirjoitustaitoon.

Kadotettu paratiisi, Miltonin (ks. t.)
eepos.

Kaffa. 1. Maakunta Etelä-Abessiiniassa;
kahvin sanotaan saaneen siitä nimensä. —
2. Kaup. Krimillä = Feodosia (ks. t.).

Kaffeiini, koffeiini (ks. t.).

Kafferipuhveli, etelä-afr.
puhveli, kap-puhveli (Bos caffer),
voimakkain ja rajuin kaikista puhveleista,
elää laumoissa Etelä- ja Keski-Afrikan
tasangolla. Käyrien sarvien leveät
tyvet yhtyvät päälaella kypärimäiseksi
suojalevyksi.


Kafferipuhveleita.

Kafferit, Kaakkois-Afrikassa
Sambesi'n ja Kalajoen välillä
asuva bantukansaryhmä; tunnetuin
kansa zulut.

Kafir (arab.), uskoton, ei-muhamettilainen;
siitä johtuvat giauri- ja
kafferi-sanat. — Kafiristan
(„uskottomien maa"), Afganistanin itäosassa
Hindukušin eteläpuolella oleva vuorimaa.


Kafferinaisia.


Kaftaani (turk.). kauhtana, itämaalainen,
tav. kirjava, joskus turkiksilla reunustettu
pitkätakki; papin musta virkatakki.

Kaftan, Julius (s. 1848), saks.
teologi, Albr. Ritschlin oppilaita;
pääteokset: „Das Wesen der christlichen
Religion", „Die Wahrheit der christlichen
Religion", „Dogmatik".

Kagaali (puol., ven., hepr.),
juutalaisten seurakuntien valitsema eduskunta
Venäjällä, juutalaisvihollisten uskottelema
vallankumoukselliseksi salaliitoksi.
Bobrikovin aikana Suomen passiivisen
vastarinnan miehille annettu herjausnimi,
jonka nämä ottivat käytäntöön 1901
perustamansa kansalaiskomitean nimenä.

Kagera, 600 km pitkä joki britt.
Itä-Afrikassa, laskee Viktoriajärveen.

Kagg, Lars (1595-1661), Ruotsin
valtamarski v:sta 1660.

Kagošima, kaup. Japanissa Kiušiun
saarella. Aseiden ja kuuluisan posliinin
valmistusta. 105,000 as. — V. 1914
tulivuoren purkauksesta osaksi tuhoutui.

Kah, Gustaf Adolf Hemanin (ks. t.)
salanimi.

Kahau, nenäapina (ks. t.).



Kahdeksannesnuotti tarkoittaa
säveltä, jonka aika-arvo on 1/8 samassa
sävellyksessä käytettyjen „kokonuottien"
(ks. t.) arvosta.

Kahdeksantunnin työaika ks. Työaika.

Kahdentoista taulun lait, muinaisroomal,
lakikokoelma, valmistui n. 450 e. Kr.
kymmenmiehisen lautakunnan (ks. Decemviri)
laatimana; asetettiin kaiverrettuna 12
vaskitauluun Rooman Forumille.

Kahila, Hilja, Arvid Järnefeltin
(ks. t.) salanimi.

Kahlaajat (Grallatores), lintulahko,
jolla on kahluujalat: nilkka pitkä, sääri
niinikään pitkä ja alapäästään höyhenetön;
takavarvas pieni, muita varpaita ylempänä.
Kaula tav. pitkä ja hoikka. Suomen
tunnetuimpia k:ia ovat kuovit, viklat,
rantasipi, suokulainen, lehtokurppa,
taivaanvuohi, kurmitsat, kurki, ruisrääkkä.

Kahn, Gustave (s. 1859), ransk.
runoilija ja romaaninkirjoittaja.
Teoksia: „Le roi fou", „L'adultère
sentimental", ,,Symbolistes et décadents".

Kahperusvaara, tunturi Enontekiön
Lapissa, Haltiotunturista etelään, 1,258 m
yl. merenp.

Kahr [kār], Gustav von (s. 1862),
baijerilainen poliitikko. Pääministerinä
1920-21, melkein diktaattorin valtuuksilla
varustettuna ylivaltiokomissaarina 1923-24.

Kahtaistaittuminen. Jos esim.
kalkkisälpäkide asetetaan paperille, jolle on
painettu kirjaimia, niin nämä näkyvät
kaksinkertaisina (kuva 1). Tätä ilmiötä
sanotaan k:ksi, ja se aiheutuu siitä, että
kiteessä kulkeva valosäde jakautuu kahteen,
toisiaan vastaan kohtisuorassa tasossa
polarisoituneeseen säteeseen. Näistä
toinen, se jonka polarisatsionitaso
on kiteen pääakselin suuntainen, noudattaa
tavallisia taittumalakeja, yleissääntöinen
säde; toinen, erikoissääntöinen säde,
taittuu joko enemmän (positiivinen kide) tai
vähemmän (negatiivinen kide) kuin edellinen.


Kuva 1.


Kuva 2. AA optillinen
akseli, L tulosäde,
ac yleissääntöinen,
bd erikoissääntöinen säde.


Kahujyvät, viljaa lajiteltaessa tai
puhdistettaessa erkanevat vialliset,
tavallisesti muita kevyemmät jyvät.

Kahukärpänen (Oscinis frit),
n. 2 mm:n pituinen kiiltävä kärpänen.
Valkeankeltainen 3 mm:n pituinen
jalaton toukka vahingoittaa touko- ja
syysviljan oraita, aiheuttaa valkotähkiä
niittyheiniin, ohraan ja kauraan sekä
n. s. kahujyviä ohraan. — Kahuperhonen
(Hadena tritici l. basilinea), ruskea
yöperhonen, jonka etusiipien tyvessä
lyhyt musta pitkittäisviiva. Toukka
30 mm pitkä, kovertaa nuorempana
kypsymättömiä rukiinjyviä ontoiksi
aikaansaaden kahujyviä, syö vanhempana
kypsiä rukiinjyviä, tuhoo myös
syysviljan oraita.

Kahveli (ruots.). 1. Varrella ja
piikeillä varustettu syömäväline
(haarukka), muodoltaan tunnettu jo
vanhalla ajalla, aterioimiseen käytetty
Euroopassa ehkä vasta 1000-luvulta. —
2. Merenk. Pyöröpuu, riippuu peräänpäin
viistossa aluksen mastossa ja pitää
suorana k.-purjeen yläreunaa.

Kahvi, kahvipensaan siemenet ja
niistä valmistettu juoma. Viljellyistä
k.-pensaslajeista ovat tärkeimmät


Kahvin poimintaa.

Coffea arabica ja C. liberica,
edellinen kotoisin Abessiiniasta, jälkimmäinen
Länsi-Afrikan troopillisista osista. Hedelmä
kirsikan näköinen, 2-lokeroinen luumarja,
kummassakin lokerossa 1 siemen,
,,k.-papu", joka kuorittuna lähetetään





kauppaan. — Maapallon kokonaistuotanto oli
1,6 milj. tonnia 1923. Siitä tulee n. 70 %
Brasilian osalle, muiden Amerikan
valtioiden osalle n. 25 %. Kuva I osa,
p. 433-434. K:n virkistävä vaikutus
johtuu etupäässä sen sisältämästä
koffeiinista (ks. t.). Sen arooman
aiheuttavat sen sisältämän kahviparkkihapon
hajautumistulokset, jotka syntyvät k:ia
paahdettaessa.

Kahvilanpito. K:oon on hankittava
maaherran lupa. K:oa harjoittavat
liikkeet jaetaan kolmeen luokkaan, josta
riippuu kahvilan aukioloaika (Asetus
28/1 1922).

Kaide l. pirta järjestää
kangaspuissa ja kutomakoneissa loimilankojen
välin ja lyö kuteen kankaan suuhun.
Kaiteeu piirrot l. piit ovat ruokokasvien
pintapuuta, nyk. usein messinkiä, rautaa
tai terästä. Listat, joiden väliin piirrot
kiinnitetään, ovat puuta tai rautaa.

Kaifas, juutalaisten ylimmäinen pappi
Jeesuksen aikana (virassa 18-37 j. Kr.).

Kaiföng, kaup. Kiinassa, Hoanghosta
etelään, Honanin maakunnan pääkaup.
Vv. 960-1125 Kiinan pääkaup. 200,000 as.

Kaihi ks. Harmaakaihi ja
Glaukooma.

Kaiikki, kajikki, turk. satamavene.

Kaijata, merenk., muuttaa raakapuu
vaakasuorasta asennosta pystyyn.

Kaikkein kristillisin kuningas
l. majesteetti, Ranskan kuninkaiden
kunnianimi 1469-1830.

Kaikkein pyhin, Salomon temppelin
sisin huone, missä arkki sijaitsi.

Kaiku, äänen heijastuminen kahden
aineen rajapinnasta, kuten rakennuksen
seinästä, metsän rinnasta tai kahden eri
tiheän ilmakerroksen rajalta, noudattaa
yleisiä heijastuslaikeja. Jos
heijastuspinta on kohtisuorassa poikki äänen
etenemissuunnan, niin puhuja voi kuulla
omat sananisa k:na, edellyttäen, että
heijastuspinta on niin etäällä, että sana
on lausuttu loppuun äänen palatessa.
Kun äänen nopeus on n. 340 m/sek.,
niin vähin etäisyys on n. 17 m tavua
kohti. Huoneissa k. vaikuttaa ääntä
vahvistavasti, jos etäisyydet ovat pienet;
suuremmissa huoneissa se häiritsee kuulemista,
koska puhutut tavut kaksinkertaistuvat.

Kaiku, oululainen kokoomuslainen
(ennen vanhasuom.) sanomalehti, per. 1878.

Kaikupohja, kumupohja (ks. t.).

Kaila, Eino (s, 1890), E. K:n poika,
Turun Suom. Yliopiston filosofian prof.
v:sta 1921. Teoksia: „Sielunelämäbiologisena
ilmiönä", „Sielunelämän rakenne".
— Kaila, Erkki (s. 1867), alk.
Johansson, Viipurin hiippakunnan piispa
v:sta 1925, aiemmin Helsingin pohj. suom.
seurakunnan kirkkoherra ja dosentti.
Eduskunnan jäsen v:sta 1917. Teoksia:
„Oppikirja uuden ajan filosofian historiassa",
„Yleisen uskonnonhistorian pääpiirteet".


Erkki Kaila.


Kailavakangas (ransk. chiné), ohut,
2-vartinen silkkikangas, jonka loimi on ennen kutomista
värjätty kuviolliseksi, joten kankaan kuviot
saavat ikäänkuin pehmeästi varjostetun näön.

Kaimaanikala, luuhauki (ks. t.).

Kaimaanisaaret, Cayman-saaret (ks. t.).

Kaimaanit ks. Krokotiilit.

Kaimkonsertit alkuunpani Münchenissä
1891 taiteensuosija hovineuvos Franz Kaim
(s. 1856) omalla orkesterilla omassa
konserttisalissa. Niiden johtajina on
ollut aikamme etevimpiä kapellimestareita.

Kain, Aadamin ja Eevan vanhin poika,
veljensä Aabelin murhaaja. Joutui
verityönsä tähden Jahven kiroamaksi ollen
pakotettu viettämään levotonta, harhailevaa
elämää kaukana viljellystä maasta. Us.
käytetty aihe runoudessa (Byron, Linnankoski).



Kainasto, rautatieasema
Seinäjoen-Kristiinankaupungin rataosalla
Kauhajoen kunnassa, 64 km Seinäjoen asemalta.

Kainiitti, kaliumkloridin ja
magnesiumsulfaatin kaksoissuola; käytetään
apulannoitusaineena.

Kaininmerkki, Jahven Kainille
antama merkki, jonka piti suojella häntä
verikostosta; ihmisen ulkomuodosta
näkyvä rikollisuus tai pahuus.

Kainulaiset, kveeni t, keskiajan
lähteissä Pohjanlahden perukassa
asuvaksi mainittu suom. heimokunta.
[Laurosela (Hist. Arkisto XXII, 1911).]

Kainuu. 1. K. 1. Kainuunmaa,
Pohjanmaan vanha nimitys, nyk. Kajaanin seudut.
— 2. Ala- ja Ylä-K.
(ruots. Neder- ja Över-Kalix), kaksi
pitäjää Pohjois-Ruotsissa Norrbottenin läänissä.

Kainuunjoki (ruots. Kalix älv), joki
Pohjois-Ruotsissa, Tornionjoen länsipuolella,
453 km pitkä, lukuisia koskia, laivaliikennettä
vain Ala-Kainuuseen saakka. — Kainuunmeri,
joskus käytetty nimitys Pohjanlahden
pohjoisosasta ja Pohjois-Jäämerestä. —
Kainuunselkä, Oulujärvestä koilliseen
kulkeva Oulu- ja Iijokien lähdevesien välinen
matala vedenjakaja,

Kainz, Joseph (1858-1910), saks.
näyttelijä, kuuluisa sankari- ja rakastajaosissa.
[Bahr (saks., 1910).]


Joseph Kainz.


Kaipiainen, rautatieasema
Helsingin-Viipurin radalla Sippolan kunnassa,
214 km Helsingistä ja 99 km Viipurista.

Kaipuu, kantelu (ks. t.).

Kairalapio, metsänistutuksessa
käytetty työase.

Kairamo, Alfred Oswald (s. 1858),
alk. Kihlman, suom. kasvitieteilijä
ja yhteiskunnallinen toimihenkilö.
Kasvitieteen ylim. prof. Helsingin Yliopistossa
1897-1903, senaattori ja maanviljelystoimitusk.
päällikkö 1903-05, us. valtiopäivillä, us.
maataloudellisten yhtymien ja luottolaitosten
johtomiehiä. Julk. m. m. ,,Pflanzenbiologische
Studien aus Russisch-Lappland".


A. O. Kairamo.


Kairapalmut (Pandanaceæ),
yksisirkkaisheimo, puita ja pensaita, juuret
voimakkaita pönkkäjuuria, varsi vain vähän
haarova, lehdet tasasoukat, okareunaiset,
kierteisesti asettuneet. Vanhan maailman
troopillisissa seuduissa. Pandanus
utilis-lajia viljellään palmikoimistöihin
soveliasten lehtisyiden vuoksi.

Kairasimpukat (Pholadidæ),
merisimpukoita, jotka kaivertavat käytäviä
kiveen ja puuhun. K:ita on m. m.
laivamato (ks. t.).




Vanhaa Kairoa.

Kairo, Egyptin pääkaup., Afrikan
suurin kaup., Niilin oikealla rannalla.
Vanhassa kaupunginosassa satoja
moskeijoita, komein Hasanin moskeija
1350-luvulta; yliopisto, arab. ja egypt. museo,
vilkas matkailuliikenne; uudella
kaupunginosalla aitoeuroopp. leima.
Rautatie Aleksandriaan, Suezin kanavalle ja
Kapinaahan. 800,000 as., niistä ainakin
50,000 euroopp. — Nykyisen K:n
perustivat arabialaiset n. 970 j. Kr. Sen
eteläpuolella, vastapäätä Gizeä sijaitsi
600-luvulla perustettu Vanha K. eli Fustat.

Kaironeia, muinainen kaupunki
Boiotian länsiosassa, nyk. Kaprena. Siellä
Filippos II 338 e. Kr. voitti kreikkalaiset.

Kairouan, Kairwan, Kirvan,
kaup. Tunisissa, Pohjois-Afrikassa,
suosittu matkailupaikka, muhamettilaisten
pyhä kaup. 20,000 as.

Kaisaniemi, puisto ja siinä oleva
ravintola Helsingissä.

Kaisarije (vanha Cæsarea), kaup.
Vähässä-Aasiassa, sisämaassa. 50,000 as.

Kaiser, Georg (s. 1878), saks.
ekspressionistinen näytelmäkirjailija.
Teoksia: „Die Bürger von Calais",
,,Brand in Opernhaus", „Gas", ,,Die
Koralle", „Hölle, Weg, Erde".

Kaisier-Friedrich-Museum [-frīdrih-],
suuri taidemuseo Berliinissä.

Kaiserslautern, teollisuuskaup.
Reinpfalzissa, Baijerissa. 55,000 as.

Kaiserswerth, kaup. Preussissa
Reinin varrella. V. 1836 perustettu
diakonissalaitos. 3,000 as.

Kaiser Wilhelm Institute, Keisari
Vilhelmin Laitokset (ks. t.).

Kaisla (Scirpus), kasvisuku
sarakasvien heimossa. Tavallisesti k:lla
tarkoitetaan vain järvi-k:aa
(S. lacustris), joka on liereä,
vihreävartinen, juurakollinen, monivuotinen
kasvi ja kasvaa tyvenissä, matalissa,
suolattomissa tai vähäsuolaisissa lahdissa.
Siitä palmikoidaan vars. Pohjanmaalla k.-mattoja.

Kaislakerttu (Calamoherpe schænobænus),
kerttujen sukulainen. 14-15 cm pitkä, selkäpuolelta
vaaleanruskea, tummatäpläinen, alta vaalea.
Etelä-Suomessa joks. yleinen järvien ja merenlahtien
ruovikoissa. Hyvä laulaja. Pesä saramättäässä
tai pajupensaikossa. Munia 4-6, kellanvalkeita,
ruskeatäpläisiä, — Kaislarääkkä (Ortygometra
porzana), liejukanoihin kuuluva kahlaaja,
ruisrääkälle lähisukuinen; selkäpuolelta
vihertävänruskea, mustatäpläinen, valkeaviiruinen,
rinta vaaleanharmaa, vatsa ja kupeet
mustanruskeat. Elää joks. harvinaisena
maamme etelä- ja keskiosissa, asustaa
järvien ja jokien rantakaislikoissa ja
-ruovostoissa. Ääni kimakka, ruoskan
läiskähdystä muistuttava (,,hyitt huitt"),
kauaskuuluva. Pesä mättäällä. Syö
hyönteisiä, matoja y. m. s. mutta myös
siemeniä. — Kaislasirkku ks. Sirkut.


Kaislakerttu.

Kaistalehakkaus, sellainen
hakkaustapa, jossa kukin yksityinen hakkausala
käsittää pitkän kapean kaistaleen.

Kaistaleharsinta, saks. metsänhakkaus-
ja uudistustapa, jossa käytetään
aivan kapeita kaistaleita ja niissä siksi
tiheätä siemenpuuasentoa, että se
lähentelee harsintaa.

Kaitjärvi, rautatieasema
Kouvolan-Viipuriii rataosalla Luumäen kunnassn,
86 km Viipurista.

Kaivannon kanava, Längelmäveden
ja Roineen välillä, 119 m pitkä, suluton.
Kanavan kalvaustöihin ryhdyttiin 1820-luvulla;
työ oli melkein valmis, kun vesi
huhtik. 3 p. 1830 mursi tokeet ja tuhosi
sekä kanavan että sen yli vievän sillan;
kanava tuli tällöin toista vertaa
leveämmäksi ja 7,5-9 m syväksi. Längelmävesi
laskeutui Roineen tasalle, jolloin saatiin
n. 2,500 ha hyvää niitty- ja peltomaata
Längelmäveden entinen laskutie
Iharinkosken kautta Pälkäneveteen kuivui.

Kaivanto. 1. Sot. Eräänlainen
kenttävarustus. Ampuma-k. antaa suojan
vihollisen tulelta ja sieltä voi mukavasti
ampua vihollista. Yhdys-k:ksi
nimitetään maahan kaivettuja käytäviä, joita
myöten voidaan liikkua ampuma-k:sta
toiseen. Suoja-k:oja tehdään
taisteluvalmiina oleville varajoukoille,
ampuma-k:jen taakse, ellei ampuma- ja
yhdys-k:issa ole tarpeeksi maanalaisia
suojapaikkoja. Juoksu-k. on viholliseen
päin kulkeva kaivanto, jonka turvissa
sen varustuksia tai linnoituksia
lähestytään. — 2. Tekn. Suluton kanava.

Kaiverrus l. gravyyri, kovalle
pinnalle (kiveen, lasiin, metalliin,
puuhun) terävällä työaseella (piirtimellä,
radeerineulalla y. m.) tehty piirros
syvennyksenä tai kohokuvana, tai,
jäljennös ensinmainitusta.



Kaivo varustetaan puu-, kivi-,
rauta- tai betonikehällä (kehä- l.
kuilukaivo, kuva 1) tai on k:na
vain maahan painettu putkijohto
(putki-k., kuva 2). Putki-k:n
yksinkertaisin muoto on n. s. Nortonin
kaivo. Jotta pintavesi ei pääsisi k:oon,
tiivistetään sen ympäristö savella.
Vuori-k. on porattu kallioon, vrt.
Arteesinen kaivo. — Lakit. K:n
tahallisesta myrkyttämisestä sekä k:n
peittämättä tahi aitaamatta taikka
merkkiä vaille jättämisestä on säädetty
rangaistus (Rikoslaki 34: 15 ja 44: 11).


Kuva 1.


Kuva 2.


Kaivonkatsonta. Asiantuntija voi
maanpinnan muodosta, kasviston
lajikokoomuksesta ja rehevyydestä
päättäen löytää kaivonpaikan.
Kaivonkatsojat käyttävät usein apunaan
vedessä kelluvia suurimoita, värillistä lasia,
taikavarpua y. m. Tavallisin on taikavarvun
käyttö: kaksihaaraisen pajunoksan
haarojen päät taivutetaan ulospäin
tarttumalla niihin kourin; kourien selät
painettuina polvia vastaan varpu
vaakasuorana eteenpäin astellaan, kunnes se
painuu maata kohti siinä, missä pitäisi olla
vesisuoni. Pajunoksan asemesta
käytetään myös metallilankaa.

Kaivopuisto, suuri puisto Helsingin
eteläosassa, merenrannalla, vastapäätä
Suomenlinnaa; itäosassa lukuisia
huviloita. Kaivohuoneen ravintola ja
ulkoilmateatteri, Ullanlinnan kylpylaitos,
uimalaitois. ks. kuvaliitettä Helsinki.

Kaivos, malmien, hyödyllisten
kivennäisten ja kivilajien ottopaikka, joka
ensin on louhos, mutta sitten, kun
tarvitaan erityisiä koneita tavaran
nostamiseen, ilman vaihtoon y. m., muuttuu
varsinaiseksi k:ksi. Maanpinnassa on
k.-aukko ja sen päällä nostokoneet
erikoisissa rakennuksissa. Aukosta päästään


Kaivoksen kaavakuva. R ja
S kuilu, Fo tuettu
pitkittäiskuja, Tv poikittaiskuja,
Fb täytekiveä.

k:een pystysuoraa tai vähän kaltevaa,
harvoin vaakasuoraa k.-kuilua
myöten. Kuilusta lähtee sivulle
vaakasuorat k.-kujat l. -käytävät,
joissa tavara louhitaan. Näistä
umpikujista nousee, milloin pintasuhteet
sen sallivat, maanpintaan tunneleita
joko ilmanvaihtoa, veden- tai
tavaran nostoa varten. Kujat muurataan
umpeen louhinnan loputtua. Louhinta
tapahtuu piikkihakuilla ja kovempia
vuori- ja maalajeja louhittaessa
paineilmalla tai sähköllä, harvoin
painevedellä käyvillä porakoneilla, jonka
jälkeen tavara irroitetaan räjähdyttämällä.
Missä louhittava kerros on riittävä
paksu, käytetään n. s. makasiinilouhintaa,
jolloin louhitaan pohjimmalle
kuljetuskujia ja näiden yläpuolelle
ristiin varsinaiset louhintakujat,
joista saatu tavara pudotetaan suoraan
kuljetuskujissa oleviin vaunuihin. Pois
kuljetus tapahtuu kujia myöten työntö- tai
hevosvaunuilla, nykyjään sähkö- tai
polttomoottoriveturien vetämillä
vaunuilla. K.-kuilussa olevat hissikorit
nostavat vaunut sitten maan pinnalle.
— Ilmanvaihto tapahtuu tunnelien
tai erikoisten puhalluskoneiden avulla.


Paineilmaporakone.

Vedennosto tapahtuu siten, että
erikoiset pumput nostavat veden joko
jaksoittain säiliöstä säiliöön tai suoraan
pohjakuopasta maan pinnalle. Valaistuksena
käytetään paitsi sähköä avoliekkisiä
öljy- tai rasvalamppuja, kivihiilikaivoksissa
on kuitenkin käytettävä n. s. Davyn
varmuuslamppuja. — Suomessa louhitaan
malmia nyk. vain Outokummussa, kun
sensijaan Pitkänrannan, Välimäen,
Kulonsuonmäen, Orijärven y. m. k:t ovat
käyttämättöminä tai vain vähäisessä
käynnissä. Louhintaa harjoitetaan myös
Paraisten ja Lohjan kalkki-k:issa seka
pienemmissä Förbyn ja Ruskealan
kalkki-, Tuusniemen asbesti-, Otravaaran
ja Karhusaaren rikkikiisu- ja Nunnanlahden
(Juuassa) vuolukivikaivoksissa.



Kaivoskaasu, metaani l. suokaasu. —
Kaivoslamppu, Davyn varmuuslamppu
(ks. t.). — Kaivospölkky, propsi (ks. t.).
— Kaivosteollisuus, vuoriteollisuus
(ks. t.).

Kaivukone, höyrylapio (ks. t.).


Kajaani Pöilyvaaran näkötornista.

Kajaani, kaup. Oulun läänissä
Oulujärveen laskevan Kajaanin joen rannalla
Ämmäkosken partaalla. Kajaaninlinnan
rauniot; miesseminaari, 8-luokkainen
yhteislyseo. Vilkas kauppa- ja
puuteollisuuskaup.; 5,019 as. (1925). —K. sai
kaupunginoikeudet Pietari Brahen toimesta
1651. Sen linnaa alettiin rakentaa 1604.
varustuksia täydennettiin 1714, antautui
kunniakkaan piirityksen jälkeen 1716
venäläisille, jotka sen seur. v. räjähdyttivät.


Kajaaninlinnan rauniot.


Kajaani, Juhana Fredrik
(1815-87), virallinen nimi Cajan,
kirjailija ja pappi. Kirjoittanut ensimmäisen
suomenkielisen „Suomen historian"
(1839-40). [Cederberg, „Suomalaisuuden
merkkimiehiä" III (1917).]

Kajaanin lääni, laajemmassa
merkityksessä Kajaanin vapaaherrakunta
(ks. t.), suppeammassa nykyistä paljon
suurempi vanha Paltamon pitäjä.

Kajaanin maalaiskunta, kunta Oulun
läänissä Kajaanin ympäristössä, pääasiassa
sen eteläpuolella; 1,056,1 km2,
4,173 as. (1925).

Kajaanin Maanviljelysseura aloitti
toimintansa 1891 Oulun Läänin Talousseuran
paikallisyhdistyksenä, Kajaanin
Maalaisseurana; itsenäinen v:sta 1904.

Kajaanin Puutavara Osakeyhtiö
(engl. The Kajana Wood C:o Ltd),
Kajaanissa, per. 1907, osakepääoma 20 milj.,
työväkeä n. 800. Omistaa sulfiittiselluloosatehtaan,
paperitehtaan, puuhiomon, sahan, tiilitehtaan,
puusepäntehtaan, konepajan sekä höyry- ja
vesivoimalaitokset.

Kajaanin vapaaherrakunta,
Kristiina-kuningattaren läänityksellä Pietari
Brahelle 1650 per. vapaaherrakunta, johon
kuului Kajaaninlinna sekä Paltamon,
Kuopion ja Iisalmen pitäjät sekä v:sta
1652 Saloisten pitäjä ja Pielisten
pogosta. Perustettu Kaarle XI:n aikana.

Kajakki (grönl.), eskimomiesten vene,
jonka hylkeennahkalla peitetty runko on
tehty puu- ja luukappaleista.

Kajander [-ja'-], Kalle
(s. 1862), kirjailija, maanviljelijänä
kotipitäjässään Hausjärvellä. Kirj. realistisia
kansanelämänkuvauksia: ,,Kun talonpojasta tuli
herra" (1897), „Kunnanmiehiä" (1899), „Pahkakuppi
y. m. kertomuksia", „Yhden ainoan kerran"
ja matkakuvauksia kotimaasta. [Tarkiainen
(Valvoja 1912).]


Kalle Kajander.


Kajanus [-jā'-] Robert (s. 1856),
säveltäjä ja kapellimestari, Yliopiston
musiikinopettaja v:sta 1897. Perusti 1882
Helsingin Orkesteriyhdistyksen (sittemmin
Filharmoninen Seura, ks. t.), tullen sen
orkesterin johtajaksi. V. 1885 K. perusti
orkesterinsa yhteyteen orkesterikoulun ja
1888 .sinfoniakuoron. K. ensimmäisenä alkoi
orkesterisävellyksissänsä käsitellä supisuom.,
eritoten Kalevalan aiheita („Aino",
,,Kullervo"-surumarssi), jota paitsi hän
uudenaikaisella tavalla käsitteli suom.
kansansävelmiä orkesterirapsodioissaan.
Hänen kuorolauluistaan tunnetuimmat ovat
„Sotamarssi" ja „Nouskaa, aatteet".


R. Kajanus,




Kajava, kalalokki. ks. Lokit.

Kajava, Yrjö (s. 1884), suom.
lääkäri ja antropologi, anatomian prof.
Helsingin Yliopistossa v:sta 1924. Teoksia:
„Ihmisen anatomia", „Kotieläintemme anatomia".

Kajeputöljy, Kaakkois-Aasiassa ja
Koillis-Austraaliassa kasvavien
Melaleuca-lajien lehdistä ja hedelmistä saatu
kanvertin- ja rosmariininhajuinen öljy.

Kaji (ransk.), rantalaituri.

Kajik, kaiikki (ks. t.).

Kajukki (ven.), suurehko lastialus
Pohjois-Venäjän ja Siperian joilla,

Kajuutanvahti, kauppalaivassa poika,
joka kajuutassa palvelee päällystöä. —
Kajuutta (holl.), kauppa-aluksen perässä
oleva päällystölle ja matkustajille varattu
huone.

Kakadut (Cacatuinœ),
papukaijaryhmä; nokka paksu, yläleuan kärki
kohtisuoraan alaskääntynyt, päälaella
höyhentupsu. Elävät Austraaliassa ja
lähisaarilla, Inka-k. (Cacatua
Leadbeateri), valkoisen- ja
ruusunpunaisenkirjava, korppi-k.
(Calyptorhynchus banksi), 75 cm pitkä,
kiiltävän musta, kääpiö-k.
(Nasiterna pygmæea), varpusen kokoinen,
ruohonvihreä.


Inkakakadu.


Kakeksia (kreik.), eräitä pitkällisiä
tauteja seuraava ruumiin näivettyminen
ja kuihtuminen.

Kakemono (jap.), pystysuora jap.
maalaus, tehty silkille tai paperille ja
kääritty rullalle, jonka molemmissa päissä
puupuikot.

Kaki, khaki (ks. t.).

Kakkuhunaja, hunaja, joka viedään
kauppaan mehiläisten rakentamissa
uusissa, vaikeissa kakuissa.

Kakkulat ks. Valjaat.

Kako . . . (kreik.), yhdyssanoissa = paha, huono.

Kakodyyli (kreik.), arsenikkidimetyyli,
As2(CH3)4, pahanhajuinen, väritön, veteen
liukenematon neste. K.-hapon
natriumsuolaa käytetään lääkkeenä (ihonalaisiin
ruiskutuksiin).

Kakofonia (kreik.), epäsointuinen
soitto tai laulu.

Kakola, miesten keskusvankila
(kuritushuone) Turussa, valmistui 1853;
vanginvartijakoulu, per. 1880.


Kakola.


Kaksihakkuinen metsä, metsikkömuoto,
jossa verraten nuorella iällä
toimitetaan vahvanlainen hakkuu;
harvenneeseen metsään ilmaantuu silloin
runsaasti nuorennosta. Vasta nuorennoksen
tultua hakkuukelpoiseksi toimitetaan
lopullinen nuorennushakkaus.

Kaksi-ikäinen metsä, metsikkömuoto.
jossa päämetsän seassa kasvaa harvakseltaan
jättöpuita tai päämetsän varjossa
(toista puulajia olevaa) alimetsää. vrt.
Alimetsä.

Kaksijakoviljelys, viljelystapa, jossa
pelto on jaettu kahteen lohkoon, joista
tavallisesti toinen en kesantona, toinen
viljan kasvussa tai toisinaan toinen
syysviljan toinen kevätviljan kasvussa. vrt.
Peltoviljelysjärjestelmät.

Kaksikamarijärjestelmä, sellainen
kansaneduskunnan järjestysmuoto, että
eduskunnan muodostaa kaksi toisistaan
riippumatonta osastoa, kamaria.

Kaksikko, duaali (ks. t.).

Kaksikotinen, dioikinen
l. dieesinen, on sellainen kasvi,
jonka kukat ovat yksineuvoisia ja hede-
ja emikukat eri yksilöissä, esim. pajut.

Kaksikylkinen, bilateraalinen (ks. t.).

Kaksimetallikanta, bimetallismi,
sellainen rahaolojen järjestys, että sekä
kulta että hopea ovat täysin laillisia
maksuvälineitä ja että niiden välinen
arvosuhde on rahalaissa määrätty.



Kaksinaisvakuutus, saman esineen
tai edun vakuuttaminen useissa eri
vakuutuslaitoksissa saman vaaran
aiheuttamien vahinkojen varalta siten,
että vakuutussummaan yhteenlaskettu määrä
on suurempi kuin vakuutetun esineen
tai edun arvo. K. ei yleensä ole sallittua.

Kaksineuvoisuus, hermafroditismi,
sekä uros- että naaraspuolisten
sukupuolielinten esiintyminen samassa
yksilössä. K. on yleistä kasveissa ja
alemmissa eläimissä. Eräillä eläimillä,
esim. etanalla, syntyvät siittiöt ja
munasolut samassa rauhasessa, toisissa
tapauksissa taas ovat munasarjat ja
siittiörauhaset täysin erillään toisistaan;
usein kaksineuvoiset eläimet hedelmöittävät
toinen toisensa ja itsesiitoksen
ehkäisemiseksi on eri keinoja. — Ihmisellä
on todellinen k. harvinaista,
molemmanlaisia sukusoluja ei muodostu koskaan;
yleisempää on vale-k., jolloin on vain
yhdenlaiset sukurauhaset, mutta ulkoiset
sukupuolielimet ovat eräänlaisia
miespuolisten ja naispuolisten sukuelinten
välimuotoja, tai muistuttavat enemmän
toista sukupuolta, kuin miksi yksilö
sisäisten sukupuolielintensä nojalla on
luettava. — Kasvit. Samassa kukassa on
sekä hede- että emilehtiä.

Kaksinkertainen kontrapunkti, mus.,
moniääninen sävellystapa, jossa kaksi
melodista ääntä soveltuu toisiansa
säestämään, riippumatta siitä, kumpi niistä
tulee ylä-, kumpi alaääneksi.

Kaksinkertainen verotus, saman
verosubjektin verottaminen samasta
tulosta, omaisuudesta tai muusta,
vero-objektista samalta verotuskaudelta tai
muuten samalla perusteella kahdesti.
Jompikumpi verotuksista on laiton ja
voidaan saada kumotuksi.

Kaksinnaiminen, rikos, kun nainut
mies menee avioliittoon naimattoman
naisen kanssa tai naitu nainen
naimattoman miehen kanssa (yksipuolinen k.)
tai kun mies ja nainen, jotka kumpikin
ovat naimisissa, menevät keskenään
naimisiin (Rikoslaki 19:4 ja 5).

Kaksinnusväki (ruots. dubblering),
oli nimeltään se lisäsotaväki, joka
Suomessa suuren pohjan sodan alkaessa
asetettiin vakinaisen ruotuväen ja jo ennen
otettujen kölmikasrykmenttien lisäksi
siten, että käskettiin asettaa uusi
kertaus jaettua väkeä.

Kaksintaistelu, kahden henkilön
välinen, joko tavanomaisten tai sovittujen
sääntöjen mukaan tapahtuva aseellinen
taistelu. Suomen oikeuden mukaan on
k. rikos, josta kuitenkin rangaistaan
paljoa lievemmin kuin tavallisesta
taposta tai pahoinpitelystä. Jos taistelu
tapahtuu ilman sekundantteja,
k:n valvojia, tai jos jompikumpi
taistelijoista tahallaan poikkeaa
noudatettavista säännöistä ja siten
aikaansaa vastustajalleen vamman tahi
surmaa hänet, rangaistaan syyllistä
pahoinpitelystä, taposta tai murhasta.
K.-vaatimuksen perillevieminen, jos k.
tapahtuu, eikä vaatimuksen perilleviejä
ole koettanut vakaasti k:ua estää, on
rangaistava teko. Sen sijaan
sekundantit, todistajat ja lääkärit,
joita k:ssa käytetään, ovat rangaistuksesta
vapaat (Rikoslaki 23:1-3). — N. s.
amerikkalainen k. (ks. t.) ei ole k:ua
rikosoikeudellisessa merkityksessä.

Kaksisiipiset (Diptera),
hyönteislahko, jonka lajeilla vain etusiivet
kalvomaisia lentimiä, takasiivet surkastuneet
pieniksi nuijamaisiksi väristimiksi.
Suuosat pistävät ja imevät tai vain imevät.
Muodonvaihdos täydellinen. Toukat jalattomia.
Kolme pääryhmää: sääsket (Nematocera),
kärpäset (Brachycera),
täikärpäset (Pupipara).

Kaksisirkkaiset (Dicotyledoneœ),
koppisiemenisten kasvien toinen suuri
ryhmä. Itävät kahdella sirkkalehdellä.
Juuri useimmiten pääjuuri, lehdet
haarasuoniset, johtojänteet avonaiset,
kukissa tavallisesti pohjalukuna 5.

Kaksitahokas, diedri (ks. t.).

Kaksitaso, lentokone, jolla kaksi
kannatustasoa.

Kaksiviivainen. Mus. 1. K.
oktaaviala lasketaan naisäänen korkeammasta
c-sävelestä ylöspäin seuraavaan
h-säveleen asti. — 2. K. c, d, e,
j. n. e.: sävel, joka kuuluu k:een oktaavialaan.
vrt. Oktaavi.

Kaksivuotinen kasvi, siemenet itävät
keväällä, seuraavan vuoden kesänä kasvi
kukkii, kantaa hedelmiä ja kuolee.

Kaksiääninen, mus., soitto tahi laulu,
johon ottaa osaa, paitsi mahdollista
säestystä, ainoastaan kaksi ääntä.

Kakskerta, kunta Turun ja Porin
läänissä, Turun edustalla. Siihen
kuuluvat Satavan ja Kakskerran saaret;
31,2 km2, 605 as, (1925).

Kaksois-b, mus., ♭♭, merkki, joka
ilmaisee, että ♭-merkin jo alentama
säveltaso vieläkin tilapäisesti siirtyy 1/2
askelta alemmaksi.

Kaksoiset, tähtit. 1. Eläinradan 3:s
merkki -||- . — 2. Pohj. taivaanpallopuoliskolla
linnunradan ympärillä sijaitseva, tähtikuvio,
jonka nimen ovat aiheuttaneet sen päätähdet
α (Kastor) ja β (Polluks).



Kaksoiskappale, alkuperäisen
asiakirjan toinen kappale. Konkurssissa
sekä veto- ja valitusasioissa hovioikeuteen
ja asioissa Korkeimpaan Oikeuteen
jatkettaessa on asiakirjat kaksoiskappaleina
annettava oikeuteen.

Kaksoiskovera, kappale (linssi), jonka
molemmat vastakkaiset rajapinnat ovat koverat.

Kaksoiskuoro, mus., kahteen ryhmään
jakautuva kuoro. Sävellyksessä ryhmät
esiintyvät milloin vuoroittain, milloin
yhtyen huipentaviin yhteissointeihin.

Kaksoiskupera, kappale (linssi), jonka
molemmat vastakkaiset rajapinnat ovat kuperat.

Kaksoismonarkia, Itävalta-Unkari
1867-1918.

Kaksoisote, mus., kahden tai
useamman sävelen yhtaikaa soittaminen
jousisoittimella.

Kaksoispesä, mehiläispesä, jossa asuu
kaksi mehiläisyhteiskuntaa rinnan,
väliseinän toisistaan erottamina.

Kaksoispiste l. koolon, välimerkki
(:), jota käytetään suoran kertomalauseen edessä,
kun johtava lause käy edellä, sanojen ja lauseiden
edessä, jotka sisältävät jakoja, esimerkkejä,
luetteloita, todisteita ja selityksiä, sanoja
lyhenneltäessä jättämällä kirjaimia pois sanan
sisästä j. n. e. sekä kirjaimien, numeroiden,
pykälämerkkien y. m. jäljessä, kun niiden
jälkeen lisätään päätteitä.

Kaksoispohja, n. 800 mm laivan
ulkopohjan sisäpuolella oleva pohja, jonka
tarkoituksena on lisätä laivan turvallisuutta
sekä muodostaa veslpainolasti- tai
polttoöljysäiliöitä.

Kaksoisristi, mus., X, merkki, joka
ilmaisee, että ♯-merkin jo ylentämä säveltaso
vieläkin tilapäisesti siirtyy 1/2 askelta ylemmäksi.

Kaksoissuhde, matem., kahden suhteen
AC
suhde,esim. — : —, tärkeä käsite geometriassa,
BD

Kaksoissuola, kahden suolan yhdistys,
esim. aluna.

Kaksoistajunta, kaksinaistajunta,
kaksinaisminä, kaksi samassa ihmisessä
ilmenevää, toisistaan tietämätöntä henkistä
tilaa, Tämä ilmiö havaitaan toisinaan
hysteerisissä sairaissa sekä henkilöissä,
joita on usein hypnotisoitu.

Kaksoistähdet, tähtiä, jotka ovat
hyvin lähellä toisiaan taivaanpallolla. Osa
näistä on näennäisiä l. optillisia
k:ia (maasta katsoen miltei samalla
tähtäysviivalla, mutta aivan eri
etäisyydellä), osa, varsinaiset l.
fyysilliset k. kuuluvat yhteen,
liikkuvat yhteisen painopisteensä ympäri.
K:n järjestelmällisen tutkimisen aloitti
W. Herschel n. 1780. Nyk. niitä
tunnetaan n. 20,000, joista suurin osa
lienee varsinaisia k:ia. Osan näistä voi
erottaa teleskoopilla, osan ainoastaan
spektrianalyyttisesti ja interferenssi-ilmiön
avulla. K:ia ovat myös vaihtovaloiset
n. s. Algol-tähdet, joiden toinen
komponentti, heikkovaloinen tai pimeä, peittää
ajoittain toista. Useille k:lle on voitu
havainnoista laskea radat ja kiertoajat.

Kaksoisvartio, sot., parivartio (ks. t.).

Kaksoisääntiö, diftongi (ks. t.).

Kaktuskasvit (Cactaceœ),
kaksisirkkaisheimo, yli 1,500 eri lajia Amerikan
kuivilla ylätasangoilla. Lehdet ovat muuttuneet
piikeiksi tai ovat ne pieniä ja pian varisevia (vain
Peireskialla ja eräillä Opuntia-lajeilla
lehdet paksuja, säilyviä). Varret meheviä, vihreitä,
yhteyttäviä, vaihtelevanmuotoisia: liereitä, litteitä,
särmikkäitä, uurteisia, pylväsmäisiä, pallomaisia,
haaraisia, haarattomia j. n. e. Kukat us. lajeilla
suuria, usein helakanvärisiä; hedelmä marja.
Useita lajeja viljellään huonekasveina, moniaita
villiintynyt Välimeren maihin. Suvuista mainittakoon
Cereus, Echinocactus, Epiphyllum, Rhipsalis,
Mamillaria, Phyllocactus.


Kaktusaroa
Etelä-Kaliforniassa.


Kaktuksen („yön
kuningattaren" kukka.





Kaktusviikuna, viikunakaktuksen
(Opuntia ficus indica), iso,
viikunanmuotoinen, vihreäpintamen, punamaitoinen,
imelä, syötävä marja; käytetään myös
viinan valmistukseen.

Kakuminaali (lat.), konsonantti, jota
äännettäessä kielen kärki koskettaa
kovaa kitalakea.

Kala. Tähtit. Eteläinen K. (Piscis
austrinus), tähtikuvio etel. taivaalla,
etelään Vesimiehestä, sisältää yhden 1:sen
luokan tähden (α, Fomalhaut). vrt. Kalat.

Kala-astia on, jos siinä pidetään
kaupan maassa suolattua kalatavaraa,
voimassa olevan kalastussäännön mukaan
oleva siisti, lujavanteinen, vahva ja
tiivis, kuivasta puusta tehty. Sen tulee
vetää 120, 60, 30, 15 tai 8 litraa, olla
varustettu asianomaisella, astian
tilavuutta osoittavalla kruunausleimalla sekä
tulee siinä myös olla poltettuna tai
leimattuna suolaajan (rekisteröity)
kalamerkki, sen kunnan nimi, missä hän
asuu, ja suolauksen vuosiluku. Nämä
määräykset eivät koske maustettuja
kaloja sisältäviä astioita.

Kála-ázar (hindustani, = ,,musta
tauti"), troopillinen tauti
(Etelä-Aasiassa, Välimeren maissa), jonka
aiheuttaa Leishmania Donovani-niminen
mikrobi, jonka levittäjiä lienevät
syöpäläiset. Tauti alkaa kuumeella, perna
ja maksa paisuvat, anemiaa ilmenee, iho
tummuu, potilas laihtuu. Kuolevaisuus
yli 90 % (suurin osa punatautiin).
Lääkkeenä on käytetty salvarsaania,

Kalabaliikki (turk.), mellakka.
Benderin k:ssa 1713 turkkilaiset ottivat
Kaarle XII:n vangiksi kovan kahakan jälkeen.

Kalabar, Calabar, kaup. Etelä-Nigeriassa,
britt. Länsi-Afrikassa, siinä missä K.-joki laskee
K.-lahteen; palmuöljyn, norsunluun y. m. vientiä.
14,000 as. — Kalabarpapu, Länsi-Afrikassa
kasvavan hernekasvin Physostigma venenosumin
myrkylliset siemenet, joita alkuasukkaat käyttävät
nuolimyrkyn valmistukseen. K:t sisältävät m. m.
fysostigmiini- ja kalabariini-nimisiä
kasvialkaloideja, joita käytetään lääkkeiksi.
— Kalabarrannikko, Kamerun-vuoren ja Nigerin
suun välinen rannikkoalue.

Kalabreesi, kalabrialainen; sikäläisten
paimenten ja rosvojen käyttämä leveälierinen
suippohattu, tullut käytäntöön taiteilijoiden
kesken.

Kalabria, Italian lounainen
niemimaa, maakunta; vuorista, metsäistä,
maanjäristyksiä usein.

Kalaguano, kalansuolaamoiden
jätteistä jauhettu lannoitusaine,

Kalahari, suuri aro- ja erämaa-alue
Etelä-Afrikassa; harvaan asuttu:
betšuaaneja, hottentotteja, bušmanneja,
vähän buureja. Eläimistö viime aikoina
vähentynyt suuresti, sirahvit ja strutsit
melkein sukupuuttoon hävitetyt;
antilooppeja vielä runsaasti.

Kalainen l. Kalaisten kaupunki,
Uudenkaupungin ent. nimi. vrt. Kaland.

Kalajauhot valmistetaan tavallisesti
vähempiarvoisista merikaloista, kuten
turskasta ja sillistä. Käytetään
eläinravintona, parhaimpia valmisteita
ihmisravintonakin, huonoimpia lannoitusaineena.

Kalajoen käräjät, 1838-39, käräjät,
joilla us. kymmeniä heränneitä tuomittiin
sakkoihin seurojen pidossta ja niissä käymisestä.

Kalajoki, joki Keski-Pohjanmaalla,
alkaa Reisjärvestä, 110 km pitkä;
lisäjoki vasemmalta Sievinjoki, Perattu
1903-10; useita koskia.

Kalajoki, kunta Oulun läänin
eteläosassa Kalajoen suupuolen ympärillä;
485,6 km2, 6,811 as. (1925).

Kalakauppa. Ennen maailmansotaa
suuntautui kalatuotteidemme vienti
suurimmaksi osaksi Venäjälle ja tärkeimmät
vientikalamme olivat silakka, lohi,
siika ja kuore. Maailmansodan aikana
pysähtyi ulkomainen k., eikä sitä vielä
ole saatu entiselleen. Vv. 1922-25 oli
vientimme 1-2 milj. kg ja tuontimme
7-8 milj. kg. — Kalan myynnistä on
erältä säädöksiä voimassa. Osa näistä
koskee kala-astiaa (ks. t.). Kokonaan on
kielletty myymästä 35 cm lyhyempiä
merilohia, taimenia ja kuhia, 30 cm
lyhyempiä nieriäisiä ja lahnoja, 25 cm
lyhyempiä järvilohia (rautuja),
harjuksia, siikoja ja säynäitä. Sitäpaitsi on
kielletty pitämästä kaupaksi lohia,
siikoja, kuhia ja rapuja tuoreina
niiden rauhoitusaikana, paitsi sellaista
lohta, joka ei ole kutupukuinen.
Mahdolliset laillisesti hankitut varastot saa
myydä seitsemän ensimmäisen päivän
kuluessa rauhoitusajan alusta lukien.
Kalansuolaajan tulee rekisteröityttää
kalamerkkinsä maalla kruununnimismiehellä,
kaupungissa maistraatissa.

Kalakonservi ks. Kalankäsittely.
— Kalakouru, kalatie (ks. t.). —
Kalakukko, taikinakuoreen valmistettu
iso piirakka, jonka täytteenä on kaloja,
perunoita ja rasvaa. — Kalalammikko,
keinotekoinen lammikko, jossa kaloja
kasvatetaan, vrt. Lammikkoviljelys.
— Kalaliima, iktyokolli,
liima-aine, jota saadaan muutamien kalalajien,
etenkin sampien uimarakoista, us. kaupassa
syndetikonin nimellä. Tämä on monesti
pelkkää sakeaa liimaliuosta, mihin on
lisätty etikkaa sen pysyttämiseksi juoksevana.



Kalaliskot (Ichtyosauria), trias-,
jura- ja liitukauden merissä eläneitä kalamaisia
liskoja, joilla oli evämäiset raajat, vaakasuora
pyrstöevä ja korkea selkäevä. 1-10 m pitkiä,
söivät kaloja ja mustekaloja.


Kalalisko.


Kalalokki ks. Lokit

Kalamiitti (Calamites) ks. Calamariales.

Kaland, Vehmaan ja Uudenkirkon
rannikkoseutu Varsinals-Suomessa. vrt.
Kalainen.

Kalanistutus. Istutukseen käytetään
joko täyskasvuisia kutukykyisiä
yksilöitä, kalanpoikasia tai hedelmöitettyä
mätiä, vastasyntyneitä tai kesänvanhoja
poikasia. Nämä kasvatetaan erikoisissa
kalanviljelyslaitoksissa. Eniten
istutetaan lohta, siikaa, muikkua, lahnaa,
suutaria ja kuhaa. — Jos jotain
arvokasta uutta kalalajia on istutettu
vesistöön, on tämä kala lain mukaan
pyynniltä kokonaan rauhoitettu 6 v:n ajan.

Kalanjäädyttämö, laitos, jossa tuore
kala jäädytetään pitempiaikaista
säilyttämistä tai kuljettamista varten.
Suomessa on k:ja Turussa isompi sekä
pienempiä Helsingissä, Vaasassa ja Porvoossa.

Kalankuljetus. Elävinä voidaan
sitkeähenkisiä kaloja, kuten ankeriaita,
ruutanoita ja suutareita tuntikausia kuljettaa
kosteassa pakkauksessa. Millin kuljetus voi
tapahtua yksinomaan vesiteitse, viedään
huomattaviakin kalamääriä veneissä, joissa
osa on erotettu sumpuksi. Maamatkoilla vaatii
elävien kalojen kuljetus runsaasti vettä
sisältäviä kuljetusastioita, joissa (ks.
kuvaa 2) vesi astian läikkyessä hapettuu.
Tämän lisäksi voidaan vettä hapettaa ilmaa
siihen pumppuamalla tai uutta vettä kaatamalla.
Kuumana aikana lisätään veteen ajoittain
jääpalalla, — Suurkaupassa eläviä kaloja
kuljetetaan erikoisesti sisustetuissa
rautatievaunuissa. Kuollut kala kuljetetaan
jäässä tai jäädytettynä.
Elävän kalanmädin kuljetus tapahtuu
yksinomaan kalanviljelystarkoituksessa.
Kutukaloista lypsettyä mätiä ja maitia
voidaan joko sellaisenaan (kumpikin laji
erikseen) kuivissa lasipulloissa kuljettaa
vuorokaudenkin kestäviä matkoja,
jolloin mäti keinohedelmöitetään vasta
perille saavuttua; itse pyyntipaikalla
hedelmöitetty mäti kuljetetaan
levitettynä puukehyksien väliin pingoitetuille
liinakankaisille asettimille. Samalla
tavalla kuljetetaan silmäpisteasteeseen
haudottu mäti. Sellaisten kalojen, kuten
kuhan ja hauen mäti, joka on takertuvaa,
kuljetetaan havunoksille hedelmöitettynä
vesiastioissa.


Kuva 1. Mädinkuljetuslaatikko.


Kuva 2. Kalankuljetustynnyri.


Kalankäsittely, kalatuotteiden
saattaminen säilytyskelpoiseen tilaan,
säilykkeiksi (konserveiksi). K:yyn
kuuluvat kuivaus, suolaus, savustus,
sokerisuolaus, maustaminen, marineeraus
ja öljyynpano. Kuivaus suoritetaan
useimmiten lyhytaikaisen suolassaolon
jälkeen ulkoilmassa. Ainoastaan
vähärasvaisia kaloja, kuten turskia ja haukia
voidaan täten kuivata. Savustus on
useimmin lämmintä, harvoin (lohella)
kylmää savustusta. Se toimitetaan
erikoisissa savustusuuneissa, mutta
voidaan kotioloissa toimittaa
padassakin olkien tai katajan lastujen savussa.
Savustamiseen käytetään mieluimmin
tuoreenlaista leppäpuuta ja katajaa,
havupuu ei kelpaa. Suolauksessa
käytetään useita eri tapoja, joista
tavaran laatu suuresti riippuu. Hyvä
tavara vaatii erikoista tarkkuutta
kalan valinnassa, perkauksessa, suolan
laadun ja määrän käytössä,
astioimisessa, astiain rakenteessa ja
suolakalan säilyttämisessä. Sokerisuolaus on
omiansa tekemään käsiteltävän kalan
pehmeälihaiseksi. Maustaminen on
oikeastaan maustettua sokerisuolausta.
Menettelytavat vaihtelevat suolan,
sokerin ja erilaisten mausteiden laatuun ja
suhteelliseen määrään nähden.
Marineeraus ja öljyynpano
ovat monimutkaisempia; niissä kalojen sekä
keittäminen että savustus tulevat kysymykseen.



Kalanluu, valaan hetulain kauppanimitys.

Kalanmaksaöljy valmistetaan eräiden
turskalajien maksasta, käytetään
vahvistavana yleislääkkeenä, eritoten
riisitaudin sekä tuberkuloosin hoidossa;
sisältää runsaasti A-vitamiineja.

Kalanmäti, kalojen runsaslukuiset
sukusolut, kehittyy naaraan mätipusseissa.
Täysin kypsänä k. poistuu kutuaikana
naaraasta ja hedelmöittyy paikalla koiraan
laskemasta maidista. Kalanviljelystarkoituksessa
ihminen toimittaa hedelmöittämisen (n. s.
keinohedelmöittämisen) sekoittamalla täysin
kypsää mätiä ja maitia sulalla sileäpintaisessa
astiassa, johon sitten kaadetaan vettä ainakin
saman verran kuin astiassa on k:ia. Jonkun minuutin
kuluttua vesi vaihdetaan useampaan kertaan, kunnes
huuhdevesi on aivan kirkasta. Hedelmöitetty mäti


Hauenmädin lypsyä.

on nyt valmis siirrettäväksi hautomakoneisiin
tai istutettavaksi suoraan luonnonvesiin.
Hautomakoneissa pidetään mäti alati virtaavassa
tai ainakin säännöllisesti uusiutuvassa vedessä,
kunnes kalanpoikaset ovat kuoriutuneet.
Lohenmädin haudontaan käytetään tavallisesti
1-2 metrin pituisia puukaukaloita (kuva 1),


Kuva 1. Hautomakaukalo.

joiden pohjalla mäti ohuena kerroksena lepää
suunnikkaanmuotoisiin kehyksiin pingoitetulla
metallilankaverkolla. Vesivirta, 3-5 l
minuutissa, kulkee kaukalon pituussuunnassa.
Yhdessä tällaisessa koneessa voidaan
hautoa n. 10,000-20,000 lohen mätimunaa. Siian
ja muikun mätiä haudotetaan meillä yksinomaan
n. s. Zugin l. Weissin itsepuhdistavissa
lasisuppiloissa (kuva 2), joissa alhaalta


Kuva 2. Zugin hautomasuppilo.
a veden tuloputki, b hana,
c suppilo, d väliseinä,
e lähtöputki, f keräyslaatikko.

tuleva vesivirta pitää mädin alituisessa
liikkeessä kuljettaen mukanaan yli laidan
kuolleet mätimunat, joiden ominaispaino on
pienempi kuin elävien. Tällaisessa koneessa,
jossa virtaus on n. 4 l minuutissa,
haudotaan 1-2 l siian tai muikun mätiä l.
30,000-60,000 mätimunaa. Hauen ja
kuhan mäti hedelmöitetään ensin
havunoksille, jotka pannaan kummastakin
päästään metallilankaverkolla
varustettuun puulaatikkoon, mikä ankkuroidaan
järveen tai jokeen puhtaaseen veteen. —
Haudonta-ajan pituus riippuu veden
lämmöstä. Lohikalojen, siian ja muikun
mädin haudonta kestää meillä syksystä
kevääseen, n. 7 kuukautta, hauen ja kuhan
vain muutamia päiviä. — Syyskutuisten
kalojen mäti on meillä haudottava lämmitettävissä
hautomoissa.

Kalannahka, eräiden haikalojen ja
rauskujen nahka, jota parkittuna ja
värjättynä käytetään korutavaroiden
valmistukseen. Ennen käytettiin
hainnahkaa terävien suomujensa vuoksi
puun kiilloittamiseen.

Kalanrasva, kalantraani,
kalaguanoa valmistettaessa saatu traani
(ks. t.).

Kalanrauhoitus, kalakannan
säilymistä ja lisäämistä tarkoittava
lainsäädännöllinen kalavesien hoitokeino.
K. on pääasiallisesti aika-, alue-
ja ikäpolvi- tai pyydysrauhoitusta.
Aikarauhoitus estää määräajaksi joko kaiken
tai erikoisten lajien kalastamisen. Aluerauhoitus
kieltää kalastamisen kokonaan tai määräajaksi
rajoitetulla vesialueella, rauhoituspiirissä
tai muualla. Ikäpolvirauhoitus tahtoo
suojata pienet ja keskenkasvuiset kalat
osittain kieltämällä määrättyä kokoa
pienempien kalojen pyynnin tai kauppaamisen,
osittain määräämällä sallittujen pyydyksien
laadun, varsinkin havaspyydyksien tiheyden.
Pyydysrauhoitus kieltää kokonaan tai määräajaksi
erikoisen pyyntitavan käytön. — K:n vaikutus
on useasti kuitenkin kaksinainen.
Aluerauhoitus voi valikoimatta rauhoittaa
kaikki kalat, hyvät ja huonot. Erikoisten
pyydysten kielto ja niiden harvoiksi
tekeminen rauhoittaa monet vähempiarvoisetkin
kalalajit, jotka olisivat kalavedestä



hävitettävät. Harvat pyydykset hävittävät
kookasta rotua ja säästävät pienikasvuista
j. n. e. — Kalastussäännösämme on suuri
joukko k:ta koskevia määräyksiä.
Seuraavat kalalajit ovat alempana
mainittuina aikoina rauhoitettuja: lohi
kaikissa vesissä paitsi Laatokassa ja
meressä syyskuun alusta huhtikuun
loppuun, kuitenkin siten, että onkiminen on
sallittu syyskuun 15 päivään; siika
lokakuun alusta marraskuun loppuun,
jona aikanakin sitä kuitenkin saa
pyytää Laatokasta sekä erikoisella luvalla
myöskin muista järvistä; kuha koko
kesäkuun. — Maatalousministeriö on
oikeutettu rajoittamaan ja määräajaksi
kokonaankin kieltämään muikkukalastuksen
järvissä, joissa muikkukanta on
uhkaavasti heikointunut.

Kalanteri (ransk.), kankaan tai
paperin kiilloitukseen tai kuvioimiseen
käytetty kone. Rulla-k:ssa tapahtuu
kiilloitus monen valssiparin välissä
pääasiallisesti puristuksesta, hankaus-k:ssa
nopeamin pyörivän valssin hankauksesta,
Kuvio- l. gofreeraus-k:ssa painaa
kuvioille kaiverrettu metallivalssi
(patriisivalssi) kankaaseen tai paperiin
kuviot paperivalssia (matriisivalssia)
vastaan puristaen. vrt. Paperi.


Kalanteri.


Kalanviljelys käsittää sekä
kalanmädin haudonnan että lammikkoviljelyksen
(ks. t.). V. 1925 toimi maassamme
16 k.-laitosta, joissa yhteensä
kasvatettiin n. 3 milj. kalanpoikasta.

Kalaporras, kalatie (ks. t.).

Kalasaarento l. Kalastajasaarento,
vain kapealla kannaksella mantereeseen
liittynyt niemimaa Muurmannin rannikolla,
Petsamonvuonon itäpuolella, 48 km pitkä,
25 km leveä. Väestön enemmistö suomalaisia.
Kalastus ainoa elinkeino. Länsiosa liitettiin
Tarton rauhassa Suomeen.

Kalastajakoulu. Sisävesi-k. on v:sta
1901 toiminut Evon kalastuskoeaseman
yhteydessä. Suomenk. meri-k. perustettiin
1922 Virolahden, ruotsink. Pernajan l.
Itä-Uudenmaan kansanopiston yhteyteen.

Kalastajatorppa ks. Kalastustorppa.

Kalastuksenneuvoja ks. Kalatalousneuvoja.

Kalastus, elinkeinoista vanhimpia, on
meri-, järvi- tai joki-k:ta.
Meri-k. on näistä suurenmoisin ja tuottavin.
Silli ja turska ovat sen tärkeimmät tuotteet.
Joki-k:ista ovat lohen ja sammen k:t
tärkeimmät. Järvi-k. on suureksi osaksi
lahnan- ja lohensukuisten kalojen k:ta.
— Itämeren, Suomen- ja Pohjanlahden
sekä sisävesiemme k:n tuotteet ovat
suurimmaksi osaksi samat. Tärkein
kalastustuotteemme on silakka l. haili,
jonka pyyntiä verkolla, isollarysällä,
nuotalla ja ajoverkolla harjoitetaan
pitkin koko merenrannikkoamme kaikkina
vuodenaikoina. Silakan saalis on keskimäärin
10-14 milj. kg, kilohailin saalis, jota
pyydetään vain Suomenlahden länsiosassa,
on eri vuosina varsin vaihteleva.
Varsinaisista merikaloista pyydetään
meillä turskaa, kampelaa ja simppua.
Sisäsaaristossa ja meren lahdissa
kohdistuu k. samoihin kalalajeihin kuin
järvi- ja jokivesissäkin. — Varsinainen joki-k.
on pääasiallisesti merestä nousevan
merilohen, taimenen, siian ja nahkiaisen
k:ta, jotka meressäkin ovat, lukuunottamatta
viimemainittua, huomattavan pyynnin esineenä.
— Sisävesiemme taloudellisesti tärkeimpiä
kaloja ovat. muikku, siika, hauki, ahven,
lahna, kuha, made, säynäs, kuore, särki,
nieriäinen ja järvilohi. Sisävesi-k:mme on
melkein yksinomaan kotitarve-k:ta, ammattina
sitä harjoitetaan vain paikoitellen suurimmissa
järvissämme. Virallisen tilaston mukaan nousee
kalansaalis maassamme n. 20 milj. kg:aan v:ssa,
mutta lienee todellisuudessa n. 25-30 milj. kg.
— Kalastustuotteisiimme on luettava myöskin rapu,
jonka kuitenkin rutto v:n 1907 jälkeen on
hävittänyt suuresta osasta maatamme.
Pyydykset ja pyyntitavat. K.-tavat
voidaan jakaa isku-, pisto-, silmukka-,
saarto-, sulku- ja verkko-k:een.
Iskukalastusta (kolkka- l. nuija-k.)
harjoitetaan ohuilla, lumettomilla syysjäillä.
— Pisto-k:een luetaan atrain-,
koukku- ja ammuntapyynti. Atraimet ovat joko
pisto- tai lyöntiatraimia, joihin
viimemainittuihin voidaan lukea kalakirves.
Koukku, jonka teräpuoli on vä'ällä ja 
varsipuoli langan kiinnittämistä varten 
lehdellä tai silmuksella varustettu,




Kalakirves.


Polo.


Liippi.


Vela.


Pohjaonki.


Kierrenuotta.


Kuuritsa.

kiinnitetään kannatuslankaan, joka monasti
petokalan hampaitten varalta on lehty emälankaa
vahvemmaksi perukkeeksi. Vieheeksi sanotaan
sitä koukun kiintonaista osaa, joka
kiillollaan tai värillään houkuttelee kalaa.
Onkipyytöjä, joiden pääosia ovat onki
(= koukku), siima ja vapa, on monenlaisia:
matala-, syvä- (pohja-), perho-, talvionkia
j. n. e. Uistamiseksi sanotaan vieheellä
varustetun koukun soutamista. Itseottavia
koukkupyydyksiä ovat erilaiset polo- ja
vela- l. pitkäsiimapyydöt.
— Saarto-k:ta on haavi- ja
nuottapyynti. Haavia käytetään, paitsi
apuneuvona eräitä pyydyksiä kokiessa,
myöskin itsenäisenä kalastimena esim.
siian ja kuoreen pyynnissä virroissa.
Varretonta, nuoralla suoraan nostettavaa
haavia. liippiä, käytetään sisämaan järvillä
onkirisuilta l. turoilta kalastettaessa.
Nuottapyydyksistä kulteet ovat jonkun
m:n pituisia, tasaliinaisia virtanuottia,
joilla pyydetään lohia ja siikoja, vadat
pikkunuottia, joita kaksi tai kolme
henkeä kahlaten vetää pitkin tyvenvesien
rantoja ja poukamia. Niillä saadaan
paraastaan pientä kalaa. Kuuritsaa,
jalaksilla kulkevaa, kolmen miehen
vedettävää nuottaa käytetään meillä vain
maamme kaakkoisosissa, suuria on
havaspussi eli -povi, jolla myötävirtaan vetäen
pyydetään lohta ja siikaa. Kierrenuotat,
jotka ovat suuria, ovat siitä omituisia,
että povi, jos sellainen on olemassa, on
toisessa siulassa. Ne poiketaan yhdestä
veneestä renkaan muotoon, ja niillä
pyydetään paraastaan siikaa ja lohta.
Keskipoviset nuotat ovat kooltaan hyvin
vaihtelevia. Niitä vedetään sekä avoveden
aikana että talvella jään alla. Pintaan
noussutta muikkua pyydetään kesäisin
kohonuotalla, johon kannattimia on
pantu niin paljon, että pyydys pysyy
pinnalla. — Sulku-k:n välineet
voidaan tarkoituksensa mukaan jakaa
kahteen lajiin: vangitseviin osiin eli itse
pyydyksiin ja johtoaitoihin l. patoihin.
Erikoisia pyydyksiä ovat m. m. lanat
(suiput, ruonit, potkut), jotka asetetaan suu
vastavirtaan, katiskat (kierre- tai
hertta-katiskat), päreistä tai säleistä lyötyjä
aitauksia, joilla tyvenestä vedestä
pyydetään pääasiallisesti kutukalaa, merrat,
joita rakennusaineensa mukaan sanotaan
vitsa-, päre- tai rihmamerroiksi, sekä
rysät, joissa saattaa olla useampia
nieluja ja johdeaidat. Näistä suuret,
osaltaan yli 1,5 m:n korkuiset


Suippu.


Vitsamerta.


Patorysä.


Isorysä.


Herttakatiska.


Karsinapato.


Kirstupato.




meressä käytetyt ovat n. s. isorysiä.
Sulkukalastimiin johtavat seinät l. padot ovat
varsin monenlaisia, kivistä, risuista,
seipäistä, verkosta y. m. rakennettuja.
Siihen nähden, taittaako pato koko vai osan
joesta, sanotaan sitä poikki- tai
korva- l. rantapadoksi. Lohien ja siikojen
pyyntiä varten rakennetut sulkulaitteet ovat
karsina-, sarja- (t. lima-), koste-,
suoja- ja kirstupatoja sekä otavia ja
lohiarkkuja. Ensinmainitut ovat isoja,
suorakaiteenmuotoisia, jokiin lyötäviä
aitauksia, joihin yhden tai kahden portin
kautta yksi tai kaksi vartta johtaa kalat.
Sarja- tai limapadot ovat merroilla,
rysillä ja potkuilla kalastavia
lohi- ja siikapatoja. Koste- ja suojapadot
lyödään tyventöjen, s. o. kalojen
leposijojen aikaansaamiseksi virtavesiin;
edellisistä pyydetään joko kulteilla tai
padoilla, jälkimmäisistä verkoilla.
Useimmat tähän asti puheena olleista padoista
ovat n. s. jalkapatoja, s. o. sulkulaitteita,
jotka lepäävät pohjaan lyödyillä seipäillä
tai paaluilla. Kirstupadot, joissa
huomattavimpana osana on niiden runko l.
kosken pohjaan kivillä upotetut salvokset,
pyytävät lohihäkeillä ja monilla, mihin
kalat useinkin eksytetään eri patoseinämien
väliin laadittujen aitauksien kautta.
Otava on yli joen laskettu korkea
havasseinä, mikä veden paineen muodostamalla
puohteellaan vangitsee myötävirtaan
vaeltavat lohet. Lohiarkku, jossa on pieni
veden läpilaskeva salvo, mihin kala jää
kuiville, asetetaan myllynsulkuihin ja
koskiin tehtyihin juotteihin. —
Verkkokin on tavallaan pato, mutta
vangitsee itse kalan ilman erityisiä pyydyksiä.
Verkot ovat erilaisia aina sen mukaan,
mitä kalaa niillä pyydetään. Kumu
verkossa on ainakin kaksi havasta: tiheämpi,
jonka kala tarttuessaan painaa pussille
harvemman silmään. Usein lasketaan verkot
n. s. jatoihin, s. o. useita verkkoja yhteen
sarjaan. vrt. Urheilukalastus.

Kalastushallinto on 1918 perustetun
Kalastushallituksen tultua 1924 yhdistetyksi
Maataloushallitukseen keskitetty tämän
kalatalousosastoon ja kalataloudelliseen
tutkimustoimistoon, joista edellisen
muodostaa 2 kalastusneuvosta ja
apulaiskalastusneuvos sekä jälkimmäisen
johtaja, professorin arvonimenä, ja
kalastusbiologi.

Kalastushoitoyhdistys voidaan
Valtioneuvoston päätöksellä perustaa
alueella jossa kalavesien hoito on oleva
yhteinen K:n jäseniä ovat kaikki alueen
kalavedenomistajat. K:n tehtävänä on
huolehtia kalastuksen hoidosta rauhoituspiirejä
asettamalla, istuttamalla arvokaita kalalajeja,
avaamalla kalateitä, valvomalla kalastusasetusten
noudattamista y. m.

Kalastuskoeasema, Evon kruununpuistossa
Lammilla, per. 1892.

Kalastuskonsulentti, Suomen
Kalastusyhdistyksen 1903-04 sekä uudelleen
v:sta 1907 alkaen palkkaama kalataloudellista
neuvontatyötä harjoittava yliopistosivistyksen
omaava ammattimies.

Kalastuskoulu, kalastajakoulu (ks. t.).

Kalastuskunta on jakokunnan
(kyläkunnan) yhteisen kalaveden haltija. K:n
jäseniä ovat yhteisen kalaveden osakkaat.
K. on velvollinen keskuudessaan sopimaan
kalastuksen harjoittamisesta yhteisessä
vedessä siten, että kalasuvun
hävittäminen välttyy. Tehtyjen sopimusten
mukaan laaditaan k:lle järjestyssäännöt.
Ellei järjestymistä saada aikaan, on
maaherralla valta kieltää k:n osakkaita
käyttämästä kalastusoikeuttaan muulla
tavalla kuin yhteiseksi hyväksi
kalastamalla, lykäten kuitenkin asian samalla
oikeuteen, joka siitä lopullisesti määrää.
K:n sisäisissä asioissa käyttävät sen
jäsenet äänivaltaa kyläosuutensa (manttaalin)
mukaan; saman jakoperusteen mukaan
he myös ovat osallisia k:n yhteisistä
tuloista. vrt. Kalastussääntö.

Kalastusneuvos ks. Kalastushallinto.

Kalastusoikeus ks. Kalavesi.

Kalastusregale, kruunun oikeus
kalastukseen. Kalastusoikeuksiansa kruunu
käyttää vuokraamalla kalavesiänsä
yksityisille, ainoastaan poikkeustapauksessa
kalastusta niissä harjoitetaan kruunun laskuun.

Kalastussopimus. Suomen ja
ulkovaltojen kesken on tehty seuraavat
kalastusta koskevat sopimukset: Suomen ja
Venäjän väliset, Tarton rauhansopimuksen
7, 19 ja 21 artiklain edellyttämät sopimukset:
1) Kalastuksen harjoittamisesta
Suomenlahdella, tehty 20/9 1922 (Asetus
29/9 1922). 2) Valtaväylän ylläpitämisestä
sekä kalastuksen järjestämisestä Suomen ja
Venäjän rajavesistöissä, tehty 28/10 1922
(Asetus 18/5 1923). 3) Kalastuksen ja
hylkeenpyynnin harjoittamisesta Laatokalla,
tehty 28/10 1922 (Asetus 4/7 1924).
4) Kalastuksen ja hylkeenpyynnin
harjoittamisesta molempien maiden
aluevesillä Pohjois-Jäämerellä, tehty
21/10 l922 (Asetus 4/7 1924). 5) Laatokalla
Venäjän vesialueella kalastusta ja
hylkeenpyyntiä harjoittavien Suomen
kansalaisten henkilötodistuksista,



KALASTUS


1. Lohipato Kemijoessa.


2. Nahkiaismertoja Kokemäenjoessa.


KALASTUS


3. Nuotanvetoa Helsingin saaristossa.


4. Silakkasaalista korjataan Suursaarella.




MERIKALOJA


1. Turska (100-150 cm). — 2. Piikkihai (100 cm). — 3. Merihärkä (20—215 cm). - 4.  Kampela (15-35 cm). - 5. Makrilli (40-50 cm)
— 6 Okarausku (100-400 cm). - 7. Silli (30 cm). — 8. Miekkakala (250—300 cm). — 9.  Ruijanpallas (150-200 cm). — 10. Lohi (90-120 cm).






pyyntilupalipuista ja esineluetteloista sekä
pyynnissä käytettyjen veneiden merkitsemisestä
(Asetus 8/8 1924). — Suomen ja Ruotsin väliset:
Tornionjoen lohikalastuksen yhteisestä käyttämisestä,
samoin sääntö kalastuksen harjoittamisesta
Tornionjoen kalastusalueella, tehty
Ruotsin ja Venäjän hallituksien kesken
23/2 1897 (Asetus n:o 49 1897).
Esityksen uudeksi sopimukseksi on laatinut
Suomen ja Ruotsin hallituksien asettama
komitea 1924. — Suomen ja Norjan
väliset: 1) Kalastussääntö Tenojoen
kalastuspiirissä (Asetus 2/7 1920). Suomen
taholta ehdotettu uusittavaksi. 2)
Kalastussääntö Paatsjoen kalastuspiiriä
varten. (Asetus 8/5 1925). 3) Kalastussääntö
Vuoremajoen kalastuspiiriä varten (Asetus 8/5 1925).

Kalastussääntö. Nyk. voimassa oleva
k. on 23 p:ltä heinäk. 1902. Siinä
säädetään laillisesta kalastustavasta,
kalastuksen rauhoituksesta ja suojaamisesta,
rauhoituspiireistä, kalastuskunnista ja
kalastushoitoyhdistyksistä, kalakaupasta
ja kalastussäännön rikkomisesta johtuvasta
edesvastuusta, jotapaitsi siinä on erityisiä
asetuksen toimeenpanoa koskevia määräyksiä.

Kalastustorppa, sellainen maatilan
alue, joka kalastusoikeuksineen tilan
yksityisellä tai siihen ja muihin tiloihin
kuuluvalla vesialueella on pääasiallisesti
kalastuksen varassa elävän henkilön
vuokralla hallittavana ja asuttavana tai
asuttavaksi aiottu. K:n haltijalla on
määrätyillä edellytyksillä oikeus lunastaa
torppansa itsenäiseksi tilaksi (Laki 18/1
1924 ja täytäntöönpanoasetus samalta päivältä).

Kalastusvahti, palkattu vartija, jonka
tehtävänä on kalastuksessa ilmaantuvien
laittomuuksien estäminen ja ilmiantaminen.
K:eja on valtiolla suurempien lohen- ja
siianpitoisten jokiemme varsilla.

Kalastusyhdistys ks. Suomen Kalastusyhdistys.

Kalasääksi (Pandion haliaëtus),
päiväpetolintu; selkä tummanruskea, vatsa
valkoinen, rinta ruosteenkeltainen;
siivet pitkät, takaraivossa valkoisia,
ruskeakärkisiä, kohenevia höyheniä;
kynnet liereät; siivenkärkien väli
1,5-1,8 m. Koko Suomessa. Pyydystää
vedestä kaloja. Pesä korkean puun
latvassa tai kallionkielekkeellä, munia 2-4,
kellanvalkeita, tummatäpläisiä.
Muuttolintu. Rauhoitettu Suomessa.


Kalasääksi.


Kalat (Pisces). Eläint.
Selkärankaisluokka; vedessä eläviä, vaihtolämpöisiä,
kiduksilla hengittäviä eläimiä, joilla on
2-lokeroinen sydän, parittomat evät ja
parilliset evänmuotoiset raajat ja iho
tavallisesti suomupeitteinen. — Raajat
ovat parillisia rinta- ja vatsaeviä.
Parittomia eviä ovat selkä-, perä- ja
pyrstöevä; näistä 2 ensinmainittua
voivat jakautua useampiin eviin.
Pyrstöevä on alkuperäisimmässä muodossaan
tasaisesti kehittynyt molemmin puolin
pyrstön suoraa rankaa (difyserkkinen
pyrstö) tai on se epämukainen, selkäranka
kääntynyt pyrstön yläliuskaan ja
alaliuska rangaton (heteroserkkinen
pyrstö), tai ulkonaisesti tasamukainen,
jolloin molemmat pyrstöliuskat ovat yhtä
suuret, selkärangan pää ylöspäin
kääntynyt ja lyhentynyt (homoserkkinen
pyrstö). — Suomut ovat verinahan
muodostumia, orvaskeden peitossa.
Seuraavat päätyypit erotetaan:
plakoidisuomut l. ihohampaat


Suomumuotoja.
1 plakoidi-, 2 ganoidi-,
3 sykloidi-, 4 ktenoidisuomu.


Kidusmuodot.
1 haikalan,
2 luukalan.

(rustokaloilla) ovat luisesta tyvilevystä
kohoavia, hammasluusta muodostuneita
kiilleaineen peittämiä piikkejä, joiden sisässä
ontelo; ganoidi- l. kiillesuomut
(kiillesuomuisilla) ovat vinoneliön
muotoisia, vierekkäisiä, kiiltäväpintaisia
levyjä, sykloidi- ja ktenoidisuomut
(luukaloilla) ovat limittäisesti
päällekkäin, edelliset sileä-, jälkimmäiset
piikkireunaisia. — Kidukset. Haikaloilla
on tav. 5 paria nielusta ulosjohtavaa vinoa
rakoa, joiden välissä kiduskaarien
tukemat väliseinät ja näiden etu- ja
takapinnoilla kiduslehdykät. Luukaloilla ja
kiillesuomuisilla ovat kidusrakojen
väliseinät kapeina kiduskaarina, joiden
ulkoreunassa on 2 riviä kiduslehdyköitä;



näitä peittää kiduskansi. — Uimarakko
on k:lle ominainen elin; se on
selkärangan alla ruumiinontelossa sijaitseva
tav. pariton, kaasuntäyttämä rakko,
jonka avulla kala sovelluttaa
ominaispainonsa veden paineen mukaiseksi
(hydrostaattinen elin). Keuhkokaloilla
se toimii ilmanhengityselimenä. —
Aistimista on erikoisesti mainittava
kylkiviiva: ruumiin kummallakin sivulla
kulkee aistinsoluja sisältävä kanava,
joka lukuisin aukoin avautuu
suomujen läpi ruumiin pinnalle; juuri
nämä rivissä olevat aukot muodostavat
kylkiviivan. Sillä k. todennäköisesti
aistivat veden virtaukset. —
Useimmat k. ovat yksineuvoisia, munia
laskevia; monet hait, kivinilkka y. m.
synnyttävät eläviä sikiöitä. K. jaetaan
rustokalojen (Selachiæ) ja
luukalojen (Teleostomi)
alaluokkiin, viimeksimainitut
rustokiillesuomuisten (Chondrostei),
kiillesuomuisten (Ganoidei),
varsinaisten luukalojen (Teleostei)
ja keuhkokalojen (Dipneusta) lahkoihin.
Tähtit. 1. Eläinradan 12:s merkki  .
— 2. Tähtikuvio pohj. taivaalla, Oinaasta
länteen. Kevätpäiväntasauspiste on nyk.
tässä kuviossa.

Kalatalousneuvoja, kalastuksenneuvoja,
maanviljelys- ja talousseurojen sekä
kalastajaliittojen palveluksessa oleva neuvoja
kalataloudellisissa kysymyksissä.

Kalatie, laitos, joka tekee mahdolliseksi
kalojen nousun kolkissa, mistä nämä
joko tokeiden tai patojen takia eivät
muuten kykenisi nousemaan. K. on joko
kalakouru tai kalaporras.
Edellinen on siksi loivaan asentoon rakennetta
vesikouru, että kala kykenee siinä
vastavirtaan uimaan, jälkimmäinen on
peräkkäinen jono toinen toistaan hiukan
alempana olevia altaita, jotka jakavat
korkean putouksen useihin pikkuputouksiin.
— Voimassaolevan vesioikeuslakimme
mukaan k. on valtaväylää padottaessa
rakennettava, jos koski on sellainen, että
kala siitä on voinut nousta. Ellei tämä
aikaisemmin ole ollut mahdollista, on
padon omistaja silti velvollinen sallimaan
k:n rakentamisen. K. on lain mukaan
pidettävä avoinna jäiden lähdöstä
joulukuun 1 päivään.


Kalaporras. a tyhjänä, b täynnä vettä.


Kalatäi (Argulus), litteä, 0,5 cm pitkä,
läpikuultava kalvoäyriäinen, joka elää
loisena suolattoman veden kalojen iholla.
Yleinen maassamme.


Kalatäi. Kf ja Sg
imukuppi, R kärsä,
St pistin.


Kalavedenhoito. Tärkeimpiä
kalavedenhoidollisia toimenpiteitä
ovat kalaston järjestely hävittämällä
vähempiarvoisia, suosimalla arvokkaampia
ja istuttamalla uusia kalalajeja,
kalanrauhoitus, kalojen elinehtojen
parantaminen sekä kalastuksen saattaminen
veden tuotantokykyä vastaavaksi.

Kalavesi. Omistusoikeus veteen on
meillä vanhastaan katsottu kuuluvan
maanomistajille siten, että kukin kylä
omistaa veden rantansa kohdalla. Koska
niistä oikeuksista, kuten järvirehun-,
malmin-, kiven-, saven- ja hiekanotosta,
jotka kuuluvat veden omistajille,
kalastusoikeus on huomattavin, on käsitettä
,,k:n omistusoikeus" etenkin vanhempina
aikoina usein käytetty tarkoittamaan
koko veden omistusoikeutta. Kalastusoikeus
käsittää niinhyvin kalojen kuin
rapujen ja simpukkain y. m. eläinten
pyynnin. Kalavedet ovat maassamme
yleensä kyläkunnittain yhteisiä,
harvemmin talojen kesken jaetut.
Jakamattomaan k:een ovat kylän talot osallisia
itsekukin kyläosuutensa (manttaalinsa)
mukaan. Jos joku osakas haluaa
yhteisen k:n jaettavaksi, on hänellä valta
siihen, jos se katsotaan voivan tapahtua
tuottamatta kenellekään sanottavampaa
haittaa. Erityisen kalastusregalen (ks. t.)
omistajana on kruunulla ollut oikeus
määrättyihin kalastuspaikkolhin sekä
muutamiin kalalajeihin määrätyissä joissa.
Jokaisella maan asukkaalla on valta




JÄRVIKALOJA


1. Made (45—75 cm). — 2. Säynäs (35—43 cm). — 3. Kuha (50—100 pm). — 4. Lahna (25—35—45 cm). — 5. Ahven (35—40 cm).
— 6. Taimen (75—90 cm). — 7. Hauki (90—180 cm). — 8. Siika (37—52 cm). — 9. Ankerias (60—120 cm). — 10. Muikku (10—15—30 cm).






harjoittaa kaikenlaista kalastusta meressä
kylänrajan ulkopuolella, lukuunottamatta
aluetta 10 km:n alalla lohenpitoisen
kymen tai joen suusta, sekä samoin
sellaisilla merenrannoilla sekä luotojen ja
saarien luona, jotka kuuluvat kruunulle
eivätkä ole minkään tilan omia eivätkä
erityisillä ehdoilla kenenkään hallussa,
kaikki kuitenkin mikäli johonkin
kalastuspaikkaan ei ole erityisesti poikkeusta
tehty tai vastedes tehdä. Sitäpaitsi on
ulkosaaristossa ja meren rannassa
onkiminen ja kaikkinainen muu
koukkukalastus syvässä vedessä jokaiselle
sallittu. Isolla järvenselällä kylärajan
ulkopuolella on kukin siihen ulottuvan
kunnan asukas oikeutettu harjoittamaan
onkimista ja kaikenlaista muuta
koukkukalastusta, ollen kunnat oikeutetut
päättämään, saavatko he ja missä määrin
siellä muuten kalastaa. Yhteisen
kalaveden käyttöä koskevissa määräyksissä
velvoitetaan sen osakkaat niin
järjestämään kalastus siinä, että kalasukua ei
hävitetä (vrt. Kalastuskunta).
Jos kalastuksen hoito samassa tai eri
vesistöissä tai vesistöjen tahi meren osissa
on erityisesti määrätty yhteiseksi, muodostavat
k:n kaikki omistajat sillä alueella
kalastushoitoyhdistyksen (ks. t.).

Kalaväylä, vedessä oleva väylä, jota
kala vapaasti pääsee kulkemaan (Laki 28/7 1902).

Kalbeck [kā-], Max (1850-1921),
saks. runoilija ja musiikkikirjailija.
Pääteos: ,,Johannes Brahms".

Kaldea, muinainen maakunta Persianlahden
luoteisrannikolla, sittemmin sama
kuin Etelä-Babylonia tai Babylonia. K:n
asukkaita sanottiin kaldealaisiksi.
V. 625 e. Kr. pääsi kaldealainen
Nabopolassar Babylonian kuninkaaksi. K:n
kieli on sama kuin babylonian- eli
assyriankieli.

Kaldealainen jakso (Saros), tähtit.,
jakso, jonka avulla vanhanajan tähtientutkijat
ennustivat kuun- ja auringonpimennyksiä
(kiinalaiset jo 2000 v. e. Kr.).
Jakson pituus on 223 synodista kuukautta,
minä aikana kuu kulkee 242 kertaa
saman solmun kautta ja solmu siis tekee
19 kierrosta. Pimennykset uudistuvat
tämän jakson kuluttua, vaikkakin eri
paikoissa maatta ja eri suuruisina,

Kaldealaiskristityt, Persiaan ja sen
rajalla oleviin seutuihin levinneen
nestoriolaisuuden tunnustajat. K. ovat
levittäneet kristinuskoa syvälle Aasiaan ja
on heitä vielä nyk. Persian ja Armeenian rajoilla.

Kalebassi, pullokurpitsan (Lagenaria)
ja kalebassipuun kovakuorisesta hedelmästä
valmistettu talousastia. — Kalebassipuu,
etelä-amer. puu (Bignoniaceœ-heimoa),
jonka suuria, pallomaisia, kovakuorisia
hedelmiä käytetään astioina.

Kaledin [-lē-], Aleksej
Maksimovitš (1859-1918), ven. kenraali.
Taisteltuaan maailmansodassa Galitsian
rintamalla erotettiin 1917 vastavallankumouksellisena,
mutta Donin kasakat valitsivat hänet atamaanikseen.
Taisteli bolsevikkeja vastaan Etelä-Venäjällä;
teki epätoivoissaan itsemurhan.

Kaledonia, nimi, jota roomalaiset
käyttivät heille kuulumattomasta
Skotlannin vuorimaasta Clyde- ja
Forth-vuonojen pohjoispuolella. —
Kaledonian kanava katkaisee
Pohjois-Skotlannin. yhdistää Lorn- ja
Morayvuonot; kaivettu 1805-47. — Kaledonian
vuorijono, siluuri- ja devonikausilla syntynyt
poimuvuorijono, joka käy halki
Skandinaavian niemimaan ja jonka jatkoa
pohjoisessa ovat Huippuvuoret, lounaassa
Skotlannin vuorimaa.

Kaleeri, soudettava (myös purjeita
käyttävä) sotalaiva, käytännössä
1300-1700-luvuilla.


Kaleeri.


Kaleet, kasvit., heinien tähkyläin
tyvellä olevat 2 suojuslehteä.

Kaleidofoni (kreik.), yksinkertainen
koje n. s. Lissajous'n sointikuvioiden
osoittamiseksi. Sen muodostaa alapäästään
kiinnitetty kimmoisa sauva, jonka
poikkileikkauskuvio on suorakaide, ja
tämän yläpäähän kiinnitetty valoa
heijastaiva pallo.

Kaleidoskooppi (kreik.), torventapainen
lelu, johon on sovitettu kaksi tai
kolme peiliä kulmaan sekä näitä
vastaan kohtisuorassa suunnassa kaksi lasia,
joiden välissä kirjavat lasinpalaset
voivat liikkua. Kun näitä katsotaan peilien
muodostaman särmiömäisen torven läpi,
niin näkyy tähtimäinen kuvio, jonka
akselien luku riippuu peilien välisestä
kulmasta. Jokainen lasipalojen liikahdus
aikaansaa uuden kuvion.



Kaleissi (ransk.), korkeat ja kevyet
neljänistuttavat 4-pyöräiset kuomuvaunut;
nyk. myös kaksikuomuiset landoon
kaltaiset vaunut.

Kalema [-ē'-], Afrikan
länsirannikolla pauhaava tyrsky.

Kalenteri (lat.). 1. Ajanlaskujärjestelmä,
esim. gregoriaaninen k. — 2. Useimmiten
taulukonmuotoinen osoitus siitä, mikä
viikonpäivä sattuu millekin kuukaudenpäivälle
joko yhden vuoden (almanakka) tai useampien
vuosikymmenien, jopa -satojen kuluessa
(ikuinen k.). — 3. Julkaisu, jossa
ajanlaskutietojen, k:n l. kalendariumin ollessa
sivuseikkana (tai puuttuessa) on kaikenlaisia
tietoja, tietokirjoituksia, kaunokirjallisuutta
y. m. (Valtlo-k., Kansanvalistusseuran k.,
Maatalous-k., Osoite-k., Kauppa-k.).

Ikuinen kalenteri.
I            S   M    Ti   K   To    P    L
II            1   2    3    4    5    6    7
Päivä           8   9   10   11   12   13   14
15  16   17   18   19   20   21
22  23   24   25   26   27   28
29  30   31
III           I   I      II      II
KuukausiIII
I ja IIIVVVI
tarkoittavatVII         VIII             IX
karkausvuodenX              XI        XII  
kuukausia
IV          1890 1891       1892 1893 1894 1895
Vuosi          1896 1897  1898 1899 1900 1901
1902 1903       1904 1905 1906 1907
1908 1909  1910 1911      1912
1913 1914 1915       1916 1917 1918
1919      1920  1921 1922 1923
1924 1925 1926  1927      1928 1929
1930 1931       1932 1933 1934 1935
1936 1937  1938 1939      1940
1941 1942 1943       1944 1945 1946
1947      1948  1949 1950 1951
	
Ikuinen kalenteri 60 v:lle, jota voi itse
jatkaa kuinka kauas tahansa taakse ja
eteenpäin. Käyttöohje:
1. Etsi päivä osastosta II, ota sen
sijaan samalla pystysarakkeella oleva
pienin päivämäärä (esim. 20:n sijaan 6).
2. Etsi kuukausi osastosta III ja ota
samalla sarakkeella oleva pienin
päivämäärä (esim. toukokuu = V = 3).
3. Etsi vuosi osastosta IV ja ota
vastaava pienin päivämäärä (esim. 1903-2).
4. Laske yhteen nämä luvut (6 + 3 + 2 = 11)
ja etsi summa osastosta II ja sen
sarakkeelta viikonpäivä osastosta I
(k = keskiviikko).
Karkausvuosina käytä tammi- ja
helmikuuta I, II.

Kalenterimerkit, almanakassa
(kalenterissa) käytetyt tähtit. merkit.
Tärkeimmät näistä ovat eläinradan (ks. t.)
merkit, Auringon, Kuun  ja
kiertotähtien merkit:  Merkurius,  Venus,
maa,  Mars,  Jupiter,  Saturnus,
Uranus, sekä seuraavat: Kuun
noususolmu  ja laskusolmu , kahden
taivaankappaleen kohtaaminen l.
yhdessäolo  neljänneksessä-olo  ja
vastakkain-olo ; uusikuu , ensim.
neljännes , täysikuu , viimeinen
neljännes .

Kalenterivuosi, vuosi tammik. 1 p. —
jouluk. 31 p.

Kalervo, Kullervon (ks. t.) isä.

Kaleva, pieni kaup. Yhdysvalloissa,
Michiganissa; suomalaisasutusta.

Kaleva, oululainen edistysmielinen
(ent. nuorsuom.) sanomalehti, per. 1899.

Kaleva, Vakuutus o.-y.
K., keskinäinen henkivakuutusyhtiö,
Helsingissä, per. 1874, vakuutuskanta
31/12 1925 805 milj. mk.


Kalevan talo (oikealla Uusi Ylioppilastalo).


Kalevala, suom. kansalliseepos.
Aikaisempien runonkerääjien työtä jatkaen
Lönnrot ahkerasti keräsi kansanrunoutta,
painatti ensin „Kanteleen" (1829-31),
sommitteli sitten sekä Suomen että Vienan
Karjalasta saamistaan aineksista K:n (1835)
ja saatuaan uusia lisiä laajennetun laitoksen
1849. Vanhassa K:ssa oli 32 runoa ja 12,078
säettä, uudessa 50 runoa ja 22,795
säettä. Lisää oli tullut Kullervo- ja
Lemminkäis-runoja, lyyrillisiä runoja
ja loitsuja. Nyk. muodossaan K. ei ole




aivan puhdasta kansanrunoutta, vaan
on Lönnrot sommitellut sen eri toisinnoista,
tasoitellut säkeitä ja tarvittaessa
lisännyt uusia, kuten runolaulajatkin
ovat tehneet.

K:n runoaiheista lienevät useat
syntyneet vasta 1300-luvulla ja etupäässä
Länsi-Suomessa. Ainakin eräillä on
hist. pohja. Karjalaiset ovat muualta
saamansa runoaineksen säilyttäneet, ja
edelleen kehittäneet laajemmiksi
runojaksoiksi, jotka keskittyvät muutamien
henkilöiden ympärille. Niitä ovat
Väinämöinen ja hänen rinnallaan
Ilmarinen ja Joukahainen, eri ryhminä ovat
Lemminkäis- ja Kullervo-runot.
K:lla on ollut tavattoman nostattava
ja hedelmällinen vaikutus suom.
hengenelämään yleensä. Sen vaikutuksesta
kansalliseen taiteeseen viitattakoon vain
nimiin Kivi, Erkko, Leinot, Aho,
Haarla, Sjöstrand, Takanen, Wikström,
Kajanus, Sibelius, Merikanto, Melartin,
Launis, Madetoja ja ennenkaikkea
Gallén-Kallela.

K. on käännetty viroksi (Eisen 1891-98,
uusi pain. 1912), ruotsiksi (M. A. Castrén
1841, K. Collan 1864-68, uusi pain. 1922),
tanskaksi (Ohrt 1908), ranskaksi
(Léouzon Le Duc 1845, 1867, suorasanainen)
saksaksi (Schiefner 1852, Paul 1885-86,
M. Buber 1913), unkariksi (Barna 1871,
Vikár 1909), englanniksi (Crawford 1888,
Kirby 1907), venäjäksi (Beljskij 1889),
tšekiksi Holeček 1894-95), italiaksi
(Cocchi 1906, täydellinen 1909, Pavelini
1910), lätiksi (Linards Laiceus 1925),
hepreaksi (Tšernlhovsky, ilmestyy ehkä
1926), hollanniksi (valmistumassa). —
V. 1924 ilmestyi somistettu „Koru-Kalevala".
Parhaillaan on Gallén-Kallelalla tekeillä
kuvitettu „Suur-Kalevala". [K. Krohn,
„Kalevalan runojen historia" (1903-10),
„Kalevalan kysymyksiä" (1918); Niemi,
„Kalevalan kokoonpano" I (1898); Cygnæus,
„Kalevalan traagillinen aines" (1907); J. Krohn,
„Kaunotieteellinen katsahdus Kalevalaan" (1885);
Engelberg, „Kalevalan sisällys ja rakenne"
(1914); Hästesko, „Kalevalan kauneuksia" I
(1920), „Kalevalan opetusopas" (1926), Ohrt,
„Kalevala" (1909); „Kalevalan selityksiä" (1916).]

Kalevalaiset muodostumat, eräs
ryhmä peruskallion kivilajeja; varsinkin
metamorfisia liuskeita ja graniitteja.
Pohjois- ja Itä-Suomessa olevat k. m. ovat
jäännöksiä näillä tienoin ennen olleesta
suuresta vuorijonosta.

Kalevalan runomitta on trokeinen
siten, että kunkin kaksitavuisen runojalan
ensi tavu on runokorollinen (nousu),
toinen runokoroton (lasku); kussakin
säkeessä on neljä trokeeta. Muut paitsi
sanan ensi tavut ovat runolaajuudeltaan
epämääräiset ja soveltuvat yhtä hyvin
nousuun kuin laskuunkin. Kaunistuskeinoina
K. r. käyttää alkusointua ja kertoa.

Kalevalaseura, Helsingissä 1919
perustettu säätiö, jonka tarkoituksena on
suom. kansanrunouden keräämisen,
tutkimisen ja taiteellisen käyttämisen
edistäminen sekä erityisen Kalevalatalon
rakennuttaminen suom. kansanrunouden
aarteiden ja sen taiteellisen esityksen
keräämistä ja säilyttämistä varten.
Rahastot nyk. yli 1 milj. mk.

Kalevanmiekka, Väinämöisen
viikate, Pietarin siauva, Kolmoiset,
Orionin tähtikuvioin „vyön" (δ, ε, ζ)
suom. nimityksiä.

Kalevanpoika, hämäläisten jumala,
jättiläinen. Tarina K:n metsänkaadosta
on ilmeisesti Länsi-Suomessa puettu
runopukuun ja liittynyt runoon veljesvihasta
ja kostosta (vrt. Kullervo).
Vir. suorasanaisia K.- l.
Kalevipoeg-tarinoita on Kreutzwald
käyttänyt „Kalevipoeg"-eepoksessa.

Kalevantulet, salamoita, jotka
purkautuvat niin kaukana, että jyrinä ei
kuulu.

Kalevipoeg, vir. kansalliseepos ja
sen päähenkilö. K. esiintyy paikallistarinoissa
väkevänä sankarina, joka rakentaa linnoja,
hävittää petoeläimiä ja panee maanviljelyksen
alulle. Kalevalan innostamana Fählmann
(ks. t.) aikoi koota nämä hajanaiset tarinat;
hänen kuoltuaan sommittelutyö jäi
Kreutzwaldille (ks. t.), joka
suorasanaiset tarinat, runokatkelmat ja
toisinnot yhdisti hyvin vapaasti.
K. ilmestyi painosta 1861. Se on
vaikuttanut nostattavasti vir.
kansallistunteeseen ja innostanut sikäläisen
kansanrunouden keräämiseen.
[Karttunen, „K:n kokoonpano" (1905).]

Kalf, Willem (1621-93), holl.
taidemaalari, mestarillinen hiljaiselon
esittäjä.

Kalfaktori (lat., ruots.), sotilas, joka
on upseerin palvelijana.

Kalgan [-ga'n], kaup. Kiinassa,
Pekingistä luoteeseen, teekauppaa. 70,000 as.

Kalgoorlie [kälgū'əli], kaup.
Länsi-Austraaliassa, samalla kulta-alueella
kuin Coolgardie (ks. t.). 8,000 as.

Kalhu, poronnahalla alta päällystetty
suksi.



Kali, iso, ruskea per s. villaplyyssimatto,
johon on neulottu kukkia värillisellä
silkki- tai hopealangalla,

Kali, kaliumin emäs, sen oksidi tai hydroksidi.

Kalialuna, kaliumaluna. ks. Aluna.

Kaliberi (muin.-esp.), putken,
erikoisesti ampuma-aseiden putken sisämitta.
Nyk. on jap. kiväärin k. 6,5 mm, venäläisen
7,62 mm (3 linjaa), saksalaisen 8,3 mm.
Haulikoiden tavallisimmat k:t ovat 12
(= 18,1 mm), 16 (= 16,8 mm) ja 20 (= 15,7 mm).
Amer. luodikkojen k.-mittana käytetään 1/100
tuumia (= 1/4 mm); Ranskassa käytetään usein
kolminumeroista k.-mittaa, esim. 303 kal.
(= 0,303 linjaa) = 7,7 mm.

Kalibreerattu ketju, rautaketju,
jonka renkaat ovat tarkoin yhtäpitkät;
käytetään n. s. peukaloketjupyörissä.

Kalibreeraus, hienon putken, etenkin
lämpömittarihiuspillin väljyyden
tutkiminen. Tapahtuu siten, että muutaman
cm:n pituinen elohopeapätkä saatetaan
siirtymään putkessa ja sen pituus
kullakin kohdalla mitataan tarkoin. Tämän
nojalla lasketaan lämpömittarin osoituksen
oikaisut, jotka kirjoitetaan taulun muotoon.

Kalidasa [kālidāsa], muin. Intian
etevin taiderunoilija, eli 400-luvulla
j. Kr. Näytelmistä tunnetuin „Šakuntala".

Kalifi (arab.), oik. sijainen, on
arvonimitys, jota käytetään Muhammedin
seuraajista varsinkin islaminuskoisten
hengellisinä päämiehinä. — Muhammed
oli yhdistänyt Arabian heimot uskonnollisesti
ja valtiollisesta. Hänen työnsä
raukeamisen ehkäisemiseksi valittiin
k:ksi profeetan oppilas Abu Bekr
(632-34). Pian kukisti paikalliset
kapinat ja levitti islamia Arabian
ulkopuolelle. Omar (634-44) valloitti
Damaskoksen, Jerusalemin, Egyptin ja
Persian. Othman (644-56) määräsi saman
koraanitekstin kaikkialla noudatettavaksi.
Neljäs k. oli Muhammedin vävy Ali
(656-61). Hänen jälkeensä tuli
Omaijadien sukuun (661-750)
kuuluva Muâwija (661-80) k:ksi.
Damaskos tehtiin pääkaupungiksi, ja Arabia
menetti merkityksensä arabialaisten yhä
edelleen pysyessä hallitsevana aineksena.
K:n arvo pysyi perinnöllisenä Omaijadien
suvussa, Walid I:n (705-15)
aikana k:ien valtakunta saavutti
suurimman laajuutensa. Se ulottui idässä
Indukseen ja Turkestaniin ja lännessä
kautta Pohjois-Afrikan Espanjaan.
V. 732 arabialaisten voittokulun pysäytti
Kaarle Martell Etelä-Ranskassa. Abbasidien
(750-1258) päästessä kalifinistuimelle
surmattiin Omaijadit. Vain
Abdarrahmân pääsi pakenemaan ja
perusti Espanjassa itsenäisen k.-kunnan.
Kalifien valtakunta oli nyt täysin
kansainvälinen, islam yhdistävänä siteenä.
Vars. Persia sai entistä suuremman
merkityksen. Pääkaupungiksi tuli pian
Bagdad. Tieteillä ja taiteilla oli
kukoistusaikansa. Kuuluisin k:eista oli
Harun ar Rašid. Sisällissodat alkoivat
ennenpitkää heikontaa valtakuntaa, ja
toinen käskynhaltija toisensa perästä
perusti oman valtakunnan. Kalifi
Mutasim (833-42) perusti turk.
henkivartioston, jonka päälliköt tulivat niin
vaikutusvaltaisiksi, että erottelivat k:eja.
Tämä pysyi ainoastaan islamin
hengellisenä ylijohtajana maallisen vallan
joutuessa henkivartioston päällikön,
,,emiirien emiirin", käsiin. V. 945
joutui emiirin arvo pers. Bujidien
hallitsijasuvulle, 1055 oli näiden väistyttävä
seldšukkien tieltä. V. 1258 mongolit
valloittivat Bagdadin, ja silloin kalifikunta
loppui. Eräs Abbasidi jälkeläisineen
säilytti Egyptissä k:n arvonimen ilman
minkäänlaista maallista valtaa. V. 1517
se siirtyi Turkin sulttaanille ja
lopetettiin kokonaan 1924. Hidžasin
kuningas Hussein julistautui silloin k:ksi
kuitenkaan saavuttamatta yleisempää tunnustusta.

Kalifornia (engl. California). 1. K:n
niemimaa, jossa Meksikon liittovaltion 2
territoriota, Pohjoinen ja Eteläinen
Ala-K.; yht. 144,100 km2, 70 000 as.
Ilmasto kuiva ja kuuma. —


Viikunankuivausta Kaliforniassa.

2. Valtio Yhdysvaltain länsiosassa
Tyynenmeren rannalla (Ylä- l. Uusi-K.);
410,000 km2, 3,5 milj. as. Erämaata ja
vuoria, mutta myös hedelmälliistä laaksoa.
Ilmasto pohjoisessa ja rannikolla lauhkeata
ja kosteata, etelässä kuivaa ja kuumaa.
Pääelinkeino maatalous ja hedelmä
viljelys; keinokastelu yleistä; Vuorityö
tuottaa kultaa, hopeaa, vuoriöljyn,



elohopeata; tärkein teollisuuden haara
hedelmäsäilyketeoll. Pääkaup. Sacramento,
muita tärk. kaup. San Francisco ja Los Angeles.

Kalifornianlahti, Kalifornian
niemimaan itäpuolella oleva 1,120 km pitkä,
100-240 km leveä Tyynenmeren lahti.

Kalikiille, muskoviitti (ks. t.).

Kalikoo (engl. calico),
kirjavakuvioinen karttuunikangas; myös
karkeahko, yksivärinen puuvillakangas.

Kalikstiinit (lat.) l. kalkkilaiset,
ne hussilaiset, jotka vaativat sekä viinin
(kalkin) että leivän jakelemista ehtoollisessa.

Kalikut (engl. Calicut [källikət]),
kaup. Etu-Intian länsirannikolla,
muinoin tärkeä kauppakeskus, ensim.
paikka Intiassa, johon eurooppalaiset
tulivat meritietä Afrikan ympäri (Vasco
da Gama 20 p. toukok. 1498).

Kalilasi ks. Lasi. — Kalilipeä,
kaliumhydroksidin vesiliuos.

Kalima, Eino (s. 1882),
Kansallisteatterin apulaisjohtaja 1914-17,
johtaja v:sta 1917.

Kalimaasälpä ks. Maasälpä. —
Kaliniitti, kaliumalunan mineraloginen
nimi.

Kalinin [-lī'-], Mihail
Ivanovitš (s. 1875), ven. bolševikki,
yleisven. toimeenpanevan keskuskomitean
puheenjohtaja v:sta 1919.

Kalisalpietari ks. Salpietari.

Kalisuolat, etenkin
maanviljelyskirjallisuudessa eräiden
apulantoina käytettyjen kaliumsuolojen
nimitys. Saadaan kaivoksista (vanhimmat
Stassfurtin lähellä Saksissa)
Pohjois-Saksasta, myös Elsassista ja
Espanjasta. Tärkeimpiä ovat: karnalliitti
(9-10 % kalia), kainiitti (12-14 % kalia)
ja n. s. väkevöity kalisuola. Kaksi
ensinmainittua esiintyy luonnollisina
mineraaleina, viimemainittu valmistetaan
keinotekoisesti. Yleisimmät kaupan k.-lajit
sisältävät kalia 20-40 %. — K.-teollisuus
Saksassa on valtion valvonnan alaisen
jättiläisyhtymän „Kalisyndikaatin" hallussa.

Kalisz [-iš], kaup. Puolassa, Prosnan
varrella; teoll. 45,000 as.

Kalium l. kaliumi, metallinen
alkuaine, kem. merkki K, at.-p. 39,1, om.-p.
0,875, sulamispiste 62,5°, kiehumap. 720°,
hopeankiiltävä, pehmeä, herkästi
hapettuva, yhtyy kiivaasti veteen, jolloin
syntyy k.-hydroksidia ja vetyä; tämä
syttyy reaktsionilämmöstä. K:ia
valmistetaan sulasta hydroksidista sähkövirran
avulla. Luonnossa k. esiintyy etenkin
silikaatteina. — K.-suolat ovat
helppoliukoisia ja värittömiä (vaikealiukoisia
ovat k.-platinakloridi, K2PtCl6, ja
k.-perkloraatti, KClO4).
K.-bikarbonaattia (KHCO3)
käytetään viini- tai sitruunahappoon sekoitettuna
leivinpulveriksi, k.-bikromaatti (K2Cr2O7) on
tärkeä hapetin, k.-bromidia l. bromkaliumia
(KBr) käytetään valokuvauksessa ja lääkkeenä,
k.-hydroksidi (KOH), jonka vesiliuosta
sanotaan kalilipeäksi, on voimakkaimpia emäksiä,
kuivana kosteutta ja hiilidioksidia imevä,
k.-jodidi (KJ) jodin liuotin,
lääkeaine, k.-karbonaatti l. potaska
(K2CO3) on puutuhkan pääaine,
k.-kloraatti (KClO3) voimakas
hapetin, käytetään myös lääkkeenä, kurlausvetenä
sekä tulitikkuteollisuudessa, k.-kloridi
(KCl) esiintyy Stassfurtin suolakerroksissa
sylviininä, k.-nitraatti l. k.-salpietari
(KNO3) on tärkeä ruutiteollisuudessa,
k.-permanganaatti (KMnO4) on
voimakas hapetin, käytetään analyyttisessä
kemiassa sekä lääkkeenä (tippuria ja
käärmeenpuremaa vastaan) ja desinfioimiseen,
k.-silikaatti, vesilasi (ks. t.),
k.-syanidi, syankalium (KCN) on
erittäin myrkyllistä, käytetään
galvanoplastiikassa ja huoneloisten
hävittämiseen. — Fysiologisesti k.-ioni,
päinvastoin kuin natriumioni, vaikuttaa
eläimiin myrkyllisesti, mutta on tärkeä
kasvien ravintoaine.

Kalja, sahti, mieto mallasjuoma.
Vaarin-k., väkevä, juhlatilaisuuksia
varten valmistettu, saattaa joskus olla
oluttakin väkevämpää.

Kaljaasi (ransk., ruots.), kaksi- tai
useampimaistoinen alus, jossa on yksi tai
useampi kokkapurje ja kussakin mastossa
kahveli- ja toppipurje.


Kaljaasi.


Kaljuuna, gallioni (ks. t.).

Kalkedon, muin.-kreik. kaupunki
Bosporin eteläsuun Aasian puoleisella rannalla,
nyk. Kadiköi. 30,000 as.

Kalkeerata, kalkioida, jäljentää
piirustuksia läpinäkyvälle paperille tai
kankaalle joko piirtämällä tai käyttämällä
värjäävää paperia (kalkeeripaperia, hiilipaperia). —
Kalkeerikangas, kalkiokangas,
kyllästämällä kuulakaksi tehty puuvillakangas,
jolle piirustuksia piirtäen jäljennetään



(kalkeerataan) ja jota sitten käytetään
monistukseen, vrt. Sinijäljennös.
— Kalkeeripaperi l. kalkiopaperi.
öljyllä tai hartsilla kyllästämällä
kuulaaksi tehty paperi; myös saippuan ja
öljyn sekaisella värikerroksella peitetty
paperi, josta väri peittämätöntä puolta
kynällä painettaessa lähtee.

Kalkidiken niemimaa pistää
kolmikärkisenä Makedoniasta Aigeianmereen.

Kalkis, kaup. Kreikassa Euboian
saarella. 13,000 as.

Kalkkarokäärme (Crotalus),
myrkkykäärmesuku; hännän päässä
sarveissuomuista muodostuneita kalisevia
renkaita. N. 1,5 m pitkä yleinen k.
(C. durissus), elää Pohjois-Amerikan
lauhkeissa ja lämpimissä osissa. Amerikassa
muitakin lajeja, joista jotkut lähes 3 m:n
pituisia. Kaikki hyvin myrkyllisiä.


Yleinen kalkkarokäärme.


Kalkki. Sammuttamaton k.,
kalsiumoksidi (CaO), syntyy, kun
kalkkikiveä, kalsiumkarbonaattia,
kuumennetaan yli 800°, jolloin siitä
hiilidioksidi poistuu. Harmahtava,
huokoinen aine, sulamispiste n. 3,000°;
hehkuu kirkkaasti räjähdyskaasuliekissä,
(Drummondin k.-valo). Yhtyy halukkaasti
veteen, kuumentuen, paisuen ja möyhentyen
valkeaksi jauheeksi, sammutetuksi
k:ksi, kalsiumhydroksidiksi, Ca(OH)2.
Tämä on vaikeasti veteen liukenevaa
(1:700). Liuos, k.-vesi, samenee
hiilidioksidin vaikutuksesta, jolloin syntyy
vielä vaikeammin liukenevaa hiilihappoista
k:ia l. kalsiumkarbonaattia, CaCO3. Sammutettua
k:ia käytetään hiekansekaisena
kalkkilaastiksi sekä sementin
valmistukseen. Maanparannusaineena k. on
tärkeä: se kuohkeuttaa jäykkiä maanlaatu ja,
lisää maan absorptsionikykyä, liukoistaa
muita kasvinravintoaineita, poistaa
happamuuden, edistää maatumista ja
hyödyllisen bakteeristen syntymistä,
hävittää maassa olevia kasvitaudinituja. vrt.
Kalkkikivi, Kalkkilaasti.

Kalkkihiekkatiilet valmistetaan
sekoittamalla hiekkaa (95 %) ja
sammuttamatonta kalkkia (5 %) sekä kalkin
sammuttua puristamalla seoksesta
tiilejä, jotka sitten kovetetaan höyryllä
8 ilmakehän paineessa 8-9 tunnin ajan.

Kalkkikivi, yhteinen nimitys useille
kivilajeille, jotka kokonaan tai
pääasiallisesti ovat muodostuneet
kalkkisälvästä. Puhtaana k. on valkoista mutta
muihin aineihin sekoittumisesta usein
harmaata, punaruskeaa j. n. e. K:eä
erotetaan 2 päätyyppiä, kiteiset ja
tiiviit k:t; edellisissä näkyy kiteinen
rakenne paljain silmin (niitä sanotaan
myös marmoriksi); tiiviissä k:issä on
alkuperäinen kerrostumaluonne säilynyt,
niissä on tav. merieläinten fossiilisia
jäännöksiä. Useimmat k:t ovat syntyneet
merieläinten kalkkikuorien ja -runkojen
kasaantuneista jätteistä. K.:sta
valmistetaan kalkkia polttamalla;
sitä käytetään myös rakennus-,
taideteollisuus-, kuvanveisto- ja
maanparannusaineeksi.


Kalkkilouhos.


Kalkkilaasti, muurilaasti, ilmalaasti,
sammutetusta kalkista, hiekasta ja,
vedestä valmistettu taikina, jota
käytetään muuraukseen, rappaukseen y. m.
Seos kovettuu ilmassa, siinä oleva
sammutettu kalkki muuttuu näet vähitellen
kalkkikiveksi.

Kalkkilevät, eräät meressä elävät
viher- ja punalevät, joiden
solukettoihin on runsaasti kerrostunut
kalsiumkarbonaattia ja jotka senvuoksi ovat
hauraita, korallimaisia.

Kalkkiliete, eräillä merialueilla
pohjaan laskeutuva savimainen
kalsiumkarbonaattimassa, joka kovettuu
pohjassa kalkkikiveksi. Merieläinten
jätteistä peräisin.

Kalkkimaalaus, kalkkiveteen
sekoitetuilla vesiväreillä maalaaminen, tav.
kuivalle (al secco), harvemmin tuoreelle,
rapatulle pohjalle (al fresco).
Sideaineena käytetään joskus liimaa, alunaa
y. m. ja väreinä sellaisia maa- ja



metallivärejä, joita kalkki ei syö. Melkein
kaikissa Suomen vanhoissa kivikirkoissa,
m. m. Hattulan, Lohjan ja Taivassalon,
on ollut k:ia. — Kalkkimaali,
freskomaalaukseen käytetyt värit, jotka
pysyvät kalkkilaastipinnalla muuttumattomina,
esim. sinkki- ja baryyttivalkoinen,
antimoni-, baryytti-, napolinkeltainen
y. m. — Kalkkimaito, kalkin ja
veden maidonvärinen seos.


Lohjan kirkon kalkkimaalauksia.


Kalkkinen. 1. Koski siinä, missä
Kymijoki lähtee Päijänteestä. Putous n.
1.8 m. — 2. Kanava, joka yhdistää Päijänteen
Kymijoen Kuhmorinpohjan lahteen kiertäen
Kalkkisten kosken, 1 km pitkä, rakennettu
1875-78, sulku uudelleenrakennettu 1893.

Kalkkisalpietari, Norjan
salpietari. ks. Salpietari.

Kalkkisintteri, kalkkikiviluolissa
muodostuva (kalsiumkarbonaatinpitoisesta
vedestä saostumalla) tiivis valkea tai
ruskea kalkkikivi.

Kalkkisuolat, kalsiumsuolat.

Kalkkisälpä, puhtaana väritön,
läpinäkyvä mineraali, kem. kokoomukseltaan
kalsiumkarbonaattia (CaCO3); kidemuoto
romboedrinen, vaihteleva. Optillisesti
mielenkiintoinen vahvan kahtaistaittamisensa
vuoksi (vrt. Kahtaistaittuminen).
Saadaan Islannista y. m., myös Finbystä Suomessa. —
Kalkkituffi, lähde- tai purovedestä laskeutunut
huokoinen kalkkikivi.

Kalkkityppi, typellinen apulanta-aine,
jonka pääaineksena on kalsiumia, typpeä ja
hiiltä sisältävä yhdistys, kalsiumsyanamidi
(CaN2C). Valmistetaan Ad. Frankin
1905 keksimän menetelmän mukaan johtamalla kovassa
kuumuudessa (sähköuunissa) typpeä
kalsiumkarbidijauheen yli. Veden kanssa k.
muodostaa amoniakkia ja amimoniumsuoloja.
Sen typen vaikutus arvioddaan likipitäen
70 %:ksi chilesalpietarin typen vaikutuksesta,
— Raaka-aineena useitten syaani johdannaisten
valmistuksessa.

Kalkkiuuni, uuni, jossa kalkkikiveä
poltetaan kalkiksi. Yksinkertaisin on
mäentöyrääseen kaivettu ja kivillä
sisustettu maauuni. Silinteri- l.
purnu-uuni toimii yhtäjaksoisesti:
kalkkikivet pudotetaan piipusta, alhaalta
lämmitetään ja tyhjennetään kalkki.
Polttoaineena käytetään uudemmissa
k:eissä generaattorlkaasua. Rengasuuneja
käytetään suurtuotannossa. vrt. Tiiliteollisuus.

Kalkkivalo, Drummondin valo,
hehkuvalo, jossa sammuttamattoman
kalkin kappaletta kuumennetaan
räjähdyskaasuliekissä. Soveltuu suuren
kirkkautensa vuoksi projektsionikoneihin, missä
sähkövaloa ei ole käytettävissä. Keksijä
engl. Thomas Drummond 1826.

Kalkkivesi ks. Kalkki.

Kalkkivilla, kalkkiliemessä
liotetuista lampaannahoista nyhtämällä
irroitettu villa.

Kalkkivoide l. kalkkilinimentti,
kalkkiveden ja oliiviöljyn yhtäsuurten
tilavuusmäärien seos, jota
käytetään palohaavain hoitoon.

Kalkkuna (Meleagris gallopavo),
fasaanien heimoon kuuluva iso kanalintu.
Pää ja kaulan yläosa höyhenettömät,
sinertävät, käsnäihoiset, yläleuan tyvestä
riippuu punainen heltta; Meksikossa
villinä elävä kantamuoto on musta,
valkoisenkirjava, kesyjen rotujen
väri vaihtelee.


Kalkkuna (kukko).




Kalkutta, engl. Calcutta [kälka'tə],
kaup. Etu-Intiassa Gangeksen
oikeanpuoleisen suuhaaran Hugli'n vas.
rannalla, 138 km merestä. Kaksi
kaupunginosaa: "alkuasukasten asuma
Palta ja eurooppalaisten
Tšauringi. Edellisessä on savi-
ja olkimajoja ja hindujen temppeleitä,
jälkimmäisessä m. m. varakuninkaan palatsi,
room.-kat. tuomiokirkko, yliopisto, suuri
kasvit, puutarha. Suurta juutin, teen,
vuotain, riisin, vehnän, oopiumin ja
puuvillan vientiä. Kuumimmaksi
vuodenajaksi (huhtik.-lokak.) muuttavat
eurooppalaiset Himalajan rinteille. 1,350,000
as. — K:n perustivat engl. kauppiaat
1686, oli 1773-1912 britt. Intian
pääkaup. (nykyisin Delhi).


Kalkutta. Kuningatar Viktorian muistopalatsi.


Kalkyleerata, kalkyloida (ransk.),
tehdä laskelmia, laskea, arvioida. —
Kalkyyli, laskelma, arvio.

Kalla, Kallan karit, pari pientä
saarta Pohjanlahdessa, 15 km Kalajoen
suusta länteen, kuuluvat Kalajoen pitäjään.
Kalastuspaikkoja.

Kallas, Aino (s. 1878),
o. s. Krohn, kirjailija. Julkaissut
runoja, romaaneja ja novelleja, joista
useiden tapahtumapaikka Virossa, kuten:
,,Meren takaa" I. II, ,,Ants Raudjalg",
,,Lähtevien laivojen kaupunki", ,,Vieras
veri", „Katinka Rabe", „Barbara von
Tisenhusen" sekä ,,Musta raita"
(novellivalikoima). Suomentanut vir.
runoutta („Merentakaisia lauluja"), tehnyt
sikäläisiä kirjallisia virtauksia meillä
tunnetuiksi („Nuori Viro") sekä
kirjoittanut Lydia Koidulan elämäkerran
(„Tähdenlento"). Puoliso v:sta 1900 fil. toht.
Oskar K. (s. 1868), vir.
kansanrunonden tutkija ja poliitikko,
lähettiläänä Suomessa 1918-22, sen jälkeen
Lontoossa.


Aino Kallas.


Kallavesi, Pohjois-Savon suurin järvi,
pituus 90 km, 82 m yl. merenp., syvin
kohta Ollinselässä n. 40 m. Sen rannalla
Kuopion kaupunki.

Kalliala, Tyrvään pitäjän vanha nimi.

Kalligrafia (kreik.), kaunokirjoitus.

Kalliinajan lisäys, virka- ja
palvelusmiehille y. m. toimenhaltijoille
elinkustannusten johdosta suoritettu
palkan tai palkkion lisäys.

Kallikrates, kreik. arkkitehti.
Rakensi yhdessä Iktinoksen kanssa
Ateenaan 434 e. Kr. valmistuneen
Partenonin. Lienee suunnitellut Nike
Apteroksen temppelin.

Kallimakos, kreik. grammaatikko ja
runoilija, eli n. 250 e. Kr. Laatinut
Aleksandriassa laajan kirjallisuushistoriallisen
ja bibliografisen luettelon; kirj. elegioja,
hymnejä, epigrammoja y. m.

Kallio (ruots. Berghäll), Helsingin
kaupunginosa. Komea kirkko, jonka tornin
huippu 62 m maasta, ks. Helsinki.


Kallionkirkko.


Kallio ks. Berg, Samuli Kustaa.

Kallio, Aukusti Herman (1858-96),
koulumies. Toimitti Lönnrotin sanakirjan
„Lisävihkon", oli osallisena
Hahnsson-Kallio-Paasonen-Cannelinin
ruots.-suom. sanakirjan toimittamisessa.


Elin Kallio.

— Kallio, Elin (s. 1859), o. s.



Waenerberg, voimistelunopettajatar,
Suomen naisvoimistelun luoja. Teoksia:
„Komentoharjoituksia", „Naisvoimistelun
käsikirja". Puoliso A. H. K. — Kallio,
Kauno Sankari (s. 1877), arkkitehti.
Töitä: Suomen Liikemiesten Kauppaopisto
Helsingissä, Hartmanin liiketalo Vaasassa,
Tampereen teatteri, Alavuden kirkko.
— Kallio, Kyösti (s. 1873),
maanviljelijä, poliitikko. Valtiopäivillä
v:sta 1904. Senaattori ja maataloustoimituskunnan
päällikkö 1917-18, maatalousministeri
1919-20, 1921-22, pääministeri 1922-24
ja 1926, kulkulaitosministerinä 1925.
Eduskunnan puhemies 1920, 1922 (osittain),
1924 ja 1925, maalaisliiton johtomiehiä.


Kyösti Kallio.

— Kallio, Oiva (s. 1884),
arkkitehti, K. S. K:n veli. Töitä:
Karkun ja Aurejärven kirkot, S. O. K:n talo
Helsingissä (yhdessä K. S. K:n kera); saanut
1:sen palkinnon Helsingin rautatiealueen
lähiympäristön järjestelykilpailussa.

Kalliohauta, suosittu hautamuoto
Välimeren maissa: Egyptissä, Kreikassa
(Mykenen k:t) y. m. Egyptissä tehtiin
kallioon ensin kaivomainen syvennys,
jonka pohjasta lyhyt käytävä johtaa
hakattuun kammioon, mihin arkku
sijoitettiin, kaivoaukon päälle rakennettiin
nelikulmainen huone. Eräissä muissa
maissa haudat hakattiin sivuilta päin
kallioseiniin ja julkipuoli koristettiin
m. m. pilastereilla. K:ja oli vain ylimyksillä.

Kallioimarre (Polypodium vulgare),
yleinen kallioilla kasvava imeläjuurakkoinen
saniainen.

Kalliokoski, lasitehdas Miehikkälän
pitäjässä, Virojoessa olevan Kalliokosken
äärellä; ikkunanlasin valmistusta.

Kalliola, Teollisuusseutujen
Evankelioimisseuran kristillis-yhteiskunnallinen
työkeskus Helsingissä, avattu 1920.
Toimii vapaa- l. työväenopistojen tapaan,
ohjelmassa myös nuorison kerhotyö.

Kalliomäyrät l. tamaanit
(Hyrax), kaniinin kokoisia, todennäköisesti
kavioeläinten sukuisia imettäväisiä,
ulkomuodoltaan ja elämäntavoiltaan jyrsijäin
kaltaisia. Elävät Afrikan ja Länsi-Aasian
vuoristoissa. Kasvinsyöjiä.

Kalliope, kreik. runoudessa yksi
yhdeksästä muusasta (runottaresta),
roomalaisaikana eepillisen runouden edustaja.

Kalliopiirros (ruots. hällristning),
muinaist., kuviot ja piirrokset, joita
historiantakaisena aikana on hakattu
kallioihin ja irtonaisiin paasiin.

Kalliopyyt (Caccabis), peltopyyn
sukuisia kanalintuja. Alpeilla, Ranskassa,
Italiassa ja Kreikassa elää kivikkokana
(C. saxatilis). Välimeren maissa
sitäpaitsi kalliokana (C. petrosa)
ja punakana (C. rufa).

Kalliovuoret (engl. Rocky Mountains),
vuorijonoryhmä Pohjois-Amerikan länsiosassa; muodostaa
vedenjakajan läntisen ylämaan ja itäisen alangon
välillä, ulottuu 5,000 km:n pituisena
Alaskasta Meksikkoon. Kalliovuorten ja
Yellowstonen kansallispuistot. Korkein
huippu Mount Mc Kinley Alaskassa, 6,240 m.

Kallipasta, kipsiin valetut,
steariinilla kyllästytetyt esineet, joihin on
lisätty väriainetta sen verran, että ovat
saaneet kellahtavan vivahduksen.

Kallippos, kreik. tähtitieteilijä,
Eudoksoksen oppilas, eli 4:nnellä vuosis.
e. Kr. Ateenassa, määräsi tarkemmin
vuoden pituuden ja Metonin jakson, minkä
nojalla laadittiin parannettu kalenteri.

Kallislahti, rautatieasema
Savonlinnan-Pieksämäen välisellä rataosalla,
16 km Savonlinnasta länteen.

Kallis paikka. Sellaisilla
paikkakunnilla, joilla elantokustannukset ovat
tuntuvasti korkeammat kuin yleensä maassa,
voi valtiovarainministeriö myöntää
vähennystä tuloverotuksessa. Nyk. ei
tällaista vähennystä ole myönnetty (Laki
tulo- ja omaisuusveroista 5/12 1924, 23 §).

Kallistenes (n. 360-327 e. Kr.), kreik.
historiankirjoittaja. Hänen nimiinsä
pantu romaanintapainen Aleksanteri
Suuren elämäkerta on myöhemmin syntynyt.
Se on keskiaikaisen „Aleksanterin-tarun"
(ks. t.) päälähteitä.

Kallisto, kreik. tarustossa nymfi.
Synnytti Zeukselle pojan; Artemiksen
karhuksi muuttama, Zeuksen taivaalle
Isoksi-Karhuksi s. o. Otavaksi siirtämä.

Kallistuslaituri, laituri, jonka
viereen purjelaivoja kallistetaan taljojen
avulla niin paljon, että köli nousee
veden pinnan yläpuolelle, joten toinen
kylki tulee korjausta varten kokonaan
näkyviin.

Kallistusmittari, klinometri (ks. t.).

Kallita, takomalla teroittaa vanhoja
viikatteita ja sirppejä.

Kallokas, lappalaiskenkä, valmistettu
poron päänahasta.



Kallon vertausluku ks. Kraniaali-indeksi.

Kallstenius [-stē'-], Gottfried
(s. 1861), ruots. maisemamaalari.

Kallus (lat. callus). 1. Kasvit.
Kalloosi-nimisestä hiilihydraatista muodostuneet
siivilälevyjä peittävät levyt; myös = haavasolukko.
— 2. Lääket. Iskoskudos, luunmurtumissa
syntyvä rustomainen solukko, joka aluksi yhdistää
katkenneet osat toisiinsa ja siinä myöhemmin luutuu.

Kalm, Hans (s. 1889), vir.-suom.
soturi. Johti Suomen vapaussodassa
,,Kalmin pataljoonaa" Kuhmoisten
rintamalla, Viron vapaussodassa suom.
Pohjan Poikien päällikkönä. Julk. kaksi
sotamuistelmateosta. — Kalm,
Pietari (1716-79), Ruotsissa syntynyt
suom. kasvitieteilijä. Teki 1748-51
tutkimusmatkan Pohjois-Ameriikkaan,
Turun yliopiston prof. v:sta 1747, perusti
yliopiston kasvit, puutarhan, työskenteli
kasvitieteen soveltamiseksi elinkeinoelämään.

Kalma, alk. hauta, sitten haudan
haltija, nykyiskielessä kuolema.

Kálmán [kālmān], Emmerich
(s. 1882), unk. operettisäveltäjä.
Teoksia: „Mustalaisruhtinatar", „Bajadeeri".

Kalmar, samannimisen Etelä-Ruotsin
läänin pääkaup. K:n salmen rannalla
vastapäätä Öölantia. Komea renessanssilinna,
barokkityylinen tuomiokirkko. Vilkas kauppa-
ja teoll.-kaup. 18,000 as.


Kalmarin linna.


Kalmari (Loligo vulgaris),
Välimeressä ja Atlantissa elävä
10-lonkeroinen mustekala, n. 20 cm pitkä.

Kalmarin sota, Ruotsin ja Tanskan
sota m. m. Ruijan omistamisesta
1611-13; siinä Kalmarin linna joutui
kavalluksen kautta tanskalaisten valtaan
1611. Rauha tehtiin Knäredissä. —
Kalmarin unioni, kuningatar
Margareetan aikaansaama liitto Ruotsin,
Norjan ja Tanskan välillä; kesti väliaikoja
lukuunottamatta 1389-1521. V. 1397 tehdyn
ehdotuksen mukaan, mikä ei milloinkaan saanut
laillista pätevyyttä, oli Ruotsilla, Norjalla
ja Tanskalla oleva yhteinen hallitsija ja
ulkopolitiikka; kukin valtakunta säilyttäisi
omat lakinsa ja oikeutensa.

Kalmisto, yhteinen hautausmaa, vars.
esihistoriallinen ja itäkarjalainen.

Kalmojuuri (Acorus calamus),
kurjenmiekkaa muistuttava rantaruoho, jonka
ryydinhajuista juurakkoa käytetään rohdoksena.

Kalmukit, mongol. kansa, jonka
heimoja asustaa Keski-Aasiassa ja
Kaakkois-Venäjällä. Elävät paimentolaisina ja
karjanhoitajina. Buddhalaisia, kuuluvat
laamalaiseen uskontokuntaan.

Kalmukki, karkea, pitkäkarvainen
kangas, joka on löyhästi kudottu
paksuista langoista (villaiset vielä
pehmeäksi vanutettu). — Kalmukkivilla,
karkeasyinen ven. villalaji, jota
käytetään vain karkeampiin kankaisiin.

Kalmvyöhyke, päiväntasaajan
pohjoispuolella valtameren yläpuolella oleva
tyven vyöhyke.

Kalninš, Alfred (s. 1879), latv.
säveltäjä ja urkuri, 1921-24 kapellimestari
Riian oopperassa. Säveltänyt oopperoita,
kuoro- ja orkesteriteoksia (,,Latvija",
sinf. runoelma) y. m.

Kálnoky [kālnoki], Gustav
(1832-98), itäv.-unk. valtiomies, kreivi,
ulkoministerinä 1881-95.

Kalomeli ks. Elohopea.

Kalongi ks. Lentävä koira.

Kalopsi (engl.) l. vatkuli,
ruokalaji, joka valmistetaan paksuista,
mureiksi nuijituista ja torvelle käärityistä
naudanlihaviilekkeistä.

Kalorešenssi (lat.), lämpöloiste,
keskitettyjen, pimeitten lämpösäteitten
aiheuttama kappaleen hehkuminen.

Kalori l. kaloria (lat.), fys.,
lämpöyksikön nimitys. Kilogramma-k. l. suuri
k. on se lämpömäärä, mikä kuluu 1
vesi-kg:n lämpötilan kohottamiseen 1°
verran; gramma-k. on tämän tuhannesosa.
Edellinen vastaa 427 kilogrammametriä työtä.

Kalorifeeri (lat., kreik.),
lämpömittarin tapainen laite nesteiden
ominaislämmön määräämistä varten.

Kalorimetri (lat., kreik.), koje
lämpömäärien mittaamiseksi. K:n avulla voi
määrätä korkeita lämpötiloja, ominaislämpöjä,
sulamis-, höyrystymis-, palamis- y. m.
reaktsionilämpöjä. Sekoitus- l.
vesi-k:ssä havaitaan eristetyssä astiassa
olevan, mitatun vesimäärän lämpötilan
muutos, jää-k:ssä jään osittaisesta



sulamisesta, höyry-k:ssä nesteen höyrystymisestä
aiheutuva tilavuuden muutos. — Kalorimetria,
lämpömäärien mittaaminen.


Bunsenin jääkalorimetri.
b jäävaippa,
q elohopeaa,
c hiuspilli,
m asteikko.


Kalotaszeg [-säg], Kalota- ja
Körös-jokien laaksoseutu Unkarissa; väestö
tunnettu kauniista kansanpuvuistaan ja
vanhanaikaisesta kansantaiteestaan.

Kalotti (ransk.), pyöreä, päälaen mukainen lakki;
patalakki; kuuluu kat. pappien virkapukuun;
rakennust., eräs holvimuoto; matem., tason
leikkaama osa pallonpinnasta.

Kalpakki (tat.), tataarien korkea
lammasnahkainen päähine; husaarinlakki.

Kalpaveljekset, temppeliherrain
sääntöjä noudattava ritarikunta, jonka Riian
piispa Albert 1202 perusti Liivinmaan
käännyttämistä varten. Ritarit, jotka
saivat kolmannen osan kaikista
valloitetuista maista, valloittivat Liivin- ja
Kuurinmaan sekä Viron. Yhtyivät 1237
Saksan ritarikuntaan, itsenäistyivät
1500-luvulla. Menettivät uskonpuhdistuksen
mukana merkityksensä, ja 1561 luopui heidän
viimeinen suurmestarinsa Kettler toimestaan
tullen Kuurinmaan herttuana Puolan vasalliksi.
K:n pukuna oli valkoinen vaippa ja siinä
punainen risti, jonka alla samanvärinen miekka.

Kalsea vesi, luonnollinen, runsaasti
kalkkisuoloja sisältävä vesi. Sopivaa
juomavedeksi, mutta ei pesuun,
höyrypannuihin y. m. vrt. Vesi.

Kalsedoni, läpikuultava kvartsimuunnos.

Kalsinoimmen, kalkkioiminen,
merkitsi alk. metallien hapettamista
oksideiksi, mutta käytetään myös
merkitsemään aineeni, esim. soodan,
puhdistamista orgaanisista epäpuhtauksista ja
vedestä sitä kuumentamalla.

Kalsium, metallinen alkuaine, n. s.
maa-alkali, kem. merkki Ca, at.-p. 40,1,
om.-p. 1,52, sulamispiste 800°. Ilmassa
kuumennettaessa palaa oksidiksi ja
nitridiksi. Yhtyy veteen tavallisessa
lämpötilassa kehittäen vetyä. Esiintyy
luonnossa varsinkin silikaattina,
karbonaattina (kalkkiklvi, marmori), sulfaattina
(kipsi), fosfaattina. — K.-yhdistyksiä:
k.-oksidi ja -hydroksidi ks.
Kalkki. K.-kloridia (CaCl2)
syntyy, kun k.-hydroksidia tai -karbonaattia
liuotetaan suolahappoon. Vedetön kloridi
on erittäin hygroskooppista ja vetistyvää;
käytetään kaasujen kuivaamiseen. Kun
sammutettuun kalkkiin johdetaan klooria,
niin syntyy kloorikalkkia (ks. t.).
K.-sulfaatti ks. Kipsi.
K.-fosfaatti on tärkeä luuston
aineosa. Sitä on myös superfosfaatissa (ks. t.).
K.-silikaatti on lasin ja useiden
mineraalien pääaineosana.

Kalsiumbisulfiitti, rikkihapokkeen
hapan kalsiiumsuola, jonka liuosta
käytetään selluloosateollisuudessa.

Kalsiumkarbidi, hiilen ja kalsiumin
yhdistys (CaC2), valmistetaan
sulattamalla sähköuunissa kalkin ja hiilen
seosta. Om.-p. 2,3. Puhtaana väritön,
läpikuultava, tekn. tuotteena likaisuuksista
harmaa. Joutuessaan kosketukseen veden kanssa
reagoi kiivaasti, synnyttäen sammutettua kalkkia
ja asetyleenikaasun. vrt. Asetyleeni ja
Dissous-kaasu.

Kalsiumkarbonaatti, hiilihappoinen
kalsium. — Kalsiumsyanamidi,
kalkkityppi (ks. t.).

Kalteva pinta, taso, joka muodostaa
terävän kulman (kaltevuuskulman, ε)
vaakatason kanssa. Poikkileikkauskuvassa
on AC k:n p:n kanta, AB sen

                                   AB
korkeus ja BC  sen  pituus; ——       on sen
                                   BC
nousu.Jos k:lla p:lla olevan kappaleen
paino on Q, niin sitä pitää tasapainossa

                                       AB
pinnan suuntainen voima P = Q • ——       =
                                       BC
Q sin ε tai kannan suuntainen voima

               AB
P = Q • ——       = Q tg ε, edellyttäen, että kitkaa
               BC
ei oteta huomioon. K:aa p:aa voi mukavasti
käyttää kitkakertoimen määräämiseen. Sen
tärkeimmät soivellutukset ovat kiila ja ruuvi.


Kalteva pinta.


Kaltevuus l. kaltevuuskulma,
vaakatasoa vastaan kaltevan pinnan ja
vaakatason välinen kulma (asteissa,
mitattuna kumpaakin vastaan kohtisuorassa
tasossa). Tämä ilmoitetaan myös usein
nousun (korkeuden suhde pituuteen)
avulla, mikä voidaan lausua joko
suhteena (esim. 1:15, 1:25) tai
prosenteissa tai promilleissa, angls.
maissa tuumina jalkaa kohti, esim.
k. 2=2:12=1:6. vrt. Kalteva pinta.




Kaltevuuspylväs, nousupylväs,
rautatiellä käytetty radan nousua ilmoittava
pylväs merkkiviittoineen. K. näyttää paitsi
radan kaltevuutta myöskin sen matkan, millä
ilmoitettu kaltevuus on. Kuvassa on 8:1,000
nousua 328 m:n matkalla.


Kaltevuuspylväs.


Kalthoff, Albert (1850-1906),
saks. teologi; herätti huomiota kieltäessään
Kristuksen olemassaolon. Teoksia: „Das
Christus-Problem", „Die Entstehung des
Christentums".

Kaltimo, rautatieasema Joensuun-Nurmeksen
rataosalla Enon kunnassa, 36 km Joensuusta.
Lähellä Kaltimonkosket (Ylä-, Keski- ja
Ala-Kaltimonkoski), yht. putouskorkeus 5 m; niiden
vieressä K:n kanava. Koskien partaalla K:n puuhiomo.

Kaluga [-ū'-], samannimisen ven.
kuvernementin pääkaup. Oka-joen varrella. 43,000 as.

Kalundborg, kaup. Luoteis-Sjællandissa
Tanskassa. Vanha kirkko ja linna 1100-luvulta.
Edellisen, jossa m. m. Kristian II on ollut
vankina, ruotsalaiset räjähdyttivät 1659. 7,000 as.

Kalunkirjoitus ks. Perunkirjoitus.

Kaluuna (ransk.), erilaisia liinaisia
tai silkkisiä, hopean- tai kullanvärisiä
nauhoja, joilla merkitään sotilaallisia
arvoasteita tai joilla virkapukuja ja
livereitä koristetaan.

Kalvain, verkon kudonnassa litteä
puu, jolle silmät luodaan.

Kalvetustauti, kloroosi,
verenvähyyden muoto, yleinen kasvuiässä
olevilla tytöillä, johtuu veripunan
vähenemisestä. Oireita: kalpeus,
sydämentykytys, ruoansulatus- ja
kuukautishäiriöt, väsymys ja päänsärky.
Hoidossa käytetään rautalääkkeitä;
niiden ohella lepo, raitis ilma ja
voimakas ravinto välttämättömiä.

Kalvin, kaavin tai kalvain (ks. n.).

Kalvinilaisuus, Calvinin oppi. ks. Calvin.

Kalvinpora, teräväsärmäinen tai
-uurteinen liereä tai kartiokas teräksinen
työkalu, jolla suurennetaan tai silitetään
metalliin lävistettyjä reikiä. Bergin
k:n uurteet ovat kierteisiä ja sen päässä
hienot kierteet jotka syöttävät k:n reikään.


Kalvinporia.


Kalvitsa, rautatieasema
Mikkelin-Pieksämäen rataosalla Mikkelin
pitäjässä, 26 km Mikkelistä.

Kalvola l. Kalvoila, kunta Hämeen
läänissä, Lounais-Hämeessä, Vanajan-selästä
lounaaseen Kalvolanjärven ympärillä;
Iittalan lasitehdas; 341 km2, 4,241 as. (1925).

Kalvoäyriäiset (Entomostraca),
äyriäisryhmä, pieniä muotoja, joiden
ruumiin nivelten luku on vaihteleva ja
joiden muodonvaihdoksessa on
naupliusmutta ei zoëa-toukkaa.

Kalydon, muinaiskreik. kaup., Korintinlahden
länsipään pohjoispuolella. vrt. Meleagros.

Kalypso, kreik. taruhenkilö. Asui
Ogygien saaressa keskellä merta; pidätti
saarelle saapunutta Odysseusta luonaan
seitsemän vuotta.

Kama [kā-], Volgan vasen lisäjoki,
1,890 km pitkä, 1,500 km laivakulkuun kelpoista.

Kamakura, kaup. Japanissa, Hondon
saarella. Kylpypaikka. Kuuluisa, 1252
valettu, 15 m korkea Buddhan patsas.

Kamala, Taka-Intiassa, Kiinassa ja
Austraaliassa kasvavan, tyräkkikasvien
heimoon kuuluvan pensaan (Mallotus
philippinensis) nystykarvoista
valmistettu punainen jauhe; käytetään
heisimatojen karkoittamiseen.

Kamara-aura, viljelysmaan pinnan
kuorimiseen s. o. kamarakyntöön
käytettävä, usein moniteräinen aura.

Kamaran, Englannille kuuluva saari
Punaisessameressä, lähellä Arabian
länsirannikkoa. Karanteeniasema.

Kamari (lat.-ruots.), pienehkö
asuinhuone; hallinnollinen virasto;
eduskuntien eri osastojen nimi; valtuusto
(esim. kauppa- tai työkamari).

Kamariherra, hovivirkamies;
arvonimi, samoin kamarijunkkari. —
Kamarikollegio, Ruotsin vanhin kollegio.
Käsittelee kameraalisia ja julkista
taloutta koskevia kysymyksiä, hoitaa
virkataloja j. n. e. Per. 1539.

Kamarilla (esp.), hovipuolue tai
suosikkipiiri, joka vastuunalaisten
ministerien selän takana koettaa vaikuttaa
valtionpäämieheen.

Kamarimusiikki, alkujaan (jo
1500-luvulla) ruhtinaallinen hovimusiikki
vastakohtana kirkkomusiikille; nyk.
soitinmusiikki, jossa kutakin ääntä esittää
ainoastaan yksi soolosoitin ja johon
kuuluu jouhisoittimia, joko pelkästään tahi
niiden mukana piano tai puhaltimia.



Kamarineiti, ruhtinattaren seuraneiti,
kamarirouva, nainen, joka
hoitaa erinäisiä talous- y. m. tehtäviä
ruhtinattaren hovissa. — Kamarineuvos,
Ruotsissa kamarikollegion jäsen, Suomessa arvonimi.

Kamariteoria, teoria, joka ei ota
huomioon käytännöllisiä mahdollisuuksia.

Kamaritoimituskunta ks. Senaatti.

Kamariviritys, mus., orkesterisoitossa
vähitellen aikojen kuluessa vakiintunut viritystaso;
vastakohta kuoroviritys, joka pysyi k:ta
korkeammalla. Yleensä on viritystaso ollut
monenlaisten vaihtelujen alaisena, kunnes Pariisin
akatemian 1858 päättämä normaaliviritys
(1-viivaisella a:lla 435 kaksoisvärähdystä
sekunnissa) on tullut käytäntöön enimmillä
solunrakenteen aloilla.

Kamban, Gudmundur Jónsson
Hallgrímsson (s. 1888), isl.-tansk.
kirjailija; kirj. näytelmiä (,,Hadda
Padda", ,,Vi mordere" y. m.) ja
romaanin „Ragnar Fínsson".

Kambium, jälsi (ks. t.).

Kambodša, Ranskan Indo-Kiinaan
kuuluva suojelusvaltio (kuningaskunta)
Mekong-joen kahden puolen; 175,000 km2,
2,4 milj. as. Pääkaup. Pnompenk.


Kambodša. Kylänpäällikkö perheineen.


Kambrikki (engl. cambric), alk.
hieno holl. liinakangas; nyk. eräät
2-vartiset hienot puuvillakankaat käyvät
kaupassa k:n nimellä.

Kambrium, kambri (Walesin lat.
nimestä Cambria), paleotsooisen sarjan
vanhimmat muodostumat, siis vanhimmat geol.
muodostumat, joissa selviä kivettymiä on
säilynyt. Näistä ovat trilobiitit ja
lonkerojalkaiset lukuisimmin edustetut.
Usein pidetään k:ia siluurisysteemin
alaosastona eikä itsenäisenä systeeminä.
— Kambrikausi, kambrinen kausi,
se ajanjakso, jonka kuluessa kambriset
muodostumat ovat syntyneet.

Kambyses II, Persian kuningas,
hallitsi 529-522. Valloitti Egyptin 525,
mutta ei saanut Etiopiaa valtaansa.

Kamee l. kamea (it.),
kaiverrettu jalokivi t. puolijalokivi.


Kamee.


Kameeli (Camelus), kahden
kameelieläimen nimitys. 1. Dromedaari
l. yksikyttyräinen k. (C. dromedarius),


Kirgiisi lypsää
yksikyttyräistä kameelia.

n. 3,8 m pitkä, 2,3 m korkea, hoikkajalkainen,
pitkäkaulainen eläin, jonka selässä
rasvakyttyrä. Kuorma- ja ratsastusjuhtana
Pohjois-Afrikan ja Länsi-Aasian erämaaseuduilla
(„erämaan laiva"), mistä kuljetettu m. m.
Austraaliaan. Kestää juomatta pitkät ajat. —
2. Kaksikyttyräinen k. (C. bactrianus),
edellistä hieman matalampi, kaksikyttyräinen,
tiheäkarvaisempi, tanakampi. Villinä (ehkä
metsistyneenä) Aasian sisäosissa, kotieläimenä
Keski-Aasiassa ja Kaakkois-Euroopassa.


Kaksikyttyräinen kameeli.




Kameelia (Camellia japonica),
Japanista ja Kiinasta kotoisin oleva matala
puu tai pensas, teepensaalle lähisukuinen.
Kovat, kiiltävät lehdet, kukat suuret, punaiset
tai valkoiset. Suosittu huonekasvi.


Kameelia.


Kameelikurjet ks. Strutsit.

Kameelilanka, keväällä lähtevistä
kameelinkarvoista valmistettu lanka.

Kameleontit, liskoheimo. Ruumis
sivuilta litistynyt, selässä harja; silmät
voivat liikkua toisistaan riippumatta,
toinen yhtäänne, toinen toisaanne; kieli
matomainen, pitkälle suusta työnnettävä,
päästä nuijamaisesti paksuntunut
ja limainen. Sillä k. pyydystävät
hyönteisiä; tarttumajalat ja kierteishäntä.
Väri vaihtuu valaistuksen, lämmön ja
mielentilan mukaan. Elävät puissa. Us.
lajeja Afrikassa, Madagaskarissa,
Intiassa. N. 24-30 cm:n pituinen tav. k.
(Chamæleon vulgaris) Välimeren maissa.


Kameleontti.


Kamelianainen, A. Dumas
nuoremman romaani ja näytelmä.

Kamenets-Podolsk [-do'-], kaup.
Ukrainassa, Romaanian rajalla; yliopisto. 27,000 as.

Kamenev [-njef], Lev Borisovitš
(s. 1883), oik. Rosenfeld, ven. bolševikki,
kansankomissaarien neuvoston varapuheenjohtaja 1922-26,
ollut myös työ- ja puolustusneuvoston puheenjohtajana,
koti- ja ulkomaankaupan komissaari v:sta 1926.

Kamenskij [-me'-], Nikolaj
Mihailovitš (1778-1811), ven. kenraali.
Taisteli Ranskaa vastaan Suvoroviu Italian
retkellä. V. 1808 divisioonanpäällikkönä
Etelä-Suomessa; Pohjois-Suomessa
toimineen armeijan ylipäällikkönä Lapuan 
taistelun jälkeen pakotti Suomen
armeijan poistumaan Ruotsin puolelle.

Kamera. 1. Valokuvauskone. —
2. Camera lucida (= „valoisa kamari"),
koje jonka avulla särmiöstä tai peileistä
heijastunut tarkastettavan esineen kuva
saadaan kohtaamaan silmää sellaisessa suunnassa,
että se näyttää olevan paperilla, jolle esineen
kuva piirretään. — 3. Camera obseura l.
reikäkamera, valokuvauskojeen kaltainen
suljettu laatikko, jonka yhdessä seinässä on
(objektiivin sijalla) pieni reikä. Peräseinän
ollessa sopivalla etäisyydellä reiästä tälle
syntyy edessä olevan esineen kuva, mikä voidaan
piirtää tai valokuvauksellisesti kiinnittää
valonaralle aineelle.


Camera lucida.
pp silmän
linssi, a tulosäde,
adcb särmiö.


Kameraalihovi, Viipurissa ollut
virasto, jonka tuli hoitaa veronkanto- ja
talousasioita 1721 ja 1743 Venäjälle
joutuneessa Suomen osassa.

Kameraalitieteet käsittivät alk. kaikki
ne tieteet, jotka koskivat hallitsijan
„kamarin" (s. o. talouden) tarkoituksenmukaista
hoitoa; myöhemmin k:lla tarkoitetaan julkista
taloutta käsittelevää tiedettä.

Kameraalitutkinto, 1871-94 Helsingin
Yliopiston lainopillisessa tiedekunnassa
suoritettu virkatutkinto, johon oppiaineina
kuului Suomen valtiohallinto-oikeus, finanssi-,
poutia- ja taloudellinen lainsäädäntö sekä
kansantalouden ja Suomen siviili- ja rikosoikeuden
pääopit; lakkautettiin 15/8 1894 annetulla
asetuksella.

Kameralisti, kameraalitieteiden
tuntija; väliin myös kameraalitutkinnon
suorittanut.

Kamerlingh Onnes, Heike
(1853-1926), alankomaal. fyysikko, tutkinut
etenkin alhaisten lämpötilojen aiheuttamia
ilmiöitä, nesteyttänyt viimeisen
permanenttikaasun, heliumin. Sai tästä
suurtyöstä Nobelin palkinnon 1913.

Kamerun. 1. Basalttivuori
Länsi-Afrikassa, Guineanlahden perukassa.
Korkein huippu (4,075 m) on tulivuoren
keila. Viimeinen purkaus 1922. —
2. Ent. Saksan siirtomaa-alue
Länsi-Afrikassa, v:sta 1919 Englannin ja
Ranskan kesken jaettu. Englannin osa
80,000 km2, siinä 650,000 as., Ranskan
431,000 km2, siinä 2,5 milj. as. Englannin
alue hallinnollisesti liitetty Nigeriaan,



Ranskan alue omana hallintopiirinä,
pääpaikkana Jaunde. Ilmasto
troopillista, runsassateista. Kasvillisuus
sademetsää ja savannia. Väestö pohjoisessa
sudaninneekereitä, etelässä bantuneekereitä.
Pääelinkeino maanviljelys; kautsu, palmuöljy
ja kaakao tärkeimmät vientitavarat.

Kamferi, kanvertti, k.-puun
lastuista vesihöyrytislauksella erotettu,
härmistämällä puhdistettu, väkevänhajuinen,
kiteinen, väritön aine, C10H16O.
Voidaan myös valmistaa keinotekoisesti.
Haihtuva, ei liukene veteen, mutta kyllä
alkoholiin, eetteriin, rasvaisiin ja
eetterisiin öljyihin. Sulaa 175°:ssa.
Käytetään selluloidin ja eräiden „savuttomien"
ruutien valmistukseen, alkoholi- ja
öljyliuoksena lääkkeeksi.

Kamferipuu (Cinnamomum camphora),
kaneelipuun sukuinen, Itä-Aasiassa
luonnonvaraisena ja viljeltynä
kasvava puu, jota on alettu muissakin
subtrooppisissa ja troopillisissa maissa
viljellä. Siitä saadaan kamferia
tislaamalla puun palasia vesihöyryssä.

Kamiina, tavallisesti rautainen, mutta
myöskin posliinista tai kaakeleista tehty
lämmityslaite, jolla huone nopeasti
saadaan lämpenemään. Rauta-k:oista ovat
m. m. Friis-veljesten (Kokkola) ripa- l.
kirkko-k:t ja Högforsin antrasiitti-k:t
meillä tunnetuimmat. Pitkäaikaiseen
lämmitykseen soveltuvat Savoniuksen
Centrum-k:t, joissa polttoaineena käytetään
sahajauhoja. Myös paloöljylampulla ja
kaasulla sekä sähköllä kuumennettavia
k:oitä käytetään. N. s. makasiini-k:aan
on sovitettu isompi säiliö, josta polttoaine
(antrasiitti tai koksi) valuu arinalle,
sitä mukaa kuin palaa.


Makasiinikamiina.
a polttoainesäiliö.


Kamimura, Hikonojo (1850-1916),
jap. amiraali. Jap.-ven. sodassa 1904-05
tuotti Vladivostokin laivastolle raskaan
tappioin.

Kamisardit (ransk.), Sevennien
vuoriston hugenotit, oik. „paitamiehet",
koska käyttivät taisteluissa valkeaa
paitaa pukunsa päällä. Kapinoivat 1689 ja
1702-05 julmaa sortoa vastaan.

Kamlotti (ransk.), alk. angoravuohen
villasta valmistettu 2-vartinen kangas.
Kampalanka-k. on sileä kangas, jonka loimi
on kaksin-, kude yksinkertainen. Silkki-k.
on eräs Gros de Naples-laji, jonka loimilanka
on löyhästi kerrattu kahdesta erivärisestä
säikeestä ja kude yksinkertainen, mutta
eri väriä kuin loimi.

Kammerer, Paul (s. 1880), itäv.
biologi, julkaissut huomiota herättäneitä
eläinten lisääntymistä ja periytyväisyyttä
koskevia tutkimuksia.

Kammio, hermo- ja mielisairasten
hoitolaitos Helsingissä, Töölössä.

Kammiovuori, Sysmän pitäjässä,
n. 12 km etelään Luhangan kirkolta,
221 m yli merenp.

Kamomillitee, kamelisaunion
(Matricaria chamomilla) kuivatuista
mykeröistä keitetty haude, jota
kotilääkityksessä käytetään hiostavana,
jumoavana ja kaasuja poistavana lääkkeenä ja
suuvetenä.

Kampahahtuva valmistetaan
kampavillasta siten, että määrättyä mittaa
lyhyemmät syyt kammataan pois ja
jäljelle jääneistä yhdensuuntaisiksi
järjestyneistä muodostetaan hahtuva eli leve,
josta kampalanka kehrätään. — Kampakone
ks. Kampaus. — Kampalanka,
kampavillalanka, kammatusta
villasta kehrätty lanka. Se on tasaista,
sileää ja kauniinnäköistä, sen syyt kun
ovat yhdensuuntaisiksi järjestetyt.

Kampania, maakunta Keski-Italian
eteläosassa Tyrrhenanmeren rannalla.
Italian hedelmällisin seutu. Napolia
ympäröivän alueen nimi on Campagna
felice (ks. t.).

Kampaniili (it. campanile), erillään
seisova kirkon kellotorni.



Kampaus, hienompien puuvilla- ja
villalankojen kehräyksessä esiintyvä
menettely, jonka tarkoitus on erottaa
jo karstatusta ja venytetystä
puuvillahahtuvasta kaikki määrättyä raja-arvoa
lyhyemmät syyt ja järjestää jäljelle
jääneet verraten tasapitkät syyt
yhdensuuntaisiksi. Kuva esittää puuvillan
kampaukseen soveltuvan Heilmann-Slumbergin
kampauskoneen. Venytyskoneen hahtuvista


Heilmann-Slumbergin kampauskone.

muodostama vanurulla asetetaan päästörullille A,
vanu vuota johdetaan syöttö valssien BC
kautta pihtiin DZ ja kun 15-20 mm sitä
on tullut pihdin toiselle puolelle,
sulkeutuu tämä ja valssin E pyöriessä
kampaa sen karsta piikeillä varustettu
puoli tämän pään, kuljettaen pois kaikki
ne lyhyet syyt, joita pihti ei pidätä.
Harja F erottaa ne piikeistä ja vie
valssiin G, josta hakkaaja H
poistaa syyt pudottaen ne ohuena harsona
laatikkoon. Kun vanun pää on kammattu,
avautuu pihti DZ ja kampa i painuu
vanun läpi, ja samassa nahalla päällystetty
valssi I kääntyy parivalssiensa
ympäri lähestyen vanun kammattua päätä.
Pyörän E uurteinen segmentti auttaa
vanun kammattua päätä valsseihin I.
Nämä vetävät kaikki pitkät syyt kamman i
läpi, joka estää lyhyitä syitä seuraamasta
mukana. Pitkät syyt liittyvät aikaisemmin
kammattuihin, ja täten muodostunut kampahahtuva
kulkee valssin O vetämänä suppilon M
läpi ja kerääntyy kannuun. Kammatut hahtuvat
kerrataan ja venytetään uudelleen hahtuvakoneissa.
— Kampauskoneen tuotanto on pieni, lisäksi kadottaa
puuvilla kammatessa 15-20 % lyhyitä syitä.
Tästä syystä vain hienommat langat, n:o 100 ja
siitä ylöspäin, tavallisissa oloissa kehrätään
kammatusta puuvillasta. — Villan kampaus on
suunnilleen samantapaista kuin puuvillankin,
koneet ovat villalaadun mukaiset.

Kampavilla on yleisnimitys pitkä- ja
suprasyiselle villalle, joka usein vielä on
kiiltävää ja soveltuu parhaiten
kammattavaksi ja kampalangan kehräykseen.

Kampeerata (ransk.), olla leirissä
ulkosalla, olla, oleskella.

Kampelat, meressä (pohjassa) eläviä,
sivuilta litistyneitä levymäisiä,
uimarakottomia luukaloja, joiden ruumis on
täysikasvuisena epämukainen: pohjaa
vastaan oleva kylki litteä ja valkoinen,
yläkylki hieman kupera, värillinen ja
siinä molemmat silmät. Munat ja
nuoret poikaset ajelehtivat meren ulapalla,
poikasten ruumiinmuoto säännöllisen
kaksikylkinen. — Yleisin meikäläinen
k.-laji on tavallinen k. l.
maariankala (Pleuronectes flesus),
25-35 cm pitkä, elää lounais- ja
etelärannikollamme. Puna-k:lla
(PL platessa) on kellanpunaisia täpliä
värillisellä puolella; sitä kalastetaan paljon
Pohjanmeressä, Suurin k:sta on
Pohjois-Jäämeressä elävä pallas
(Hippoglossus vulgaris), joka tulee 1-2 m:n
pituiseksi ja 100-200 kg:n painoiseksi. Suomen-
ja Pohjanlahdissa elää piikki-k.
(Rhombus maximus), jonka värillisellä
puolella on teräviä luukyhmyjä; meidän
rannoillamme se tulee 30-45 cm:ia, mutta
valtameren rannoilla toista metriä pitkäksi.
Kieli-k. (Solea) pitkulaisia. —
Maukkaita ruokakaloja. ks. värikuvaliitettä
Kaloja,

Kampen, alankomaalainen kauppakaup.
Ijselin varrella lähellä Zuiderseen
rantaa; ent. hansakaup. 21,000 as.

Kampen l. Campen, Jakob van
(1595-1657), holl. arkkitehti. Töitä:
Mauritzhuis Haagissa ja Amsterdamin
raatihuone (nyt linna). Kuva ks.
Amsterdam.

Kampi, koneen osa, jota yhdessä
kiertokangen kanssa käytetään muuttamaan
edestakaista, suoraviivaista (männän y. m.)
liikettä pyöriväksi akselin liikkeeksi tai
päinvastoin (kuva 1). Otsa-k.
(kuva 2) on akselin päässä, polvi-k.
l. polviakseli (kuva 3) on tehty akselin
keskelle. Käsi-k:lla pyöritetään
käsin akselia. K.-liik-keessä
akselin pyörimisnopeus on tasainen,
jotavastoin männännopeus on vuoroin kiihtyvä,
vuoroin hidastuva.


Kuva 1.


Kuva 2.


Kuva 3.


Kampurajalka, epämuodostunut jalka,
jossa jalkaterä suuntautuu sisäänpäin ja
jolloin täytyy astua jalan ulkoreunalla,
jopa, joskus jalkaterän selkäpuolellakin.

Kamreeri (mlat., ruots.), kirjanpidon
valvoja, joskus myös rahastonhoitaja
hallinnollisissa virastoissa; pankeissa
y. m. virkailija, joka säilyttää asiakirjat
ja vastaa kirjanpidosta.

Kamtšadaalit, kamtšatkalaiset,
Kamtšatkan eteläosissa asuva, nykyisin
melkein täydelleen venäläistynyt arktinen kansa.



Kamtšatka, Itä-Siperiasta lounaaseen
Tyyneenmereen pistävä tuliperäinen
niemimaa. Asukkaat kamtšadaaleja,
korjakkeja, tšuktšeja, lamuutteja,
venäläisiä, japanilaisia, kiinalaisia,
korealaisia. Elinkeinoja: kalastus, metsästys,
poronhoito; japanilaiset perustaneet
rannikolle uudenaikaisia säilyketehtaita.
K. on ent. venäläinen kuvernementti,
nykyisin se kuuluu Kaukaisen Idän
tasavaltaan. Pääpaikka Petropavlovsk.


Suomalainen maatiaiskana.


Leghorn.


Plymouth-Rock.


Minorka.


Kana (Gallus domesticus), Itä-Intiassa
villinä elävästä bankivakanasta polveutuva
kesy kanalintu; päässä lihaharja ja leukaheltat,
kukolla pitkät kaulan ja pyrstön peitinhöyhenet
sekä nilkoissa kannukset. Lukuisia rotuja.
Suom. maatiais-k., pieni, ruskea,
vähätuotantoinen, vasta viime aikoina on sitä
alettu jalostaa; Leghorn, uljasryhtinen,
väri vaihteleva, meillä valkoiset suosittuja,
hyvä munimaan, huono hautomaan; Minorka,
edellisen näköinen, väri musta, valkoinen tai
kirjava. ,,korvalehdet" puhtaanvalkoiset;
Plymouth-Rock, isokokoinen, kukon
ja kanan höyhenpuku samanlainen, väriltään
vaihteleva, hyvä munija ja teuraskana;
Wyandotte, keskikokoinen, punaiset
,,korvalehdet", kirkkaanpunainen ruusuharja,
hyviä munimaan ja hautomaan; Rhode-Island
l. amer. punainen k., keskikokoinen, punainen,
pyrstö mustanvihertävä, hyvä munija ja teuraskana,
samoin isompi, vaihtelevanvärinen Orpington;
Houdan, mustan- ja valkeankirjava,
leukapielissä ja leuan alla partamainen tupsu;
Ramelsloher, keskikokoinen, valkea tai
keltainen, vähään tyytyvä, hyvä talvimunija.
Isokokoisia teurasrotuja ovat Dorking,
kochinkiinalainen ja Brabma.
— Hyvät munijat laskevat vuodessa 150-200
munaa; huippusaavutuksena mainitaan 2
amerikkalaiseen Leghorn-tyyppiin kuuluvaa
yksilöä, joista toinen muni 317, toinen 330
munaa. Keskikokoiset munat painavat n. 60 g,
suuret 80 g. N. 2 kilon painoisen k:n
päivittäinen ruoka painaa n. 240 g (ilman
kostuttamiseen käytettyä vettä). Siitä tulee
n. 100 g vihantarehun osaksi. Ruoassa
tulee olla 15-16 g valkuaisaineita, 5-6 g
rasvaa ja 40-60 g hiilihydraatteja.
Haudonta kestää 19-21 vrk., 1 kana
hautoo 11-15 munaa. Kanaloita rakennettaessa
huomioonotettavaa: kanala on rakennettava
kuivalle paikalle, jos mahdollista etelään
tai itään viettävälle rinteelle. Lattiaa
tulee olla vähintään 1 m2
3 k:aa kohden ja ikkunapinta-alaa
n. 2 m2 jokaista 25 k:aa kohden;



korkeudeksi sisällä riittää 2 m; huolehdittava
hyvästä ilmanvaihdosta ja tarpeellisesta
lämmityksestä. — Kananhoidolla on meillä
voitu ansaita n. 130 mk. k:aa kohden vuodessa.
V. 1922 vietiin Suomesta munia ulkomaille
5,838,000 mk:n arvosta. [Ilkka, ,,Kananhoitokirja'';
Kivi-Hänninen, „Kananhoidon käsikirja''.]


Pikkukanala.


Kanaali, Englannin-kanaali (ks. t.).

Kanaalisaaret, Normandian saaret,
Englannille kuuluva saariryhmä Kanaalin eteläisessä
mutkauksessa Normandian pohjoispuolella;
5 suurempaa saarta (Jersey, Guernsey,
Alderney, Sark, Hern) ja useita pieniä.
194 km2. Maanviljelystä,
puutarhanhoitoa, kalastusta, matkailuliikennettä.
90,000 as., puhuvat muinaisnormandian
murretta, sen ohella englantia ja ranskaa.

Kanaanin maa, Raamatussa israelilaisten
,,luvatun maan" eli Palestiinan nimityksenä.

Kanada (virallisesti Dominion of
Canada), laajin Englannin siirtomaista.
Siihen kuuluu Amerikan pohjoisin osa (paitsi
Alaskaa, joka kuuluu Yhdysvalloille, New
Foundlandia ja Labradorin koillisrannikkoa,
jotka ovat välittömästi Englannin hallinnon
alaisia). 9,659,500 km2, 9,3 milj.
as. Hallinnollisesti jaettu 9 provinssiin
(Prince Edward Island, Nova Scotia, New
Brunswick, Quebec. Ontario, Manitoba,
Saskatchevan, Alberta, British Columbia)
ja 2 territorioon (Yukon ja Luoteisterritorio). —


Vaakuna.

Luonto ks. Pohjois-Amerikka, —
Asukkaat. N. 100,000 intiaania, 3,300
eskimoa, n. 2,5 milj. K:ssa syntyneitä
ranskalaisia, 4,9 milj. englantilaista;
suomalaisia n. 50,000. Puolet väestöstä asuu
kaupungeissa. — Pääelinkeinot maatalous
ja metsänhakkuu. Tärkein viljalaji vehnä (1923
sato 12,9 milj. tonnia). Ontario-järven
rannalla kypsyy viini, siellä viljellään myös maissia
ja tupakkaa. Juustoa ja voita viedään maasta.
Länsirannikolla lohen, itärannikolla
turskan, sillin ja hummerin pyyntiä.
Metsissä pyydetään turkiseläimiä.
Mineraalirikkaudet ovat suuret, varsinkin
suurten järvien ympärillä ja Britt,
Columbiassa: kultaa, rautaa, kuparia,
hopeaa, kivihiiltä, asbestia, nikkeliä;
vuoriöljyäkin on. Kalvostyö on
kumminkin vielä verraten vähäistä,
Teollisuuden tärkeimmät, haarat: elintarve-,
metalli-, puuteoll. Tärkeimmät
vientitavarat: vehnä, puu ja puutavarat,
paperi, rautatavarat. Kauppavaihto
1922-23: vienti 945,3 milj. doll.,
tuonti 802,5 milj. doll. — Kulkuneuvot.
K:n eteläosassa on väestötiheyteen verraten
tiheä rautatieverkko, tärkeitä ovat
varsinkin K:n pacific-radat: Canadian
Pacific Raihvay (ks. t.) ja Grand Trunk
Pacific Railway, viimeksimainittu
yhdistää Winnipegin Prince Rupertiin
(Tyynenmeren rannalla). — Valtiomuoto ja
hallitus. K. on itsehallintaoikeutta
nauttiva osa Brittiläistä maailmanvaltaa.
Toimeenpanovalta on Englannin kuningasta
edustavalla kenraalikuvernöörillä ja
ministerillä; lakiasäätävänä laitoksena
on parlamentti, joka jakautuu kahteen kamariin:
senaattiin, jonka jäsenet kenraalikuvernööri
riimittää elinajaksi, ja alahuoneeseen,
jonka jäsenet valitaan yleisellä äänioikeudella.
Kullakin provinssilla on oma kenraalikuvernöörin
nimittämä kuvernöörinsä, itsehallintonsa ja
eduskuntansa. Territorioiden johdossa on
komissaari ja neljänmiehenneuvosto. —
Armeija on järjestetty miliisisysteemin
pohjalle. — Opetusolot. Oppivelvollisuus,
lukuisia oppilaitoksia, 23 korkeakoulua ja
yliopistoa (valtion ylläpitämiä 6).
Pääkaup. Ottawa, muita kaup. Toronto,
Quebec, Winnipeg ja Halifax. Raha:
dollari ja sentti.

Historia. K:n vars. löytäjä oli
ranskalainen J. Cartier, joka 1534 purjehti
S:t Lawrence-lahteen. Asuttaminen alkoi
1600-luvulla. Intiaaneja ja englantilaisia
vastaan sotaa käyden siirtokunta laajeni.
Se oli v:sta 1628 monopolikauppaseuran
hallinnossa ja sai oman hallinnon 1674.
Vanhin elinkeino oli turkiskauppa.
Jesuiitat harjoittivat vilkasta
lähetystyötä. Pitkällisten sotien
jälkeen oli Ranskan luovutettava
Englannille 1713 New Foundland, Nova
Scotia ja Iludsoninlahden maat sekä



KANADA


1. Albertan vehnä- ja karja-alueita.


2. Hevoset ja traktorit vehnänkorjuussa.


KANADA


3. Brittiläisen Kolumbian jättiläispuita.


4. Kanadan intiaaneja.





KANADAN KARTTA





1763 koko K. Järkevällä politiikalla,
turvaamalla 1774 K:n vanhat lait,
laitokset ja kat. kirkon, saavutti
Englanti asukkaiden suosion. Yhdysvaltojen
vapaussodan jälkeen siirtyi K:aan
n. 35,000 lojalistia (ks. t.). V. 1791
K. jaettiin kahteen provinssiin,
Ala-K:aan l. Quebeciin ja Ylä-K:aan l.
Ontarioon. Edellisessä olivat
ranskalaiset, jälkimmäisessä englantilaiset
enemmistönä. V. 1837 tyytymättömät
ranskalaiset ja Ylä-K:n demokraattinen engl.
aines tekivät kapinan, mikä kukistettiin.
V. 1840 K. sai yhteisen parlamentin ja
vastuunalaisen ministeristön. Vähitellen
liittyi K:aan muitakin Englannin
siirtokuntia, ja 1867 syntyi Dominion of
Canada, V. 1869 ostettiin Hudson Bayn
kauppaseuran maat. Maailmansodassa K
auttoi tarmokkaasti emämaata.

Kanadalainen vesirutto, vesirutto (ks. t.).

Kanadapalsami, pohjois-amer. Abies
balsamea-kuusesta saatu pihka, jota
käytetään mikroskooppisten preparaattien
valmistamisessa ja lasin kittaukseen
optillisissa kojeissa.

Kanahaukka (Astur palumbarius),
55-65 cm pitkä petolintu, selkäpuoli
harmaanruskea, vatsapuoli nuorilla
linnuilla kellervä, tummin pitkittäistäplin
kirjailtu, vanhoilla valkea tummin
aaltomaisin poikkijuovin. Pyrstö pitkä,
leveäjuovainen. Vahingollisimpia
petolintujamme; syö metsälintuja, kanoja,
kyyhkysiä. Pesä korkean puun latvapuolessa;
munia 2-4, sinivalkeat, täplättömät tai
ruostetäpläiset.


Kanahaukka.


Kanajärvi, Emanuel (1801-68),
kalvolalainen maanviljelijä, kirjainkeräilijä.

Kanakit, valkoihoisten käyttämä
nimitys Melaneesian ja Polyneesian
alkuasukkaista.

Kanakolera, tarttuva siipikarjan
vatsatauti. Tuntomerkit: raukeus,
ruokahalun puute, jano, ripuli.
Vastatoimenpiteet: kanalan pehkut
poltetaan, seinät sivellään kalkkilaastilla,
lattia tervataan, sairaat kanat tapetaan,
valellaan kalkkiliemellä tai karbolihapolla
ja kuopataan; eloonjääneiden kanojen
juoma-astiaan sekoitetaan 2 teelusikallista
karbolia joka vesilitraa kohden.

Kanalinnut (Gallinacei), lintulahko.
jonka lajeilla on vahvat astumajalat,
takavarvas muita ylempänä, kynnet lyhyet
ja tylpät, siivet lyhyet ja kuperat,
nokka lyhyt ja paksu. Elävät tavallisesti
moniavioisuudessa. Poikaset kuoriutuvat
untuvapeitteisinä ja voivat heti seurata
emoaan. Meikäläiset k. ryhmitetään
seuraaviin heimoihin: metsäkanat,
peltopyyt, fasaanit, arokanat.

Kanaliseerata (ransk.), kanavoida.

Kanalja (ransk.), lurjus.

Kanankaali (Barbarea),
ristikukkaisten heimoon kuuluvia keltakukkaisia,
pitkälitulsla kasveja. Suomessa 2 lajia
rikkaruohoina; toinen niistä, isokukkainenk.
(B. vulgaris).

Kananliha, kanannahka,
kylmyydestä aiheutuva ihon tila, jolloin
ihokarvain juurissa olevien lihasten
vaikutuksesta hiuspussit ympäristöineen
kohoavat nystyröille, ja iho käy kanan ihon
näköiseksi.

Kanapee (ransk.), leposohva;
voitaikinasta tehty leivos.

Kanarialasi, uraanilla
vihreänkeltaiseksi värjätty,
fluorešeeraava lasi.

Kanarialintu (Serinus canarius),
Kanarian ja Kap Verden saarilta sekä
Madeirasta kotoisin oleva peipposlintu.
Laulutaitonsa vuoksi suosittu häkkilintu.

Kanarian saaret, Espanjalle
(maakuntana) kuuluva saariryhmä Afrikan
luoteisrannikon edustalla; 7,273 km2,
480,000 as. 12 saarta, joista 7 suurinta
asutut (Ferro, Palma, Gomera, Teneriffa,
Gran Canaria, Fuerteventura, Lanzarote).
Kaikki K. s. ovat tuliperäisiä, korkein
huippu Pico de Teyde Teneriffalla.
Ilmasto tasaisesti lämmintä, terveellistä,
keuhkotautisten toipumiseen soveliasta.
Pääelinkeinona maanviljelys. Tärkeä
hiili- ja lennätinasema. Las Palmas
(Gran Canarialla) ainoa hyvä satama;
pääkaup. Santa Cruz (Teneriffalla).
— K. s., joita roomalaiset sanoivat
„onnellisiksi saariksi", löydettiin uudelleen
1300-luvulla, 1400-luvulla ne joutuivat
Espanjan haltuun.

Kanaris, Konstantinos
(1790-1877), kreik. merisankari. Kunnostautui
Kreikan vapaussodassa. Myöhemmin us.
otteeseen meri- ja pääministerinä.

Kanasava, kaup. Japanissa,
Hondo-saarella; posliiniteoll. 130,000 as.

Kanava, „Sanansaattaja Viipurista",
P. Hannikaisen (ks. t.) toimittama
sanomalehti; ilmestyi 1845-47.



Kanava, rakennettu vesiuoma veden
johtamista tai laivaliikennettä varten.
Veden johtamista varten rakennetuissa
k:issa erotetaan kuivaus- ja kastelu-k:t,
vesijohdot, tehdas- ja myllyrännit sekä
likaviemärit. Liikennettä varten
rakennetuissa k:issa erotetaan meri-k.t ja
sisävesikanavat, joista viimeksimainitut
yleensä ovat varustetut vain pienemmillä
aluksilla kuljettaviksi. Teknillisessä
suhteessa erotetaan suluttomat kaivannot,
jotka yhdistävät toisiinsa samalla tasolla
olevia vesistöjä, varsinaisista l.
sulku-k:ista, joissa sulkulaitokset
jakavat k.-uoman porrasmaisesti kohoaviin
tai laskeviin väyliin. Meri-k:ista
mainittakoon Kielin, Suezin, Korintin
(kaivantoja) sekä Panaman k:t. Suomen
sisävesi-k:t ovat, lukuunottamatta 58 km
pitkää Saimaan k:aa, lyhyitä, korkeintaan
pari km pitkiä; niiden yhteenlaskettu pituus
on 60 km. Tärkeimpinä mainittakoon Taipaleen,
Konnuksen, Karvion, Kerman, Pilpan, Juojärven
ja Pielisjoen k:t Vuoksen vesistössä,
Vesijärven, Kalkkisten, Kolun ja
Iisveden-Keiteleen k:t Kymin vesistössä,
Lempäälän, Valkiakosken, Kaivannon ja
Muroleen k:t Kokemäenjoen vesistössä. —
Suomen k.-laitos on Tie- ja Vesirakennusten
Ylihallituksen alainen (Asetus 30/12 1921,
muutettu 11/4 1924 annetulla asetuksella).


Vesijärven kanava.


Kanavakangas on harva, kovasti
kierretystä langasta valmistettu kangas,
jonka sidos muodostaa 4-kulmaisia
aukkoja. Käytetään kuvio-ompeluun.

Kanavasäteet, positiivisesti varattuja
atomeja tai molekyylejä, ioneja, joita
purkausputken katodi vetää puoleensa
niin voimakkaasti, että ne jatkavat
matkaansa näkyvänä säteilynä tämän toisella
puolella, jos se on varustettu reiällä l.
kanavalla (tästä nimi). Katodisäteitten
tapaan k. aiheuttavat fluorešenssia
kohtaamissaan esineissä (putken
seinämissä); ne taipuvat magneettisessa
kentässä päinvastaiseen suuntaan kuin
katodisäteet, mutta heikommin.
Taipumisesta voidaan laskea iomien massa ja
nopeus, jos lataus tunnetaan. Täten on
voitu analysoida isotooppisia alkuaineita
Astonin massaspektrografilla (ks. t.).

Kanavataksa. Kulkemisesta
sulkukanavan kautta on suoritettava
aluksesta, lastista ja uittotavarasta
kanavamaksuja 11/4 1924 vahvistetun
taksan mukaan.

Kanchanjanga [engl. ääntämys
käntšəndžä'ŋgə], vuorenhuippu
Himalajalla, Nepalin ja Sikkimin rajalla,
8,580 m; maapallon kolmanneksi
korkein vuori.

Kandahar, kaup. eteläisessä
Afganistanissa Persian ja Intian välisen
kauppatien varrella. 32,000 as.

Kandeerata (ransk.), päällystää
sokerilla esim. hedelmiä, niin että sokeri
suurina kiteinä peittää pinnan.

Kandelaaberi (lat.), iso,
useampihaarainen kynttiläjalka.

Kandia, Candia. 1. Kreetan it.
nimi. — 2. K. (kreik. Megalokastron),
kaup. Kreetan pohj. rannikolla.
Venetsialaisten muinaisten linnoitusten
raunioita; museo, jossa Knosoksen
raunioista kaivettuja löytöjä. 25,000 as.

Kandidaatti (lat.), ehdokas, kokelas;
yliopistollisen kandidaattitutkinnon
suorittanut henkilö. — Kandidatuuri,
ehdokkuus.

Kandinsky [-di'-], Vassily
(s. 1866), ven. ekspressionistinen taidemaalari,
toiminut Saksassa. Pyrki abstraktisilla
sommitelmilla esittämään ulkoisesta
todellisuudesta riippumattomia sielullisia
tunnelmia, jonkunlaista värimusiikkia. Julk.
aikakauskirjaa ,,Der blaue Reiter", kirjan
,,Über das Geistige in Kunst".

Kandy, Candy, kaup. Ceylonin
sisäosassa, muinoin singhalilaisen
kuningaskunnan pääkaup. 33,000 as.

Kanea (muin. Kydonia), Kreetan
luoteisosassa oleva Satamakaup. 25,000 as.

Kaneeli, laakeripuiden heimoon
kuuluvien kaneelipuiden nuorten oksien
kuori, mausteeksi käytetty. Ceylonin
k:ia saadaan Etu-Intian eteläosassa ja
Ceylonilla kasvavasta Cinnamomum
ceylanicum-lajista; tätä viljellään paitsi
sen kotimaassa muissakin trooplllisissa
maissa. Paras k. on paperinpaksuista.
Kassia-k:ia (kiinalaista, jaavalaista



k:ia) saadaan Etelä-Kiinassa ja Sunda-saarilla
viljellystä C cassiastsi. Se on keltaista
tai tummanruskeata, paksumpaa kuin Ceylonin k.,
taloudessa yleisimmin käytetty k. — K:sta
tislataan k.-öljyä ja kassiaöljyä,
joita käytetään hajuvesiin ja likööreihin;
öljyjen oleellisena aineksena on k.-aldehydi.
— Kaneelihappo, useissa hyvänhajuisissa
palsameissa (stooraksissa, tolu- ja perupalsamissa)
oleva, kaneeliöljyn hapettumisessa syntyvä kiteinen
aine, jota käytetään useissa synteeseissä.


Ceylonin kaneeli.


Kanem, Afrikassa, Tsadjärven
koillispuolella oleva ransk. maakunta.

Kanerva (Calluna vulgaris),
hiekka- ja rämemailla kasvava, loppukesällä
kukkiva varpu; mehiläisten suosima
hunajakasvi. Keski-Euroopan kanervikot
ovat suureksi osaksi kello-k:n
(Erica tetralix) muodostamia.

Kanervakasvit (Ericaceæ),
kasviheimo 2-sirkkaisten luokassa, pensaita
tai varpuja; n. 800 lajia, joista useimmat
lauhkeissa vyöhykkeissä. Kukat helakanväriset.

Kanervakäärme (Coronella austriaca),
tarhakäärmeen sukuinen, myrkkyhampaaton
keskieuroopp. käärme, meillä harvinaisena
Ahvenanmaalla; n. 65 cm pitkä. Selkäpuolen
suomut harjuttomat (tarhakäärmeellä on
niissä pitkittäiset harjut).

Kangas, rautatieasema Kokkolan-Oulun
rataosalla Ylivieskan kunnassa, 91 km Kokkolasta.

Kangas, metsänhoitokirjallisuudessa
(metsä)maa, jonka pinta on kangasturpeen
peittämää ja kasvillisuutena sammalta,
jäkälää ja varpuja. Usein k:illa
tarkoitetaan vain kuivia kanerva-k:ita.

Kangasala. 1. Kunta Hämeen
läänissä, Satakunnan itärajalla Vesijärven.
Längelmäveden ja Roineen ympärillä;
359,9 km2, 7,301 as. (1925).
Luonnonihania maisemia (vrt, Kangasalan
harjut). Liuksialan ja Vääksyn hist.
kartanot; yhteiskoulu; Kaivannon kanava;
urkutehdas. — 2. Samanniminen rautatieasema
K:n kunnassa, Tampereen-Haapamäen rataosalla,
13 km Tampereelta.


Kangasalan Kirkkoharjulta.


Kangasalan harjut, Kangasalan
pitäjässä länsiluoteesta itäkaakkoon kulkeva
luonnonkauneudestaan kuulu someroharjujono,
jonka katkelmilla eri nimensä: Haikun-,
Vehoniemen-, Keisarin-, Kuohun- ja Kirkkoharju,
viimeksimainittu korkein (154 m yli merenp.).
Näkötorneja. — K. h:n yhteydessä usein
mainittu Haralan l. Harjulan harju (ks. t.)
ei ole harju, vaan kumpu. — Nykyisin (1926)
on vireillä kysymys K. h:n rauhoittamisesta.

Kangasalan urkutehdas B. A. Thulé,
per. 1843, omistaja ins. Martti
Tulenheimo, alallaan johtava liike maassamme.
Valmistaa myös urkuharmoneja.

Kangaskosken tehdas, Parikkalassa,
per. 1900. Valmistaa paperia ja
puuvanuketta. Omistaja: Yhtyneet
Paperitehtaat o.-y.

Kangaslampi, kunta Mikkelin
läänissä, Haukiveden pohjoispuolella;
266,3 km2, 2,701 as. (1925).

Kangasniemi, kunta Mikkelin läänissä,
Puulaveden pohjoisosan ympärillä; yhteiskoulu;
sahalaitoksia; 1,001,1 km2,
12,005 as. (1925).

Kangaspaino on valmiille kankaalle
värin painamista niin, että sille saadaan
erivärisiä ja -muotoisia kuvioita.
Nykyajan k. on n. s. syväpainoa. K.-koneessa
on kangaspäällinen valssi (depressor:),
jota vastaan kuparinen kuvioille
kaiverrettu painovalssi puristuu. Kun kangas
kulkee depressorin ja painovalssin välitse,
tarttuu väri kuviosyvennyksistä kankaaseen.



Kangaspuut, käsikangaspuut.
yksinkertaisin nyk. käytännössä oleva kutomakone.
K:hin kuuluvat seuraavat kone-elimet (ks. kuvaa):
1) loimitukki (A) jarrupyörineen ja jarruköysineen
(R), takatuki (a), tiuhtapälkit
(i), niidet varsineen (I), polkuset
(t, t1), luha (L), kaide l. pirta (B),
rintatuki (b), kangastukki (w). Ennen
kutomista loimi kierretään loimitukin
ympärille, jota jarruköysi pidättelee, niin
että loimi pysyy jännittyneenä. Sitten johdetaan
loimet takatuen päällitse niisien silmien läpi ja
kaiteen piiden välistä edelleen rintatuen
päällitse kangastukkiin. Takatuen ja
niisien välille asetetut tiuhtapälkit
jakavat ja järjestävät loimia, ja lähelle
kankaan ,,suuta" asetettu levittäjä estää
kangasta kapenemasta. Kudottaessa
kutoja jalalla painaen toista polkusta vetää
joka toisen loimilangan alas joka toisen
noustessa ylöspäin, jolloin niisien eteen
loimilankojen väliin muodostuu vire.
Tämän läpi heitetään syöstävä l. sukkula (y),
joka vireeseen vetää perässään puolasta l.
käämistä purkautuvan kudelangan.
Senjälkeen kudelanka luhan poikkilautojen
väliin kiinnitetyllä kaiteella painetaan
kankaan suuhun. Nyt painetaan toista
polkusta, jolloin vire vaihtuu ja kudelanka
kiinnittyy kankaaseen. Kangas kootaan
kangastukille, jota hammaspyörä ja säppi
estävät pyörimästä takaperin.


Kangaspuut.


Kangasturve, hapan, turvemainen.
tiivis mullaskerros, joka jyrkkärajaisesti
eroaa alla olevasta kivennäismaasta;
yleinen meikäläisillä metsäkankailla.

Kangastus (it. fata morgana),  valon
taipumisesta (taittumisesta) valonsäteitten
kulkiessa eri tiheitten ilmakerrosten
läpi, aiheutuva näköhäiriö, minkä
johdosta kaukaiset esineet näkyvät
korkeammalla, kuin todella ovat, ja
tulevat näkyviin taivaanrannan takaa.

Kangasvuokko ks. Vuokot.

Kangistustauti ks. Jäykkäkouristus.

Kaniikki (lat.), kanunki,
piispankirkon pappi, myöh. room.-kat.
tuomiokapitulien jäsen.

Kaniini (Lepus l. Oryctolagus
cuniculus), jäniksensukuinen eläin,
joka kaivaa onkaloita maahan ja synnyttää
poikasensa karvattomina ja sokeina. Elää
luonnonvaraisena Keski- ja Etelä-Euroopassa.
Kotieläimenä yleisesti hoidettu
Keski-Euroopan maissa ja Skandinaaviansa,
jonkun verran Suomessakin. Lukuisista roduista
mainittakoon pikku hopea-k. (painaa 2,5-3,5
kg, väri vaihteleva), iso hopea-k.
(4-5 kg:n painoinen), sininen
beveren (teräksen sininen, 4-5,5 kg),
pohjoismainen maatiais-k. (2,5-3,3
kg); huviroduista suosituimpia on
pitkä- ja hienokarvainen angora-k. —
Kantoaika n. 30 vuorokautta, emon
sallitaan synnyttää 6 kertaa v:ssa, kullakin
kerralla syntyy 7-10 poikasta. K:n
ravinnoksi kelpaa ruoho, heinä, koivun,
lehmuksen ja haavan oksat, juurekset,
vihannekset, leipä, vilja, kuorittu maito.
K:t ovat hyvälihaisia ja vars.
hopea-k:eilla on kallisarvoinen turkki, jolla
jäljitellään jalompia turkislajeja.
[Relander (1916); Ilkka (1920).]


Iso hopeakaniini.


Kanin, niemimaa Pohjois-Venäjällä,
vastapäätä Kuollan niemimaata; alavaa tundraa.

Kanjoni (esp.), syvälle vuoriperustaan
syöpynyt, jyrkkäseinäinen joen rotkolaakso.
Kuuluisin on Läntisen Coloradon (vrt.
Colorado) k., paikoitellen 2,000 m syvä.


Coloradon kanjoni.


Kankaan Paperitehdas o.-y.,
Jyväskylän pitäjässä, per. 1872. Osakepääoma
4 milj. mk. Osake-enemmistö G. A.
Serlachius Aktiebolagilla. Paperitehtaan
yhteydessä puuhiomo ja sähkömylly:
suuri voimalaitos Kuhankoskella.

Kankaanpää, kunta Turun ja Porin
läänissä, Satakunnan pohjoisosassa,
Karvianjoen ympärillä; 714,4 km2, 9,612 as.
(1925).

Kankaanpörhötyskone repii loimista
ja kuteista kuituja ulos. Puuvillakankaitten
pörhötyskoneessa on pyörivät valssit,
jotka ovat päällystetyt karstapiikkikankaalla,
villakankaitten pörhötyskoneessa on pyörivä
rumpu, jonka pintaan on kiinnitetty takiaisia.



Kankaisten kartano, vanha säteritila
Maskussa, mainittu jo 1300-luvulla. Ollut
m. m. Djeknien ja Hornien, nyk. Aminoffien
omistama. Suuruus nyk. 5 1/2 manttaalia.
Päärakennus harmaasta kivestä, arvellaan
rakennetuksi keskiajalla.


Kankaisten kartano.


Kankirauta, kaupassa esiintyvä
tasapaksu rauta, jonka läpileikkaus on
ympyrä, neliö tai suorakaide. Muita
pitkiä rautalajeja sanotaan kuvioraudoiksi.

Kankrin, Jegor Frantsevitš
(1774-1845), kirj. myös Cancrin, ven.
finanssimies. Venäjän armeijan yli-intendentti
1813, rahaministeri 1823-44. Korjasi valtion
raha-asiat säästäväisyydellä. Suosi ankaraa
tullisuojelusta. Esiintyi kansantaloudellisena
y. m. kirjailijana.

Kankroidi (lat.-kreik.), sarveissyöpä.
ihossa ilmenevä syöpä, jolloin ihon uloin
kerros muuttuu sarveismaiseksi kovettumaksi.

Kanna, hirviantilooppi (ks. t.).

Kannabiini, hamppukasvissa oleva
alkaloidi, joka vaikuttaa nukuttavasti.

Kannanlahti, Vienanmeren luoteisin
lahti Kuollan niemimaan ja pohjoisen
Vienan-Karjalan välillä. Samanniminen
kunta lahden perukassa, siinä K:n kylä.

Kanne, vaatimus, joka tehdään toista
vastaan oikeudenkäynnissä, vars. siviilijutuissa.
— Kanneaika, aika, jonka kuluessa riita
on puhevallan menettämisen uhalla pantava vireille
oikeudessa. — Kanne-kirja, kirjallisesti
esitetty kanne.

Kannel l. kantele, suom.
kansansoitin. Muodoltaan se on kuin
vaakasuoraan asetettu harppu, jonka kielet
on kiinnitetty puiseen kaikupohjaan.
Kielet ovat metalliset, tav. teräslangasta.
Niitä lienee alk. ollut 5, viritettyinä
molliasteikon toonikan ja dominantin välisen
osan mukaisesti (esim. g a b c d).
Kielien luku on vähitellen lisääntynyt.
Nyk. yleisimmin levinneissä ,,taide"-k:issa
on 30 kieltä, viritettyinä diatonisen asteikon
mukaisesti. Äskettäin on tehty keksintö
kromaattistenkin asteiden käyttämiseksi
harpun tapaan. Kansanvalistusseura on
julkaissut „Säveleitä kanteleelle" I-III.


Kantelensoittaja.


Kanneli (ransk.), pystysuora,
pyöreäpohjainen uurrekoriste vars. pylvään
varsissa; teonsana: kanneleerata.

Kanneljärvi. 1. Kunta Viipurin
läänissä, erotettu 1923 Uudenkirkon
kunnasta (tämän koillisosa); kansanopisto;
4,377 as. (1925). — 2. Rautatieasema
Viipurin-Terijoen rataosalla K:n kunnassa,
54 km Viipurista.

Kannevalta ks. Puhevalta. —
Kanneviskaali, yleisenä syyttäjänä
toimiva hovioikeuden tai tullihallituksen
virkamies.

Kannibaali (esp.), ihmissyöjä,
antropofagi; myös omaa sukuaan syövä eläin.
— Kannibalismi, ihmissyönti (ks. t.).

Kannisto, Artturi (s. 1874),
voguulinkielentutkija, dosentti v:sta 1920.

Kannonnostaja, työase kantojen y. m.
irroittamista ja nostoa varten: ne ovat
varustetut joko vipulaitteella, väkipyörä-
ja vintturilaitteella tai kierukkaruuvilaitteella.
vrt. Kantopommi.

Kannu, vanha tilavuusmitta, = 2,62 l,

Kannukasvit (Nepenthes),
lihansyöjäkasvisuku, Itä-Intian saaristonsa
ja Madagaskarissa kasvavia ruohokasveja,
joiden lehden kärkiosa on muodostunut kärhimäisen
rihman päässä riippuvaksi, pystyksi,
koreanväriseksi kannuksi Tämän reunalle
laskeutuvat hyönteiset luiskahtavat helposti
kannun pohjaan jossa pepsiinin tapaista entsyymiä
sisältävä neste sulattaa niiden pehmeät osat.
Eräiden lajien kannu on yli 50 cm korkea ja
20 cm läpimitaten.


Kannukasvi.




Kannunvalaja, L. Holbergin
huvinäytelmästä „Valtioviisas k." saatu
nimitys, jolla tarkoitetaan itsestään, suuria
luulevaa poliittista suunsoittajaa.

Kannus. 1. Ratsumiehen saappaan
kantapään takaosan ympäri kiinnitetty
metallinen koje, jolla ratsumies ohjaa ja
ajaa hevosta. K:ssa on kaari, josta
lähtee kaula taaksepäin. Kaula päättyi alk.
terävään kärkeen, mutta 1200-luvulta
alkaen tavallisesti hammasreunaiseen
rattaaseen. Nyk. on rattaan reuna usein
tasainen. — 2. Myt. Noitarumpu (ks. t.).
— 3. Kasvit. Useiden hyönteissuosijoiden
kukassa oleva ontto, tavallisesti
keilamainen kehän (useimmiten teriön)
pullistuma, joka toimii meden valmistajana tai
säiliönä. — 4. Eläint. Eläinten raajoissa
esiintyviä erilaisia piikkimuodostuksia.
Kanalintujen urosten k:t ovat sarveiskerroksen
ympäröimiä nilkkaan kiinnittyviä luutappeja.

Kannus. 1. Kunta Vaasan läänissä,
Keski-Pohjanmaalla, Lestijoen keskijuoksun
varrella, 405,3 km2, 5,748 as. (1925).
5-luokk. yhteiskoulu, Keski-Pohjanmaan maamieskoulu.
— 2. Samanniminen rautatieasema Kokkolan-Lapin
rataosalla, 40 km Kokkolasta. Pitäjässä
olevalta Eskolan pysäkiltä on v:sta 1921
alkaen rakennettu kapearaiteinen valtion
metsärata, jota jatketaan Lestijärven rannalle.

Kannuskosken puuhiomo, Kaipiaisissa
(Valkealassa), per. 1883. Valmistaa
puupahvia ja puuvanuketta. Omistaja
Kannuskosken o.-y.

Kannusruoho (Linaria), kasvisuku
naamakukkaisten heimossa; kukat 2-huuliset,
kannukselliset. Meillä yleisin laji on
keltakukkainen L. vulgaris.

Kano, kaup. Länsi-Afrikassa, engl.
Nigerian pohjoisosassa. Tärkeä
kauppakeskus ja karavaaniteiden solmu.
35,000 as.

Kano Masanobu ja Kano Motonobu
ks. Japanin taide.

Kanonadi (rausk.), yhtämittainen
tykeillä ampuminen.

Kanoninen, kaanonin mukainen. —
Kanoninen oikeus (lat. jus
canonicum), room.-kat. kirkon kirkollisen
lainsäädännön kautta syntyneet
lakimääräykset. Tärkeimmän osan siitä
muodostavat kirkolliskokousten päätökset ja
paavien dekretaalit. ,,Corpus juris
canonici"-nimisen kanonisen lakikirjan
muodostavat 1100-luvulla syntynyt munkki
Gratianuksen kokoelma „Decretum Gratiani"
ja eräät myöhemmin julkaistut
dekreettikokoelmat. — Kanonisatsioni
(mlat.), kaanoniin, s. o. kat. kirkon
pyhimysten luetteloon ottaminen,
pyhimykseksi julistaminen. — Kanoniset
kirjat ks. Kaanon.

Kanooppi, tav. kiviastia eli -arkku,
johon muinaisegyptiläiset kätkivät
palsamoidun ruumiin sisälmykset.

Kanootti (ransk.), alk. intiaanien
kevyt soutuvene, tehty nahasta, puunkuoresta
tai koverretusta rungosta. Nyk. k:t
enimmäkseen tehdään tiivistetystä kankaasta.
Airona käytetään kaksilapaista melointa.

Kanopus, Siriuksen jälkeen
tähtitaivaan loistaviin tähti, Argo-laivan α.

Kanpur, Cawnpore (ks. t.).

Kansa, ihmisryhmä, joka tapojen,
laitosten, yhteisesti elettyjen vaiheiden, us.
myös kielen puolesta muodostaa
ympäristöstään eroavan kokonaisuuden.

Kansa, Vakuutusosakeyhtiö
K., Helsingissä, edistysmielisten
(sosialististen) osuuskauppaliikkeiden perustama
1923, pohjapääomat 10 milj. mk.; harjoittaa
nyk. henki- ja tapaturmavakuutusta,
Vakuutuskanta n. 200 milj. mk.

Kansainliitto, itsenäisten valtioiden
yhteenliittymä, jonka tarkoituksena on
kansojen välisen yhteistyön edistäminen
ja niiden rauhan ja turvallisuuden
lujittaminen sekä kansainvälisten
riitakysymysten rauhallinen ratkaiseminen. K.
perustettiin 1919 presidentti Wilsonin
aloitteesta rauhanneuvotteluiden
yhteydessä. Aluksi siihen liittyivät
maailmansodan voittajavallat, sitten
puolueettomat maat ja uudet valtiot, m. m.
Suomi 1920; myös Itävalta, Unkari, Bulgaaria
(ja mahdollisesti Saksa syksystä 1926)
ovat K:n jäseniä. K:oon kuuluu nyk.
56 valtakuntaa, ei kuitenkaan Venäjä,
Turkki, Yhdysvallat, Meksikko.
K:n pääelimet ovat yleiskokous,
neuvosto ja pysyväinen
sihteeristö. Sitäpaitsi on pysyväinen
kansainvälinen tuomioistuin, kansainvälinen
työjärjestö ja suuri joukko erilaisia
järjestöjä, komissioneja ja komiteoita.
Yleiskokous Genèvessä kerran vuodessa
syyskuussa sekä tarpeen vaatiessa
ylimääräisiä kokouksia. Jokaisella liittoon
kuuluvalla valtiolla saa olla kokouksessa
enintään 3 edustajaa ja ainoastaan
1 ääni. Viralliset kielet ovat englanti
ja ranska. Neuvostossa on toistaiseksi 4
vakinaista jäsentä (Englannin, Ranskan,
Italian ja Japanin edustajat) sekä 6
valittua (nyk. Belgian, Brasilian, Espanjan,
Ruotsin, Tšekko-Slovakian ja Uruguayn




Kansainliiton yleisistunnosta Genevessä syyskuussa 1924. MacDonald puhumassa.

edustajat). Neuvosto kokoontuu
vähintään kerran vuodessa. Sihteeristö
jakaantuu 11 jaostoon. Sen samoinkuin
koko liiton asemapaikka on Genève. K:n
vuotuiset kustannukset nousevat 22 milj.
kultafrangiin (1925); ne jaetaan
jäsenten kesken.

K. toimii rauhan ylläpitämiseksi m. m.
kontrolloimailla kansainvälisiä sopimuksia,
jotka sihteeristön on rekisteröitävä,
ennenkuin ne tulevat voimaan, koettamalla
saada varustukset supistetuiksi
niin vähiin, kuin kansakunnan turvallisuus
ja kansainvälisten velvollisuuksien
suorittaminen yhteisen aseellisen
esiintymisen sattuessa sallivat sekä
takaamalla jäsentensä alueellisen
koskemattomuuden. Jäsenten väliset kansainväliset
selkkaukset on alistettava välitysoikeuden,
tuomioistuimen, neuvoston tai
edustajakokouksen ratkaistaviksi. Jos K:n
välitystoimenpiteet eivät riitakumppaneita
tyydytä, eivät liiton säännöt estä
heitä ryhtymästä sotaan. Mutta jos joku
liiton jäsen alistumatta siihen liiton
välitysmenettelyyn, johon se on sitoutunut,
aloittaa sodan, katsotaan sen ryhtyneen
sotaan koko K:oa vastaan, jolloin
tämän jäsenten on katkaistava kauppa-
ja liikennesuhteet syyllisen kanssa ja
tarvittaessa, ei kuitenkaan tässä
tapauksessa vastoin tahtoa, asevoimin otettava
osaa rankaisutoimiin. Jos puhkeaa riita
valtioiden välillä, joista ainoastaan yksi
tai ei mikään ole K:n jäsen, niin K.
tarjoutuu ratkaisemaan niidenkin
riitakysymykset. Jos ei-jäsenvaltio ei ota
vastaan tarjousta, vaan ryhtyy sotaan
jäsenvaltiota vastaan, astuvat
yllämainitut rankaisumääräykset voimaan.
Tärkeimmät K:n ratkaisemat kiistakysymykset
ovat koskeneet Ahvenanmaata, Vilnoa, Korfua,
Ylä-Sleesian raja-järjestelyä, Memeliä ja
Mosulia. K. on ryhtynyt myös toimiin kansallisten,
kielellisten ja uskonnollisten vähemmistöjen
oikeuksien turvaamiseksi. Sen neuvosto
on toteuttanut suunnitelman Itävallan
taloudelliseksi pelastamiseksi ja auttaa
parhaillaan Unkaria. Liiton alainen
kansainvälinen työjärjestö ja sen
työtoimisto ovat toimineet työväen olojen
parantamiseksi. Liiton valvonnan
alaisena on Danzigin ja Saarin alueen sekä
eri valtioille n. s. mandaattialueina
uskottujen Saksan ja Turkin ent.
siirtomaiden ja sivumaiden hallinto. [K:n
julkaisemia kirjasia; Erich (1926).]

Kansainoikeus, kansainvälinen oikeus (ks. t.).

Kansaintaistelu (saks. Völkerschlacht),
Leipzigin läheisyydessä lokak. 16-19 p. 1813
liittoutuneitten ja Napoleonin välillä suoritettu
taistelu, jossa viimemainittu kärsi tappion. K:n
muistoksi ori pystytetty mittasuhteiltaan
jättiläismäinen (90 m korkea) Schmitzin
(ks. t.) suunnittelema ja Franz von Metznerin
(k. 1919) veistoksin koristama muistomerkki.




Kansaintaistelun muistomerkki Leipzigissä.

Kansainvaellus, suuri k., on
nimenä sillä 300-luvun lopusta
500-luvulle tapahtuneella kansojen
siirtymisellä Euroopassa, jonka seurauksena oli
Länsi-Rooman valtakunnan häviö ja
keskiaikaisten germ. valtakuntien synty.
Syynä siihen oli germaanien sodan- ja
seikkailunhalu ja nopeasti lisääntyvä
väestö, joka ei enää saanut tarpeeksi
elatusta entisillä asuinsijoillaan.
Varsinaisen k:n aloitti hunnien hyökkäys
alaanien ja goottien kimppuun 375.
Tämä sai länsigootit etsimään turvaa
Tonavan eteläpuolelta ja sieltä
jatkamaan kulkuansa Italiaan ja
Etelä-Galliaan (419) sekä Espanjaan. 400-luvun
alussa frankit, alemannit, burgundit ja
vandaalit samosivat Reinin yli Galliaan,
josta viimemainitut siirtyivät
Etelä-Espanjaan ja 429 Pohjois-Afrikkaan.
V. 449 meni kaksi heimoa, anglit ja
saksit, Pohjanmeren yli Etelä-Britanniaan
ja perusti siellä anglosaksien
valtakunnan. Vv. 451-453 hunnit hyökkäsivät
Länsi-Roomaa vastaan, mutta torjuttiin
Katalaunisilla kentillä. V. 476 teki
Rooman sotajoukossa palvelevain germ.
palkkasoturien päällikkö Odoakar lopun
Länsi-Rooman vallasta, tehden itsensä
Italian kuninkaaksi, mutta itägootit
valloittivat Italian jo v:sta 489 alkaen.
V. 568 langobardit tulivat pohjoiseen
Italiaan. Heidän jättämänsä Tonavan ja
Tiszan laaksoseudut ottivat silloin
idästä tulleet turk.-tat. avaarit
valtaansa, kunnes Kaarle Suuri 796 kukisti
heidät. K:n aikana perustetut us.
valtakunnat suistuivat pian; ainoa, joka tuli
pysyväksi, oli yli Gallian levinnyt
frankkien valtakunta. — Yhteydessä itägerm.
kansojen siirtymisten kanssa olivat
samanlaiset ilmiöt slaavilaisten ja
suomalais-ugrilaisten alueilla. Slaav. heimot
ottivat haltuunsa nyk. Itä-Saksan aina
Elben länsipuolelle asti. Hunnien tulo
ja itägoottien valtakunnan kukistus 375
sekä slaavilaisten eteneminen koilliseen
päin Ilmajärven tienoille sysäsivät
itämerensuomalaiset pohjoisemmaksi heidän
nyk. asuinsijoilleen. Suomensukuiset
unkarilaiset l. madjaarit siirtyivät
800-luvun alussa länteen Uralin eteläisiltä
rinteiltä ja asettuivat saman sataluvun
lopussa nyk. maahansa.

Kansainvälinen kieli. Aikojen
kuluessa on milloin kieli, milloin toinen
saavuttanut niin suuren merkityksen
kansainvälisessä elämässä, että sitä voi
sanoa k:ksi k:ksi: foinikia kaupan,
kreikka sivistyksen kielenä vanhalla
ajalla, latina samaten keskiajalla,
ranska diplomatian kielenä uudella
ajalla. Nyk. k:lla k:lla tarkoitetaan
ensi sijassa n. s. apukieltä, määrätietoisesti
luotua, historiallisesti kehittyneitä
kieliä jäljittelevää kieltä, jolta
vaaditaan rakenteen yksinkertaisuutta,
sanavaraston kansainvälisyyttä ja taipuisaa
sananjohtojärjestelmää. Ensim. tällainen
koe oli Schleyerin „volapük". Ainoa
mikä on mainittavasti levinnyt
kaikkiin maihin, on esperanto (ks. t.).
[„Kansainvälisen kielen aate, sen
olemus ja tulevaisuus" (1919); E. N.
Setälä, „Maailmankielikysymys
kielentutkijan kannalta" (1922); V. Setälä,
„Tieteen yhteiskieli" (1919), „Kaupan
yhteiskieli" (1920).]

Kansainvälinen Lakimiesliitto,
International Law Association (ks. t.).

Kansainvälinen Lastenapu
(virallisesti ransk. Union inter nationale de
secours aux enfants), Genèvessä 1920
per. kansainvälinen järjestö, jonka
tehtävänä on avustaa lapsia sotaakäyneissä
y. m. maissa. Suomessa kansallistoimikunta.

Kansainvälinen Maatalousinstituutti
(ransk. Institut international d'agriculture),
per. 1905 Roomaan. Suomi liittyi siihen 1923
(Asetus 26/1 1923).

Kansainvälinen oikeus, niitten
oikeusohjeitten kokonaisuus, jotka
määräävät valtioitten keskinäiset oikeudet
ja velvollisuudet. Valtiot ja täydessä
määrin ainoastaan riippumattomat eli
suvereeniset valtiot ovat k:n o:n
subjekteja t. s. vain ne ovat k:n o:n mukaan
oikeutettuja ja velvoitettu ja yksilöitä,
joskin myös toisen vallan alainen,
autonominen valtio voi rajoitetussa määrässä
esiintyä kansainvälisesti toimivana. K:n oon
lähteitä ovat tavanomainen oikeus, s. o.
yhteiseen oikeustietoisuuteen perustuva
yhdenmukainen menettelytapa, sekä
valtiosopimukset. K. o. käsittää kaksi
pääalaa, nim. valtioitten keskinäiset
suhteet rauhanaikana sekä n. s. sodan
oikeuden eli ne suhteet, jotka ovat olemassa
sotaa käyväin valtioiden kesken sekä
sotaa käyväin ja puolueettomain
valtioitten välillä. [Erich (1915).]



Kansainvälinen oikeusapu, eri valtioiden
viranomaisten välinen yhteistoiminta varsinkin
oikeudenkäynnissä sekä tuomioistuinten päätöksen
täytäntöönpanossa. Suomessa on k. o. järjestetty
10/6 1921 annetulla lailla.

Kansainvälinen Pysyväinen Tuomioistuin
(Cour permanente de justice Internationale).
Haagin sopimuksilla perustetusta välitystuomioistuimesta
riippumatta ja erityisten välitystuomioistuinten
lisäksi, joiden ratkaistaviksi valtiot edelleen
voivat jättää riitaisuutensa, on Kansainliitto
Haagiin perustanut K:n P:n T:n. Suomen
ratifioiminen tapahtui 28/1 1922. Tuomioistuin
avattiin helmikuussa 1922 ja kokoontuu
se vuosittain 15/6 vakinaiseen istuntoon.
Siihen kuuluu 15, vuodeksi kerrallaan
valittua jäsentä, joista 11 vakinaista
tuomaria ja 4 varajäsentä. Sen
toimivalta käsittää kaikki asiat, jotka
asianosaiset alistavat sen ratkaistaviksi
samoin kuin kaikki ne tapaukset, jotka
erityisesti mainitaan voimassa olevissa
sopimuksissa. Asian ratkaisussa se
sovelluttaa kansainvälisiä sopimuksia,
kansainvälistä tavanomaista oikeutta,
sivistysvaltioiden tunnustamia yleisiä
periaatteita, sekä oikeudellisia ratkaisuja ja
tunnetuimpien oikeusoppineiden oppeja
apukeinona oikeusohjeitten
määrittelemiseksi. Tuomioistuimen viralliset
kielet ovat ranska ja englanti.
Oikeudenkäynnissä on kaksi vaihetta, kirjallinen
ja suullinen. Päätös sitoo ainoastaan
riitapuolia ja vain ratkaistuun asiaan
nähden. Päätöksestä ei voida valittaa. —
Kansainliitoin yleiskokouksen tai
neuvoston pyynnöstä tuomioistuimen on
annettava lausuntoja.

Kansainvälinen Raamatuntutkijain
Seura (International Bible Students
Association), Russellin 1884 perustama,
päätoimisto Yhdysvalloissa Brooklynissä,
haaraosasto myös Suomessa v:sta 1912.
Se julkaisee „Vartio-Tornia" ja
„Kultaista Aikaa" sekä kirjallisuutta ja
lähettää saarnaajia. Työn sieluna
Suomessa ins. Kaarlo Harteva.

Kansainvälinen Siementarkastuslaitosten
Liitto (virallinen ransk. nimi
Association internationale d'essais de
semences), per. 1924.

Kansainvälinen Sotilaskomissioni,
Kansainliiton pysyväinen neuvoa antava
sotilaskomissioni, Kansainliiton
neuvoston alainen.

Kansainvälinen välitystuomiolaitos.
Valtioiden väliset riitaisuudet voidaan
rauhallista tietä ratkaista välitystuomiolla.
Tällainen toimenpide saattaa perustua siihen,
että valtiot yksityistapauksessa sopivat
mainitunlaisesta riidanratkaisusta tai ovat
ennakolta tehneet yleisen välitystuomiosopimuksen,
jonka mukaan määrättyä laatua olevat
riitaisuudet tai kaikki mahdolliset
riitaisuudet ovat välitystuomiona,
tavallisesti Haagin Kansainvälistä Pysyväistä
Välitystuomioistuinta (Cour permanente
d'arbitrage) käyttämällä ratkaistava. vrt.
Kansainvälinen Pysyväinen Tuomioistuin.

Kansainvälinen yksityisoikeus, ne
oikeussäännöt, jotka määräävät, minkä
valtion oikeutta on noudatettava
sellaisissa yksityisoikeudellisissa suhteissa,
joihin kahden tai useamman valtion
lakien soveltaminen voi tulla
kysymykseen. K:een y:een kuuluvia seikkoja
on järjestelty kansainvälisillä
sopimuksilla, joista tärkeimmät ovat Haagin
konferensseissa 1893, 1894, 1896, 1900,
1902 ja 1904 tehdyt sopimukset.

Kansainvälisen Oikeuden Instituutti
ks. Institut de droit international.

Kansainväliset laitokset ja toimistot,
valtioiden tai kansainvälisten yhdistysten
ylläpitämiä keskuslaitoksia ja
tiedonantotoimistoja. Niistä mainittakoon:
Kansainliitto, Pysyväinen Välitystuomioistuin
(per. 1899) Haagissa (Suomi jäsenenä),
Kansainvälisen Työväensuojelusyhdistyksen
Työtoiminto (per. 1901) Baselissa, Maailman
Postiyhdistys (per. 1874) Bernissä (Suomi
jäsenenä), Kansainvälinen Sähkölennätinyhdistys
(per. 1868) Bernissä (Suomi jäsenenä),
Kansainvälinen Mitta- ja Painoyhdistys
(per. 1875) Sèvres'issä (Suomi jäsenenä),
Kansainvälinen Yhdistys Teollisen Omistusoikeuden
Suojelemiseksi (per. 1883) Bernissä (Suomi
jäsenenä), Kansainvälinen Yhdistys
Kirjallisen ja Taiteellisen Omistusoikeuden
Suojelemiseksi (per. 1886) Bernissä,
Kansainvälinen Yhdistys Tullitariffien
Julkaisemiseksi (per. 1890) Brysselissä
(Suomi jäsenenä), Kansainvälinen
Rautatierahtiliikennevirasto (per. 1890)
Bernissä; Geodeettinen Instituutti (per.
1869) Telegraphenbergissä läh. Potsdamia,
Kansainvälinen Terveysvirasto (per. 1907)
Pariisissa, Kansainvälinen Maanviljelysinstituutti
(per. 1905) Roomassa (Suomi jäsenenä), Kansainvälinen
Välityslaitos Tiedonantojen Välittämiseksi



Juridisissa ja Taloudellisissa Kysymyksissä
(per. 1918) Haagissa, Kansainvälinen Parlamenttien
Kaupallinen Neuvottelulaitos Kauppaoikeuden
Yhtäläistyttämiseksi (per. 1914) Brysselissä,
Kansainvälinen Kaupallinen Instituutti (per.
1919) Brysselissä, Kansainvälinen
Kauppakamari (per. 1920) Pariisissa,
Punaisen Ristin Kansainvälinen Komitea (per.
1863) Genevessä (Suomi jäsenenä),
Kansainvälinen Keskusvirasto (per. 1920)
Brysselissä. Viimemainitussa on us.
osastoja, kuten Kansainvälisten Yhdistysten
Liitto, Bibliografinen Laitos, joka laatii
asialuettelolta koko maailman kirjallisuudesta,
kirjasto, museo ja kansainvälinen yliopisto.

Kansainväliset virrat, sellaiset
virrat, jotka kulkevat kahden tai useamman
valtion alueen läpi taikka ovat rajana
eri valtioitten välillä ja jotka ovat
laivakululle sopivassa yhteydessä meren
kanssa.

Kansakoulu. Suomen k.-laitoksen
syntysanat lausuttiin Senaatin
istunnossa 24 p. maalisk. 1856. Siinä
Aleksanteri II antoi Senaatin tehtäväksi
valmistaa ehdotuksen siitä, „kuinka
helpotettaisiin maalaiskunnille koulujen
perustaminen kansan opetusta varten".
Perussuunnitelmia laadittaessa pastori
Uno Cygnæuksen esitys saavutti Senaatin
hyväksymisen. Kansakouluasetus vahvistettiin
lopullisesti 11 p. toukok. 1866.
Cygnæuksen suunnitelman mukaan
Suomen k:n tuli edistää yleistä
kansalaissivistystä eikä vain
uskonnollista ja kirkollista; sen hallinto oli
uskottava erikoiselle kouluhallitukselle
eikä tuomiokapituleille. Reaaliaineet
saivat opetusohjelmassa itsenäisen sijan.
Käsitöiden opetus oli uutta ja erikoista.
Koulu oli järjestelyltään pääasiassa
yhtäläinen kautta maan ja ylempi k. kiinteä.
Lasten kouluttaminen jäi riippumaan
vanhempien tahdosta ja koulujen
perustaminen maalaiskuntiin vapaaehtoiseksi.
Vain kaupunkikunnat velvoitettiin
ylläpitämään niin paljon kouluja, että
kaikki 8-14-vuotiaat voitiin niissä
opettaa. V. 1898 maalaiskunnat velvoitettiin
jakamaan alueensa koulupiireihin, joissa
pisin koulumatka ei yleensä saisi olla
yli 5 km ja joihin oli perustettava koulu,
jos vähintään 30 kouluikäistä lasta oli
ilmoitettu kouluun pantavaksi. Kun
suuri osa maalaislapsia yhä jäi vaille
k.-opetusta, pysyi kysymys oppivelvollisuuden
säätämisestä vireillä. Huhtik. 15 p. 1921
saatiin siitä vihdoin laki.
Sen mukaan kaikki lapset, elleivät saa
muuta vastaavaa opetusta, ovat
velvolliset käymään k:ua 7-13-vuotisina
sekä 2 v. sen jälkeen ottamaan osaa
k:n jatko-opetukseen. Jokaisessa
kunnassa tulee olla riittävä määrä k:ja
niin sijoitettuina, ettei koulumatka ole
yleensä 5 km pitempi. K. toimii joko
täydellisenä k:na, joka jakautuu
ala- ja ylä-k:uun, tai supistettuna.
Täydellisessä k:ssa on 6 vuosiluokkaa,
joista kaksi alinta ala- ja neljä ylintä
ylä-k:na. Ala- ja ylä-k. toimii
kumpikin omien opettajiensa varassa.
Supistetussa k:ssa on samoin 6 luokkaa, mutta
siinä on vain yksi opettaja.
Jatko-opetusta annetaan kaupungeissa
päiväkouluiksi järjestetyillä jatkoluokilla,
maaseudulla 4 tunt. viikossa 25
viikon aikana. Oppilasmäärä on
rajoitettu korkeintaan 50:een opettajaa
kohti, ala-krissa 40:een. — K.-menoista
vastaa kunta, joka saa valtiolta
avustusta. Valtio suorittaa maalaiskuntien
k:jen rakennuskustannuksista 20-30 %
ja antaa kuoletuslainana 40-50 %.
Maalaiskuntien opettajat saavat valtiolta
määrätyn rahapalkan sekä kunnat 2/3
vuosimenoista, jotka johtuvat
k.-rakennusten kunnossapidosta, koulukaluston,
opetusvälineiden, oppilaille ilmaiseksi
annettujen oppikirjojen y. m.
koulutarpeiden hankkimisesta, oppilaiden
terveydenhoidosta sekä majoituksesta,
vaatetuksesta ja ravitsemisesta, Kaupungit
saavat valtiolta 1/4 k.-laitoksensa
menoista. — Suomen k:n järjestysmuodon
perusteet on määrätty 18 p. toukok.
1923 annetulla lailla. Sen mukaan
k.-toimen yleinen johto ja valvonta
kuuluu valtiolle ja on uskottu lähinnä
Kouluhallitukselle, mutta itse k.-laitos
on kunnan hallinnon alainen. Kunnilla
on oikeus järjestää k.-toimensa
ohjesäännöllä, jonka Kouluhallitus
vahvistaa, K:ssa opetetaan uskontoa tai
uskonnonhistoriaa ja siveysoppia,
äidinkieltä, historiaa, maantietoa,
luonnontietoa ja maa- sekä kotitaloutta, laskentoa
ja mittausoppia, piirustusta, käsitöitä,
voimistelua ja laulua. — Lukuv. 1923-24
oli Suomen k:issa 323,985 oppilasta ja
10,064 opettajaa, ks. kuvaliitettä.
[Hästesko (1916); ,,Suomen kansakoulu
1866-1916" (1916); Kerkkonen, „Kansakoulukäsikirja"
(1923).]

Kansakouluasetus ks. Kansakoulu.



Kansakoulunjohtokunta, kansakoulun
toimintaa valvova lähin paikkakunnallinen
elin, johon kuuluu tav. kunnanvaltuuston
kolmeksi vuodeksi valitsemat 6 jäsentä sekä
seitsemäntenä koulupiirin opettajien edustaja.

Kansakoulun Lehti, kasvatusopillinen
aikakauskirja, per. 1883.

Kansakoulunopettaja. K:t saavat
valmistuksensa seminaareissa, ala-k:t
alkukouluseminaareissa. Jatko-opintoja
varten on yliopistollisia jatkokursseja.
K:n valitsee virkaan kansakoulunjohtokunta
ja vaalin vahvistaa kansakouluntarkastaja;
jos tämä ei katso voivansa vaalia
vahvistaa, joutuu asia Kouluhallituksen
ratkaistavaksi. — Kansakoulunopettajain
Leski- ja Orpokassa, Helsingissä, per.
1880. Täysi eläke 3,000 mk.; kassan
rahavarat n. 14,5 milj. mk. —
Kansakouluntarkastaja, virkamies,
jonka tehtävänä on piirissään valvoa
ja tarkastaa opetusta. Kaupungeissa k:n
vaalin toimittaa valtuusto. —
Maalaiskansakoulujen piiritarkastaja.;
(nyk. 34) nimittää Valtioneuvosto. K:n on
ainakin kerran vuodessa pidettävä täydellinen
tarkastus jokaisessa piiriinsä kuuluvassa koulussa.

Kansakunta (ruots. nation),
ihmisyhteisö, joka yhteisen korkeamman
kulttuurin perustuksella muodostaa
kokonaisuuden. Tunnusmerkkinä on tav.
yhteinen kieli. Useimmiten k. muodostaa
samalla kansan valtio-oikeudellisessa
merkityksessä.

Kansalainen, henkilö suhteessaan
siihen valtiooni, jonka vallan alainen hän
on ja jossa hän nauttii valtiollisia ja
yhteiskunnallisia oikeuksia.

Kansalaisadressi, 5-12 p. maalisk.
1899 n. 525,000 Suomen kansalaisen
allekirjoittama ja n. s. suuren
lähetystön saman kuun 15 p. Pietariin
Nikolai II:lle viemä adressi, jossa pyydettiin
helmikuun julistuskirjan peruuttamista.
Keisari ei ottanut lähetystöä vastaan. —
Toinen K., jossa 475,000 kansalaisen
vastalause elok. 1 p. 1901 Suomessa
julkaistua laitonta ven. asevelvollisuusasetusta
vastaan, jätettiin 30 p. syysk. Senaattiin.
[Ingman (1899); Nylander (ruots., 1899);
,,Kansalaisadressi 1901" (1901).]

Kansalaiseksi ottaminen, kansalaistuttaminen (ks. t.).

Kansalaisen oikeudet, ne oikeudet,
joita valtion kansalaiset valtion lakien
nojalla voivat itselleen vaatia, kuten
ruumiillinen loukkaamattomuus, vapaus,
oikeus tulla laillisessa tuomioistuimessa
tuomituksi, kokoontumis-, yhdistys- ja
lausuntovapaus y. m.

Kansalaiskatkismus, 1902 painettu
kirjanen, jossa kehoitettiin kiinnipitämään
Suomen oikeuksista ja luopumaan kaikesta
yhteydestä n. s. myöntyväisyysmiesten kanssa.

Kansalaiskorkeakoulu, yliopistotapaan
järjestetty 2-vuotinen yhteiskunta- ja
valtiotieteellinen oppilaitos, joka valmistaa
ylioppilaita ja muita kansalaisia, joilla
on riittävät pohjatiedot, sanomalehtialalle,
kunnallishallintoon ja osuustoiminta-alalle.
K. on yksityisen yhtiön (per. 1918) ylläpitämä
ja nauttii valtioapua. Toimii Helsingissä
v:sta 1925.

Kansalaisluottamus. Eräistä
rikoksista on lisärangaistuksena määrätty
k:n menettäminen (huonomaineisuus),
jollaisen seuraamuksen kestäessä
tuomitun ei katsota voivan olla virassa tai
muussa julkisessa toimessa eikä
myöskään käyttää muita oikeuksia ja
etuja, joiden nauttiminen edellyttää
yleistä luottamusta ja hyvää mainetta.
K:n menettäminen tuomitaan ainiaaksi,
milloin rikoksesta seuraa kuolemanrangaistus
tahi kuritushuonetta elinkaudeksi, muussa
tapauksessa määräajaksi, 1-15 vuoteen
(Rikoslaki 2:14 ja 3:2).

Kansalaisoikeus ks. Kansalaisuus.

Kansalaisopintoliike, kotiopintoliike (ks. t.).

Kansalaistuttaminen l. naturalisatsioni,
vieraan valtion kansalaisen ottaminen omaksi
kansalaiseksi. K:ta koskevat säännökset on
Suomessa annettu lailla ulkomaalaisen ottamisesta
Suomen kansalaiseksi 20/2 1920 sekä sen
täytäntöönpanoasetuksessa samalta päivältä.

Kansalaisuus, alamaisuus, se
suhde, jossa jokin henkilö on siihen
valtioon, jonka kansalainen hän on ja jonka
lakien mukaan hän oman oikeuden
nojalla nauttii oikeusturvaa ja
erinäisiä etuja. Tässä maassa häneillä
sanotaan olevan kansalaisoikeus.

Kansalaisvelvollisuudet, ne
velvollisuudet, jotka yksilöllä on sitä valtiota
kohtaan, jonka kansalainen hän on, s. o.
velvollisuus lain määräämiin suorituksiin
ja tekoihin sekä sen tekemättä jättämiseen,
minkä laki kieltää tai edellyttää kielletyksi.

Kansalais-yleiskanne, actio popularis (ks. t.).

Kansalliset juhlapäivät: Alankomaissa
elok. 31 p. (kuningattaren syntymäpäivä),
Englannissa kesäk. 3 p. (kuninkaan syntymäpäivä),
Italiassa syysk. 20 p. (Rooman valloituksen



KANSAKOULUT


1. Aleksanterinkadun kansakoulu Tampereella.


2. Kansakoululasten voimistelua.


KANSAKOULUT


3. Oulunkylän suomalainen kansakoulu opettajarakennuksineen.


4. Seinäjoen kansakoulu.


5. Kansakoululaiset koulupuutarhassaan Suonnejoella.




KANSALLISMUSEO


1. Kansallismuseo.


2. Kirkkosalista.


3. Jakkarilan huoneesta.


KANSALLISMUSEO


4. Naisten kehruuvälineitä.


5. Kansanpukuja: vas. Uudeltamaalta ja Karjalasta, olk. Vehkalahdelta (morsiuspuku)
ja Porvoon maaseurakunnasta.




[1870] muistopäivä), Latviassa marrask.
18 p. (itsenäisyyspäivä), Liettuassa
helmik. 16 p. (itsenäisyyspäivä), Norjassa
toukok. 17 p. (v:n 1814 perustuslain
muistopäivä), Puolassa toukok. 3 p.
(itsenäisyyspäivä), Ranskassa heinäk.
14 p. (Bastiljin valloituksen [1789]
muistopäivä), Ruotsissa kesäk. 6 p.
(Kustaan päivä), Saksassa elok. 11 p.
(Weimarin perustuslain [1919]
säätämispäivä), Suomessa jouluk. 6 p. (ks.
Itsenäisyyspäivä), Tanskassa kesäk.
5 p. (v:n 1849 perustuslain muistopäivä),
Unkarissa elok. 20 p. (P. Tapanin päivä),
Venäjällä lokak. 25 p. (uuttalukua marrask.
7 p., v:n 1917 bolševikkivallankumouksen muistopäivä),
Virossa helmik. 24 p. (itsenäisyyspäivä),
Yhdysvalloissa heinäk. 4 p. (itsenäisyyspäivä).

Kansallishenki, kansallistunto,
kansakunnassa elävä yhteishenki.

Kansalliskaarti, Lafayetten
perustama porvarimiliisi Ranskan suuren
vallankumouksen aikana 1789, hajoitettu
lopullisesti 1872. Nimitystä on käytetty
eräissä muissakin maissa toisen tai
kolmannen linjan sotavoimaista, joka toimii
sota-aikana eräänlaisena varaväkenä.

Kansalliskirjallisuus, kansan
sellaisten kirjateosten kokonaisuus, joissa sen
yksilöllisyys selvänä ja omintakeisena
ilmenee. Siihen luetaan kaunokirjallisuus
sekä teoksia kansallisen tutkimuksen ja
hengenviljelyksen alalta.

Kansalliskokous, kansan valitsema
edustajakokous, joka perinpohjaisten
valtiollisten mullistusten yhteydessä
taikka sellaisten jälkeen saa
tehtäväkseen laatia uuden valtiollisen
järjestyksen ja joka usein on varustettu
rajattomalla vallalla. Kuuluisia k:ia ovat
olleet Ranskan k:t 1789, 1848, 1871,
Saksan k:t 1848 Frankfurt am Mainissa
ja 1919-20 (Weimarissa ja Berliinissä).
Ranskan molemmat kamarit yhtyvät
nykyisinkin k:ksi, kun valtiosääntöä
muutetaan tai presidentti valitaan.

Kansalliskonventti, kolmas Ranskan
suuren vallankumouksen aikana kokoontuneista
kansaneduskunnista. Oli koolla syysk. 1792
— lokak. 1795. Julisti Ranskan tasavallan
ja antoi maalle uuden valtiosäännön.

Kansallislaulut. Eri maiden
kansallislauluista mainittakoon: ,,Wilhelmus
van Nassouwe" (Alankomaat), „Brabançonne"
(Belgia), ,,O Gud vors lands.
o lands vors Gud" (Islanti), „God save
the king" ja ,,Rule Britannia"
(Iso-Britannia), „Dievs, swēti Latvijū"
(Latvia), „Lietuva, tevyne musu, tu
didvyriu žeme" (Liettua), „Ja, vi elsker dette
landet" (Norja), „Jeszcze Polska nie
zginela" (Puola), „Marseljeesi" (Ranska),
,,Ur svenska hjärtans djup" ja ,,Du
gamla, du fria" (Ruotsi), „Deutschland,
Deutschland über alles" (Saksa),
„Maamme" (Suomi), „Kong Christian
stod ved höjen Mast", „Der er et yndigt
Land" (Tanska), „Isten áldd meg a
magyart" ja ,,Szózat" (Unkari), ,,Mu isamaa,
mu önn ja rööm" (Viro), „The star
spangled banner" (Yhdysvallat).

Kansallismielinen Nuorisoliitto, per.
1908, alk. suom. puolueen keskuudessa,
v:sta 1917 valtiollisten puolueitten
ulkopuolella toimiva nuorisojärjestö;
keskushallituksen toimisto Helsingissä.
Paikallisyhdistyksiä 80, jäseniä n. 4,000;
äänenkannattaja „Nuolten Nuija".

Kansallismuseo, huoneisto, jossa
kansan ja maan historiaa ja kulttuuria
valaisevia kokoelmia säilytetään, myös
itse kokoelmat kokonaisuutenaan. —
Ajatus rakennuksen aikaansaamiseksi
kokoelmia varten joiden oli
muodostettava Suomen k., heräsi 1887, mutta
toteutui vasta 1905, jolloin
arkkitehtien Geselliuksen, Lindgrenin ja
Saarisen piirustukset taloa varten
vahvistettiin ja määräraha sen aikaansaamiseksi
myönnettiin. Rakennus valmistui pääosaltaan
1910, minkä jälkeen sisustustyö voitiin aloittaa.
Museo sisältää kolme pääosastoa:
esihist., ylempiensäätyjen ja
kansat. osaston. Ensiksi mainittuun, jossa
pääasiana ovat kotimaiset kivikauden,
pronssikauden ja rautakauden kokoelmat,
kuuluu myös keräelmä ulkomaisia
esihist. esineitä. Ylempien luokkien
kokoelman pääosana ovat kotimaiset
kirkolliset, tekstiili-, huonekalu-, lasi-,
keramiikka-, tina-, hopea- ja asekokoelmat.
Lisäksi kuuluvat siihen rahatieteelliset
kokoelmat. Kansat, osaston muodostavat
pääosana kotimaiset sekä suomensukuisten
ja vierassukuisten kansain kokoelmat.
V. 1916 avattiin yleisölle kotimaiset
kansat, ja ylempien säätyjen kokoelmat,
1920 kotimaiset kivi- ja pronssikauden
kokoelmat ja 1923 kotimaiset rautakauden,
ulkomaiset esihist. ja suomensukuiset
kansat, kokoelmat. Rahatieteelliset
kokoelmat avattaneen ennenpitkää.
Vierassukuisten kansat, kokoelmain
yleisölle avaamista vaikeuttaa tilanpuute.
ks. kuvaliitettä.

Kansallisneuvosto (saks. Nationalrat),
Sveitsin liittokokouksen toinen kamari.



Kansallisomaisuus, kansanvarallisuus,
kansallisvarallisuus, kansan (valtion,
julkisten yhdyskuntien ja yksityisten
kansalaisten) omistamien aineellisten
hyödykkeiden yhteismäärä. K:n muodostavat
1) maa, 2) rakennukset, 3) tuotantoon ja
ansiotoimeen käytettävä liikkuva pääoma,
4) kulutusesineet, 5) maassa olevat käteiset
rahavarat, 6) kansan ulkomaiset saatavat, joista
ulkomaiset velat on vähennettävä. Suomen k.
on 1914 arvioitu 11,000 milj. kulta-mk:ksi.


Kansallis-Osake-Pankin pääkonttorin toimistoa.

Kansallis-Osake-Pankki, helsinkiläinen
pankki, per. 1889. Osakepääoma 150 milj. mk.,
omat varat 273 milj. mk., talletetut varat
1,700 milj. mk., haarakonttoreita 140.
Pääjohtajat Otto Hjelt, F. K. Nybom
(1892-1914), J. K. Paasikivi (v:sta 1914).

Kansallispuisto, valtion omistama,
joko täydelleen tai osittain (kasvistoon,
linnustoon y. m. s. nähden) rauhoitettu
luonnonsuojelualue. vrt. Luonnonsuojelu.

Kansallisteatteri, us. maissa sen
teatterin nimi, joka tav. valtion tukemana
parhaiten edustaa kansallista näyttämötaidetta.
Suomen Kansallisteatteri, v:een 1902
Suomalainen Teatteri, juontaa alkunsa
Kaarlo Bergbomin ja hänen sisarensa Emilien
1869-72 järjestämistä seuranäytännöistä,
joista merkittävin Kiven ,,Lean"
esittäminen rva Hedvig Charlotte Raa
nimiosassa (10 p. toukok. 1869). Näyttämö
alkoi K. Bergbomin johtamana julkisen
toimintansa Porissa lokak. 1872 antaen
sitten näytäntöjä paitsi Helsingissä
ympäri maata. Alusta asti mukanaolleista
näyttelijöistä olivat huomattavimmat:
Oskari Vilho, Aurora ja A. Aspegren,
Benj. Leino, myöhemmin tulleista Ida
Aalberg, Kaarola Avellan, Axel Ahlberg,
Knut Weckman, Niilo Sala, Adolf Lindfors,
Katri Rautio, Mimmi Lähteenoja, Kirsti
Suonio, Lilli Tulenheimo ja Teuvo Puro.
Vv. 1873-79


Suomen Kansallisteatteri.




oli teatterin yhteydessä lauluosasto, n. s.
Suomalainen Ooppera, jonka
mainehikkaimmat taiteilijat olivat
Emmy Strömer-Achté, Ida Basilier ja
Alma Fohström. Suuria taiteellisia
voittoja saavuttaen, mutta alituiseen
taloudellista ahdinkoa kärsien teatteri
näytteli vaatimattomassa Arkadia-teatterissa
(ks. t.), kunnes pääsi 1902 muuttamaan
nykyiseen kauniiseen, prof. O.
Tarjanteen suunnittelemaan taloonsa.
Bergbomin jälkeen ovat K:n johtajina olleet
J. Finne v. t:nä 1903-04, toht. J. Hahl
1905-07, näyttelijä A. Lindfors 1907-14,
maist. J. Lahdensuo 1914-17 ja maist.
Eino Kalima v:sta 1917. [Aspelin-Haapkylä,
,,Suomalaisen teatterin historia" I-IV (1906-10).]

Kansallistyöhuoneet, Ranskan
helmikuun vallankumouksen (1848) aikana
työttömyyden poistamiseksi perustetut
valtion työpajat ja julkiset työpaikat.
Niiden lakkauttaminen aiheutti sam. v.
n. s. kesäkuun kapinan.

Kansallisuus, 1) kuulu vaisuus
johonkin kansakuntaan; 2) se, mikä on
jollekin kansakunnalle ominaista; 3) ryhmä
ihmisiä, joilla on sama kansallisuus
(merkityksessä 2). Viimemainitussa
merkityksessä käytettynä k. saa saman
merkityksen kuin kansakunta. Uusimpina
aikoina k. on merkinnyt myös kielellistä
yhteyttä (ruotsalainen k. Suomessa).

Kansallisuusperiaate, periaate, jonka
mukaan jokaiselle kansakunnalle on
tunnustettava oikeus muodostaa valtiollinen
kokonaisuus. Alkanut saavuttaa merkitystä
kansainvälisessä politiikassa 1820-luvulta lähtien.

Kansallisuustodistus, sertifikaatti,
rekisteriviranomaisen antama ote
laivarekisteristä. K., jonka pääasiallisena
tarkoituksena on olla todisteena
laivan kansallisuudesta, tulee laivalla
matkalla ollessa olla aina mukana.

Kansallisvarallisuus ks. Kansallisomaisuus.

Kansallisvärit, kansan tai valtion
kansalliseksi tunnusmerkiksi valitsemat
ja lipussaan y. m. käyttämät värit. vrt.
Lippu.

Kansan itsemääräämisoikeus, 1)
kansalle kuuluva oikeudellinen ja
tosiasiallinen valta olla mukana määräämässä
valtioasioiden hoidosta ja julkisen
vallan harjoittamisesta; 2) kansan
riippumattomuus muista kansoista.

Kansanjohdannainen, kansanetymologia,
sellainen kielipsykologinen ilmiö, että joku sana
suuremman tai pienemmän äänteellisen yhtäläisyyden
perusteella käsitetään olevan samaa alkuperää kuin
toinen sana tai sanaryhmä, jonka kanssa sillä ei
todellisuudessa ole mitään etymologista
yhteyttä. Esim. liikavarvas saatu ruots.
sanasta liktorn otaksumalla lik = liika.

Kansankirjailija, kirjalliseen työhön
luontaisen taipumuksensa varassa
antautunut itseoppinut kansanmies; kuvailee
tavallisesti suoranaisia vaikutelmiaan
kansan elämästä. Esim. P. Päivärinta
ja H. Meriläinen. — Kansankirjasto
ks. Kirjasto. — Kansankirkko,
kirkkokunta, joka on läheisessä yhteydessä
koko kansan elämään ja johon kansan enemmistö
kuuluu.

Kansankomissaari, Neuvosto-Venäjällä
muiden maiden ministereitä vastaava virkamies. —
Kansankomissaarien Neuvosto, Venäjän nyk.
ministerineuvosto.

Kansankonservatorio, Helsingin
K., alkoi toimintansa 1922 tarkoituksenaan
antaa vähäisestä maksusta pätevää
musiikinopetusta oppilaiden iästä
riippumatta ja heille ennakkovaatimuksia
asettamatta. Oppilaita lukuvuonna
1925-26 yli 500.

Kansankäräjät, Tanskan valtiopäivien alahuone.

Kansanlainsäädäntö, lainsäädäntö,
jota kansa, s. o. valtiollisesti
täysivaltaiset l. äänioikeutetut kansalaiset
suorastansa harjoittavat. Huomattavin k:n
muodoista on kansanäänestys l. referendum.
— Kansanlaki, kansan oikeustietoisuudesta
ja käytännöstä välittömästi johtuva,
alkuperäisesti kirjoittamaton oikeus.

Kansanlaulut. 1. Kansanlauluilla ja
-runoilla tarkoitetaan suusta suuhun
kulkevia runomitallisia tai laulettavia
kansan sepitelmiä, joiden tekijät eivät
ole tunnettuja eivätkä tiettävästi ole
olleet kirjallisesti sivistyneitä
taiderunoili joita. K:n enemmistö on
kertovaisia ja lyyrillisiä (tunnelmarunoja),
vähemmän on myytillisiä ja opettavaisia
lauluja. vrt. Itkuvirret,
Kalevala, Kanteletar, Loitsut,
Kansanrunous. [Hästesko, ,,Suom.
kansanrunous" (1923).]

2. Mus. Kansanlaulu eroaa
taidelaulusta sävelellisessä suhteessa
varsinkin siinä, että se on alinomaisten
vaistomaisten vaihtelujen alaisena. Samakin
laulaja voi sävelmää satunnaisesti
muunnella laulaessaan eri säkeistöjä, jopa
kerratessaan samaakin säkeistöä
muistiinpanijan tarkattavaksi. K:ssa on
myös sävelmäin ja sanojen yhteenkuuluvaisuus



vaisuus epävarma ja vaihtelevainen.
Luultavasti ovat enimmissä tapauksissa
sävelmät vanhempia tahi ainakin
muunnoksia vanhemmista alkumuodoista, kun
sitävastoin laulujen sanoja sepitetään
uusia tahi muodostetaan huomattavasti
entisiä muuntelemalla. — K:jen
sävelmissä voidaan havaita vaikutuksia eri
aikakausien taidetyyleistä. Vertaava
tutkimus nykyjään olettaa, että
kansansävelmät yleensä ovat jätteitä
entisaikoina ylempien kansankerrosten
käyttämästä taidemusiikista, jota kansan
syvemmät rivit ovat jäljitelleet ja
entisten tottumustansa vaikutuksesta
luonnollisella vaistollaan muodostelleet.
Niinpä esim. suom. k:ssa on runsaasti
aineksia keskiajan kat. messulaulun ja
ritarilaulun metodiikasta. Myöhäisempänä
kerroksena on havaittavissa 1700-luvun
tanssimusiikin ja seuralaulun
kajahduksia. Jopa ovat uusimmalla
ajalla suosituimmat kansakoululaulut ja
posetiivinsoittajain levittämät
oopperamelodiat jättäneet jälkiänsä ympäri
maatamme. Rannikoilla tavataan
merimieslauluja, joiden sävelmät ovat skand.
tahi engl. sukuperää ja Karjalassa myös
venäläisperäisiä sävelmiä. Sitkeimmin
keskiaikainen metodiikka lienee säilynyt
Etelä-Pohjanmaalla. — Hengellisiin
kansansävelmiimme on vaikuttanut, paitsi
kirkollista koraalia, myös 1600-luvun
,,välittävä" sävellystyyli. Uudemmalla
ajalla niihin on tunkeutunut myös
monenlaista epähengellistä rallatusta.
Lounais-Suomessa, Rauman ja Porin
ympäristöllä, on luultavasti hengellisen
k:mme alkuperäinen tyyssija; siellä
tavataan eri säveltyylit sekaisin.
Pohjanmaalla vallitsee koraalimainen tyyli,
joka hieman lieventyneenä on levinnyt
Pohjois-Savoonkin. Erikoinen,
mieltäkiinnittävä toisintelutyyppi on tavattu
muutamissa Karjalan pitäjissä,
Sortavalan ja Joensuun välisillä alueilla.
Sieltä ja täältä muualtakin Suomesta
on muistiinpantu yksityisiä hengellisiä
k:ja. — Erityisiä k:n lajeja ovat myös
runo- ja työlaulut. — K:jen vertaileva
musiikillinen tutkimus on vasta
alullansa. Mutta sävelmäkokoelmia on,
pääasiallisesti 1800-luvun kuluessa,
julkaistu runsaat määrät enimmissä
Euroopan maissa. Erittäinkin ovat tässä
suhteessa huomattavasti edustettuina monet
pienet sorretut kansallisuudet, Suomessa
Suomalaisen Kirjallisuuden Seura
julkaisee kansansävelmiämme kokoelma
sarjana: Suomen kansan sävelmiä:
I. Hengellisiä sävelmiä. II. Laulusävelmiä,
III. Tanssisävelmiä. IV. Runosävelmiä.
V. Kanteleen ja jouhikon soittoja ja
paimensävelmiä. vrt. Runolaulu.

Kansan Lehti, tamperelainen 6-päiväinen
sos.-dem. sanomalehti, per. 1899.

Kansan Näyttämö, Kaarle Halmeen
1907 perustama helsinkiläinen teatteri,
näyttelee ylioppilastalolla. Sen
johtajina ovat olleet m. m. Kaarle Halme ja
Mia Backman.

Kansanopisto, Pohjoismaissa
esiintyvä opistomuoto, jonka tarkoituksena
on yleisen kansalaissivistyksen
syventäminen ja kohottaminen varttuneessa
nuorisossa. Opetusta annetaan pääasiallisesti
luentoina, mutta ohjelmaan kuuluvat
myös keskustelukokoukset ja
käytännölliset tehtävät. Opetusaineina ovat m. m.
historia, äidinkieli, uskonto
yhteiskuntaoppi, maantiede, luonnontieteet ja
maatalousaineet, laskento, kirjanpito,
piirustus, käsityöt, laulu, voimistelu ja urheilu,
tytöillä myös kotitalous. Mitään
määrättyjä kursseja ei ole, ja voi ohjelma eri
vuosina vaihdella; myös suoritetaan n. s.
kotiopintotutkintoja. Työkauden pituus
on vähintään 24 viikkoa, tav.
marraskuun alusta huhtikuun loppuun, tytöillä
joskus vähän pitempi. Orivedellä ja
Lahdessa on myös toisvuotinen k.,
jollainen Nuoriso-opistokin on. Suomessa k:t
ovat yleensä yhteiskoulu muotoisia ja
ainakin osittain sisäoppilaitoksia. K:t
saavat tuntuvaa valtionavustusta.
Suomessa on k:oja Tuusulassa,
Helsingissä (Sörnäisten kristillinen),
Grankullassa (Työväen Akatemia ks. t.),
Huittisissa (Länsi-Suomen), Paimiossa,
Karkussa (evankeelinen), Turussa
(kristillinen), Kankaanpäässä
(Pohjois-Satakunnan), Lahdessa, Sääksmäessä
(Hämeen), Jämsässä, Orivedellä,
Kanneljärvellä (ent. Uudenkirkon), Virolahdella
(Lounais-Karjalan), Inkeroisissa
(Kymenlaakson), Impilahdella (Itä-Karjalan),
Räisälässä, Sortavalan Jamilahdella,
Sairalassa (evankeelinen), Hartolassa
(Itä-Hämeen), Otavassa, Mikkelin
pitäjässä (Nuoriso-opisto), Kiihtelysvaarassa
(Niittylahden), Kuopion maalaiskunnassa
(Koivumäellä, Pohjois-Savon),
Lapinlahdella (Portaanpään kristillinen,
heränneitten), Ilmajoella (Etelä-Pohjanmaan),
Kauhajoella (evankeelinen),
Suolahdella (Keski-Suomen), Lapualla
(Karhunmäen kristillinen, heränneitten),
Limingassa, Haapavedellä, Alatorniossa
(Perä-Pohjolan), Kuusamossa, Paltamossa
(Kainuun, heränneitten), Ylivieskassa
(Kalajokilaakson kristillinen, heränneitten),
Ylitorniossa (læstadiolainen),



Kansanopistoja


Oriveden kansanopisto.


Kanneljärven kansanopisto.


Pohjois-Savon kansanopiston luennolla.


Laskentotunti Lahden kansanopistossa.


Tuusulan kansanopiston isopirtti.


Tytöt käsitöissä Portaanpään kansanopistossa.


Länsi-Suomen kansanopisto.


Perä-Pohjolan kansanopisto.




Sodankylässä (Lapin), sekä 14 ruotsink.,
joukossa Svenska Folkakademin Malmilla.
siis yht. 50. K:oja lähentelee Elias
Lönnrotin emännyyskoulu Sammatissa.
Oppilaita oli lukuv. 1925-26 2,677, opettajia
n. 340. Eräissä k:issa on kesäkursseja
(n. s. kesäkansanopisto).
K:n isä on tansk. pappi N. F. S.
Grundtvig, muita merkkimiehiä
K. Kold (ks. n.). V. 1844 per. ensim.
kansanopisto Röddingiin Slesvigiin.
jossa se tuli tanskalaisuuden
tukipylvääksi. Sen jatkoa on Askovia (ks. t.) k.
K.-maana Tanska on yhä johtavassa
asemassa. Myös Ruotsisisa ja Norjassa k:t
ovat hyvin suosittuja. Vanhin varsin, k.
perustettiin Suomeen 1891. [Laki k:jen
valtioavusta 6/7 1925; Asetus k:ista
14/8 1925; ,,Suom. Kansanopisto" I-III
(1912-22), Kojonen (1917, 1920).]

Kansanpuku, tavallisessa puheessa
myös kansallispuku, rahvaan
naisten ja miesten käyttämä vaateparsi,
jossa voidaan ainakin osittain todeta
paikallista perinnäisyyttä. Samalla kun
k:t hist. pukujen tapaan ovat muotien
vaihtelun alaisia, ne toiselta puolen
säilyttävät aina esihist. aikoihin asti
palautuvia piirteitä. Nyttemmin voidaan
katsoa kansainvälisten muotisuuntain
meilläkin päässeen niin suureen valtaan,
että k:ja tuskin enää voidaan katsoa
meillä olevan, ks. värikuvaliitettä
Kansanpukuja.

Naisten puvut. Tyttöjen hiuslaitteet
olivat meillä valloillinen tukka,
sykeröt, nuttura l. tikute ja
palmikot. Ensiksi mainittu, joka
viimeksi säilyi Etelä-Karjalassa, lienee
nuorilla tytöillä muinaisina aikoina ollut
yleinen. Sykeröt, kaksi hiuspiiskaa
(hiukset jaettuina kahtia ja nauhalla
kierrettyinä) aseteltiin eri
paikkakunnilla eri lailla päälaelle. Kahtena
kaarena yli päälaen kulkevia sykeröitä
näyttää käytetyn niin meillä kuin
paikoitellen Venäjälläkin asuvain
suomensukuisten kansain keskuudessa (Okan
muromalaiset) jo esihist. ajalla. Nutturat ja
palmikot kuuluvat myöhemmille ajoille.
— Vanha tapa vaati meillä (samoinkuin
muinoin muuallakin Länsimailla), etteivät
tytöt saaneet peittää hiuksiansa. Siksi
olivat heidän päähineensä varsinaisesti
koristeellisia nauhoja: säppäleitä l.
tinanastaisia verkanauhoja, pinteleitä
l. tuohi- tai paperialustaisia,
värikkäällä kankaalla verhottuja siteitä
tai tavallisia silkkinauhoja. —
Morsiamen päähineitä olivat isot liinat
(pääpyyhkeet l. huuvat), joilla
morsiamen pää häämatkalla silmääntymistä
vastaan peitettiin, erikoiset tilapäiset
hunnut (tirkatit) ja kruunut, joita
jälkimmäisiä ei maan itäosissa yleensä
pidetty. — Vaimojen päähineet olivat
huntuja, harakkoja l. sorokkoja,
tanuja ja tykkimyssyjä.
Ensiksi mainitut, valkoiset liinat, joita
Etelä-Karjalan luterinuskoiset vaimot
viimeksi käyttivät, juontuvat
myöhemmältä rautakaudelta. Harakka, joka oli
aikoinaan laajalti levinnyt Venäjällä,
m. m. sikäläisten suomensukuisten
kansain keskuudessa, oli ominainen
kreikan-uskoisille karjalaisvaimoille. Tanu eli
lakki näyttää jo varhain kotiutuneen
Länsi-Suomeen, mistä se vähitellen
levisi itää kohti (n. s. savakkojen
kanssa m. m. Etelä-Karjalaan ja
Inkeriin asti). Tykkimyssy oli aluksi
(1600-luvulla) pappis- ja porvarisvaimojen
päähine, mutta tuli sitten kansanomaiseksi
ja levisi maan länsiosista aina
Pohjois-Karjalaan asti (Etelä- ja
Keski-Karjalassa se ei saanut jalansijaa). —
Erikoista paitaa ei muinaisina aikoina
ollut, vaan muuttui siksi vähitellen
mekko, joka aikoinaan oli ainoa
vartalonverho. Pääntiensä ja sepaluksensa
puolesta oli paita joko äyrämöinen
rekkopaita, jossa sepalus oli sivulla,
kirjotun leukakappaleen, rekon,
vieressä, savakkopaita, jossa se oli
keskellä, tai länsisuomalainen l. myöhäisin
paitamalli, johon kuului laaja pääntie.
— Myöhemmän rautakauden hamemalli
oli umpinainen, hihaton leninki, jonka
olkalaput yhdistettiin toisiinsa soljilla.
Näihin liittyi rinnalla riippuva kääty
Vanha hamemalli olivat myös hurstut
ja aanua, kaksi vaippaa, jotka
olkamuksestaan riippuivat toinen
vasemmalta, toinen oikealta olkapäältä ja
vyötettiin vyötärölle. Tämä malli, joka
tuonoin oli elävää elämää Inkerin Hevaalla,
kuului 1700-luvun pukuparteen
Etelä-Karjalassa ja Itämeren maakunnissa.
Samoissa maakunnissa seurasi
hurstutaanua-hametta hartuushame ja tätä
vyötärölle kiinnitettävä hame, joka jo
1700-luvulla on tunnettu maan
länsiosissa. Sen kanssa pidettiin liiviä ja
röijyä, mitkä vaatekappaleet yhdessä
vyötäröhameen kanssa tulivat vasta
1800-luvulla Etelä-Karjalassa tunnetuiksi. —
Esiliina oli myöhemmällä
rautakaudella pronssikierukoilla koristettu.
Etelä-Karjalassa pantiin siihen vielä
1800-luvun alulla erikoista huomiota
koristamalla sitä pitseillä (nyytingeillä),
värillisillä nauhoilla ja raidoilla. —



Vanhimpiin jalkaverhoihin kuuluivat
jalkarievut l. n. s. hattarat. Sukat
näyttävät alk. olleen taljaisia tai
kankaasta ommeltuja. Jalkineet vaihtelivat
huomattavasti sekä aineen että tyypin
puolesta ollen tuohesta joko virsuja
tai tavakkaita tai nahasta
lipokkaita, kurpposia, karvakenkiä,
pieksuja, lapikkaita tai saappaita.
— Käsineet olivat neljää lajia: rukkasia,
kintaita, lapasia ja sormikkaita.
— Karjalassa pitivät naiset ennen eritoten
hurstuthameen kanssa vaskihelaista
lappavyötä, josta riippuivat
n. s. vöylliset,. puukko, neulaputki
ja kukkaro askikokan kannattamassa
vöyllispyörässä. Nämä esineet olivat
osittain tyyppinsäkin puolesta perua
myöhemmältä rautakaudelta. Muita naisten
vöitä olivat tinavyö, pokramo ja
vironvyö. — Huomattavimpia puvun
metallikoristeita olivat pyöreät paljinsoljet,
joiden ornamentiikka eräältä osalta
palautuu myöhimpään rautakauteen,
erimuotoisista riipuksista kokoonpannut
kaulakoristeet, jotka olivat ominaisia
maan etelä- ja länsiosille sekä sormukset,
joiden vanhimmat tyypit palautuvat
keskiaikaisiin ja barokin muotoihin.

Miesten puvut. Miesten vanhoina
päähinemalleina on mainittava patalakki ja
karva- l, korvallishattu. Paita ja mekko
olivat muinoin sama pukukappale.
Housut olivat semminkin maan länsi- ja
eteläosissa 1700-luvulla ja vielä
1800-luvun alulla n. s. polvihousuja. Samalla
kuin naisten tuli miestenkin röijy
käytäntöön. Vanhempia pukukappaleita
olivat viitta ja turkki. Vaskihelaisia l.
n. s. solkivöitä käytettiin miltei koko
maassa, eritoten Pohjanmaalla, missä ne
usein olivat tähti- tai herttahelyisiä.
[Sirelius, ,,Suomen k:jen historia" (1915),
(1921-22, pukumalleja), ,,Suomen
kansanomaista kulttuuria" II (1921).]

Kansanrunoilija, kansan keskuudesta
noussut runoniekka, joka välittömin,
yksinkertaisin keinoin laulaa ilmi
tunteitansa ja näkemyksiänsä. Sellaisia ovat
olleet ne runonlaulajat, joiden
sepittämänä kansanrunoutemme on syntynyt,
samoin n. s taloinpoikaisrunoilijamme
(Paavo Korhonen y. m.).

Kansanrunous (engl. folklore).
Kansan muistin varassa suullisina
perintätietoina säilyneet mielikuvituksen
tuotteet, joiden tekijää ei yleensä tunneta.
Ne jakautuvat neljään päälajiin: kertoma- eli
eepilliseen runouteen (kertomarunot,
sadut, tarinat), tunnelma- eli lyyrilliseen
runouteen (laulurunot, itkuvirret),
opetus- ja mieterunouteen (sananlaskut
ja arvoitukset), sekä henki- ja
taikamaailmaa kuvaavaan (jumalaistarut,
loitsut, taiat), sitäpaitsi lasten lorut ja
leikkiluvut y. m. K:een laajemimassa
merkityksessä luetaan vilä esim.
kansansävelmät, -leikit, -tavat ja -pitämykset.
— Suom. k:sta antavat ensim. tietoja
Agricola Psalttarin käännöksen
esipuheessa 1551 ja Suomalainen
(Finno) virsikirjassaan 1580-luvulla.
Ensim. näytteen, kairhurumon, painattaa
piispa Bång 1675. Yleisempää huomiota
k:eemme kiinnitti Juslenius
väitöskirjassa „Aboa vetus et notva" (1700).
Porthan sepitti siitä väitöskirjan
,,Dissertatk de poësi Fennica" (1766-78),
ja hänen oppilaansa Lencqvist ja
Ganander sitä keräsivät ja tutkivat.
Herderin kirjoitukset innostuttivat
Sjögrenin, Gottlundin, Poppiuksen
ja Arwidssonin v:sta
1815 keräämään runoja. Gottlund 1817
lausui ensimmäisenä ajatuksen
runokatkelmien yhteenkutomisesta, ja ensim.
yrityksen siihen teki v. Becker
kirjoituksessaan Väinämöisestä Turun
Viikkosanomissa (1820). Sakari
Topelius vanh. julkaisi 1822-31
viisi vihkoa ,,Suomen kansan vanhoja runoja".
Topeliuksen ja v. Beckerin työn jatkajana
Lönnrot julkaisi keräämänsä runot
nimellä „Kantele" (1829-31), kutoi
keräystuloksistaan yhtenäisen ,,Kalevalan"
(1835, 1849) sekä toimitti muita
julkaisukokoelmia. Kaikkiaan on suom. k:n
tuotteita pääasiassa Suom. Kirjallisuuden
Seuran toimesta koottu lähes 500,000
numeroa. Merkittävin julkaisutyö on
,,Suomen kansan vanhat runot" (v:sta
1915). [Hästesko (1923).]

Kansansadut, kansan huulilla eläneet
tai elävät sadut, jotka suullisen
kertomisen välityksellä siirtyvät henkilöittä
henkilölle, ajasta toiseen ja paikasta
paikkaan. K. ovat suureksi osaksi yhteisiä
us. kansalle. Kukin satu on syntynyt
määrättynä aikana ja määrätyssä
paikassa Suom. satujulkaisuja:
,,Eläinsadut (1886), ,,Kuninkaallisia satuja"
(1893). ,.Suomen kansan satuja ja
tarinoita" (1852-66 ja 1920). [Hästesko,
Suom. kansanrunous" (1923).] vrt.
A. Aarne ja K. Krohn.

Kansansuvereenisuusperiaate,
periaate, jonka mukaan korkein valta
valtiossa kuuluu kansalle.



Kansantalo, Helsingin Työväenyhdistyksen
talo; rakennettu arkkitehti K. Lindahlin (ks. t.)
piirustusten mukaan, valmistui 1908,
vahingoittui tykkitulesta 1918 Helsingin
valtauksessa, lisärakennus  valmistui 1925.
— Kansantalot, työväenjärjestöjen
omistamia taloja, joihin on sijoitettu
näiden kokous- ja toimistohuoneita.
Suomessa k.-ja vastaavat työ väenyhdistysten
talot, n. s. työväentalot.


Kansantalo Helsingin
Siltasaarella.


Kansantaloudellinen Yhdistys, 1885
per. helsinkiläinen seura, jonka
tarkoituksena on levittää kansantal. tietoa ja
julkaista suomenk. taloust. kirjallisuutta.
Julik. „Esitelmiä" ja „Taloustieteellisiä
tutkimuksia".

Kansantalous, se yhteys, joka syntyy
valtiollisesti järjestyneen kansan eri
talouksien kestein vaihdannan, yhteisen
oikeusjärjestyksen ja valtioon ja kuntiin
kuulumisen perusteella. — Kansantalouspolitiikka,
talouspolitiikka (ks. t.). — Kansantaloustiede,
taloustiede (ks. t.).

Kansantanssi, kansantanhu,
kansan tanssi vastakohtana korkeampien
kansanluokkien tansseille. Tav. k:t
syntyvät siten, että muotitanssi leviää
kansan keskuuteen ja siellä, liittyen
vanhempiin k:hin, muuttuu saaden jatkuvaa
vaikutusta uusista muotitansseista
Toisaalta us. salonkitanssit ovat syntyneet
kansantansseista. K:ien uudelleen käytäntöön
ottamiseksi on Suomessa perustettu yhdistykset
Suomalaisen Kansantanssin Ystävät ja Brage.
[„Suomen kansan sävelmiä" III (1893-97);
Collan (1922); Pulkkinen (1923).]


Kansantanssijoita.


Kansantribuuni ks. Tribuuni.

Kansan Työ, viipurilainen 6-päiväinen
sos.-dem. sanomalehti, per. 1918.

Kansanvakuutus, vakuutuslaitoksen
myöntämä henki- tai pääomavakuutus,
joka päätetään ilman lääkärintarkastusta
tai ainoastaan hyvin lyhyttä tutkimuskaavaa
käyttämällä, jossa vakuutussumma on pieni
ja maksut suoritetaan viikoittain tai
kuukausittain. Laajemmassa merkityksessä
k. tarkoittaa koiko kansan vakuutusta,
jota kuitenkin tavallisesti sanotaan
kansalaisvakuutukseksi.

Kansanvalistusseura, 1874 toimintansa
aloittanut seura, jonka tehtävänä
on kansanvalistuksen edistäminen
etupäässä suomenk. Suomessa. Seura on
julkaissut suuren joukon yleistajuista
kirjallisuutta (m. m. K:n Kalenteria, ensim.
vuosikerta 1881), pannut alulle
suurisuuntaiset laulu- ja soittojuhlat,
edistänyt kirjastoasiaa ja ylläpitänyt
luentotoimintaa. K:n ensim. sihteerit olivat
J. Päivärinta 1874-78 ja A. A. Granfelt
1878-1907.


Kansanvalistusseuran talo Helsingissä.


Kansanvalistustyö. Suurimman osan
yl. valistustyötä suorittavat koulut.
Tämän virallisen k:n rinnalla on
erinäisten laitosten, vapaitten yhdyskuntien ja
yksityisten henkilöiden harjoittamalla
vapaalla k:llä suuri merkitys
vanhempien ikäluokkien valistamisessa ja
yleisen kansalaissivistyksen levittämisessä.
Tällaisen k:n tekijöitä ja muotoja ovat
meillä m. m. Kansanvalistusseura,
Svenska Folkskolans Vänner, Työväen
Sivistysliitto, nuoriso- y. m.
edistysseurat, kansanopistot, työväen-,
kansalais- ja vapaat y. m. opistot,
ylioppilasosakunnat, Valtion Luentolautakunta,
kotiopintoliike, kirjastot.



SUOMALAISIA KANSANPUKUJA


1. Pohjanmaa (Härmä—Isokyrö). - 2. Satakunta (Mouhijärvi). — 3. Häme.
— 4. Savo (Mäntyharju). — 5. Karjala (Sortavala), — 6. Uusimaa (Lapträski)




Kansanvalta, demokratia,
hallitustapa, jonka vallitessa kansa, s. o.
täysikäiset kansalaiset (ainakin
miespuoliset) joko välittömästi (niinkuin
vanhanajan kansanvaltaisissa tasavalloissa)
kansankokouksissa tai välillisesti
(niinkuin uuden ajan kansanvaltaisissa
valtioissa) yleisellä äänioikeudella
valittujen edustajainsa kautta ratkaisee
valtion tärkeimmät asiat. Eräissä maissa
on viime aikoina esiintynyt pyrkimystä
välittömään k:aan kansanäänestyksen ja
kansanlainsäädännön (ks. n.) muodossa.
Täydellinen k. edellyttää tasavaltaista
Valtiomuotoa, koska siinä myöskin
toimeenpanevan vallan käyttö on
välillisesti tai välittömästi valitulla
kansanedustajalla, presidentillä. Useimpia
uudenaikaisia perustuslaillisia monarkioja
voi kuitenkin sanoa kansanvaltaisiksi,
mikäli niissä kansan (enemmistön)
pysyvä tahto on todella ratkaiseva, niin
että esim. veto-oikeudella varustetun
hallitsijan tai kansanvaalista
riippumattoman ensimmäisen kamarin täytyy
siihen lopulta alistua. Toiselta puolen ei
nimellinen tasavalta aina ole kansanvaltainen,
esim. Venäjän neuvostotasavalta, jota
hallitaan diktatorisesti. —
Valtiollinen demokratia merkitsee
kaikkien kansalaisten valtiollisten
oikeuksien yhtäläisyyttä eli valtiollista
yhdenvertaisuutta. Lisäksi vaatii nykyajan
sosialistinen liike (sosiaalidemokratia)
yhteiskunnallisten ja taloudellisten
elinehtojen yhtäläistyttämistä. vrt. myös
Teollisuusdemokratia.

Kansanvaltuuskunta, 1918 muodostetun
vallankumoushallituksen nimi.

Kansanvarallisuus, kansallisomaisuus (ks. t.).

Kansanäänestys l. referendum.
lainsäädäntökysymyksessä tai muussa
valtioasiassa toimeenpantu äänestys,
johon äänioikeutetut kansalaiset ottavat
osaa, ja jolla päätetään, onko
lakiehdotus taikka muu ehdotus hyväksyttävä
vai hylättävä. K. eri muotoisena on
saatettu voimaan esim. Sveitsissä,
Tanskassa, Saksassa, Tšekkoslovakiassa,
Virossa, Latviassa, Irlannin vapaavaltiossa,
Ruotsissa, osittain myös Amerikassa ja
Austraaliassa. — Toista lajia k:iä ovat
ne, joilla jonkun maan tai alueen väestö
saa ilmaista mielensä siitä, haluaako se
jäädä johonkin valtioon vai liittyä
johonkin toiseen. Tällaisia k:iä on varsinkin
maailmansodan jälkeen pantu toimeen
useita, etenkin eräillä Saksan
valtakuntaan kuuluneilla alueilla, esim.
Slesvigissä, Ylä-Šleesiassa y. m.

Kansas [känzəs]. 1. Valtio
Yhdysvalloissa (v:sta 1861), melkein keskellä
maata; 212,780 km², 1,8 milj. as., niistä
58,000 neekeriä, suomalaisia vain n. 200.
Maanviljelys (maissia ja vehnää) ja karjanhoito
pääelinkeinot. Teollisuuslaitoksista
suuret teurastamot ja myllyt mainittavimmat.
Pääkaup. Topeka, suurin kaup.
Kansas City. — 2. Missour'n vasen
lisäjoki, laskukohta Kansasin ja Missouri'n
valtioiden rajalla.

Kansas City [känzəs siti], kaksi
yhteenkasvanutta kaupunkia Missouri'n
ja sen lisäjoen Kansasin yhtymäkohdassa,
toinen kaupungeista Missouri'n,
toinen Kansasin valtiossa; jälk.
oikeastaan edellisen tehdasesikaup. Missouri'n
K. C:ssä yliopisto, 345,000 as.;
Kansas-valtion K. C:ssä 115,000 as.

Kansatiede, tiede, joka tutkii sitä
kulttuuria, jonka ihminen yhteisön
jäsenenä on luonut. K. laajimmassa
merkityksessään (etnologia) käsittää kansojen
kaiken aineellisen ja henkisen kulttuurin
tutkimisen. Sen esineenä saattaa siis
olla kansojen aineellinen l. esineellinen
kulttuuri (etnografia): elinkeinot,
työkalut ja aseet, asunnot, puvut ja koristeet,
kuvaamataiteelliset tuotteet. K:n kohteena
ovat edelleen kansojen tavat ja menot sekä
kansojen yhteiskunnallinen elämä ja
järjestys, uskonnolliset tavat ja menot.
Vihdoin kuuluu k:een kansan kulttuurin
puhtaasti henkisten tuotteiden tutkimus,
joten siis sen kohteina ovat: 1) kansan
perinnäinen muistotieto: kansanusko,
kansantieto, kansan mielikuvituksen
tuotteet, jotka usein ovat puettuina
kansanrunouden muotoon, sekä 2) kieli,
myös merkkikielet ynnä ajatusten
merkitseminen kirjoitetuilla merkeillä.
Yleisesti k. tutkii n. s. primitiivisiä oloja
ja muotoja, jotka eivät suuressa määrin
ole joutuneet korkeamman kulttuurin
vaikutuksen alaisiksi, mutta mitään
jyrkkää rajaa ei tässä kohdin voi tehdä.
[Schurtz, „Kulttuurin alkuhistoria”
(1914-15), Sirelius, „Suomen kansanomaista
kulttuuria" (1919, 1921).]

Kansatieteelliset kokoelmat.
Vanhimmat k. k. Suomessa kerättiin
Yliopiston historiallis-kansatieteelliseen
museoon. Vars. kansatieteellinen museo
syntyi ylioppilasosakuntien toimesta.
Kokoelmia hoiti v:sta 1879 toht.
Th. Schvindt, ja otettiin ne 1893
valtion huostaan samaan aikaan kuin
Muinaismuistoyhdistyksenkin kokoelmat.
V:sta 1894 on Antellin testamenttivaroja
käytetty myös k:n k:n kartuttamiseen.
Osakuntien k. k. olivat 1887-1910
Unionink. 20:ssä, jonka jälkeen ne siirrettiin
Kansallismuseoon. vrt. Kansallismuseo,
Seurasaaren Ulkomuseo.



Kansipatteri, sotalaivojen yläkannelle
asetetut tykit.

Kanšipuran, Conjeeveram (ks. t.).

Kansitutkimus, sellaisten painotuotteiden
tai käsikirjoitusten tutkiminen, joita on
käytetty sitomisaineina (vahvikkeina)
kirjankansissa. Täten on löydetty arvokkaita
lisiä vanhempaan kirjallisuuteen, jota ei
muuten ole säilynyt.

Känsiupseeri, upseerin ja aliupseerin
välinen arvoaste ennen meriväessä.

Kansleri (lat.), virkamies, jonka
tehtävänä on asiakirjain laatiminen ja
lähetettäväksi toimittaminen. V:n 1626
kansliajärjestyksen mukaan Ruotsin
valtakunnan k:lla oli kanslian
esimiehyyden ohella hoidettavana m. m.
ulkopolitiikka ja koululaitos. V. 1680 tuli
valtakunnan k:n sijaan kansliapresidentti.
— K. on Ruotsissa ja Suomessa myös
yliopistojen yliminäin hallitusmiehen
nimitys, niinikään sanotaan k:ksi
ritarikuntien ylintä toimimiestä.

Kanslia (mlat.), virasto tai sen osasto,
jossa asiakirjojen vastaanotto, asiain
esiteltäväksi valmistaminen ja viraston
päätösten ekspeditsioni suoritetaan. —
Ruotsissa k. esiintyy erikoisena
virastona Kustaa Vaasan ajoista lähtien.
Kustaa II Aadolfin hallitessa siitä tuli
kollegiaalinen virasto, jonka etupäässä oli
kansleri; sai sittemmin nimen
Kansliakollegio. — Kansliakieli
l. -tyyli eroaa yleiskielestä vanhettuneen
sanavarastonsa, kaavamaisten
käänteittensä ja mutkikkaan lauserakennuksen
puolesta. — Kanslianeuvos, Ruotsissa
departementin toimistonpäällikkö, Suomessa
arvonimi. — Kansliapresidentti, 1680-1790
Ruotsin Kansliakollegion päällikön arvonimi,
1801-09 kuninkaan ja valtakunnan kanslian
päällikön nimi. Vapaudenajalla k. oli
jonkunlainen pääministeri. — Kanslisti,
kirjuri, alempi virkamies kansliassa.

Kanssi (ruots.), merimiesten yhteinen
asuntosuoja kauppa-aluksissa.

Kansu, maakunta Luoteis-Kiinassa,
Hoangho-joen kahden puolen; suuria
mineraalirikkauksia. Pääkaup. Lantšou.

Kant, Immanuel (1724-1804), saks.
filosofi, uudenajan suurimpia ja
vaikutusvaltaisimpia ajattelijoita, v:sta 1770
professorina Königsbergissä. K:n
aikaisemmista teoksista on huomattavin
„Allgemeine Naturgeschichte und Theorie
des Himmels" (1755), jossa hän esitti
sen olettamuksen, että taivaankappaleet
ovat muodostuneet pyörivästä, äärettömän
suuresta sumupallosta, mitä käsitystä
sittemmin ransk. Laplace kehitti edelleen.
Filosofina K. tutki varsinkin tietokykyämme
ja sen rajoja. Filosofiansa perustavan
osan, kriitillisen tieto-oppinsa, hän on
täydellisesti esittänyt teoksissa „Kritik
der reinen Vernunft" (1781, toinen painos
1787) ja „Priolegomena" (1783). K:n muista
teoksista käsittelevät siveysopin
peruskysymyksiä „Grundlegung zur Metaphysik
der Sitten" ja ,,Kritik der praktisellen
Vernunft", luonnontieteiden peruskäsitteitä
„Metaphysische Anfangsgründe der
Naturwissenschaften", estetiikan
perusteita ,,Kritik der Urteilskraft",
uskonnonfilosofiaa „Die Religion innerhalb der
blossen Vernunft", historian filosofiaa
,,Ideen zu einer allgemeinen Geschichte
in weltbürgerlicher Absicht" ja ikuista
rauhaa „Zum ewigen Frieden".
Kantin mukaan mielikuviemme sisällys johtuu
ulkovaikutteista, kokemuksesta, mutta se
omituinen tapa eli ,,muoto", miten tietokykymme
tajuaa esineet, on kokemuksesta riippumaton, se
on jotakin alkuperäistä, „apriorista".
Tietokyvyssämme taas on kaksi puolta
eli astetta, aistillinen havainto ja
ymmärrys, joilla kummallakin on omat
aprioriset tajuarnismuotonsa. Edellisellä
nämä muodot ovat avaruus (tila, paikka)
ja aika, s. o. aistillinen havaintomme
tajuaa kaikki sille ilmenevät asiat tilaa
ottavina (paikallisina) ja ajallisina.
Ymmärrys taas sovittaa ilmenevään
kokemusmaailmaan 12 ,,puhdasta
ymmärryskäsitettä", „kategoriaa", joista
mainittakoon kausaliteetin (syysuhteen) aate
ja substanssin pysyväisyyden aate. Mutta
tietomme ulottuu ainoastaan „kokemusmaailmaan",
„luontoon", s. o. ilmiöihin. Oliot sinänsä
(die Dinge an sich) jäävät meille
tuntemattomiksi. — Siveellisyys perustuu
„praktillisen järjen" sisäiseen, aprioriseen
käskyyn: „toimi yleispätevästi!" eli „toimi
niin, että toimintatapasi kelpaa yleisen
lainsäädännön ohjeeksi". Tämä sääntö on
„kategorisena imperatiivina" eli ehdottomana
käskynä istutettu henkeemme. [Fischer
(saks., 1909-10); Vorländer (saks., 1922);
Landtman (1922).]


Immanuel Kant.




Kanta, k.-sivu, se monikulmion sivu,
jolla sen ajatellaan seisovan.

Kanta-astujat, ne nisäkkäät, jotka
astuvat koko jalkapohjallaan (esim. karhut).

Kantaatti (it.), mus., 1600-luvulla
Italiassa alkunsa saanut monijaksoinen
orkesterisoittimien säestämä kuoro- tai
soololauluesitys. — Kirkko-k:eja
sävellettiin 1700-luvulla kirkkovuoden
kaikille juhla- ja pyhäpäiville, päivän
tekstiin liittyviin sanoihin. Bach on
tällä alalla luonut lukuisia mestariteoksia.

Kantabria, roomalaisaikuinen
Espanjan maakunta, Biskajanlahden
etelärannikolla.

Kantabrian vuoret, Pyreneitten
niemimaan pohjoisosassa, Pyreneitten vuorien
länsipäässä länteen jatkuva vuoristo.

Kantaja, oikeudenkäynnissä, varsinaisesti
siviiliasioissa, se riitapuoli, joka
esiintuo riidanalaisen vaatimuksen, kanteen.

Kantakieli, joskus myös alkukieli,
se historiallisesti edellytetty kielimuoto,
josta myöhemmät kielimuodot ovat syntyneet
(esim. suom.-ugr. k.).

Kantakirja, järjestelmällinen
sukuluettelo sellaisista jalostukseen
käytettävistä, samaan rotuun kuuluvista
kotieläimistä, jotka mahdollisimman suuressa
määrässä omaavat ne sisäiset ja ulkonaiset
ominaisuudet, jotka rodulle ovat
tunnusmerkilliset ja jatkuvassa jalostuksessa
toivottavat. Suomessa pitää oriista k:aa
valtion hevoshoidon neuvo ja, tamma-k:aa
pitävät hevosjalostusliitot, karja-k:aa
karjanjalostusyhdistykset, lampaista
Suomen Lammas- ja Vuohenhoitoyhdistys.
Koira-k:ja sanotaan rotukirjoiksi; niitä
pitää Suomen Kennelklubi.

Kantakirjasto, kunnain pääkirjasto.

Kantakulmat, etenkin kolmiossa ne
kulmat, joiden toisena kylkenä on sen kanta.

Kantakuzenos [-ī'n-], kreik.-ven.
ruhtinassuku, joka polveutuu Itä-Rooman
keisarista Johannes VI:sta (k. 1383).
Veljekset Georgios K. (k. 1857) ja
Aleksander K. (k. 1841) auttoivat
Ypsilantis-veljeksiä Kreikan vapaustaistelussa.

Kantala, rautatieasema Mikkelin-Pieksämäen
rataosalla Haukivuoren kunnassa, 50 km Mikkelistä.

Kantalahti, Kannanlahti (ks. t.).

Kantaluku, lukujärjestelmässä
St luku, minkä kokonaispotenssit
muodostavat uusia, yhdistettyjä yksiköitä.
Kaikkien sivistyskansojen lukujärjestelmän k.
on nyk. 10; aikaisemmin ovat eri kansat
käyttäneet eri kantalukuja (7, 12, 20,
60), mistä edelleen on jälkiä lukujen
nimityksissä sekä kulma- ja aikamitoissamme.
ks. myös Logaritmi.

Kantaosake ks. Osake.

Kantapiste, se piste suoralla, jossa sen
normaali leikkaa sitä. — Käyrän k. on
se piste, missä kiinteän pisteen kautta
piirretty käyrän tangenttia vastaan
kohtisuora leikkaa tangentin. Näiden
pisteiden ura (tangentin liukuessa pitkin
käyrää) on itse käyrän k.-käyra.

Kantapää, jalan takaosa, jossa
kantaluu, nisäkästen suurin
nilkkaluu.

Kantapääoma, kantarahasto,
pohjarahasto, se pääoma, joka on
liikeyrityksen taloudellisena pohjana.
Osakeyhtiöissä k:lla yleensä
tarkoitetaan osakepääomaa.

Kantara, kaup. samannimisellä
Afrikan ja Aasian välisellä kannaksella,
Suezin kanavan itärannalla.

Kantarelli, keltasieni. ks.
Helttasienet ja värikuvaliitettä
Sieniä.

Kantaridilaastari, espanjankärpäslaastari.
ks. Espanjankärpänen.

Kantaros, syväpohjainen,
kaksikorvainen, korkeajalkainen kreik.
juomamalja.

Kantasana, sana, joka vastaa
johdannaisen kantavartaloa; esim.
johdannaisen siunauksellinen
k. on siunaus.

Kantasilli l. perpeli
(Clupea alosa), sillinsukuinen
kala, elää Länsi-Euroopan rannikolla ja
nousee keväisin jokiin kutemaan.
30-70 cm pitkä, selkäevä lähempänä
päätä kuin sillillä ja silakalla.
Muunnos finta, jonka kupeilla on
rivi tummia täpliä, on yleinen Itämeren
eteläosaissa, toisinaan Suomenkin
rannoilla saatu.

Kantavartalo, se johdannaisen osa,
joka jää jäljelle, kun johtopääte erotetaan,
esim. siunaukse- johdannaisessa
siunauksellinen.

Kantavuus, painomäärä, minkä
vedessä uiva alus voi kantaa. —
Kantavuustonni, rautateitä koskevissa
julkaisuissa käytetty painomitta, merkitsee
samaa kuin tonni (1,000 kg).

Kantele, kannel (ks. t.).

Kanteletar, Elias Lönnrotin 1840
julkaisema, etupäässä lyyrillisiä runoja ja
balladeja sisältävä kokoelma suom.
kansanrunoutta. K:n kuten Kalevalankin
alkuiuonnioksena voi pitää Lönnrotin
1829-31 julkaisemaa „Kanteletta". K:n
runot Lönnrot keräsi pääasiassa Suomen



ja Vienani Karjalasta ja muodosteli ne
lopulliseen asuunsa samoinkuin
Kalevalan (ks. t.) runot. [Hästesko, „Suom.
kansanrunous" (1923); „Suomalainen
Suomi" V (1920).]

Kantelu. Viranomaisen väärästä
toimenpiteestä voidaan tehdä viranomaisen
esimiehelle, vars. oikeuskanslerille ja
Eduskunnan oikeusasiamiehelle, k. eli
kaipuu. K. ei yleensä ole
mihinkään määräaikaan tai määrämuotoihin
sidottu (H. M. 93 §). — Oikeudenkäynnissä
on k. eräissä tapauksissa määräajan
kuluessa tehtävänä muutoksenhakukeinona
oikeudenkäyntivirheen vuoksi, kun joku on
tuomittu häntä kuulustamatta, kun alioikeus
on tarpeettomasti lykännyt asian käsittelyn,
kun oikeus tai sen puheenjohtaja on kieltäytynyt
vastaanottamasta vetoilmoitusta tai kun
todistaja niskoittelun vuoksi on vangittu
(Oikeudenkäymiskaari 16:6; 25:20; 17:5 ja
Rikoslain voimaainipanoasetus 30 §).

Kantemir, Antioh Dmitrievitš
(1709-44), ven. diplomaatti, ruhtinas. Tullut
satiirisilla runoilla ven. kaunokirjallisuuden isäksi.

Kantiini (ransk.), kenttäpullo;
kasarmeissa sotilaita varten oleva pieni
kauppa, n. s. kenttäkauppa.

Kantilli (ransk.), hieno, ruuvimaiseksi
kierretty metallilanka, jota käytetään
koruompeluksiin. Myös silkillä
ympäröityä metallilankaa käytetään k:na.

Kant-Laplacen teoria, nebulaariteoria,
saks. filosofi Kantin ja ransk. tähtitieteilijä
Laplacen laatima teoria aurinkokuntamme synnystä.
Sen mukaan on aurinkokuntamme syntynyt
äärimmäisten kiertotähtien ulkopuolelle
ulottuvasta tähtisumumassasta siten, että
lämpimämmästä, kiivaasti pyörivästä
keskustasta, on irtautunut renkaita, joista
kiertotähdet ovat tiivistyneet. Näistä
irtautui sittemmin kuiksi muodostuvia
renkaita. K.-L. t:lla ei ole enää yleistä
kannatusta.

Kantokauppa l. runkokauppa,
metsänmyyntitapa, jolloin myyjä myy
puut pystyssä metsässä sovittuun
keskihintaan kappaleelta.

Kantoluettelo, luettelo kannettavista
veroista, lunastuksista y. m. maksuista.

Kanton (engl. ja ransk. Canton,
kiin. Kvang-tšou), et.-kiinal. Kvangtungin
provinssin pääkaup., Etelä-Kiinan
merestä pistävän lahden rannalla. Silkki-,
sokeri-, lasi-, paperi- ja posliiniteoll.
120 temppeliä, joissa n. 2,000 enimmäkseen
buddhalaista pappia ja nunnaa. N. 900,000 as.,
joista n. 100,000 sanotaan asuvan
Tšukian-joella olevissa venehuoneissa.
K. avattiin eurooppalaisille 1841.


Kantonin rannalta.


Kantoni. 1. Sveitsin liittotasavallan
pikkuvaltioiden nimitys. — 2. Ranskassa
hallintoalue, arrondissementin aliosasto.

Kantonnementti (ransk.), majoituspaikka.

Kantopommi, liereään pahvikoteloon
suljettu räjähdyspommi, jota käytetään
kantojen nostamiseen ja särkemiseen.
Räjähdysaineena on ammoniumnitraatti
(forsiitti). K:eja valmistaa meillä
Suomen Forsiitti-Dynamiitti o.-y. Hangossa.

Kantoraha, kantovuokra, puun hinta
metsässä ennen kaatamista.

Kantotuoli, kulkuväline, jossa ihmiset
toimivat kantajina. Yksinkertaisessa
muodossaan kantotangoilla varustettu
tuoli. Käytännössä nyk. vars. Intiassa
ja Itä-Aasiassa, Euroopassa 1600- ja
1700-luvuilla. Se oli silloin umpinainen;
ovia oli 1 tai 2 ja ikkunoita 3; usein
maalauksilla ja leikkauksilla koristeltu.

Kantšili (Tragulus kanchil),
kääpiö-myskihirvien heimoon kuuluva 45 cm
pitkä ja 22 cm korkea märehtijä; Etu- ja
Taka-Intiassa, Isoilla-Sundasaarilla ja
Filippiineillä.

Kantšindžinga, Kanchanjanga (ks. t.).

Kantšipuram, Conjeeveram (ks. t.).

Kantšou, kaup. Kiinassa Gobin
erämaan eteläpuolella Richthofenvuoristossa.
150,000 as.

Kanttori (lat.). 1. Alk. seurakunnan
esilaulaja, jonka tuli suorittaa yhteiseen
vuoroveisuuseen kuuluva soolo-osa. —
2. Kirkkokuoron ja seurakuntaveisuun
ohjaaja. Suomessa on k:n tehtävä
siirtynyt lukkarille (ks. t.).

Kanu, alk. intiaanien kanootti, nyk.
pieni urheilusoutuvene.



Kanukka (Cornus), kasvisuku
Cornaceœ-heimossa. Meillä rannikko-
ja tunturiseuduilla matala, ruohovartinen
ruoho-k. (C. suecica), jonka
sinimustien kukkien alla 4 valkoista, terämäistä
suojuslehteä. Puistoissa ja puutarhoissa
viljellään koristuiskasveina m. m. valkeata
pensas-k:aa (C. alba) ja
punaista pensas-k:aa (C. sanguinea);
edellisen luumarjat valkoiset, jälkimmäisen
mustansiniset.

Kanunki, kaniikki (ks. t.).

Kanuri, Sudanissa, Bornussa asuva
neekerikansa.

Kanvasti (ransk.), harvasäikeinen
hamppukangas, sittemmin liimaamalla
kangistettu pellava- tai muu kangas.
Käytetään puvuissa jäykisteenä.

Kanvertti, kamferi (ks. t.). —
Kanverttilinjamentti, kamferin, oliiviöljyn
ja amoniakin seos. Käytetään ulkonaisena, tuskia
lieventävänä lääkkeenä. — Kanverttiviina,
kamferiviina, seos, jossa 1 osa kamferia
ja 9 osaa spriitä; käytetään sisällisenä ja
ulkonaisena lääkkeenä.

Kanyyli (ransk.), kirurginen koje:
lasi- tai metalliputki, jolla johdetaan
ilmaa, nesteitä, märkää y. m. s. ruumiista.

Kaoliini l. posliinisavi,
vedenpitoinen aluminiumsilikaatti, useimmiten
multamaisena esiintyvää, pehmeätä,
valkoista; haisee savelle, kun siihen
hengittää. On maasälpien ja muiden
aluminiuminpitoisten kivennäisten muuttumistulos.
Saksissa, Böömissä, Cornwallissa,
Ranskassa Limogesin lähellä, Bornholmissa,
Länsi-Göötanmaalla Ruotsissa kerroksina,
jotka ovat syntyneet alustana, olevien
kivilajien maasälvästä. Tavataan Suomessa
jonkunverran Puolangalla. Käytetään
posliinin ja fajanssiteosten sekä
tulenkestävien tiilien valmistukseen. —
Kaoliinisavi, multamaisina massoina
esiintyvä kaoliini. Myös savi, jossa on
runsaasti aluminiumsilikaattia ja vähän
rautaa; siitä tehdään valkoisia
tulenkestäviä tiiliä.

Kap (engl. cape, esp. cabo), niemen
kärki. — Kap Agulhas [-gu'ljas],
Afrikan eteläkärki, 34° 51' et. lev. —
Kap Baba, Vähän-Aasian läntisin niemi
26° 4' it. pit. — Kap Blanco, Afrikan
pohjoisin niemi 37° 20' pohj. lev., myös
Saharan länsirannikolla oleva niemi
20° 45' pohj. lev. — Kap Bojador,
Afrikan, lounaisrannikolla 26° pohj. lev. —
Kap Bon, Tunisissa, Pohjois-Afrikassa. —
Kap Buru, Aasian eteläisin niemi
Malakan niemimaalla 1° 16' pohj. lev. —
Kap Dežnev, Itäniemi (ks. t.). —
Kap Farvel, Kap Farewell,
Grönlannin eteläkärki 59° 46' pohj. lev.,
myös Uuden-Seelannin eteläsaaren pohjoiskärki. —
Kap Finisterre, niemenkärki
Luoteis-Espanjassa. — Kap Gallinas,
Etelä-Amerikan pohjoisin kärki 11° 33' pohj.
lev. — Kap Guardafui, Somaliniemimaan
koilliskärki Afrikassa, 51° 16' it. pit. —
Kap Hatteras, Pohjois-Amerikan
itärannikolla, Pohjois-Carolinassa. —
Kap Hoorn, Kap Horn, Etelä-Amerikan
eteläisin kärki samannimisen kalliosaaren
päässä Tulimaalilia, 55° 59' et. lev. —
Kap Komorin, Etu-Intian eteläisin
niemenkärki. — Kap Landsend, Englannin
lounaisin niemi. — Kap Palmas,
Länsi-Afrikassa, Liberian rannikolla. —
Kap Tarifa l. Punta Marroqui,
Pyreneitten niemimaan eteläkärki, 36° pohj. lev. —
Kap Tšeljuskin [-ju'-], Aasian
pohjoisin niemi, 77° 37' pohj. lev. — Kap
Verde, Afrikan läntisin niemi, 17° 34'
länt. pit. — Kap-nimitystä käytetään usein
myös Hyväntoivonniemestä.

Kapaabeli (ransk.), kykenevä.

Kapakala, kuivattu turska (tai hauki),
jota käytetään lipeäkalana.

Kapasiteetti (lat.), tilavuus, vetävyys.
Käytetään suomessa erittäinkin lämmön
ja sähkön varaamiskyvyn nimityksenä.

Kapeanenäiset apinat, itäapinat,
Vanhan maailman apinat (Catarrhini),
ne apinat, joiden nenän väliseinä on ohut,
joten sieraimet suuntautuvat eteen- ja
alaspäin. 2 pääryhmää: ihmisen muotoiset
apinat (ks. t.) ja häntäapinat;
viimeksimainituita ovat esim. marakatit
ja paviaanit.

Kapearaiteinen on rautatie, jos sen
raideleveys s. o, kiskon selkien
sisäpintojen väli on pienempi kuin
normaalileveys 1,435 metriä;
tavallisimmat k:t raideleveydet ovat
1,000, 750 ja 600 mm.

Kapellimestari, orkesterin tai kuoron
johtaja.

Kapellskär [-e'lšär], Tukholman
saariston saari, johon ennen maailmansotaa
aiottiin rakentaa Tukholmasta rautatie
ja järjestää siitä Turkuun höyrylauttayhteys
välittämään Venäjän ja Länsi-Euroopan välistä
liikennettä.

Kapernaum, muin. kaup. Galileassa
Genesaretin järven rannalla, Pietarin ja
Andreaksen kotipaikka, Jeesuksen
toiminnan keskus.

Kapetingit, ransk. hallitsijasuku,
jonka kantaisä oli Hugo Capet. K.
hallitsivat 987-1328 ja nuoremmat
sukuhaarat (Valois, Valois-Orléans ja
Bourbon) v:een 1792 sekä 1814-48.

Kap Haiti, Guarica, kaup. Haitin
tasavallassa. 22,000 as.



Kapi (ruots.), syyhy (ks. t.).

Kapillaari-, kapillaarinen
(lat.), hiushuokoisuusvoimaa koskeva. —
Kapillaaridepressioni, nesteen
pinnan painuminen hiuspillissä
(b Hiushuokoisuus-artikkelin
kuvassa).

Kapillaarit, hiussuonet. ks. Verenkierto.

Kapina, laajimmassa merkityksessä
jokainen useampien henkilöiden
väkivallalla tahi sen uhalla toimittama
itseavustus laillista esivaltaa vastaan.
Rikoslain 16:1 ja 4 mukaan tarkoitetaan
k:lla sitä, että kokoontunut väkijoukko
yksin tuumin väkivallalla tahi
väkivaltaa uhaten pakottaa tahi koettaa
pakottaa virkamiestä tekemään tahi tekemättä
jättämään virkatoimen, taikka sanotulla
tavalla tekee hänelle vastarintaa
virka-asioissa, taikka muuten harjoittaa
väkivaltaa virkamiestä vastaan
virantoimituksessa tahi koistaaksensa hänelle
virkatoimesta. vrt. Sotilaskapina, Meteli.

Kapin-Kairon rata, Afrikan halki
kulkeva rautatie, josta valmiina 2/3, niin.
Kapkaupungista Bukamaan (Kongo-joen
varrella) sekä Kairosta el-Obeidiin Niilin
länsipuolelle (paitsi Egyptissä Assuanista
Wadi Halfaan, joiden välillä laivayhteys).

Kapiot, morsiamen liinatavarat, jotka
hän myötäjäisinään vie uuteen kotiinsa.

Kapitaali (lat.), pääoma. —
Kapitaliseerata. 1. Laskea säännöllisesti
suoritettavan rahamäärän pääoma-arvo, s. o.
kuinka suuren pääoman korko tämä summa määrätyn
korkokannan mukaan on. Esim. 2,000 mk:n
suuruinen vuotuinen tulo on 5 %:n mukaan
kapitaliseerattuna 40,000 mk. — 2. Tehdä
rahasumma pääomaksi, esim. lisäämällä korko
pääomaan. — Kapitalismi, nykyinen
yksityisomistuksellinen yhteiskuntajärjestys
vastakohtana sosialismille, kommunismille
y. m., toisin sanoen kapitalistinen
talousjärjestelmä, jonka vallitessa tuotanto-
ja ansiovälineet ovat työntekijöistä erillään
olevan kapitalisti- ja yrittäjäluokan
omaisuutta, jolle myös valmistetut tuotteet
joutuvat työntekijöiden saadessa ennalta
määrätyn palkan. Tuotannon tarkoituksena
on lähinnä liikevoitto eikä ihmisten
tarpeitten tyydyttäminen, — Kapitalisti,
pääomanomistaja.

Kapiteeli (mlat.). 1. Pylvään pää. —
2. Antiikvaan kuuluvia kirjasimia, joilla
on sama muoto kuin isoilla kirjasimilla,
mutta ovat pienten kokoisia, esim. Snellman.

Kapitoli (engl. capitol), Amerikassa:
eduskunnantalo. vrt. Capitolium.

Kapitteli (lat.), luku (kirjassa).

Kapitulaarit (lat.), Frankkien
valtakunnassa Karolingien aikana hallituksen
määräykset ja lainmuutokset vastakohtana
kansojen vanhoille laeille.

Kapitulantti (ransk.), alipäällystöön
kuuluva sotilas, jokia erikoisen sopimuksen
mukaan on sitoutunut palvelemaan sotalaitoksessa.

Kapitulatsioni (ransk.), sopimus,
jonka sotajoukkojen tai sotajoukon
osastojen päälliköt sodan aikana keskenään
tekevät ja jonka mukaan linnoituksen
tai muun varustetun paikan, laivan tai
laivaston taikka sotajoukon tai
joukko-osaston on antauduttava viholliselle. —
K:eiksi nimitetään myös eurooppalaisten
valtioitten sekä puolisivistyneitten
valtioitten välisiä sopimuksia, joilla
edellisille myönnetään oikeus n. s.
konsulaarilainkäyttöön, s. o. oikeus
omien viranomaistensa kautta harjoittaa
tuomiovaltaa tuollaisessa puolisivistyneessä
maassa oleskeleviin alamaisiinsa nähden. —
Kapituleerata, sot., antautua.

Kapituli (lat.), tuomiokapituli (ks. t.).

Kapkaupunki (engl. Cape Town),
Kapmaan pääkaup., Afrikan etelärannikoilla;
Etelä-Afrikan liittovaltion eduskunnan
istuntopaikka. Kaunis, uudenaikaisesti
rakennettu; yliopisto, kasvit, puutarha,
tähtitorni, hyvä satama, vilkas liikenne.
Säännöllinen höyrylaivayhteys Eurooppaan,
useita rautateitä. Hollantilaisten
perustama 1652. 210,000 as., niistä
115,000 valkoihoista.


Kapkaupunki.


Kaplaaki (holl.), määrätty prosentti
laivan rahdista, joka sopimuksen mukaan
laivanomistajan ja laivanpäällikön
välillä joutuu jälkimmäiselle vakinaisen
palkan lisäksi.

Kapmaa, Etelä-Afrikan liittovaltion
eteläisin provinssi; 717,300 km2, 2,8 milj.
as., niistä 651,000 valkoihoista. Ilmasto
terveellistä. Viininviljelystä, lampaanhoitoa,
strutsinkasvatusta; kulta- ja timanttikalvoksia. —
Ensim. hollantilaiset siirtolaiset tulivat maahan
1600-luvun alkupuolella; v:sta 1806
englantilaisten hallussa.

Kapodistrias, Johannes
(1776-1831), kreik. valtiomies, kreivi.
Ministerinä Joonian saarten tasavallassa
1803-07, Venäjän palveluksessa 1809-22
vaikuttaen tuntuvasti Venäjän
ulkopolitiikkaan. Kreikan tasavallan
presidenttinä 1827-31.




Kapokki, kasvivilla, ceibavilla,
useiden Bombacacræ-heimoisten korkeiden,
troopillisten puiden (Bombax- ja
Ceiba-lajien) kotahedelmissä olevista
siemenkarvoista saatu silkinkiiltoinen
villa, jota käytetään patjoihin,
pelastusrenkaisiin y. m. s.

Kaponnieeri (ransk.), linnoituslinjan
ulkovarustus, josta voidaan ampua
vallihaudan pohjaan ja seinämiin.

Kapotti (ransk.), aikoinaan
huppukauluksinen kauhtana, nyt eräänlainen
leuan alta nauhoilla solmittava pieni
naisten hattu.

Kapp, Arthur (s. 1878), vir.
säveltäjä. Tallinnan Korkeamman Musiikkiopiston
opettajana ja oopperaesitysten johtajana.
Säveltänyt kuoro.- ja yksinlauluja sekä urku-
ja sinfoniakappaleita. — Kapp,
Wolfgang (1856-1922}, saks. virkamies
ja vanhoillinen poliitikko. Maalisk. 1920 pani
toimeen vastavallankumouksellisen kaappauksen
Berliinissä julistautuen valtakunnankansleriksi,
mutta hanke meni myttyyn muutaman päivän kuluessa.

Kappa. 1. K, Κ, kymmenes kirjain
kreik. aapistossa. — 2. Vanha suom. ja
ruots. astiamitta = 1/30 tai 1/32 tynnyriä
= 4,58 l. Metrinen k. = 5 l.

Kappadokia, muinainen maakunta
Vähän-Aasian itäosassa.

Kappalainen (mlat., ruots.), alk.
pappi, joka toimitti jumalanpalvelusta
(linnan) kappelissa. Nyk. kat. maissa
kirkkoherrojen vakinainen tai tilapäinen
apulainen, meillä kappeliseurakunnan tai
suurempien seurakuntien vakinainen
apulaispappi.

Kappale, matem., pintojen joka
puolelta rajoittama avaruuden osa.

Kappaletavara, tavarat, jotka on
pakattu paaleihin, pinkkoihin, säkkeihin,
laatikkoihin j. n. e.

Kappaletyö on työ, jossa työntekijä
valmistaa samanlaisia esineitä tai osia
saaden kappaleelta määrätyn maksun.
vrt. Työpalkka.

Kappel, kylä Sveitsissä Zürichin
kantonissa. Tunnettu reformeerattujen ja
kat. kantonien taistelusta 1531, jossa
jälkimmäiset voittivat ja Zwingli kaatui.

Kappeli (it.), pieni rakennus tai huone
hengellisiä ja hartaustarkoituksia varten.

Kappelikoe, kapelleeraaminen,
malmien kullan- ja hopeanpitoisuuskoe.
Malmi sulatetaan lyijyn kera ilman
vaikutuksen alaisena luutuhkasta
valmistetussa upokkaassa („kappelissa");
epäjalot metallit hapettuvat, tällöin syntyvät
oksidit imeytyvät upokkaan seinämiin; kulta
ja hopea jäävät pisaroina pohjalle.

Kappeliseurakunta, kaukaisempi
seurakunnan osa, jolla on oma kirkko ja
mahdollisesti erityinen pappikin.

Kappireki, pieni, kapea yhdenhengen
reki, jossa myös tila ajomiehelle takapukilla.

Kaprifoli, tuoksukuusama (ks. t.).

Kapriinihappo, voissa ja eräissä
muissa rasvoissa esiintyvä rasvahappo.

Kapriisi (ransk.), oikku.



Kaprio, seurakunta Inkerinmaalla
Kaprionjoen varrella. Linna 1200-luvulta,
nyk. raunioina.

Kapris (Capparis spinosa),
Välimerenmaissa kasvava okainen pensas;
kukkasilmut kastikkeen mausteena.

Kapronihappo, öljymäinen,
pahanhajuinen rasvahappo; esiintyy samoissa
rasvoissa kuin kapriinihappo sekä hiessä.

Kapryylihappo, orgaaninen happo,
esiintyy voissa ja eräissä muissa
rasvoissa sekä hiessä.

Kapseisata, merenk., kaatua
(aluksesta puhuen).

Kapseli (lat.), liivatteesta tai
öylättiaineesta y. m. s. tehty päällys, johon
lääkeaineet nauttimisen helpottamiseksi
tai muusta syystä suljetaan.

Kapteeni (ransk.-ruots.). 1. Korkein
yliupseerin arvo; komppanian, patterin
j. n. e. päällikkö. — 2. Kauppa-aluksen
päällikkö.

Kapteeni Teräs ks. Kara, Jalmari.

Kapteyn [-te'in], Jacobus
Cornelius (1851-1922), alankoni,
tähtitieteilijä. Julkaissut tärkeän tutkielman
Gulin ottamista eteläisen tähtitaivaan
valokuvista. Suorittanut arvokkaita parallaksi-,
liike- y. m. määräyksiä ja teoreettisia
tutkimuksia tähtiavaruuden rakenteesta.

Kaptšak l. Kiptšak, turk.
heimo Keski-Aasiassa, perusti keskiajalla
„Kultaisen ordan" (ks. t.) valtakunnan.

Kapudan (turk.), päällikkö. —
Kapudan pašša, ennen Turkin
suuramiraali ja meriministeri.

Kapulasilta, kahdesta pitkittäisestä
alusniskasta ja niille poikittain asetetuista
kalikoista l. kapuloista tehty suosilta,
karjansalta l. porras.


Kapulasilta Karjalassa.


Kapusiiniapinat (Cebus),
keskikokoisia keski- ja etelä-amer.
apinoita, joilla pitkä, kauttaaltaan
karvainen kierteishäntä; eläintarhoissa
yleisiä.


Kapusiiniapinoita.


Kapusiinit, fransiskaaneista
haarautunut munkisto, per. 1525. Pukuna
ruskea kaapu, johon ommeltu suippokärkinen
päähine.

Kapušongi (ransk.), huppu (kaulus).

Kapustahaikara (Platalea leucorodia),
n. 75 cm:n pituinen valkoinen, yhdyskunnittain
elävä ibislintu, jonka nokka kärkipuolelta leveä
ja latuska; niskassa töyhtö. Pesii Tonavan
alangolla, Balkanilla, Keski-Aasiassa ja
Pohjois-Afrikassa; pesä puissa,


Kapustahaikaroita.


Kaputti (ransk.-ruots.), menehtynyt.

Kapuuni (ransk.-ruots.), salvokukko

Kap Verden saaret, Viheriän-niemen
saaret, Afrikan länsirannikolla, Kap
Verden edustalla, 550 km:n etäisyydellä
meressä oleva tuliperäinen Portugalille
kuuluva saariryhmä; n. 3,900 km2,
150,000 as., enimmäkseen neekereitä ja
mulatteja. Tärkeä hiili- ja kaapeliasema.

Kapyysi (holl.-ruots.), aluksen keittiö.

Kara, sorvissa, porakoneessa, myllyssä
y. m. käytetty lyhyehkö akseli; myös
rukin tai syöstävän puola-akseli ja
lukossa avaimen ohjaustappi.

Kara, Jalmari (s. 1890), suom.
kirjailija, ammattientarkastaja, ent.
jääkäriupseeri. Julk. us. teoksia m. m.
jääkäriajoiltaan sekä salanimellä
Kapteeni Teräs esim.
,,Suur-isänmaa" ja „Petsamon rata".

Karaatti (kreik.), kullan ja jalokivien
punnitsemiseen käytetty painomitta,
n. 200 mg. K. on meillä myös merkinnyt
kullan puhtautta 24:s osissa.

Karabinieerit, Ranskassa karbiinilla
varustetut ratsumiehet, jollaisia
hugenottisotien aikana liitettiin ratsuväkeen.
— Italiassa karabinieeri merkitsee santarmia.

Karabugas [-ga's], Kaspianmeren
itärannalla oleva lahti, jonka kapea, vain
1 m syvä salmi yhdistää Kaspianinerieen.
Suolanpitoisuus 18 %, senvuoksi kalaton.



Karachi [-a'tši], satamakaup.
Etu-Intiassa Induksen suistomaan
luoteiskolkassa. 220,000 as.

Karadjordje (,,musta Yrjö") l.
Djordje Petrovic [-itš] (1762 tai
1766-1817), serb. vapaustaistelija;
Etelä-Slaavian nyk. hallitsijasuvun
kantaisä, Kapinallisten johtajana 1804-07
karkoitti turkkilaiset Serbiasta, sen jälkeen
Serbian mahtavin mies. Pakeni maasta
1813 turkkilaisten uudelleen valloitettua
maan. Palasi sittemmin Serbiaan, missä
kuoli kilpailijansa Miloš Obrenovicin
murhauttamalla.

Karadžic [-itš], Vuk Stefanovic
(1787-1864), nyk. serbiaa kirjakielen ja
kirjallisuuden isä. Julkaisi kieliopin,
sanakirjan, kansansatuja ja -lauluja y. m.

Karagassit, häviämäisillään oleva
turkkilaistunut samojediheimo Sajanin
vuoristossa Jenisein yläjuoksun varrella,

Karageeni, Irlannin sammal,
helmisammal, kahden punalevän
(Chondrus crispus ja Gigartina
mamillosa) sarveismaisia sekovarsia vedessä
keittämällä saatu hyytelö, jota käytetään
lääkkeisiin ja samean oluen selvikkeenä.

Karageorg, Karadjordje (ks. t.).

Karahvi (arab.-ruots.), kaulaa kohti
suippeneva lasi- t. kristallipullo, jossa
säilytetään vettä, viiniä y. m.

Karaibinmeri, Karibinmeri.
Etelä-Amerikan pohjoisrainnikolla oleva
reunameri.

Karakali, erämaan ilves (Felis
caracal), Afrikan, Länsi- ja Etelä-Aasian
aro- ja erämaaseuduilla elävä ilveksen
sukuinen ja näköinen eläin.

Karakorum („musta vuori").
1. Himalajan pohjoispuolella oleva,
Induksen latvajuoksun siitä erottama
vaikeakulkuinen vuorijono; liittyy lännessä
Hindukušiin, idässä Transhimalajaan, Korkein
huippu Godwin Austen, 8,620 m, — 2. Kaksi
rauniokaupunkia Pohjois-Mongoliassa, n. 47°
pohj. lev. ja 102° it. pit.; toinen oli
1200-luvulla mongolien hallituskaup.

Karakteriseerata (kreik.), luonnehtia;
olla jollekin ominaista. — Karakteristiikka,
luonteenkuvaus. — Karakteristika, matem.,
desimaalilukuna lausutun logaritmin (varsinkin
10-kantaisessa järjestelmässä) kokonaisosa.
— Karakteristinen, luonteenomainen.
— Karaktääri, luonne.

Kara-Kum, Araljärven eteläpuolella
oleva hiekkaerämaa.

Karamboli (ransk.), eräs biljardipeli.

Karamelli (ransk.). 1. Keltainen tai
keltaisenruskea, siirappimainen tai
kiinteämpi massa, jota syntyy sokeria
kuumennettaessa. Käytetään liköörien y. m.
nesteiden värjäämiseen sekä k.-teollisuudessa.
— 2. Makeisteollisuudessa nimitetään k:eiksi
sokerista sulatettuja, erinäisillä mehusteilla
maustettuja tai täytettyjä makeisia.

Karameri, Kaarianmeri (ks. t.).

Kara Mustafa (k. 1683), turk.
suurvisiiri v:sta 1676. Päällikkönä sodassa
Itävaltaa vastaan 1682-83, jolloin Wieniä
piiritettiin.

Karamzin [-zi'n], Aurora
(1808-1902), o. s. Stjernvall, lahjoittaja.
Puolisot: hovijahtimestari P. Demidov ja v:sta 1846
eversti A. Karamzin (k. 1854). Asui v:sta 1868
Hakasalmen huvilassa Helsingissä ja Järvenpään
kartanossa Espoossa. Perustanut Helsingin
diakonissalaitoksen ja köyhäinhoitolaitoksia.
— Karamzin, Nikolaj Mihailovitš
(1766-1826), ven. historioitsija, kirjailija ja
kirjakielen uudistajia. Pääteos laaja Venäjän
valtakunnan historia.


Aurora Karamzin.


Karanteeni (ransk.), jonkun maan tai
alueen suojeleminen kulkutaudeilta
pidättämällä maahan pyrkivät alueen rajalla
n. s. karanteenilaitoksissa, kunnes
tartunnan vaara on ohi.

Karasjoki, kihlakunta ja pitäjä
Norjan Ruijassa, Suomen rajalla; asukkaat
lappalaisia.

Karasjokka, Tenojoen lisäjoki, Norjan
Ruijassa.

Karataimordvalaiset, pieni kielellisesti
tataarilaistunut mordvalaisryhmä
ent. Kasaanin kuvernementissa Venäjällä.

Karatšai-Tšerkes, Neuvosto-Venäjään
kuuluva, itsehallintaoikeutta nauttiva
alue Pohjois-Kaukaasiassa, per. 1921;
9,100 km2, 160,000 as.
Pääkaup. Batalpašinsk.

Karatši, Karachi (ks. t.).

Karavaani, matkaseurue, joka
kuormajuhdin (kameelein, hevosin tai muulein)
matkaa erämaitten halki. — Karavaaniserai,
karavaanitien varrella oleva majatalo

Karavankit, Etelä-Slaavian ja
Itävallan rajalla oleva vuorijono.

Karaveli, 1400-luvulla käytännössä
ollut esp. tai port. purjelaivatyyppi.



Karavelov [-vē-], Ljuben (1838-79),
bulg. kirjailija ja poliitikko, nykyaikaisen bulg.
novellistiikan perustaja. — Karavelov,
Petko (1840-1903), bulg, valtiomies.
Pääministerinä 1880-81, 1884-86 ja 1901-02,
ruhtinas Aleksanterin karkoituksen jälkeen
1886 väliaikaisen hallituksen jäsen.

Karbamidi, virtsa-aine (ks. t.).

Karbidi, metallini hiiliyhdistys;  rauta
ja teräs sisältävät osan hiilestään k:na.
— Tärkeä k. on kalsium-k., jota joskus
nimitetään pelkästään k:ksi.

Karbidilamppu, oik. asetyleenilamppu,
valaistuslaite, joissa polttoaineena on asetyleenikaasu.
Säätöhanan kautta tippuu säiliöstä vettä kalsiumkarbidia
sisältävään toiseen säiliöön; tässä syntyvä asetyleeni
johdetaan erikoiseen polttimeen, missä se palaa kirkkaalla
nokeamattomalla liekillä. Käytetään etenkin polkupyörien
ja automobiilien merkkilyhtyinä; käytettiin maailmansodan
pula-aikana myös huonevalaistukseen.


Karbidilampun kaavakuva.
A pohja, a pohjan tiiviste,
B karbidisäiliö (ulkokuori),
C irtonainen karbidirasia,
D rei'itetty putki sen
keskellä (nojaa jalustaan b),
G karbidia, e jousi, joka
painaa karbidirasian kantta,
E vesisäiliö, c vesihana,
jota voi säätää kiertämällä
sen hattua d, H
suodatinkammio, täytetty kuiduilla,
F poltin.


Karbiini l. karabiini (ransk.),
lyhyt kivääri, jota pääasiallisesti ratsuväki
käyttää. — Karbiinihaka, jousella
sulkeutuva haka; saanut nimensä siitä, että sillä
kiinnitettiin karbiini ratsumiehen olkavyöhön.


Karbiinihaka.


Karbinoli, metyylialkoholin tai
alkoholien yhteinen nimitys.

Karboksyyli, melkein kaikissa
orgaanisissa hapoissa esiintyvä atomiryhmä,
COOH.

Karbolihappo, fenoli (C6H5OH),
kivihiilitervan aineosa ja siitä erotettavissa
tislaamalla sitä 150-200° lämmössä, ravistamalla
näin saatua tervaöljyä natronlipeän kera ja
lisäämällä rikkihappoa; näin saatu raaka
karbolihappo puhdistetaan tislaamalla. K. on
väkevänhajuista, voimakkaasti antiseptistä,
kiteytyy vedettömässä tilassa neulamaisiksi
kiteiksi.

Karbolineum, kivihiilitervan
tislaustuote; sisältää fenoleja, minkä vuoksi
vaikuttaa desinfioivasti. Käytetään puun
kyllästämiseen sekä suopaan ja veteen
sekoitettuna hedelmäpuiden talviruiskeeksi.

Karbometri (lat.-kreik.), koje, jolla
nopeasti ja luotettavasti määrätään
terässulaimien hiilimäärä ja jonka käyttö
perustuu teräksen magneettisten
ominaisuuksien riippuvaisuuteen sen
hiilimäärästä. Keksijät ruots. J. G.
Malmberg ja J. G. Holmström (1914-23).

Karbonaatit, hiilihapon suolat.
Tärkeimmät natrium- (sooda), kalium-
(potaska) sekä kalsium-k. Kuohuvat
happojen vaikutuksesta hiilidioksidin
vapautuessa.

Karbonihapot, orgaaniset hapot, jotka
sisältävät yhden tai useamman
karboksyyliryhmän (COOH).

Karbonikausi, karbonisysteemi,
kivihiilikausi, kivihiilisysteemi (ks. n.).

Karbonipaperi, hiilipaperi,
nokikerroksella päällystetty kalkeeripaperi,
jota käytetään kirjoituskoneessa kopioimiseen.

Karboniseeraus, villan tai
villakankaiden kem. puhdistaminen kasviaineista.
Tavara uutetaan laimeassa rikki- tai
suolahapossa tai suolahappoa synnyttävässä
suolaliuoksessa, lingotaan ja kuivataan
(80-100° C), jolloin kasviselluloosa
osaksi hiiltyy, osaksi muuttuu helposti
tomuttuvaksi hydroselluloosaksi. Tämä
poistetaan tomuttamalla.

Karbonyyli, orgaanisissa aineissa tavattava
atomiryhmä, CO. — Karbonyylikloridi,
fosgeeni (ks. t.).

Karboraattori (lat.), kaasuttaja.
1. Laite, jossa polttomoottoreissa
nestemäinen polttoaine (bentsiini, väkiviina,
paloöljy, bentsoli) kaasunmuodossa
sekoitetaan määräsuhteessa ilmaan,
ennenkuin se tulee moottorin, silinteriin.
Siihen kuuluu säätäjäkoho, joka syöttää
tasaisesti polttoaineen, ja suudin, jonka
ohi silinteriin imetty ilma syöksyy
nuollen mennessään polttoaineen; lisäksi
pitää k:ssa olla ilmansäätölaite ja sen
yhteydessä laite, joka antaa polttoainetta
moottoria käyntiinpantaessa ja sen hiljaa
pyöriessä. Kuva esittää n. s. Longuemarren
k:n: koho K painaa polttoaineen
laskiessa vipuihin V, jolloin
neulaventtiili N laskee polttoainetta
k:iin, kunnes K nousee ja N
sulkeutuu. Suudin tässä on kartiokas
tulppa, jonka raoista polttoaine tihkuu.
Hylsy H kuristaa ilman niin, että sen
nopeus ja nuolukyky suurenevat.
Kaasuseoksen määrä järjestetään kahdella



vivulla, joista toinen sulkee moottoriin
johtavan aukon, toinen sulkulevyn M
välityksellä ilma-aukot A. Käyntiin
pantaessa johdetaan ilma kokonaan H:n
kautta. — 2. Kaasulaitoksissa laite, jossa
valokaasua karbureerataan, s. o. heikosti
valaisevia kaapuja (vety, vesikaasu, huono
valokaasu, öljykaasu), sekoitetaan bentsolin,
petrolieetterin, naftaliinin y. m. höyryihin,
jolloin liekki saadaan valaisevammaksi.


Longuemarren karboraattori.


Karborundumi, piikarbidia (SiC),
saadaan kuumentamalla piihiekkaa ja
hiiltä (koksia) sähköuunissa
ruokasuolapeitteen alla, On kovempaa
kuin korundi, mutta ei niin kovaa kuin
timantti. Käytetään tahkoamisaineena, myös
pelkistimenä metalleja ja metalliseoksia
valmistettaessa.

Karlbosykliset yhdistykset, sama
kuin aromaattiset yhdistykset (ks. t.).

Karbunkkeli (lat.), veriajos, veripaise.

Kardaaninen ripustus tapaihtuu n. s.
Cardanon renkaalla, jonka
avulla kompassi, lamppu y. m. voidaan
ripustaa siten, että se on laivan
liikkeistä huolimatta pystyasennossa. Kuvaa
ks. Hyrrä. — Kardaaninivel,
kardaanisen ripustuksen ajatukseen perustuva
kytkentä sellaisten akselien välillä, jotka
tekevät kulman keskenään, etenkin, milloin
tämän kulman suuruus vaihtelee. Käytetään
etenkin autoissa, — Kardaanivälitys,
voimansiirto kardaaninivelillä,


Kardaaninivel.
a ja b akselit,
k kardaaninivel
(tappiristikko).


Kardemumma, itäint. inkiväärikasville
lähisukuisten Elettaria cardamomumin
(Malabarin k.) ja Elettaria majorin
(Ceylonin k.) siemenet, joita käytetään
niissä olevan eetterisen öljyn vuoksi mausteena
leivässä. Myös erään Taka-Intiassa ja Sundasaarilla
kasvavan Amomum cardamomumin siemeniä
käytetään k:na.

Kardinaali (lat,), arvonsa puolesta
saavia lähinnä oleva room.-kat. kirkon
lengellinen. Paavi nimittää k:t, nämä valitsevat
paavin n. s. konklaavissa. K:t ovat nimellisesti
Rooman pääkirkkojen pappeja ja diakoneja sekä Rooman
ympäristön piispoja. Heidän lukumääränsä on
enintään 70 (6 kardinaalipiispaa, 50 kardinaalipappia,
14 kardinaalidiakonia). K:n arvo voidaan antaa
Rooman ulkopuolellakin asuville. Yhdessä paavin
kanssa k:t muodostavat Pyhän Kollegion (k.-kollegion).
Roomassa asuvat k:t johtavat n. s. kongregatsionien
(ks. t.) jäseninä kirkon toiminnan eri haaroja.
K:eilla on ruhtinaan arvo, eminenssin titteli, erityinen
puku (juhlatiloissa punaista silkkiä, muuten musta,
punareunuksineni) ja punainen, leveälierinen hattu,
jota ei pidetä päässä,


Kardinaalinhattu.


Kardinaali (Coccoborus virginianus),
punainen peipposlintu; Yhdysvalloissa ja
Meksikossa. Suosittu häkkilintu.

Kardinaaliluvut, lukumäärää ilmaisevat
luvut; vastakohta: ordinaaliluvut l.
järjestysluvut. — Kardinaalipisteet,
neljää pääilmansuuntaa vastaavat näköpiirin
pisteet: etelä-, länsi-, pohjois- ja itäpiste.
vrt. Ilmansuunnat.

Kardiografi (kreik.), sydämen
sykintää merkitsevä koje.

Kardioidi, neljännen asteen käyrä,
jonka piirtää ympyrän kehällä oleva
piste itse ympyrän vieriessä liukumatta
toista yhtä suurta ympyrää pitkin;
episykloidin erikoislaji.

Kardis, maatila Pohjois-Liivinmaalla
(Virossa). Siellä solmittiin 1661 Ruotsin
ja Venäjän välillä rauha, jossa
Stolbovan rauhanehdot vahvistettiin,

Kareit (hepr.) l. karaiitit,
juutalaisten tärkein lahko; hylkää Talmudiin
kootut perinnäistiedot.

Karenssivakuutus, henkivakuutus,
joka vasta määräajan (karenssiajan)
kuluttua astuu täydellisesti voimaan.

Karesuanto, pitäjä Ruotsissa,
Norrbottenin läänissä, Suomen rajalla.

Karettikilpikonna (Chelone imbricata),
kaikissa lämpimissä merissä elävä
merikilplkonna, jonka selkäkilvestä
tehdään kampoja, solkia y. m. s.

Kargo (esp.), laivanlasti. —
Kargovakuutus ks. Merivakuutus.

Karhi, äes (ks. t.).

Karhijärvi, n. 28 km2 laaja järvi
Lavian pitäjässä Porista itäkoilliseen.



Karhu. 1. K. l. pieni vorokki,
uitossa puomien jännittämiseen y. m.
tilapäisiin tarpeisiin käytettävä pieni
kelalaitos. — 2. Tähtit. Sama kuin
Otava (ks. t.).

Karhujärvi, Iso-K. (engl. Great Bear
Lake), järvi Luoteis-Kanadassa, 28,000 km2.
Laskee Karhujokea myöten Mackenzie jokeen.


Karhula.

Karhula Osakeyhtiö, osakepääoma
24 milj., työväkeä 1,600. Omistaa Kymin
pitäjässä 4 km Kotkasta lasitehtaan,
konepajan, teräsvalimon, puuhiomon
(muista erillään), sähkövoimalaitoksen,
myllyn y. m. Us. teollisuuslaitokset ovat
kapteeni W. Ruthin (ks. t.) perustamat;
liike muodostui 1902 o.-y:ksi, joka 1915
siirtyi A. Ahlström o.-y:lle. Kapearaiteinen
rautatie Kymin asemalle, pituus 5,4 km,
avattu liikenteelle 1900.

Karhunputki (Angelica silvestris),
kookas, väljätuppinen, isolehtinen
putkikasvi, yleinen lehdoissa.

Karhunsammal (Polythrichum commune),
kosteissa mänty- ja varsinkin kuusimetsissä
yleinen lehtisammal; käytetään m. m.
sammalmattojen punontaan.

Karhunvartija (lat. Bootes), tähtikuvio
pohj. taivaalla, Otavan ja Herkuleen
välillä. Sisältää Arcturuksen (α), joka
on toiseksi kirkkain meillä näkyvistä
kiintotähdistä.

Karhusaaret (engl. Bear Islands),
6 pientä saarta Siperian rannikolla
Kolyma-joen suussa.

Karhusaari (holl. Beeren-Eiland, engl.
Bear Island), yksinäinen saari
Pohjois-Jäämeressä Huippuvuorten eteläpuolella,
666 km2; kivihiili- ja fosfaattikerroksia.
Kesällä 1923 oli K:lla 260 as., seuraavana talvena 82.
Kuuluu v:sta 1920 Norjalle.

Karhut (Ursidæ), petonisäkäsheimo;
kömpelö ruumis, pitkäkarvainen turkki,
lyhyt häntä; nystermähampaat isot,
raateluhammas pieni; kaikkiruokaisia,
kanta-astujia. — Tärkeimmät lajit: 1.
Ruskea maakarhu (Ursus arctos)


Maakarhu.

voi tulla 2 m pitkäksi ja 200 kg:n painoiseksi,
väri vaihtelee vaaleanruskeasta mustaan.
Syö marjoja, sieniä, juuria, hyönteisiä, mutta
myös suurempia eläimiä, kotieläimiäkin.
Pohjois-Euroopassa ja Keski-Euroopan vuoristossa;
monin paikoin jo sukupuuttoon hävitetty,
Suomessakin vain maan itäisimmissä ja pohjoisissa
seuduissa enää elävä. — 2. Jääkarhu
(U. maritimus), maakarhua suurempi,


Jääkarhuja.




valkoinen tai kellanvalkoinen, jalkapohjat
karvaiset. Syö kaloja ja hylkeitä, kesäisin
myös kasvisruokaa. Napaseuduilla. — 3.
Harmaakarhu, amerikkalaisten
„grizzly bear" (U. horribilis),
maakarhua isompi, ihmiselle vaarallinen.
Pohjois-Amerikassa, viime aikoina käynyt
yhä harvinaisemmaksi. — 4. Mustakarhu l.
baribali (ks. t.). — 5. Malaijilainen
karhu (U. malayanus), maakarhua
pienempi, musta, vaaleakuonoinen, rinnassa
keltainen sepel. Taitava kiipijä, syö
hedelmiä ja hunajaa. Etu- ja Taka-Intiassa
ja Isoilla-Sundasaarilla (ei Celebesillä).
Eläintarinoissa yleinen nähtävyys. —
6. Huulikarhu (ks. t.). —
7. Luolakarhu (U. spelæus),
pleistoseeniajalla sukupuuttoon kuollut
euroopp. laji. vrt. Supi.

Karianmeri, Kaarianmeri (ks. t.).

Karibinmeri, Karaibinmeri (ks. t.).

Karibit l. karaibit, sukupuuttoon
häviämässä oleva intiaanikansa, joka
eurooppalaisten tullessa Amerikkaan
asui Vähillä-Antilleilla ja Etelä-Amerikan
pohjoisosassa.

Karibu, Pohjois-Amerikassa elävä
peura; eräät tutkijat pitävät sitä eri
lajina.

Karihaara, teollisuusalue Kemijoen
suulla. vrt. Kemi-yhtiö.

Kariitit, kreik. tarustossa sulouden
jumalattaret.

Karijoki, suomenk. kunta Vaasan
läänissä, Etelä-Pohjanmaalla, Kristiinasta
koilliseen; 157,4 km2, 3,233 as. (1925).

Karikal, ransk. alue Etu-Intiassa,
Koromandelrannikolla; 135 km2, 55,000
as. Samanniminen pääkaup., jossa 16,000 as.

Karikatyyri (ransk.), irvi- tai
pilakuva, kuvaus tai esitys, josta sen esine
täydelleen tunnetaan, mutta joka liioittelee
erityisiä piirteitä tai tunnusmerkkejä.
[Laurin (ruots., 1918).] — Karikeerata, piirtää
jostakin pilakuva, liioitellen kuvata jotakin.


Karikatyyri Ibsenistä.
(Gulbranssonin piirros.)


Karikkeet. Metsä-k. (metsäpehkut) ovat puista
ja muista metsäkasveista karisseita lehtiä, neulasia,
urpuja, norkkoja; usein luetaan metsä-k:eihin myös
jäkälät ja sammalet.

Karinainen, kunta Turun ja Porin
läänissä, Varsinais-Suomen itäosassa,
Tarvasjoen yläjuoksun ympärillä; 83 km2,
1,931 as. (1925). Kyrön taajaväkinen
yhdyskunta.

Karinkylä, maskulainen talo, jonka
maalle 1438 ryhdyttiin rakentamaan
birgittalaisluostaria, mikä kuitenkin jo
1445 siirrettiin Naantaliin.

Karisalmi, rautatieasema
Viipurin-Antrean rataosalla Viipurin pitäjässä,
16 km Viipurista.

Karisma (kreik.), U:ssa T:ssa Pyhän
Hengen armolahjoista (esim.
profetoimisesta) käytetty nimitys.

Karistetauti, neulasten, lehtien,
kukkien, hedelmänalkujen ja silmujen
ennenaikainen irtaantuminen kasveista. Syitä:
liian alhainen tahi liian korkea lämpö,
kuivuus, liiallinen vedenrunsaus, liian
voimakas tahi heikko valo, niukka
ravinto ja loisien, kuten sienien
esiintyminen y. m. vahingolliset vaikuttimet.

Karisto. Arvi A. Karisto o.-y.,
hämeenlinnalainen kustannusliike, per.
1900. Julkaisee m. m. ,,Kariston
klassillista kirjastoa" ja „Kariston
sivistyssanakirjaa". [Juhlajulkaisu (1925).]

Karistus, siementen irroittaminen
kävyistä. Männynsiemeniä saadaan hl:sta
käpyjä 0,4-0,65 kg, kuusensiemeniä
0,5-1,0 kg. Tilapäisenä karistamona
voidaan käyttää riihtä. Kävyt asetetaan
seulapohjaisiin laatikkoihin, jotka
nostetaan riihen orsien tasalle. Riihi
lämmitetään n. 35-50°:seen, jolloin suomut
aukeavat ja siemenet varisevat lattialle.
Varsinaisissa karistamoissa kävyt
pannaan joko seulapohjaisiin laatikkoihin
tai seulalaitaisiin lieriöihin. Käpyjä on
tuon tuostakin ravistettava, jotta siemenet,
jotka kovassa kuumuudessa menettävät itävyytensä,
pääsevät varisemaan. Pysyviä karistamoita
meillä on Hämeenlinnassa (Tapion), Kempeleessä,
Vuokselassa (Ruununvalta), Ätsärissä (Tuomarniemi);
pienempiä on metsänhoitokouluilla omaa
tarvetta ja opetusta varten.


Tuomarniemen riihikaristamo.


Kariääri (ransk.), kohoaminen
virka-asteissa tai yleensä elämässä;
kariäristi, kiipijä,
onnenonkija, etuilija.



Karja tarkoittaa välistä kaikkia
tuottavia kotieläimiä. Useimmiten luetaan
kuitenkin hevonen varsinaisena
vetoeläimenä pois, jolloin k:aan luetaan ne
kotieläimet, joista saadaan eläimellisiä
hyödykkeitä tai tuotteita ja sanotaan
näitä silloin myös hyöty-k:ksi.
Jokapäiväisessä kielenkäytössä „karja"
tarkoittaa jotenkin yleisesti samaa kuin
nautakarja eli lehmänsukuun kuuluvia
kotieläimiä. Kun karjaa pidetään
pääasiallisesti maidon saannin takia,
puhutaan erittäin lypsy-k:sta.

Karjaa, Karja (ruots. Karis).
1. Kaksikielinen kunta (enemmistön
kielenä ruotsi) Uudenmaan läänissä,
Länsi-Uudellamaalla, Mustionjoen yläjuoksun
ympärillä; 184,8 km2, 4,720 as. (1925).
Högvallan kasvitarha- ja kotitalouskoulu,
ruots. 5-luokkainen yhteiskoulu. Kivikirkko
v:lta 1370. vrt. myös Mustio.
— 2. Rautatieasema Helsingin-Turun
radan ja Hangon radan risteyksessä, 88 km
Helsingistä, 112 km Turusta, 50 km
Hangosta. Aseman ympärillä taajaväkinen
asemayhdyskunta, jossa 1,300 as. (1923).

Karjaan rata, rannikkorata,
avattiin liikenteelle Karjaalta Turkuun
1899 ja Helsingistä Karjaalle 1902. Pituus
n. 200 km.

Karjakeskuskunta, Suomen
Karjakeskuskunta r. l., per. 1918
Helsinkiin; jäseniä ovat karjanmyyntiosuuskunnat
ja eräät osuusmeijerit. K. harjoittaa
lihatavarain kauppaa kotimaassa sekä lihan,
karjan ja hevosten vientiä ulkomaille.
Torniossa sillä on vientiteurastamo,
Helsingissä lihanjalostus- ja jäähdytyslaitokset.
Vuosimyynti 65,102,000 mk. 1924.

Karjakonsulentti, karjanhoitokonsulentti (ks. t.).

Karjala, viipurilainen kokoomuslainen
(ent. nuorsuom.) sanomalehti, per. 1904.

Karjala, kunta Turun ja Porin
läänissä, Varsinais-Suomen pohjoisosassa;
72 km2, 1,104 as. (1925).

Karjala, Suomen itäisin maakunta,
60° 10' ja 63° 50' välillä pohj. lev.;
läntisin paikka (Virolahdella) 2° 23' ja
itäisin (Salmissa) 7° 51' it. pit. Helsingistä
lukien. Pohjois-K. kuuluu Kuopion,
Etelä-K. Viipurin lääniin. Pohjois-K:n
maisemat ovat jylhiä ja juhlallisia (Koli),
Laatokan rantaseudut, varsinkin
pohjoisessa, tunnettuja rehevästä
kasvillisuudestaan ja hymyilevästä luonnostaan,
Raja-Karjalan (esim. Suistamon ja
Korpiselän) mailla on säilynyt vielä
salomaan alkuperäisyyttä, Karjalan kannas
on enimmäkseen tasaista ja alavaa.
vrt. myös Itä-Karjala.
Historia. K:n kannas ja Laatokan länsi-
ja luoteisrannikko olivat jo kivikaudella
asuttuja. Rautakaudella asutus levisi
Jänisjärvelle ja Orivedelle asti sekä
keskiajan lopussa Pielisjärvelle; sen
länsipuolella olevat seudut olivat yhä
asumattomia. Oltuaan kosketuksissa
viikinkien kanssa karjalaiset joutuivat
Novgorodin vaikutuspiiriin ja kävivät
taisteluita hämäläisiä ja ruotsalaisia
vastaan, hävittivätpä 1187 Sigtunan
Ruotsissa. 1270-luvulla aseveljeys
Novgorodin kanssa muuttui alamaisuudeksi.
Viipurin linnan rakentaminen (1293) ja
Pähkinäsaaren rauha (1323) jakoivat K:n
Ruotsin ja Novgorodin kesken. Ruotsin
haltuun joutuneessa Lounais-K:ssa tuli
room.-kat. oppi vallitsevaksi, Venäjän
K:ssa eli Käkisalmen läänissä
kreik.-kat. Stolbovan rauhassa (1617)
Käkisalmen lääni joutui Ruotsin yhteyteen,
Kun sen väestöä alettiin käännyttää
luterilaisuuteen, siirtyi 1600-luvun
keskipalkoilla tuhansia perheitä Venäjän
puolelle ja lut, uudisasukkaita tuli
sijaan. Uudenkaupungin rauhassa (1721)
Etelä- ja Keski-K. yhdistettiin Venäjään,
ja Turun rauhassa (1743) Länsi-K.
V. 1811 yhdistettiin tämä Vanha Suomi
muuhun Suomeen.

Karjalainen, Kustaa Fredrik
(1871-1919), suom. kielentutkija.
Teoksia: „Jugralaisten uskonto",
„Siperian-matkoilta", jossa elämäkerta,
sekä saks. tutkimuksia ostjakinkielestä.

Karjalaiset. 1. Suomen Karjalan
asukkaat. — 2. Se itämerensuom. heimo, joka
kielellisesti on lähinnä suomalaisia.
Ottivat haltuunsa Laatokan-Äänisen seudut
v:n 500 jälkeen, leviten kahtena haarana,
toinen pohjoiseen Vienanjoen varsille ja
siitä länteen, toinen pitkin Laatokan ja
Saimaan reittejä Pohjanmaata kohti
Suomen Karjalan ja Savon eri osiin.
Suomessa on 1600-luvun keskivaiheilta
varsinaista karjalaista väestöä ainoastaan
Salmissa sekä osissa Suojärveä, Suistamoa
ja Impilahtea (ks. Karjala). K:ia oli
v:n 1897 väenlaskun mukaan Venäjällä
n. 205,000, niistä Vienan-Karjalassa
n. 19,000, Aunuksessa 59,000, Novgorodin
läänissä n. 10,000, Tverin läänissä
116,000. Elinkeinojen kehityksen ja
kansansivistyksen edistymisen on nyk.
valtiollinen asema tehnyt mahdottomaksi.
Kirjallisuus on vähäistä. Kansanelämä on
säilyttänyt monta vanhanaikaista piirrettä.
K. ovat yhteensulattaneet muualta saamansa
kansanrunoainekset ja tallettamalla ne
antaneet pääainekset kansanrunousjulkaisuihin.
vrt. Itä-Karjala. [Itkonen,
„Suomensukuiset kansat" (1921).]



Karjalan kannas, Laatokan ja
Suomenlahden (Viipurinlahden ja
Kronstatinlahden) välinen alue. K. k. on
n. 70 km leveä, sen rajana etelässä Neva,
pohjoisessa Viipurista Käkisalmeen
vedetty viiva.

Karjalan Kansalaisliitto, Viipurissa,
per. 1917. Toimii porvarillisen
yhteisrintaman kokoamiseksi vaaleissa
Viipurissa ja lähiseuduilla. Sen alaosasto
Itä-Karjalan Komitea tekee
tehokasta valistustyötä Karjalan pakolaisten
keskuudessa sekä heitä muutenkin avustaa.

Karjalan kieli, tavallisimmassa
merkityksessä = vienankarjalaisten
kieli. Suomesta se eroaa sekä äänne- ja
muotorakenteeltaan että muoto- ja
erittäinkin sanavarastoltaan. Esimerkkeinä
eroavaisuuksista mainittakoon: keühä
,,köyhä", taluo „taloa", hobie „hopea",
jagoa „jakaa", eglein „eilen", pedran
„peuran", tšagar'i „sakarisormi", mettšä
~ metšän, „metsä ~ metsän", hüvüš
~ hüvüön „hyvyys", kätküz'ie
„kätkyitä", tervehen, tervehtä „terveen,
tervettä", ottoat „ottakaa", itkieh
„itketään, itkevät", itkeih „itkettiin, itkivät",
ettšihüö „etsittyä"; refleksiivimuodot,
jotka muodostuvat eri alueilla eri tavoin.
— K. k:ssä tavattavat murre-eroavaisuudet ovat
verraten vähäisiä. Tavallisesti erotetaan kaksi
päämurretta (varsinainen) karjalankieli
ja aunuksenkieli. Varsinaiskarjalassa
tavataan joukko alamurteita. Huomattavimmin
eroaa Suomen rajan läheisen Luoteis-Karjalan
kieli („pohjoiskarjala") muiden alueiden kielestä
(„eteläkarjalasta").

Venäjän vaikutus karjalaan tuntuu
eri alueilla eri määrässä. Sen ansioksi
lienee luettava, että k. k:ssä puheäänelliset
g, d, b, z, ž sekä tumma l ovat
tulleet käytäntöön ja että sanan alussa
tavataan kaksi tai useampiakin
konsonantteja. Venäjän vaikutusta on
myöskin muljeeraus. Samasta syystä on
sanavarastossakin tapahtunut muutoksia.
Lauserakenteeseen on venäjä
vaikuttanut voimakkaimmin Sisä-Venäjällä.
Suomalainen vaikutus rajoittuu melkein
yksinomaan pohjoisimpaan Karjalaan.

Karjalan Kulttuurirahasto, Viipurissa.
Sen perusti tuomari Jonas Castrén
1918 tehden silloin 100,000 mk:n
lahjoituksen sekä testamentissaan lahjoittaen
rahastolle kaiken omaisuutensa. Rahasto
on nyk. lähes 6 milj. mk. Vuotuiset korot
käytetään etupäässä Karjalan kannaksen
kohottamiseksi.

Karjalan laamannikunta, per. 1578
käsittämään Savon ja Karjalan. Siihen
kuului myöhemmin paitsi Viipurin
ja Savonlinnan läänejä Kyminkartanon,
Porvoon ja Käkisalmen läänit sekä Inkeri.

Karjalan Lastenkylä, Koteja
Kodittomille Lapsille-nimisen yhdistyksen
1923 Perkjärvelle perustama lastenkoti,
alk. ven. täysihoitola; hoidokkeja 75.

Karjalanpiirakka, kaulitusta
ruisjauhotaikinasta leivottu, ohra- tai
riisiryynipuuro- tai perunasosetäytteinen
uunissa paistettu piirakka.

Karjalanranta, Vienanjoen suusta
Kannanlahteen ulottuvan Vienanmeren
eteläisen ja läntisen rannikon nimitys
ven. aikakirjoissa; nyk. Kemin
kihlakunnan rantakaistale.

Karjalan rata, Viipurin-Antrean-
Elisenvaaran-Sortavalan-Joensuun-Nurmeksen
rata, 471 km pitkä. Haararatoja: Antrean
asemalta Vuoksenniskaan, Hiitolasta Rautuun,
Elisenvaarasta Savonlinnan, Pieksämäen ja
Jyväskylän kautta Haapamäelle, Jaakkimasta
Lahdenpohjaan, Matkaselästä Suojärvelle.
Rataosa Viipuri-Antrea-Imatra avattiin
liikenteelle 1892, Antrea-Sortavala 1893,
Sortavala-Joensuu 1894, Joensuu-Nurmes 1911.
Rakennettavaksi päätetty Nurmeksen-Kontionmäen
rata tulee yhdistämään K. r:n ja Savon
radan toisiinsa.

Karjalan Sivistysseura, kotipaikka
Helsinki, per. 1917 jatkamaan edeltäjänsä
Vienan Karjalaisten Liiton (per.
1906) työtä. Ottaen huomioon myös
viimem. liiton työn seura on perustanut
ensim. kansankieliset koulut
rajantakaiseen, Karjalaan, julkaissut ensim.
rajantakaisille karjalaisille tarkoitetut
aikakauslehdet (Karjalaisten Pakinoita,
Karjalan Kävijä ja v:sta 1925 Toukomies)
ja ensim. lukukirjan, avustanut ensim.
rajantakaiset nuoret opiskelemaan Suomeen,
tukee karjalaisten pakolaisten opiskelua j. n. e.

Karjalan Veljeskunta, 1907 per.
kreik.-ven. kirkollinen seura, jonka
tarkoituksena oli m. m. oikeauskoisuuden
vahvistaminen Suomen, Vienan ja
Aunuksen karjalaisten keskuudessa;
harrasti pääasiassa karjalaisten
venäläistyttäimistä koulujen avulla.
Sen sieluna oli pappismunkki, myöh.
Karjalan piispa Kiprian l. Kyprianos.
K. V:n toiminta kiellettiin Suomen
tultua itsenäiseksi.



Karjalohja, kunta Uudenmaan
läänissä, Länsi-Uudellamaalla, Lohjanjärven
länsiosan ympärillä; 120 km2, 2,264 as.
(1925). Luonnonkauneutensa vuoksi
suosittu kaupunkilaisten kesänviettopaikka.

Karjanhoito, lypsykarjanhoito (k. t.).

Karjanhoitokonsulentti, korkeamman
ammattisivistyksen saanut, maanviljelysseuran
palveluksessa oleva neuvoja karjatalouden alalla.

Karjanhoitokoulu ks. Karjatalousopetus.

Karjanjalostus, karjan järjestelmällinen
paremmaksi kehittäminen. Nojautuen
perinnöllisyyteen harjoitetaan tarkkaa
siitokseen käytettävien yksilöiden valintaa ja
noudatetaan tarkoituksenmukaista hoitoa ja
ruokintaa, Tärkeinä apukeinoina k:ssa ovat
kantakirjat, jalostus- ja tarkastusyhdistykset,
tuotantokilpailut ja siitoseläinten näyttelyt.
Jatkuvan k:n avulla muodostuu paikallisista
eläinsuvuista, rotu, joka omistaa
pysyväisinä juuri ne ominaisuudet, mitkä
siinä on haluttu kehittää.

Karjanjalostusyhdistys. Suomessa on
3 yhdistystä kotimaisen karjanjalostamiseksi:
Itä-Suomen K. (lyh. I. S. K.), per. 1898;
Länsi-Suomen K. (L. S. K.), per. 1904;
Pohjois-Suomen K. (P. S. K.), per. 1906.
Skotlantilaista alkuperää olevan ayrshirerotuisen
karjan jalostamiseksi toimii Suomen
Ayrshireyhdistys (Ay), per. 1900.

Karjanmyyntiosuuskunnan K:n
tarkoituksena on keskittää elävien eläinten
ja lihan käsittely ja kauppa
karjanomistajien omien osuustoiminnallisten
liikkeiden käsiin. Samalla ne pyrkivät
kehittämään tätä kaupan alaa ja
tuotteiden tuotantoa, valmistusta ja jalostusta.
K. ovat meillä maakunnallisia yhtymiä,
ensimmäiset per. 1909.

Karjansiitos, eri sukupuolta olevien
karjayksilöiden parittaminen suvun jatkamista
ja jalostamista varten. Siitoksessa erotetaan:
1) puhdassiitos, jolloin samaan
rotuun kuuluvia eläimiä paritellaan, ja
2) ristisiitos, jolloin erirotuisia
yksilöitä käytetään siitokseen. Ristisiitos
on joko satunnainen, yhden ainoan
tai harvan tilapäisen kerran tapahtuva, tai
jatkuva, jolloin jatkuvasti käytetään
siitokseen esim. saman rodun uroseläintä.
Puhdassiitosta varsin läheisten sukulaisten
kesken sanotaan suku- l. umpisiitokseksi.

Karjantarkastusyhdistys, kontrolliyhdistys,
on maanviljelijäin keskinäinen yhteenliittymä karjatalouden
kehittämiseksi ja sen kannattavaisuuden selvittämiseksi. K:ten
tehtävänä on osoittaa eri lehmäyksilöiden ja kokonaisten
karjain tuotantokyky siten, että selvitetään käytetyn rehun ja
saadun tuotannon välinen suhde. Tarkoitusta varten palkataan
erityisillä kursseilla valmistautunut tarkastuskarjakko,
joka käyden määräaikoina jäsentaloissa järjestää ruokinnan,
suorittaa koelypsyn ja rasvanmääräyksen kunkin lehmän
maidosta ja pitää näistä tarkkaa yhteisen kaavan mukaista
kirjanpitoa. Vertailun helpottamiseksi muunnetaan kaikki käytetyt
rehulajimäärät vertausyksiköksi, n. s. rehuyksiköksi
(lyh. ry). K:ia meillä 1924 oli 369, joihin kuului 6,927
karjaa käsittäen 114,965 lehmää (8,9 % alueen lehmäluvusta).
Keskituotanto oli lehmää kohti v:ssa maitoa 2,172 kg ja
rasvanpitoisuus 3,92 %; 100 rehuyksikköä tuotti maitoa
131 kg. [Nissinen,  „Karjantarkastustoiminta".]

Karjantuote, maitotaloudellinen
aikakauslehti, ilmestynyt v:sta 1918.

Karjanvakuutus, eläinvakuutus (ks. t.).

Karjanäyttely, julkinen tilaisuus,
jossa karjaa ominaisuuksiensa puolesta
arvostellaan ja palkitaan. Ulkonaisten
merkkien ohella vaaditaan palkittavista
eläimistä nyk. tietoja tuotannosta,
sukuperästä, vieläpä yksilöllisestä
jalostusarvosta, jonka selvittämiseksi
vaaditaan esim., että sonni on tuotava
näyttelyyn siittämänsä määrälukuisen
jälkeläisryhmän kanssa, jonka mukaan
sen kyky jättää ominaisuutensa
perinnöksi arvostellaan. Myös pannaan
toimeen erikoisia valmistavia
jälkeläisnäyttelyitä, joiden
tulokset otetaan lukuun sonneja
näyttelyssä esitettäessä. Yleisissä
näyttelyissä saadaan todetuksi,
miten jalostusmenetelmät ovat
onnistuneet, tarkistetaan menettelytapoja
ja tehdään suunnitelmia vastaisen varalle.

Karjaraha, 1600-luvulta lähtien
kannettu maavero, joka lakkautettiin 1/1 1925
lukien muussa osassa Suomea paitsi ei
Ahvenanmaalla (Asetus 29/11 1924).

Karjarodut ks. Lehmä.

Karjarutto on märehtijöille
ominainen, helposti leviävä tarttuva tauti. Se
esiintyy naudoilla ankarana, tappaen ne
tavallisesti muutaman vuorokauden
kuluessa. K. alkaa korkealla kuumeella,
maidonanti vähenee, ruokahalu häviää,
märehtiminen taukoaa, hengitys kiihtyy,
eläin yskii, sieraimista tulee likaisen
kellertävää vuotoa, ja limakalvoissa



KARJALA


1. Laatokan rannalta.


2. Vuoksi Jääsken kirkon tornista.


KARJALA


3. Hattuvaaran kylä Ilomantsissa.


4. Talo Valkjärvellä.


5. Karjalainen ajuri ja kansanpukuisia neitosia Terijoella.




KARJATALOUS


1. Lehmisavu Tuusniemellä.


2. Suomen neljän karjarodun parhaat tuotantolehmät yhteisen »palapöydän» ääressä Suomen
XII yleisessä maatalousnäyttelyssä Tampereella 1922.


KARJATALOUS


3. Harvialan kartanon navetta- ja tallirakennukset.


4. Länsisuomalaista maatiaiskarjaa Mäntästä.




esiintyy sairaalloisia muutoksia. — Sairas
eläin on eristettävä ja taudista on viipymättä
ilmoitettava viranomaisille, joiden toimesta
piirieläinlääkäri tulee tutkimaan tautia.

Karjatalous, karjanomistajien
ammattilehti, ilmestynyt v:sta 1925.

Karjatalousopetus. Korkein k.
annetaan Helsingin Yliopiston maatalous- ja
metsätieteellisessä tiedekunnassa.
Kuopiossa on Karjatalousopisto,
kurssi 1-vuotinen. Karjanhoitokouluja
on: 1. Tietopuolisia (14), joissa
4 1/2-kuukautinen karjakkokurssi,
2 1/2-kuukautinen tarkastuskurssi syksyllä sekä
kiertäviä karjatalouskursseja, oppilaat
miehiä ja naisia: Aitolahdessa, Elisenvaarassa,
Espoossa (Köklaks, ruots.), Hammaslahdessa.
Ilmajoella, Joroisissa, Laukaalla (Kuusa),
Maaningalla, Mietoisissa, Muhoksella,
Toijalassa, Tyrväällä, Vihdissä ja Viipurissa
(Saarela). — 2. Käytännöllistietopuolisia
(16), joista 2-vuotisia 13: Virolahdella
(Harju), Mustialassa (oppilaat näissä miehiä),
Iisalmella (Peltosalmi), Isossakyrössä (Orismala),
Jokioisissa, Kiteellä, Kurkijoella, Mikkelin
pitäjässä (Otava), Nakkilassa (Villilä),
Ruovedellä, Saarijärvellä (Tarvaala). Sysmässä,
Viipurin pitäjässä (Kaislahti) (oppilaat naisia);
1-vuotisia 3: Kajaanissa (Seppälä), Liedakkalassa
(Rantahirmu), Tyrnävällä (Härmä) (oppilaat naisia).
— 3. Kiertäviä (5): Läntisen Viipurin läänin,
Oulun Läänin Talousseuran, Perä-Pohjolan, Pohjanmaan
ruotsalainen ja Viipurin (oppilaat naisia).

Karjunhammas, härkäjyvä (ks. t.).

Karjuyhdistys, yhteisen siitoskarjun
pitämistä ja siten sikatalouden
kehittämistä tarkoittava yhdistys.

Karkaisu. Teräs tavallisimmin
karaistaan kuumentamalla ja sitten äkkiä
jäähdyttämällä. Karkenevaisuus riippuu
sen hiilenpitoisuudesta. Kun terästä
kuumennetaan yli 700°, syntyy uusi kova
hiilirautayhdistys (martensiitti), joka
taasen hajaantuu, kun teräs itsekseen
jäähtyy. Äkkiä jäähdytettäessä
sitävastoin se säilyy ja tekee teräksen
„lasikovaksi", jos jäähdytys on hyvin nopea.
Lasikova teräs on haurasta, mutta käy
sitkeämmäksi, kun se ,,päästetään", vrt.
Päästäminen. Muihin metalleihin
vuorostaan sekoitetaan jotakin muuta
metallia, tai epämetallia. Monet
metallit ja metalliseokset karkenevat
kylmänä taottaessa tai valssattaessa. —
Karkaisu-uuni, uuni, jossa teräsesineet
kuumennetaan karkaisemista varten. K:t
ovat lieska-, muhveli- tai sulateuuneja
ja tav. varustetut pyrometrillä (ks. t.).
Sulate-k:ssa teräs kuumennetaan kastamalla
sulaan lyijyyn (alle 900° C) tai suliin
barium-, natrium- ja kaliumsuoloihin
(yli 900° C). Polttoaineena käytetään koksia,
kivihiiltä, puuta tai polttoöljyä, kaasua.
Uudemmat k:t, varsinkin sulateuunit, kuumennetaan
sähköllä. — Hiiliteräksen karkaisulämpö
on 720-800° C, erikoisteräslajien
750-900° C ja ilmateräksen 1,150-1,300° C.

Karkaliniemi, luonnonkauneudestaan
ja rehevästä kasvillisuudestaan kuulu
niemi Lohjanjärvessä, Karjalohjan
pitäjässä; 5 1/2 km pitkä, n. 1/2 km leveä.

Karkassi (ransk.), puuvillalangalla
päällystetty metallilanka, jota käytetään
esim. naisten hattujen kovikkeena.

Karkauskuukausi, Karkauspäivä,
Karkausvuosi ks. Ajanlasku.

Karkkila (ruots. Högfors),
tehdasyhdyskunta Pyhäjärven pitäjässä (U. l.)
Karjaanjoen varrella. Yhteiskoulu.
V. 1820 perustettiin sinne rautatehdas,
1846 konepaja, nyk. osakeyhtiöllä
(Högfors Bruks Aktiebolag - Högforsin
Tehdas o.-y.); osakepääoma 9 milj.,
työväkeä 450. Sillä on maan suurin valimo;
valmistaa kauppa- ja rakennusvalutavaroita,
helloja, lämmityslaitteita, vesijohtotarpeita.
Parhaillaan laajennetaan tehdasta n. s.
saniteettitavaroiden osastolla.


Karkkilan (Högforsin) tehdas.


Karkku. 1. Kunta Turun ja Porin
läänissä Satakunnan itäosassa; 177,6 km2,
3,878 as. (1925). Luoninonihana
kesänviettopaikka. — 2. Rautatieasema
Tampereen-Porin rataosalla K:n kunnassa,
44 km Tampereelta.

Karl, Heinrich (1796-1885), saks.
metsänhoitomies, tunnettu keksimänsä
kaavamenetelmän takia.

Karlberg [kārlbä'rj]. 1. Kartano, 4 km
Hämeenlinnasta pohjoiseen, kauniilla
paikalla Vanajan reitin rannalla;
kuuluisa suurenmoisesta puistostaan ja
laajasta kasvitarhastaan; Aulangon torni ja
järvi. — 2. Linna lähellä Tukholmaa;
sotakoulu (per. 1792).


Karlbergin kartanon rantaa.




Karlfeldt [kārlfelt], Erik Axel
(s. 1864), ruots. runoilija, Ruotsin Akatemian
pysyväinen sihteeri v:sta 1912. Teoksia:
„Vildmarks- och kärleksvisor", „Fridolins visor",
,,Fridolins lustgård", ,,Flora och Pomona",
,,Flora och Bellona". Runoissaan K. ylistää
synnyinseutuaan Taalainmaata.


E. A. Karlfeldt.


Karli ks. Hund. Torer.

Karlistit, Don Carlos-nimisten
Espanjan kruununtavoittelijoiden kannattajat.

Karlman, Karolingi-suvun ruhtinaita.
Näistä K., Kaarle Martellin poika
(k. 754), oli 741-747 veljensä Pippin
Pienen kanssahallitsija ja K., Pippin
Pienen nuorempi poika (k. 771), Kaarle
Suuren kanssahallitsija 768-771 halliten
valtakunnan eteläisiä osia.

Karlowitz (serb. Karlovec), kaup.
Etelä-Slaaviassa. 6,000 as. K:ssa Itävalta,
Puola, Venäjä ja Venetsia solmivat 1699
rauhan Turkin kanssa, jolloin Itävalta
sai takaisin melkein kaikki maat, mitkä
Turkki oli v:sta 1526 valloittanut.

Karlsbad [-bat] (tšek. Karlovy
Vary), kaup. Tšekko-Slovakiassa,
Länsi-Böömissä, saks. asuma-alueella. Euroopan
suosituimpia kylpypaikkoja, jossa kesällä
1924 oli 50,000 kylpyvierasta. Lämpimistä
(42-72°C), aikalisistä glaubersuolalähteistä
saadaan n. s. K:n vettä (sen
kivennäiskokoomus: 0,24 % natriumsulfaattia,
0,13 % natriumbikarbonaattia, 0,1 %
natriumkloridia sekä vapaata hiilidioksidia),
jota käytetään maksa-, vatsa- ja suolitaudeissa sekä
aineenvaihtohäiriöissä. Kristalliteoll. 17,000 as. —
Karlsbadin suola, keinotekoinen,
sisältää 2 osaa kaliumsulfaattia, 18 osaa
natriumkloridia, 36 osaa natriumbikarbonaattia
ja 44 osaa natriumsulfaattia. Liuos, jossa
1 l:aan vettä on liuotettu 6 g tätä
suolaseosta, vastaa suunnilleen luonnollista
Karlsbadin vettä.


Karlsbad.


Karlsborg [kārlsbo'rj], linnoitus
Ruotsissa Vetterin länsirannalla.

Karlshamn, satamakaup. Ruotsissa,
Itämeren rannalla, Blekingessä, 7,500 as.

Karlskrona [kārlskrū'na], satama- ja
teoll.-kaup. Ruotsissa Itämeren rannalla,
Blekingessä. 28,000 as. V:sta 1680
Ruotsin laivaston pääasema.

Karlsruhe [-rū'ə], kaup. Badenissa,
Saksassa, 11 km Reinistä. Linna, tekn.
korkeakoulu, taideakatemia, taidemuseo.
Monipuolista teollisuutta. 140,000 as.

Karlstad, kaup. Ruotsissa,
Vermlannin läänissä, siinä, missä Klarjoki
laskee Venneriin. Läänin pääkaup. ja
piispanistuin. 20,000 as.

Karlstadt [kārištat] (n. 1480-1541),
oik. Andreas Bodenstein, saks.
uskonpuhdistaja. Eksyi Zwickaun profeettain
kera kaimattamaan kuvien raastamista y. m.



Karlsten [kārlstēn], ent. linnoitus Ruotsissa,
samalla saarella kuin Marstrandin kaupunki.

Karma (sanskr.), toiminta, syyn ja
seurauksen laki sovellettuna ihmiselämään.
Tällä käsitteellä on tärkeä merkitys
muinaisintialaisessa ja teosofisessa
maailmankatsomuksessa.

Karmarsch [-marš], Karl (1803-79),
saks. teknologi, uudemman tieteellisen
mekaanisen teknologian perustajia.

Karmel, vuori Pohjois-Palestiinassa,
suurin korkeus 552 m.

Karmeliitat, Karmelin vuorelle 1156
per. erakkoyhdistys, siirtyi Länsimaille
ja muodostui 1245 kerjäläismunkistoksi;
myös nunnakunta. Jakaantuneet kahteen
itsenäiseen munkkikuntaan:
paljasjalka-k:ihin ja kenkäjalka-k:ihin.

Karmiini, punainen väriaine, jota
saadaan keittämällä kokenillia vedessä, johon
on lisätty salpietaria ja hapanta
kaliumoksalaattia. Kun jäljelle jääneeseen
liuokseen pannaan alunaa, saadaan
k.-lakkaa. K:ia käytetään vesi- ja
öljyväreissä, ihomaalina, punaisen
kirjoitusmusteen valmistamiseen y. m.

Karmosiini, tummanpunainen väri.

Karnak, kylä Niilin itärannalla,
kuuluisa Teeban raunioista, vars. mahtavista
Ammonin temppelin jäännöksistä.


Karnakin raunioita (oik. obeliski).


Karnalliitti, kaliummagnesiumkloridi,
väritön, katkeranmakuinen, rombisesti
kiteytyvä suolakivennälnen. K:ia on
runsaasti Stassfurtin kalisuolakaivoksissa
(Saksassa).

Karnappi, erkkeri (ks. t,).

Karnatsioni (lat.), ihmisruumiin värin
esittäminen maalaustaiteessa, vrt. Inkarnatsioni.

Karnaubavaha erittyy Länsi-Brasiliassa
kasvavan vaha- l. karnaubapalmun
(Copernicia cerifera) lehdistä.

Karnebeek, Herman Adriaan van
(s. 1874), alankona, poliitikko, v:sta
1918 ulkoasiainministerinä; edustanut
maataan Kansainliitossa.

Karneerinki (ruots.), merenk.,
aluksen rungon kaarien sisäpuolella oleva
lankutus.

Karneoli, puolijalokivi, lihanpunainen
kalsedonimuunnos.

Karnevaali (it.), paaston edellä käyvä
laskiaisaika; vars. sen kolme viimeistä
päivää on kat. maissa erityistä huvitteluaikaa.

Karniisi (saks.), rakennustaiteessa
S-muotoinen muotojäsen.

Karniset alpit, Dravan eteläpuolella
oleva eteläisten kalkkialppien osa,
Italian ja Itävallan rajalla.

Karoliina (1768-1821), Englannin
kuningatar, alk. Braunschweigin
prinsessa, Yrjö IV:n puoliso v:sta 1795,
tosiasiallisesti erossa v:sta 1796. Irstaan
puolisonsa 1820 aviorikoksesta syyttämä;
syyte raukesi.

Karoliina (Maria K.) (1752-1814),
Napolin kuningatar, Itävallan Maria
Teresian tytär, v:sta 1768 naimisissa
Ferdinand IV:n kanssa, Ranskan
vallankumouksen ja Napoleonin vihollinen.

Karoliina Matilda (1751-75),
Tanskan kuningatar, Englannin Yrjö III:n
sisar, Kristian VII:n puoliso 1766-72.
Miehensä syrjäyttämänä tuhlasi suosiotaan
Struenseelle (ks. t.), jonka kukistuessa
K. M. vangittiin ja avioliitto purettiin.

Karoliini (lat.). 1. Kaarle XII:n
soturi. — 2. Ruots. rahoja.

Karoliininen Opisto (ruots. Karolinska
Institutet), Tukholmassa oleva lääket.
korkeakoulu, per. 1810; oppilaita (1924)
yli 900, professoreja 23, muita
opettajia 45. Suuri lääket. kirjasto. K. O.
suorittaa lääket. ja fysiol. Nobelin
palkintojen jaon.

Karoliinit, Mikroneesiaan kuuluva
saaristo Uuden-Guinean pohjoispuolella;
n. 700 saarta (tärkeimmät: Jap, Truk,
Ponape, Kusaie). Jotkut saaret ovat
vuorisia, toiset korallisaaria. Ilmasto
terveellinen, palmu- ja mangrovemetsiä,
Asukkaat (n. 40,000) mikroneesialaisia;
tärkein vientitavara kopra, V:sta 1899
kuuluivat K. Saksalle (sitä ennen
omistussuhteet epämääräiset), Versaillesin
rauhan jälkeen ne ovat Japanilla
Kansainliiton mandaattina.

Karolina, Carolina (ks. t.).

Karolingit, frankkilainen
hallitsijasuku. Sen aloittaa Austrasian
hovimestari Pippin Pieni, joka tuli Frankkien
valtakunnan kuninkaaksi 751. Hänen



poikansa Kaarle Suuri, josta suku on
saanut nimensä, sai Rooman keisarikruunun
800. Valtakunnan jakautuessa 843 muodostui
kolme kuninkaallista sukuhaaraa; ranskalainen,
hallitsi v:een 987, saksalainen v:een 911 ja
italialainen l. lotrinkilainen v:een 875. —
Karolinkilainen renessanssi, sivistyselämän
nousuaika Kaarle Suuren aikana Frankkien
valtakunnassa; johtui hallitsijan ja hänen
ympäristönsä harrastuksista klassillisen
sivistyksen uudelleen elvyttämiseksi.

Károlyi [kāroji], Mihály (s. 1875),
unk. poliitikko, kreivi. Vallankumouksen
aikana Unkarin joutava mies, tuli 1918
pääministeriksi ja tammik. 1919 tasavallaksi
huudattamansa Unkarin väliaikaiseksi presidentiksi;
luovutti maalisk. vallan kommunisteille huomatessaan,
ettei aikaisemmasta ententemielisyydestään
huolimatta voinut estää Unkarin jakoa.
Julk. puolustuskirjan „Gegen eine ganze Welt".

Karon, kreik. ja roomal. tarustossa
Manalan lautturi, joka Tuonelan virran
poikki kuljetti vainajain haamut.

Karosseria (ransk.), auton kori. —
Karossi, isot nelipyöräiset umpivaunut,
tav. käytetyt hoveissa ,,valtionvaunuina".


Karossi.


Karotidit (kreik.), kaulavaltimot.

Karotiini, karoteeni, kasvien
viherhiukkasissa ja muissakin kasviosissa
oleva keltainen väriaine, kem. kokoomukseltaan
hiilivety (C40H56). K:n
oksidi on ksantofylli, joka aiheuttaa
porkkanan juuren kellanpunaisen ja syksyllä
varisevien lehtien keltaisen värin.

Karpaatit, vuorijono Keski-Euroopassa,
ulottuu Alppien jatkona n. 1,300 km pituisena
kaarena Pressburgista Orsovaan (molemmat
Tonavan varrella), Tšekko-Slovakian, Puolan
ja Romaanian alueella. Eteläosan nimenä on
Transsilvaanian alpit. Korkein vuoriryhmä on
Länsi-K:lla oleva Tatra; sen korkein
huippu Gerlsdorfer Spitze (2,663 m).
Monin paikoin on K:lla runsaasti hyötymalmeja.
Yhdeksän solan kautta kulkevat rautatiet K:n poikki.


Karpaateilta.


Karpalo (Vaccinium oxycoccus),
kanervakasvien heimoon kuuluva suokasvi,
jolla rihmanhieno rento varpuvarsi,
talvivihannat lehdet, vaaleanpunaiset
kukat ja tummanpunaiset, raikkaan happamet
marjat. — Yhdysvaltain idässä isomarjainen
V. macrocarpum suurviljelyn kohteena.

Karpatos (it. Scarpanto, turk. Kerpe),
Italialle kuuluva vuorinen saari Välimeressä
Kreetan ja Rodoksen välissä; 282 km2,
7,500 as., enimmäkseen kreikkalaisia.

Karpentaarianlahti, merenlahti
Austraalian pohjoisrannikolla
Arnheminmaan ja Yorkin niemimaan välissä.

Karpio, vanha viljanmitta, 1/3
tynnyriä, 10 kappaa = 45,8 l.
— Karpionmaa, pinta-alan mitta,
1/4-1/2 tynnyrinalaa.

Karpoli, karbolihappo (ks. t.).

Karppi (Cyprinus carpio),
isosuomuinen särkikala, tavallisesti 30-50 cm,
joskus 1-1,5 m:kin pitkiä ja 20-30
kg:n painoisia. Suupielissä molemmin puolin
2 viiksisäiettä. Kotoisin Kaakkois-Euroopasta
ja Keski-Aasiasta, nyk. Euroopassa (myös
Etelä-Ruotsissa) ja Pohjois-Amerikassa yleisenä
lammikkokalana. Useita jalostettuja rotuja, m. m.
iso- ja harvasuomuinen peili-k. ja
melkein suomuton nahka-k. Suomessa k:ia
ei ole luonnonvaraisena eikä lammikkokalana.


Karppi.


Karrioli (ransk.), yksinistuttavat
kaksipyöräiset korkeat linjaalirattaat.

Karru, ylätasanko Kapmaassa,
Etelä-Afrikassa; aroa, jonka punertava
savimaa pouta-aikana on kivikovaa. Siitä on
nimensä saanut muuallakin Etelä-Afrikassa
tavattava k.-muodostuma (konglomeraatteja
ja hiekkakiveä).



Kars, linnoitettu kaup. Turkin
Armeeniassa, Tiilisistä 340 km
lounaaseen. 30,000 as.

Karsi, kalsiumsilikaattirikkaita
kivennäisiä sisältävät vuorilajit, joita usein
tavataan kiteisen kalkkikiven ja tätä
nuorempien magmavuorilajien rajalla.

Karsikko, asumuksen lähellä oleva
havupuu, josta karsittiin oksa jokaiselle
talon vainajalle ja jonka juurella
vainajille uhrattiin.

Karsina, aitaus navetassa pikku
karjalle; myös uunin ja peräseinän
välinen osa karjalaisessa ja savolaisessa
pirtissä.

Karsseri (lat.), arestihuone vars.
kouluissa ja yliopistoissa.

Karst, Krainissa, Istriassa,
Dalmatsiassa ja Bosniassa luoteesta
kaakkoon kulkeva vuorimaa, tyypillistä
karstimaata.

Karstakangas l. karstapäällys
on 3-5 cm leveätä nahka- tai moninkertaista
puuvillakangasvyötä, johon on pistetty
tiheästi teräslankapiikkejä, jotka
katkaistaan tasapitkiksi ja taivutetaan
tylsään kulmaan. K:lla päällystetään
karstojen ja karstakoneiden karstapinnat.

Karstasusi on villankehruussa
käytetty, suurilla hampaanmuotoisilla
piikeillä varustettu, valssikarstaa
muistuttava kone, jolla takkuuntunut villa
ennen sekoitusta ja karstausta möyhennetään.

Karstaus, puuvillan, villan y. m.
lanka-ainesten käsittely, jonka
tarkoituksena on erottaa toisistaan yhteen
vanuneet syyt ja järjestää nämä
samansuuntaisiksi. Välineinä käytetään
hienoja, kulmalle taivutettuja
teräslankapiikkejä, jotka on kiinnitetty
nahkaan tai paksuun, kautsuliuoksella
kyllästettyyn kankaaseen. Kotiteollisuudessa
käytetään k:een karstoja, kahta
pienenlaista, suorakaiteista, kädensijallista
kourulautasta, joiden kuperaan pintaan
karstanahka on kiinnitetty. Teollisuudessa
työskennellään monimutkaisilla k.-koneilla.
Puuvillan k. Tehtaassa puuvilla
pöyhittynä ja puhdistettuna leveänä
rullalle käärittynä vanuna l. laappina
joutuu k.-koneeseen, jonka työpinnat ovat
päällystetyt karstakankaalla tai -nahalla.
Kuva 1 a, b ja c osoittavat


Kuva 1. Karstapiikkien asennot.

karstapiikkien työasennot karstakoneessa.
Ylempi kangas on liikkumaton tai liikkuu
pienemmällä nopeudella, jolloin vastakkain
taivutetut piikit jakavat ja oikovat
puuvillan, tai, jos piikit ovat samanne päin
taivutettuja, siirtää kangas, jonka nopeus
on suurempi, puuvillan itseensä. —


Kuva 2. Levykarstakone.

Kuva 2 esittää n. s. levykarstakoneen.
Laappi A tulee pöytää pitkin ja
syöttövalssin B alta nopeasti pyörivälle
valssille C, jolta vielä nopeampi
karstasilinteri S sen ottaa. Silinterin päällä
liikkuu hitaasti levyketju D, jota vastaan
karstaus tapahtuu. Dofferi E ottaa
puuvillan silinteriltä. Hakkaaja H
irroittaa sen ohuena harsona dofferilta ja
valssipari F vetää sen suppilon kautta
pyöreäksi hahtuvaksi, joka aukon L
kautta johdetaan kannuun K. Villan k:een
käytetään „kolmikarstajärjestelmää"
(kuva 3, I-IV). Villa pannaan laatikkoon A
(kuvio I), pilkkiliina B kuljettaa sen
pudottaen punnituskannuun l. -ruuheen C,
josta villa määräaikoina putoaa syöttöpöydälle.
Karstalevyjen asemesta käytetään tässä
rullia (kuvio IV). Silta M kuljettaa
villan harsona l. vanuna toisen karstan
syöttöpöydälle. Tämä karsta kerää
karstaamansa vanun monikertaisena vuotana
rullille R, jotka syötetään kolmanteen
karstaan. Tästä saadun ohuen harson E
jakaa hihnajakaja H kapeiksi nauhoiksi,
jotka pyöristyvät housuvalsseissa P ja
kootaan pitkille puupuoloille F
esikehrättynä lankana.


Kuva 3. Villankarstauskoneita.


Karstavilla, yleisnimitys lyhytsyiselle
kiharaiselle villalle, joka on helposti
vanuvaa ja senkin tähden hyvin soveltuu
karstalangaksi kehrättäväksi.




opiston kasvi- ja eläinopin lehtori
1864-1908. Selittänyt satoja tieteelle uusia
sienilajeja. Lukuisista julkaisuista
mainittakoon: „Sydvestra Finlands
Polyporeer", „Fungi Fenniæ exsiccati" I-X,
,,Mycologia fennica" I-IV, „Rysslands,
Finlands och den skandinaviska
halföns hattsvampar" I-II, „Kritisk
öfversigt af Finlands basidsvampar"
sekä siihen kolme lisäystä, ,,Finlands
mögelsvampar", „Finlands basidsvampar".
— Karsten, Rafael (s. 1879),
käytännöllisen filosofian professori
Helsingin Yliopistossa v:sta 1922. Teoksia:
„Pakanuus ja kristinoppi", „Intiaanien
parissa Ecuadorin aarniometsissä" I-II,
„Naturfolkens religion", tutkimuksia
Etelä-Amerikan intiaaneista. —
Karsten, Torsten (s. 1870),
germaanisen filologian ylim. prof. Helsingin
Yliopistossa v:sta 1913. Teoksia:
„Germanisoh-finnische Lehnwortstudien",
„Fragen aus dem Gebiete der
germanisch-finnischen Berührungen", „Svensk
bygd i Österbotten nu och fordom".


P. A. Karsten.


Karstimaa, kalkkivuoristoissa
esiintyvä maisemamuoto, jonka aiheuttaa
kalkkikiven liukeneminen sadeveteen.
K:lle ominaisia muodostuksia ovat
tippukiviluolat, maanalaiset joet,
ajoittaiset järvet, doliinit (ks. t.),
teräväsärmäisinä harjanteina ja näiden
välisinä pitkittäisvakoina vuorottelevat
karrikentät. K. on nimensä saanut
Karstvuoristosta (ks. Karst),
mutta k:itä on muuallakin Euroopassa sekä
Amerikassa.

Karstula, kunta Vaasan läänissä,
Pohjois-Hämeessä; 1,269 km2, 9,575 as.
(1925). Kirkonkylässä taistelu 21 p.



elok. 1808. Muodosteilla on Karstulan
pohjoisosasta erotettava Kyyjärven
seurakunta.

Kartago, foinikialaisten
otaksuttavasti 700- tai 800-luvulla e. Kr.
perustama kauppakaupunki Afrikan
pohjoisrannikolla Tuniksenlahden rannalla.
Hallitsi Välimeren länsipuoliskoa.
Taistellessaan Sisiliasta joutui roomalaisten
kanssa sotaan, johon lopulta sortui (n. s.
puunilaissodat). Kaupunki hävitettiin
146 e. Kr. Sen raunioille nousi
Uusi-Kartago, jonka arabialaiset
lopullisesti hävittivät n. 698. K:n hallitusta
johti 2 suffetia ja neuvosto; kansankokouksen
alussa vähäinen vaikutusvalta kasvoi myöhemmin.


Puisto Kartagon raunioilla.


Kartanokausi, Euroopan us. sivistysmaiden
valtiotalouden luontoistaloudelliseen asteeseen
kuuluva aikakausi, jolloin kruunun tai hallitsijan
omistamat kartanot ovat olleet valtiotalouden
varsinaisena perustana. Suomessa oli k.
ruots. valloituksen jälkeisenä aikana.

Kartano-oikeus, kokoelma
oikeusohjeita, joiden alaisia Pohjoismaissa
olivat kuninkaan linnain (kartanoiden)
ja ajoittain myöskin aateliston linnain
ja kartanoiden väki.

Kartauni (lat.), vanha tykkimalli;
hävisi käytännöstä seitsenvuotisen sodan
jälkeen.

Kartelli (it.), sopimus; parlamentaarisessa
kielessä eri puolueiden tilapäinen
yhteenliittyminen. Kansantaloudellisena
oppisanana k. merkitsee yrittäjäyhtymää,
jonka tarkoituksena on rajoittaa
kilpailua asianomaisen tuotannonalan
yrittäjien kesken yhteisesti järjestämällä
hintoja, menekkiä, tuotantoa. Sopimuksen
tekijät säilyttävät sisäisen itsenäisyytensä
ja sopivat esim. alimimiasta myyntihinnasta,
menekkialueen jakamisesta, tuotannon
suuruudesta j. n. e. K.-sanan sijasta
käytetään suomessa us. sanaa rengas.
K. ei ole niin kiinteä yhtymä kuin
trusti (ks. t.).

Kartesiuksen sukeltaja, Descartes'in
keksimä lelu ilman puristuvaisuuden
osoittamiseksi. Lasista puhallettu, ontto,
alapäässään reiällä varustettu nukke on
osaksi täytetty vedellä, osaksi ilmalla, ja
kelluu pullossa veden pinnalla. Kun
pullon suulle pingoitettua kalvoa painetaan,
niin ilma puristuu kokoon, vettä
tunkeutuu nuken sisälle, sen ominaispaino
lisääntyy, kunnes se uppoaa. Kojeen
muita nimityksiä: „viksari", ,,paholainen
pullossa".

Kartessi (ransk.), pienillä, n.
50-200 g:n painoisilla rauta- tai
sinkkikuulilla täytetty, päistään suljettu
pelti- tai sinkkipeltisilinteri, joita ennen
ammuttiin tykeistä. K. on nyk. käytännössä
olevan šrapnellin alkumuoto.

Kartio, pinta, jonka rajaton suora
piirtää, kääntyessään kiinteän pisteen,
k:n huipun varassa, liukuen pitkin
(umpinaista) käyrää, jonka taso ei sisällä
mainittua pistettä. Suora eri asennoissaan
on k:n sivu- l. emäviiva,
mainittu käyrä sen ohjaaja. K. ulottuu
huipusta molempiin suuntiin äärettömiin; se on
n. s. tasottuva pinta: sen saattaa
oikaista tasoon. Jos ohjaaja on ympyrä, niin
syntyy ympyrä-k. — Alkeisgeometriassa
nimitetään k:ksi tavallisesti ympyräkin, sen
huipun ja jonkin leikkaavan tason (k:n pohjan)
rajoittamaa kappaletta. K.-pinnan täten rajoitettua
osaa sanotaan silloin k:n vaipaksi, huipun
ja pohjan keskipisteen yhdistys-suoraa sen
akseliksi. Jos akseli yhtyy korkeuteen,
niin k. on suora, muuten vino.
Suoran k:n vaipan ala on y = πRS ja tilavuus
v = 1/3 • πR2K (S sivujana,
R pohjan säde, K korkeus).
Katkaistu k. on kahden yhdensuuntaisen
tason erottama k:n osa; näissä tasoissa olevat
rajakuviot ovat sen pohjat, niiden
kohtisuora etäisyys katkaistun k:n korkeus
(k) ja näiden väliin jäävä sivu viivan
osa sen sivujana (s).


Suora ympyräkartio.




Sen vaipan ala on y = πs(R+r) ja
tilavuus v = 1/3 • πk (R2+Rr+r2) (merkinnät
vastaavat, R ja r pohjien säteet). — Jos
suora k. tai katkaistu k. on valmistettava
levystä, niin sen tasotetun vaipan
kaarevat rajaviivat on piirrettävä
ympyränkaarina, huippua vastaava piste
keskipisteenä ja tästä mitattu sivujana
säteenä. Ympyränkaarien b ja B
36 ( )R°
asteluku on ————.
S

Kartioheiluri, heiluri, joka kulkee
ympyrä- tai ellipsirataa, suorittaen
oikeastaan heilahdusliikkeen yhtaikaa
kahdessa toisiaan vastaan kohtisuorassa
tasossa. Ripustinrihma piirtää tällöin
kartion.

Kallioleikkaus, suoran ympyräkartion
ja tason leikkauskuvio. Jos leikkaava taso
ei kulje huipun kautta, niin leikkauskäyrä
on joko ellipsi, paraabeli tai hyperbeli.
K:n yleinen yhtälö on toista astetta. —
K. voidaan myös määritellä niiden pisteiden
urana, joiden etäisyys kiinteästä pisteestä
(polttopisteestä) ja suorasta (johtosuorasta) on
määrätyssä suhteessa (e = epäkeskisyys).
K. on ellipsi, jos e < 1, paraabeli, jos
e = 1 ja hyperbeli, jos e > 1;
ympyrä, jos e = 0.

Kartografia (kreik.), kartanpiirustusoppi,

Kartogramma, kartogrammi ks.
Graafillinen esittäminen.

Kartoittaminen, kartan laatimista
varten tarvittavain geodeettisten (vrt.
Geodeettiset työt) mittausten
suorittaminen. K.-työt tapahtuvat
pääasiallisesti kolmella eri tavalla:
kolmiomitannollisesti, graafillisesti ja
fotogrammetrisesti. — Kolmiomitannollinen k.
tapahtuu siten, että määrätään kartoitettavalla
alueella kolmiopisteitä (ks. Kolmiomittaus)
ja näiden varaan monikulmio- (polygoni-) linjoja.
Varsinainen yksityiskohtainen kartoitustyö tehdään
monikulmiosivuilta ja niiden väliin
asetetuilta suorilta mittalinjoilta.
Kartoitettaessa merkitään mitatut pituudet
silmävaraisesti tehtyyn karttaluonnokseen,
jonka antamain numerotietojen
perusteella oikea kartta myöhemmin
kokoonpannaan. Sekä kolmio- että
monikulmiopisteiden keskinäinen asema
määrätään kulmista ja pituuksista
lasketuilla suorakulmaisilla tai
maantieteellisillä koordinaateilla.
Kolmiomitannollisella kartoitustavalla
on se etu, että kartalla olevain kuvioiden
pinta-alat voidaan laskea suoranaisista
mitoista, joten kartankutistuminen ei tulokseen
vaikuta, ja kartta piirtää missä
mittakaavassa halutaan ja niin tarkkaan kuin
se yleensä on mahdollista. Kolmiomitannollista
kartoitustapaa sanotaan myöskin koordinaatti- tai
numeromittaustavaksi. — Graafillinen k.
tapahtuu maanmittaustaulun ja tähtäyssuunnan
määräämiseen sopivan kojeen (kipregeli,
dioptri, takymetri) avulla. Kartoitettavan
alueen yli mitataan ensin suora asema- l.
baasilinja ja tätä vastaan kohtisuoraan tai
yhdensuuntaisesti toisia linjoja. Näillä
linjoilla olevat tai muuten asemalleen tunnetut
pisteet asetetaan taululle kiinnitetylle paperille
mittakaavan mukaisessa suhteessa.
Graafillinen kartoitustapa ei vedä tarkkuudessa
vertoja kolmiomitannolliselle, mutta
pienemmissä mittakaavoissa kartoitettaessa
se on yksinkertaisuutensa ja nopeutensa
takia puolustettavissa, — Fotogrammetrinen
k. ks. Fotogrammetria.
— Meillä nykyisin maanmittauksessa
vallitsevan kartoitustavan mukaan
vedetään alueen yli 100-400 m:n päähän
toisistaan yhdensuuntaisia ja
kohtisuoria linjoja, joilta yksityiskohtain
kartoittaminen ko'ordinaattien
mittaamisella toimitetaan. [Holmström,
,,Kenttämittauksen ja vaakituksen oppikirja"
(1898); Ollila, „Maanmittausopin alkeet"
(1920); Rainesalo, „Sotilastopografia"
(1921);  Spåre, „Sotilas-topografian
oppijakso" (1922).]

Kartometria, mittauksien suorittaminen
kartalla erinäisillä kojeilla. vrt.
Kurvimetri ja Planimetri.

Kartonki (ransk.). 1. Tavallista
paksumpi paperi, neliömetripaino n.
150-300 g; valmistetaan joko kartonkikoneella
suorastaan paperimassasta tai liimaamalla
toisiinsa useampia paperikerroksia. —
2. Suurempi, vahvalle paperille piirretty
taideteoksen luonnos tai kynäpiirros.
— 3. Pahvirasia,

Kartta (lat.), pienennetty kuva
maapallon pinnasta. Riippuen mittakaavasta
sekä mitä tarkoitusperiä niiden tulee
palvella, k:t voidaan jakaa kolmeen
ryhmään : 1) asema- ja
tilus-k:t, ovat suurissa
mittakaavoissa, 1:500-1:10,000;
niitä käytetään myös apuna erilaisia
tekn. suunnitelmia tehdessä, mutta
varsinkin maanomistus-, jako- ja
verotusolojen selvittäjinä; suuren mittakaavansa
takia ne osoittavat tarkkaan kaikki
maanpinnalla olevat yksityisseikat sekä
maanlaadut; 2) topografiset
erikois-k:t, mittakaavoissa
1:10,000-1:200,000, palvelevat etupäässä




sotilaallisia tarkoituksia; niille on kuvatta
maan pinnanmuoto (korkeus-k:t), joten
ne samalla sopivat pohjakartoiksi
fyys.-maant. y. m. tutkimuksia varten;
3) yleis-k:t ja varsinaiset
maantieteelliset k:t ovat
pienissä mittakaavoissa; ne näyttävät
yleis-silmäyksellisesti kokonaisten maiden
tai maanosien maant. suhteita
(koulukartastot ja seinä-k:t). Jos ne etupäässä
kuvaavat maan pintasuhteita ja vesistöjä,
sanotaan niitä fyysillisiksi,
erotukseksi valtiollisista, jotka
osoittavat valtiollisia ja hallinnollisia
suhteita. Paitsi tasapintaisia k:oja
tehdään plastillisista aineista
korko-k:oja, joissa korkeusmittakaava
yleensä havainnollisuuden vuoksi otetaan
pituusmittakaavaa monin kerroin suuremmaksi.
Meillä on huolenpito k.-laitoksesta
nyk. uskottuna Maanmittaushallituksen
ja Yleisesikunnan maant. osastolle.
Maanmittarien tekemistä tilus-k:ista
mittakaavoissa 1:2,000 (tonttikaava),
1:4,000 (peltokaava) ja 1:8,000
(metsäkaava) kokoonpannaan pitäjän-k:t
(1:20,000), jotka vuorostaan
yhdistetään taloudellisiksi k:iksi
(1:100,000). Suomen yleis-k:n
(1:400,000) ensim. painos valmistui
1872. Ei mikään näistä k:ista osoita
maanpinnan korkeussuhteita. Topografisia
k:oja (1:20,000, 1:21,000, 1:42,000
ja 1:50,000) on etupäässä vain
Etelä-Suomesta. Ne ovat alk. suureksi osaksi
ven. sotilastopografien laatimia.

Karttakulmamittari, piirulevy,
tykistön suuntausväline, on
läpinäkyvästä aineesta tehty ympyrä tai
puoliympyrä, jonka kehä on jaettu
samanlaisiin osiin, piiruihin, kuin
suuntakehäkin. K:n avulla voidaan tykki
suunnata maaliin, kun tykin ja maalin
paikat ovat kartalla määrättävissä.

Karttaluonnos, skitsi, sot.,
on kentällä valmistettu piirros, josta
ilmenevät ainoastaan kulloinkin kyseissä
olevat seikat. Mittakaavaa ei käytetä;
etäisyydet ja mitat merkitään
numeroilla. K:ta käytetään täydentämään
muuten saatuja tietoja.

Karttamerkki, leimamerkki. ks.
Leimavero.

Karttaohdake (Dipsacus fullonum),
ohdakkeen näköinen Dipsacaceæ-heimon
kasvi. Sen mykeröitä, joiden kehtosuomut
ovat tankeita, ulospäin harittavia, käytetään
villakankaiden viimeistelyyn.

Karttapallo (lat. globus), pallolle
laadittu kartta maanpinnasta tai tähtitaivaasta.
Tasapintaisen kartan rinnalla k:lla on se etu,
että sillä voidaan kuva tehdä täysin
luonnonmukaiseksi, oikeaksi sekä välimatkoihin,
kulmiin että pinta-aloihin nähden. K. pyörii
napojen kautta kulkevan, kiinteän jalustan yhteydessä
olevan akselin ympäri.

Karttapiirros, mittakaavaan perustuva
kartantapainen piirros seudusta.

Karttaprojektsioni, määrätty matem.
menetelmä maanpinnan ynnä sille
ajatellun asteverkon kuvaamiseksi
tasoon tai itse täten saatu kuva (kartta).
— Ominaisuuksiensa mukaan k:t
voidaan jakaa seuraaviin pääryhmiin:
1) Perspektiiviset k:t: kuva
syntyy perspektiivilakien mukaan tasolle,
jonka ajatellaan olevan kohtisuorassa
silmäpistettä (perspektiivin
keskipistettä) ja kuvattavan pinnan keskustaa
yhdistävää viivaa vastaan. Riippuen
silmäpisteen asemasta maapallon
keskipisteessä, maapallon pinnalla tai
äärettömän kaukana siitä, saadaan
gnomoninen, stereografinen tai ortografinen
projektsioni. Perspektiivisissä
projektsioneissa muuttuvat pinta-alat
melkoisesti kartan reunoilla.
2) Oikeapintaiset l. ekvivalenttiset
k:t: kuvioiden pinta-alat pysyvät oikeina,
mutta niiden muoto muuttuu.
3) Oikeakulmaiset l. konformiset k:t:
äärettömän pienien kuvioiden kulmat ja
siis kuvioiden muoto säilyvät oikeina,
mutta pinta-ala muuttuu.
4) Välittävät l. kompensatiiviset k:t:
sekä pinta-alat että kulmat muuttuvat
ahtaissa rajoissa.
5) Sovinnaiset l. konventsionaaliset k:t
laaditaan jotain erityistä tarkoitusta silmällä
pitäen.

Sen mukaan, kuvataanko kaikin
puolin kupera maapallon pinta suoraan
kartan tasolle vai ensin sellaiselle
yksipuolisesti käyrälle pinnalle, jonka voi
levittää tasoksi, k:t jaetaan
atsimutaali-, kartio- ja lieriöprojektsioneihin.
Maapalloa joko sivuavalle tai leikkaavalle
tasolle, kartion tai lieriön pinnalle
laaditaan tällöin maapallon asteverkko,
minkä avulla kuvattava maapallon osa
piirretään. Kuvaustason sivuamis- tai
leikkauskohdalla tulevat kartan
osoittamat välimatkat täysin oikeiksi (vrt.
Ekvidistanssi), mutta kartan
reunoille käsin ne muuttuvat. Jos
projektsioni tehdään usealle eri kartion
pinnalle taikka eri tasoille, jotka sivuavat
kuvattavaa aluetta kukin omalla
kohdallaan (monikartioprojektsioni ja
monikulmioprojektsioni), saadaan syntymään



hyvä ekvidistanttinen kartta
pienemmältä alalta useissa pienissä lehdissä.
Kun kuvaustason ajatellaan olevan
päiväntasaajan suunnassa tai kartion ja
lieriön akselien lankeavan yhteen
maanakselin kanssa, sanotaan projektsionia
normaaliseksi, kun kuvaustaso on
maanakselin suuntainen tai kartion ja
lieriön akselit lankeavat päiväntasaajalle,
sanotaan projektsionia transversaaliseksi,
muussa tapauksessa vinoasen toiseksi. [Sjöström,
„Karttaprojektio-opin alkeet" (1916).]

Karttaselitys täydentää
maanjakokarttoja, selittää tarkemmin
kuvattujen kylien tai talojen asemaa ja
maataloudellista tilaa sekä maanlaatua,
hyvyyttä, pinta-alaa ja omistusoikeutta.

Karttula, kunta Kuopion läänissä, Kuopiosta
länteen; 777,3 km2, 8,935 as. (1925).

Karttuuni (ruots.-arab.), 2-vartinen
puuvillakangas, lankanumero 16-30,
lankatiheys 16-24 lankaa sentimetrillä. —
Karttuunipaperi, kuviovalsseilla
painettu valkea tai kirjepaperi.

Kartum, Khartum (ks. t.).

Kartusiaanit, erakkoveljeskunta, joka
on lähtöisin Grenoblen läheisyyteen
Chartreusen erämaahan 1084 perustetusta
luostarista.

Kartuusi (ruots.), paperista tai
pahvista valmistettu ja tehtaanmerkillä
varustettu tavaran, esim. piipputupakan,
kääre. — Kartuusipaperi, paksu,
valkea tai värillinen käärepaperilaji.

Kartvelilaiset, georgialaiset l.
grusialaiset. K. kielet: grusian, mingreelin,
lasin ja svaneetin kielet.

Karuna, kaksikielinen kunta
(enemmistön kielenä suomi) Turun ja Porin
läänissä, Varsinais-Suomen etelärannikolla;
83,2 km2, 1,664 as. (1925).
Kunnassa on K:n kartano, joka aikoinaan
on kuulunut Horneille ja Flemingeille.
Pitäjän vanha puukirkko (rak. 1685) on
siirretty Seurasaarella olevaan Helsingin
ulkomuseoon.

Karunki. 1. Kunta Oulun läänissä,
Tornionjoen itäpuolella; 236,9 km2,
2,910 as. (1925). — 2. Samanniminen rautatieasema,
Tornion-K:n radan pääteasema, 27 km Torniosta.
K:sta on paraillaan rakenteilla 43 km pitkä
rata Tengeliönjoelle.

Karuselli (ransk.). 1. Vanha leikki,
jossa komeapukuiset, jalosukuiset ritarit
kilpailivat ratsastustaidossa. — 2.
Näitten leikkien esityspaikka. — 3.
Pystypaalun ympäri pyörivä huvittelulaitos,
jossa on puuhevosia y. m. istuimia. —
Karusellisorvi, pystyakselinen sorvi.
vrt. Sorvi.

Karvalaukku, karvarousku
(Lactarius torminosus), lihanvärinen
rouskusieni, lakin yläpinta tummavöinen, sen
reuna valko- tai punertavakarvainen,
maitoneste valkoista, kirpeätä. Suosittua
ruokasieni. Koko maassamme. ks.
värikuvaliitettä Sieniä.

Karvasmanteli, mantelilaatu, jossa on
amygdaliinia (ks. t.); mantelien
sisältämän käyteaineen vaikutuksesta tämä
hajoaa vedessä. Tällöin syntyy sinihappoa,
ja siitä johtuu k:ien myrkyllisyys.

Karvasmanteliöljy, m. m. tuomen
lehdissä oleva aine, jossa tärkeimpänä
aineosana on bentsaldehydi (ks. t.).
Karvasmanteleista valmistetussa öljyssä on
sitäpaitsi sinihappoa.

Karvassuola, magnesiumisulfaatti;
monessa kivennäisvedessä on k:aa, ja sen
vuoksi ne vaikuttavat ulostavasti.

Karvasvesi, katkeravesi (ks. t.).

Karvat. 1. Eläint. Sarveistuneista
orvaskeden soluista muodostuneita
rihmoja, jotka useimmilla imettäväisillä
muodostavat lämmönhaihtumista
ehkäisevän ruumiinpeitteen. K:n tyvi on
painunut orvaskeden torvimaiseen poimuun,
karvatuppeen, jonka pohjukka
kohoaa karva- l. hiusnystyksi.
Tässä tapahtuva solujakautuminen
synnyttää uutta karvasolukkoa, joten karva
kasvaa juurestaan. Karvatuppeen
avautuvat säkkimäiset rasvarauhaset;
siihen kiinnittyvät myös karvankohottajalihakset
(vrt. kuva I osan palsta 1344). K:oja ovat
esim. hiukset, harjakset, jouhet, siilin
ja piikkisian tankeat piikit. — K:oja on
myös useilla selkärangattomilla eläimillä,
näillä useimmiten aistimistoiminnan
palveluksessa. — 2. Kasvit. Kasvien
k. ovat milloin 1-, milloin monisoluisia
päällyskettosolukon muodostuksia (varsinaiset
k. eli trikoomat) tai ottavat niiden
muodostumiseen osaa myös päällysketon alaiset
solukerrokset (solukko-k. eli emergenssit).
Yksisoluisia k:oja ovat esim. juuri-k.
sekä lehtiä, silmuja ja siemeniä
peittävät k., monisoluisia varressa, lehdissä
ja kukissa olevat nysty-k., joiden
kärjessä on öljyjä, limaa y. m. erittävä
nystyrä. Solukko-k:oja ovat esim.
nokkosen poltinkarvat.

Karvia, kunta Turun ja Porin läänin
pohjoisrajalla; 443,6 km2, 4,695 as.
(1925). Pitäjän koilliskulmassa on 8 km
pitkä Karvianjärvi; tämä laskee
Karvianjokea myöten Merikarvian
pitäjässä Pohjanlahteen.



Karviaismarjahome (Sphærotheca
mors uvæ), kotelosieni, jonka
sienirihmat tummanruskean huovan tavoin
peittävät karviais- ja joskus
viinimarjapensaidenkin hedelmiä, lehtiä ja
oksia. Levinnyt Pohjois-Amerikasta
Eurooppaan. Suomessakin on k. tehnyt suurta
tuhoa; sitä on menestyksellä vastustettu
polttamalla sairastuneet pensaat ja istuttamalla
sijaan rotuja, joihin tauti ei tartu.


Karviaismarjahome.


Karviaisimarjapensas, Ribes-sukuun
kuuluvia, oraisia pensaita Pohj.-Amerikassa,
Itä- ja Keski-Aasiassa, Keski-Euroopassa.
Kukat vihertävät, yksittäin tai harvoissa
tertuissa, marjat isot. Tärkein viljelty
laji euroopp. k. (Ribes grossularia),
jonka vaatimattomammat viljelyslaadut
menestyvät meillä Pohjois-Suomessakin.
Karviaismarjahomeen miltei hävitettyä
vanhat karviaismarjaviljelykset on niitä
uusittu amer. R. oxyacanthoides-
ja R. cynosbati-lajeista polveutuvilla
pääasiassa euroopp. laatuihin risteytetyillä
uusilla homevapailla laaduilla (yleisimmät
Houghton, Downing, Pearl, sekä Suomessa
kasvatettu Pellervo). Litra karviaismarjoja
painaa n. 595 g. — Viljelys. K:t
istutetaan syksyllä tai keväällä
syvämultaiseen, hyvin muokattuun maahan.
Pensaiden välimatka 2,5 m, runsaasti valoa
ja lannoitusta (kali ja fosforihappo
erikoisen tärkeitä), jokavuotinen
harvennus. Lisäys taivukkaista tai pistokkaista,
jotka parhaiten juurtuvat, elokuussa pistettyinä,
lasin alla.


Pellervo-karviaismarja.


Karviaismittari (Abraxas
grossulariata), valkoinen, mustatäpläinen
mittariperhonen, jonka toukka elää
karviaismarjapensaalla sen lehtiä syöden.

Karviaispistiäinen. 1. Iso k.
(Pteronus ribesii), 6-7 mm pitkä pistiäinen;
koiras musta, punakeltaisen kirjava,
naaras punakeltainen, toukka (karviaismato)
15-17 mm pitkä, vaaleanvihreä, pää musta,
ruumiin etu- ja takapää keltainen,
selkäpuolella mustia sukakäsniä. Karviais-
ja viinimarjapensasten pahin vihollinen,
syö ne usein aivan lehdettömäksi. Yleinen
ja tuhoisa Suomessakin. — 2. Pieni k.
(Pristiphora pallipes), edellistä
vähän pienempi, melkein yhtä tuhoisa. ks.
värikuvaliitettä Tuhohyönteisiä.

Karvian ourat (ruots. Skarvörarne),
saariryhmä Pohjanlahdesta, Karvianjoen
suusta länsiluoteeseen.

Karvionkoski, koski Heinäveden
pitäjässä Karvionjärven ja
Kermajärven välillä. Sen viereen
rakennettiin 1895-96 175 m pitkä
Karvion kanava.

Karvonen, Juho Jaakko (s. 1863),
lääkäri, iho- ja kuppatautien ylim. prof.
1903-17, Lääkintöhallituksen päätirehtööri
1917-20, Suomi-yhtiön ylilääkäri v:sta 1926.
Julk. useita lääket. (kuppatautia) ja
henkivakuutusiaiheisia tutkimuksia.

Karyatidit (kreik.), rakennustaiteessa
naiskuvapatsaat, jotka pylväiden tavoin
kannattavat rakennuksen palkistoa t. m. s.
Kuva ks. Ateena, Erekteion.

Karybdis, kreik. tarustossa vastapäätä
Skyllaa asustava hirviö, joka nieli
kaiken, mikä sen lähettyville joutui.
Sijoitettu Sisilian puolelle Messinan
salmea.

Kasaani (ven. Kaza'nj), kaup.
Venäjällä, Volgan varrella, Tataarien
neuvostotasavallan pääkaup.; yliopisto,
150,000 as. — Tataarien perustama
1100-luvulla, 1438 perustetun, 1552 Iivana
Julman valloittaman K:n kaanikunnan pääkaup.

Kasaarit, katsaarit, turk. kansa,
jonka valtakuntaan keskiajan alkupuolella
kuului suuri osa eteläistä ja itäistä
Venäjää. K:n valta oli mahtavimmillaan
700- ja 800-luvulla; venäläiset
hävittivät sen 966. K:ien ylimystö
tunnusti Mooseksen uskoa,

Kasakat, aikaisemmin omituisen
itsehallinnon mukaan sotilaallisesti
järjestäytynyt väestö varsinkin Venäjän
aroihin ulottuvissa ja muissa Venäjän
rajamaissa, joka oli velvollinen suorittamaan



sotapalvelusta. Ennen v:n 1917
vallankumousta k. jaettiin joukko-osastoihin
alueittain: Donin, Kubanin, Orenburgin,
Transbaikalin, Terekin, Uralin,
Astrakaanin, Semiretšenskin, Amurin,
Ussurin ja siperialaiset k. Kunkin
joukko-osaston päällikkönä oli atamaani. K.
olivat asevelvollisia ratsain; kotioloissaan
he olivat maanviljelijöitä. 1400-luvulta on
Ukrainassa ja myöhemmin Donilla ollut
puoli-itsenäisiä kasakkayhdyskuntia. K.,
jotka suurelta osalta olivat tyytymättömiä
maahanmuuttaneita tai pakolaisia,
alkoivat hätyyttää Venäjää, Puolaa ja
Liettuaa ryöstöretkillään, Ukrainan k.,
joihin kuuluivat vapauttarakastavat
zaporogit, kapinoivat 1648 Puolaa
vastaan ja asettuivat yhteyteen sen
vihollisten, Ruotsin ja Venäjän kanssa.
Viimemainitulle Puola luovutti 1667
suurimman osan k:n asuma-aluetta. Ukrainan
k. kukistettiin lopullisesti Mazepan
(ks. t.) kapinan epäonnistuttua 1709.
Donin k. olivat virallisesti yhteydessä
Venäjän kanssa v:sta 1570; ven.
kasakkakapinoitsijoista ovat tulleet
kuuluisimmiksi Stenka Razin ja
Pugatšev (ks. n.). Nyk. k. ovat
omaksuneet neuvostojärjestelmän.


Kasakoita hyökkäämässä.


Kasakka, murteissa: päivätyöläinen.

Kasakkamellakat, Helsingissä 18 p.
huhtik. 1902 tapahtuneet mellakat, jotka
saivat alkunsa siitä, että kasakoita
lähetettiin hajoittamaan laittoman
asevelvollisuuskutsunnan johdosta
Senaatintorille kokoontunutta väkijoukkoa.

Kasanlyk, Kazanlük, kaup.
Bulgaariassa, Balkanin eteläjuurella, Šipkan
solan kautta kulkevan tien varrella.
Ruusuöljyteollisuuden keskusta, ympäristössä
laajoja ruusutarhoja; 11,000 as.

Kasarmi (ransk.), sotaväen pysyvä
asuntorakennus. Nykyisen k.-järjestelmän
perustaja on Ludvig XIV:n aikuinen ransk.
insinööri Vauban. K::eja oli aluksi vain
linnoitusten yhteydessä ja suurimpiin
voitiin sijoittaa jopa 5,000:een mieheen.
Nyk. rakennetaan useampia ja pienempiä yhteisen
ryhmän, k.-alueen, muodostavia
rakennuksia.

Kasbek, Kazbek, sammunut tulivuori
Kaukasuksen keskiosassa, 5,044 m korkea.

Kaschau [-šau] (unk. Kassa,
slovak. Košice), kaup. Tšekko-Slovakiassa,
entisellä Unkarin alueella. Kone- ja
kutomateoll. Tuomiokirkko n, viita 1300.
55,000 as.

Kaseerata (ransk.), hylätä.

Kaseiini, juustoaine, eräs
munanvalkuaisaine; esiintyy maidossa, ei
liukene veteen eikä mietoihin happoihin,
mutta ollen itse hapan, liukenee
alkalisiin liuoksiin muodostaen suoloja.
Maidossa k. on kalsiumsuolana. Se
saostuu siitä happojen ja erityisen
entsyymin vaikutuksesta, jota on
juoksuttimessa. — Käytetään teollisuudessa
galaliitin l. sarviliitin raaka-aineena,
veteen liukenemattomana liimana y. m.
— Kasvi-k. (legumiini) on
munanvalkuaisaine, joka esiintyy viljan ja
palkokasvien siemenissä y. m.

Kasematti (it.), holvattu ja
pommitusta vastaan varustettu miehistön
olopaikka linnoituksessa.

Kasembe, ent. neekerivaltio Afrikassa
Bangveolo- ja Meru-järvien välissä,

Kasetti (ransk.). 1. Rakennust.
Neliömäinen tai monisivuinen kattosyvennys,
kattokomero, jota käytetään sisäkaton
koristeena (kasettikatto).
— 2. Valok. Valonpitävä puu- tai
metallikotelo, jossa levyä tai filmiä
pidetään ennen valottamista ja sen jälkeen.


Kasettikatto.


Kašgar, kaup. Itä-Turkestanissa,
samannimisen joen varrella. 70,000 as.

Kashmir, virall. Jammu and K.,
britt. suojelusvaltio Intian luoteiskolkassa
Himalajan länsipäässä ja Karakorumilla.
N. 220,000 km2, 3,3 milj. as.
Himalajan kahden haarakkeen ympäröimä K.-laakso
on kuuluisa luonnonkauneudestaan, ihanasta
ilmastostaan ja hedelmällisyydestään.
Maanviljelystä (riisiä), karjanhoitoa
(k.-vuohia), teollisuutta (k.-saaleja,).
Asukkaat arjalaisia, enemmistö muhamettilaisia.
vrt. myös Kašmir.



Kasimir (puol. Kazimierz),
Puolan kuninkaita. — 1. K. III Suuri
(1310-70), viimeinen Piastien sukua,
hallitsi 1333-70. Luovutti Böömin
kuninkaalle šleesian, mutta valloitti Galitsian
ja Volhynian. Kehitti oikeuslaitosta,
perusti 1364 Krakovan yliopiston. —
2. K. IV (1427-92), v:sta 1440 Liettuan
suuriruhtinas ja v:sta 1447 Puolan
kuningas. Voitti Saks. ritaristolta
Länsi-Preussin.

Kasino (it.), „pikku talo", upseerien
tai kylpylaitoksen ruokala, julkinen
huvitteluhuoneisto, pelihuone; eräs
korttipelilaji.

Kaskaat, nivelkärsäisten (Rhynchota)
lahkoon kuuluvia hyönteisiä, joiden
peitinsiivet ovat kauttaaltaan samanlaiset,
joko nahkeat tai kalvomaiset, lepoasennossa
kattolaskuiset. Suomessa ovat yleisimmät
pikku-k. (Cicadariæ) (yli
200 lajia), joita näkee ruohikossa hyppelevän.
Niitä on esim. sylkikaskas (Aphrophora
spumaria), jonka toukka synnyttää käärmeen-
l. konnansyljeksi sanottua vaahtoa suojakseen
puhaltamalla peräsuolestaan ilmaa kasvista
tihkuvaan nesteeseen. Eräät pikku-k. ovat
vahingollisia peltomaiden tuholaisia.
Välimeren maissa elävät 10-30 mm pitkät
laulu-k. (Cicadidæ), jotka
keskiruumiissaan olevalla mutkikkaalla
koneistolla synnyttävät terävän, kitisevän
äänen.


Sylkikaskas (vas. toukka).


Kaskadi (ransk.), vesiryöppy,
keinotekoinen vesiputous.

Kaskadimenetelmä kaasujen
nesteyttämiseksi. Menetelmän periaatteena on
se, että haihduttamalla jotakin nestettä
saadaan aikaain alhainen lämpötila, jossa
kaasu nesteytyy; haihduttamalla jälleen
tätä saadaan vielä alhaisempi lämpötila.
Jatkamalla asteittain päästään
hyvinkin alhaisiin lämpötiloihin. Esim.
rikkihapoke tiivistyy tavallisessa lämpötilassa
kovassa paineessa. Kun paine poistetaan,
niin sen lämpötila laskee —33,5°:seen
(norm. kiehumapiste); haihduttamalla saadaan
lämpötila edelleen laskemaan —70°:seen. Tässä
lämpötilassa nesteytyy typpioksiduli paineen
alla; tämän kiehumapiste on —140°.
Tässä lämpötilassa voidaan ilma (happi
ja typpi) nesteyttää paineen alla.

Kaskadivuoret, n. 900 km pitkä
vuorijono Pohjois-Amerikan länsiosassa,
Sierra Nevadan jatkoa pohjoiseen; useita
jäähuippuisia sammuneita tulivuoria.
Nimi johtuu Columbiajoen putouksista
(kaskadeista).

Kaskarillakuori, eräiden Croton-sukuun
kuuluvien tyräkkikasvien kuori, joka sisältää
kitkerää kaskarilliinia. K:sta valmistettua
haudetta käytetään kroonillisen vatsa- ja
suolikatarrin lääkkeenä.

Kaskelotti (Physeter macrocephalus),
18-20 m pitkä valas; tylppäkuonoinen,
pään pituus kolmannes koko ruumiin
pituudesta. Hampaita vain alaleuassa.
Syö enimmäkseen mustekaloja. Levinnyt
kaikkiin lämpimiin meriin, yleisin
Etelä-Amerikan kahden puolen. Pyydetään
halukkaasti pään suurissa onteloissa ja
päästä pyrstöön ulottuvassa putkessa
olevan spermaseetin l. valaanrasveen sekä
suolesta ja virtsarakosta saatavan
ambran (ks. t.) vuoksi.


Kaskelotti.


Kasketti (ransk.), kankaasta, nahasta
tai sahviaanista tehty lippalakki.

Kaski (ransk.), kypärä.

Kaski, Heino (s. 1885), suom.
lauluja orkesterisäveltäjä (sinfonia y. m.).

Kaskinen (ruots. Kaskö), merikaup.
Vaasan läänissä Etelä-Pohjanmaalla, Kaskön saarella;
per. 1785. Mainio luonnonsatama. 1,657 as. (1925);
v:n 1920 laskennan mukaan suomenkielisiä 465.


Kaskinen. Vas. kirkko- ja raatihuonerakennus.





Kaskiviljelys, alkuperäinen
viljelystapa, jolla tulta apuna käyttäen metsää
kasvava maa valmistettiin tilapäiseen
viljelykseen. Metsä kaadettiin joko
sam. v., jolloin kaski poltettiin, tai
vuotta, välistä useampiakin ennen.
Suuremmat puut karsittiin, oksat levitettiin
tasaisesti maahan ja poltettiin jonkin
ajan kuluttua. Metsikön ollessa harvaa,
jäi kaskeen tyhjiä, palamattomia
paikkoja. Tällöin käytettiin poltossa
viertämistä, jossa siirrettiin palavia
puunrunkoja vähän kerrallaan eteenpäin
alle asetettuja telapuita pitkin ja
samalla lisättiin risuja sellaisilla
paikoilla, missä alkujaan oli vähän
polttoaineksia. Poltettua kaskea sanottiin
paloksi. Palo kynnettiin kaskiaatralla
eli sahroilla ja palamattomat puunrungot ja
oksat kerättiin pois. Siemen mullattiin
oksaisesta kuusesta tehdyllä risuäkeellä l.
karhilla. Kylvön jälkeen sanottiin kaskea
huhdaksi, kun siinä kasvoi laiho,
halmeeksi. Viljankorjuun jälkeen kynnettiin
maa aatralla. Seur. kesänä kylvettiin uusi
vilja. Taka-aikoina kylvettiin ennen
kaskeamattomalle maalle ruista 2 vuotta
peräkkäin, samoin ohraa. Sittemmin
seurasi ruista tavallisesti 1 tai 2
kauraa, välistä tattari. Viljankasvun
lakattua kulki tavallisesti runsaasti ruohoa
kasvava maa ahon nimellä ja käytettiin
laitumena. Kuva ks. Järnefelt Kaskenviertäjät".
[Grotenfelt, „Suomen polttoviljelys" (1902).]

Kasko (esp.), merivakuutuskielessä:
alus vastakohtana lastille (= kargo);
myös merivakuutettu alus. — Kaskovakuutus
ks. Merivakuutus.

Kaslin [-lī'n], Edvin (1856-1905),
vakuutusmies. Suomi-yhtiön johtaja 1890-1905.

Kašmir l. kasimiri, nimitys, joka
alk. tarkoitti Kashmirissa tibettiläisen
lampaan hienosta pohjavillasta valmistettuja
kudoksia, vars. saaleja, nyk. myös sileitä,
yksivärisiä, ohuita, tav. hienosta kampalangasta
valmistettuja kankaita.

Kasperteatteri, nukketeatteri, jossa
kantahenkilönä Kasper l. Kasperle,
alk. karkeankoomillinen itäv. näytelmähenkilö.

Kaspianmeri, maapallon suurin järvi,
Euroopan ja Aasian rajalla. Laskujoeton,
vesi suolaista, keskellä järveä
suolanpitoisuus 1,3 %, ahdassuisessa
Karabugas-lahdessa 18 %. Vedenpinta
26 m alempana merenpintaa. Pinta-ala
n. 440,000 km2, suurin syvyys 1,098 m.
Kaloja, m. m. sampia, runsaasti.

Kasprowicz [-itš], Jan (s. 1860),
puol. runoilija. [Silvanto, ,,Nuori Puola" (1916).]

Kassa, Kaschau (ks. t.).

Kassa (it.), rahojen säilytyspaikka;
se liikehuoneiston osasto, missä
maksujen suoritus tapahtuu; rahasto. —
Kassa-alennus, hinnanalennus, joka
myönnetään käteiskaupassa.

Kassai, Kongon lisäjoki. K:n ja
siihen yhtyvän Kvango-joen yhteisen
laskuosan nimi on Kwai.

Kassakaappi, tulenkestävä, luja,
varkaiden varalta varmalla lukkolaitteella
varustettu rauta- tai teräskaappi, jossa
säilytetään rahoja, arvopapereita y. m.
Sen seinät ovat kaksinkertaiset, väli
täytetään liidulla, sementillä, piimullalla
tai muulla lämpöä huonosti johtavalla
aineella. — Kassaholvi on tav.
rakennuksen perusmuuriin muurattu
lujaseinäinen kammio tai huone, jonka
ovi on tulipalon kestävä ja monimutkaisella
lukkokoneistolla varustettu.


Panssarikassakaapin vaakasuora leikkaus.
AB kaksoisovien aukot, CC kaapin sisusta,
aa tulenkestävä aines, bg ilmatila,
dd poikkipienoja, e panssari erikoisteräksestä,
f haka, joka estää hajoittamasta runkoa.


Kassakirja, se kirjanpitokirja, jossa
pidetään kassatiliä, johon kertyneet ja
maksetut rahasummat merkitään.

Kassakone, tarkastuslaite, joka
suojelee liikkeenomistajaa ostajan tai myyjän
petollisuudelta tai erehdykseltä sekä
antaa selvän tilin päivän kauppasummasta.
Pulpettiregistraattorissa on
kassalaatikon kannessa aukon alla kulkeva
paperiliuska, mihin maksuerät kirjoitetaan.
Varsinaiset kassaregistraattorit
näyttävät ostajalle maksuerän, painavat
eräluettelon ja kuitin sekä laskevat yhteen
kassaan tulleet rahamäärät. Suurissa
koneissa on kullakin myyjällä oma,
kirjaimella merkitty laatikkonsa ja näillä
oma laskukoneensa. Maksusumma,
maksunlaatu (maksettu, saatu, velaksi) ja
laatikkokirjain merkitään koneeseen



painamalla nuppeja ja vipuja. Kampia
vääntämällä tulevat merkinnät näkyviin
koneen aukoista, painokone merkitsee
ne kuittiin ja eräluetteloon, laskukone
toimii, kello helähtää ja merkitty laatikko
aukenee. Keksijä amer. John Ritty 1879.


Kassakone.


Kassakreditiivi merkitsee sitä, että
pankki reaalivakuutta tai takuuta
vastaan määrätystä palkkiosta antaa
luotonsaajalle oikeuden nostaa sovittuun
määrään asti rahoja pankista sen
maksettavaksi asetetuilla šekeillä.

Kassandra, kreik. tarustossa
Priamoksen (ks. t.) tytär, ennustajatar.
Joutui Troian valloituksessa Agamemnonin
saaliiksi ja murhattiin tämän kanssa.

Kassandros (355-297 e. Kr.),
Makedonian hallitsija isänsä Antipatroksen
kuoltua 319. Murhautti Aleksanteri
Suuren, äidin, puolison ja pojat.

Kassara, vesoin, vesuri, ison
käyräkärkisen puukon tapainen työase,
jolla karsitaan puita ja taitetaan vesoja.

Kassatsioni (ransk.), tuomion
kumoaminen antamatta uutta tuomiota sijaan.
— Kassatsionioikeus, ylituomioistuin,
joka ainoastaan kumoaa alemman
oikeuden tuomion ja palauttaa asian
uudestaan käsiteltäväksi samanlaiselle
alioikeudelle. Kassatsionimenettelyä
noudatetaan suuremmassa tai vähemmässä
määrässä Ranskassa, Belgiassa, Italiassa,
Romaaniassa.

Kassava, maniok-kasvi.

Kassel, Cassel, kaup. Preussissa,
Hessen-Nassaussa, Fulda-joen varrella.
Komeita rakennuksia 1700-luvulta.
Veturi- y, m. koneteollisuutta. Kuuluisa
taulukokoelma (etenkin alankoni, taidetta).
Lähistöllä Wilhelmstalin ja Wilhelmshöhen
linnat ja puistot. 160,000 as.

Kasselinkelta, keltainen väriaine,
lyijyoksykloridia. — Kasselinmusta,
puhdistettu luumusta. — Kasselinruskea,
ruskea maaliväri, jota saadaan Saksan
ruskohiili- ja turvekerrostumista; puun
lahoamistulosta, humushappoa. — Kasselinsini,
emäksinen kuparikarbonaatti, ennen käytetty
väriaineena. — Kasselinvihreä,
keisarinvihreä, pariisinvihreä.

Kassia, kassiakaneeli, kassiaöljy.
ks. Kaneeli.

Kassiopeia, tähtirikas tähtikuvio
linnunradassa, vastakkaisella puolella
taivaannapaa kuin Otava. Tähdet α, β,
γ, δ ja ε muodostavat tunnetun W:n
muotoisen kuvion.

Kasisiteridit, Tinasaaret,
puunilaisten käyttämä nimitys seudusta, josta
noutivat tinaa. Tarkoittanut ehkä
Luoteis-Espanjaa tai Bretagnen saaria ja
Wight-saarta.

Kassiteriitti (kreik.), tinamalmi,
ainoa tinanialinikivennäinen, kova ja
kiiltävä, tavallisesti ruskea, joskus musta,
kokoomukseltaan tinaoksidia (SnO2),
seassa,aina rautaoksidia. Suomessa
Pitkässärannassa. vrt. myös Tina.

Kastalia, lähde Delfoissa. Sen vedellä
oraakkelintiedustelijat puhdistautuivat,
ennenkuin lähestyivät Apollonin temppeliä.
Myöh. runoilijainnoituksen lähde.

Kastanjapuu (Castanea vesca),
kehtokantaisten heimoon kuuluva korkea
Välimeren maiden puu; lehdet suikeat,
kiiltävät, sahalaitaiset. Hedelmät,
kastanjat, ovat pähkinöitä, tav. 3 yhdessä,
yhteisen piikkisen kehdon ympäröimiä. Ne
ovat tärkkelysrikkaita (n. 50 %) ja
Etelä-Euroopassa, tav. paahdettuina,
yleisenä ravintona. Viljellään Etelä-
ja Keski-Euroopassa.


Kastanjapuun oksa.
a hedekukka, b emikukka,
c hedelmä, d siemen.


Kastanjetit (ransk.), esp. ja etelä-it.
lyömäsoitin. Siihen kuuluu kaksi
halaistun kastanjapähkinän muotoista
puusälettä, jotka nauhalla kiinnitetään
peukalon molemmin puolin; toisilla
sormilla niitä näpäytetään vastakkain,
joten aikaansaadaan erikoinen,
kilkattava ääni.


Kastanjetit.




Kaste, pieninä vesikarpaloina
maanpinnalla oleville esineille laskeutunut
kosteus. Kun kirkkaana, tyynenä iltana
maan pinta jäähtyy lämmön säteilyn
ja veden haihtumisen vuoksi, ja tämä
jäähtyminen siirtyy lähimpään
ilmakehään, niin ilman lämpö lopulta laskee
niin, että sen sisältämä vesihöyrymäärä
kyllästää sen. Tällöin on k.-piste
saavutettu. Jos ilma edelleen jäähtyy,
niin se ei voi pidättää höyrynä kaikkea
sisältämäänsä vettä, tämä tiivistyy,
laskeutuen k:na kasveille y. m. K:n
runsaus vaihtelee vuodenaikojen ja
paikkakunnan mukaan, ollen kuivassa
mannerilmastossa ja merellä miltei olematon,
Suomessa hyvänä kasteyönä 100-200 g
neliömetriä kohti, Keski-Euroopassa
n. 300, kuumissa vyöhykkeissä aina
3,000:kin. Taivaan ollessa pilvessä ei
lämmönsäteily ole kyllin voimakas k:n
syntymiseen, ja tuulet saattavat
sekoittamalla ilmakerroksia estää k.-pisteen
saavuttamisen. — Kun vesihöyry tiivistyy
0°:n alapuolella, syntyy kuuraa
tai huurretta.

Kaste, kristillisen kirkon
sakramentti, juhlallinen toimitus, jolla
ihminen otetaan seurakuntaan. Ollut
käytännössä jo kirkon alusta lähtien.
Toimitettiin alk. upottamalla, sitten
valamalla. Ensin kastettiin vain aikaihmisiä,
mutta lapsia jo 100-luvun lopulta
lähtien, ja 200-luvulla liittyi siihen
nimenantaminen. — Suomen ev.-lut. kirkon
kirkkolain mukaan on lapsi kastettava,
ennenkuin kuusi viikkoa on kulunut
syntymisestä. Jos pelätään lapsen
heikkouden tähden kuolevan, saa
hyvämaineinen ev.-lut, kristitty toimittaa
hätä-k:n, joka myöhemmin on papin
vahvistettava. Kastettaessa pitää muutamia
ehtoollisella käyneitä ja elämässään
nuhteettomia luterilaisen kirkon jäseniä olla
kummeina saapuvilla.

Kasteallas, kivestä tai metallista
tehty astia, niin suuri, että
kastettava (aik. täysikasvuinenkin) mahtui
siihen. — Kasteenuudistajat,
anabaptistit, uskonpuhdistusajan
haaveellinen uskonnollinen liike, joka
hylkäsi lastenkasteen ja vaati uskovaisilta
kasteen uudistamista. Oli yhtenä vaikuttimena
talonpoikaiskapinaan (1525); perustivat oman
,,valtakunnan" Münsteriin, joka julmasti
kukistettiin (1535). Liikkeen uudistajana
esiintyi pian Menno Simonis. vrt.
Juhana Leideniläinen.

Kastelholma, linna Ahvenanmaalla,
Sundin pitäjässä, mahdollisesti Bo
Jonin-poika Gripin perustama 1300-luvulla.
Rappeutunut 1600-luvulta lähtien.


Kastelholma.


Kastellaani (lat.), linnanpäällikkö,
vars. keskiajalla. — Kastelli, pieni
linnoitus tai linna; korkea päällysrakennus
entisajan alusten etu- ja peräkeulassa.

Kastelu, vesitys (ks. t.).

Kastemalja, alk. metallinen astia,
josta täysikasvuinen kastettu
kastetoimituksen jälkeen nautti sakramentin;
sittemmin, kun lapsia kastettiin, astia,
jossa kastevesi säilytettiin.

Kastemato (Lumbricus terrestris),
harvasukaisiin sukamatoihin kuuluva
nivelmato. Kaivaa maahan pitkiä
käytäviä, jonne yön aikana kuljettaa
lehtiä. Syö makumultaa ja lahoavia
kasviosia. Kuohkeuttaa käytävillään maata,
jouduttaa kasviosien lahoamista ja siten
aineen kiertokulkua, kuljettaa
syvemmällä olevaa maata pinnalle; on siis
yleensä hyödyllinen.

Kastemittari, herkkä vaaka kasteen
mittaamiseksi, toisessa vaakakupissa
runsaasti kastetta kokoavaa ainetta
(villaa tai untuvaa).

Kasti (port.). 1. Yhteiskuntaluokka,
johon joku syntymänsä perusteella
erottamattomana jäsenenä kuuluu.
K.-laitoksen kotimaa on Intia, jossa alk. ollut
neljä k:ia: papit, soturit, maanviljelijät
ja voitetut alkuasukkaat. — 2. Kirjapainojen
latomoissa käytetty monilokeroinen laatikko,
jossa kirjasimia säilytetään.

Kastikka (Calamagrostis),
heinäkasvisuku, korkeita heiniä.

Kastilia (esp. Castilla), ylätasanko
Espanjan sisäosassa. K:n rajavuoret
jakavat sen Vanhan ja Uuden K:n
maakuntiin, ed. pohjois-, jälk. eteläpuolella.
Ed. on pohjoisessa hyvin viljeltyä, etelässä
aroa; jälk. suurimmaksi osaksi vain
lammaslaitumeksi kelpaavaa aroa,
autioin on sen kaakkoisosa (La Mancha).
— K. tuli itsenäiseksi 933 sen pääosan
erottauduttua Leonista. Jälkimmäisen
maan tultua yhdistetyksi K:aan syntyi
1037 K. ja Leon. Maureilta valloitettiin



1085 Toledon emiirikunta, joka Uuden
K:n nimisenä liitettiin Vanhaan K:aan.
Aragonian ja K:n yhdyttyä hallitsijainsa
avioliiton kautta K. lopullisesti
1516 lakkasi olemasta itsenäinen valtio,
ja Espanja muodostui.

Kastor ks. Dioskuurit. — Tähtit.
Kaksoisten tähtisikermän toinen päätähti.

Kastori, hattuihin y. m. käytetty
majavankarvahuopa tai sen jäljittely. —
Kastoriini, yksinkertainen
puuvillaplyyssi; muistuttaa kiiltonsa puolesta
villaplyyssiä. Nukan muodostava loimi
on kerrattua puuvillalankaa, — Kastorilanka,
hienosta villasta kehitetty koristeompelulanka.

Kastraatti (lat.), kuohilas. —
Kastraattilaulaja, mieslaulaja, jonka
äänenmurros on kuohitsemalla saatu
estetyksi. Siten säilytetty poikaääni on
naisääntä melkoista voimakkaampi ja
sointuvampi. — Kastratsioni, kuohitseminen;
teonsana: kastreerata.

Kastriota, Yrjö (k. 1468), alb.
kansallissankari, tunnettu nimellä
Skanderbeg. Nostatti albaanialaiset 1443
kapinaan turkkilaisia vastaan, joiden oli
tunnustettava hänet Albaanian herraksi (1461).

Kasuaalipuhe l. -saarna,
kirkollinen puhe, joka liittyy määrättyyn
merkkitapahtumaan (lat. casus) tai
tilaisuuteen.

Kasuaarit (Casuarius),
Pohjois-Austraalian, Uuden-Guinean ja
lähisaarten metsissä eläviä strutsilintuja;
siivet hyvin surkastuneet, höyhenet jouhimaiset,
jalat 3-varpaiset, päässä höyhenetön,
helakanvärinen sarveisharja, kaulassa
helttoja. Suurin laji austr. k.
(C. australis) 1,6 m korkea;
kypäri-k. (C. galeatus)
Molukeilla ja Uudessa-Guineassa.


Kypärikasuaari.

Kasualismi (lat,), mielipide, että
sokea sattuma määrää maailman kulun.
— Kasuistiikka, kasuistinen
siveysoppi pitää päätehtävänään
selvittää erikoistapauksia, jotka voivat
aiheuttaa omantunnon epäilyksiä.

Kasukka (lat,), kirjailtu messupuku.

Kasvatushakkaus ks. Apuharvennus.

Kasvatus ja Koulu, kasvatusopillinen
aikakauskirja, per. 1914.

Kasvatuslaitos, laajemmassa
merkityksessä kaikki laitokset, joissa nuorisoa
kasvatetaan ja opetetaan, ahtaammassa
n. s. pahantapaisia lapsia varten
perustetut. Suomen valtiolla on seur. k:t:
Koivulan k. Keravalla, Kotiniemen k.
Vilppulassa, Sippolan k. Sippolassa,
Hovin k. Ilmeellä, Järvilinnan
vastaanottolaitos Laukaalla, Käyrän turvakoti
Aurassa, Kylliälän k. Viipurin pitäjässä,
Koivikon turvakoti Mikkelin pitäjässä,
Östensön turvakoti Pietarsaaren pitäjässä
(pojille) sekä Vuorelan k. Vihdissä
(tytöille) ja Kuhankosken tyttökoti
Laukaalla, V. 1925 oli näissä laitoksissa
661 poikaa ja 89 tyttöä, Sitäpaitsi on
kunnallisia ja yksityisiä laitoksia,
viimemainituista suurin Lausteen poikakoti
Kaarinassa.

Kasvatusopillisen Yhdistyksen
Aikakauskirja, ilmestynyt v:sta 1864
ruotsin- ja suomenkielisenä.

Kasvatusopin tutkinto, Helsingin
Yliopistossa suoritettava tutkinto, joka
on yhtenä kelpoisuusvaatimuksena
vakinaiseen virkaan valtion oppikouluissa
sekä kansakoulujen ja aistivialliskoulujen
tarkastajien virkoihin.

Kasvatusoppi l. pedagogiikka,
tieteellinen esitys kasvatuksen tarkoituksesta,
välikappaleista ja menettelytavoista.
Kokeellinen k. koettaa kokeellisen
sielutieteen avulla määrätä nuorten
sielunelämässä vallitsevat lait
ja sovelluttaa opetusopilliset menetelmät
nuorison henkisen ja ruumiillisen
kehityksen mukaan. Kasvatusopin
merkkimiehiä ovat m. m. Comenius, Rousseau,
Pestalozzi, Herbart (ks. n.). [Ziegler,
„Kasvatusopin historia" (1907); Ottelin,
„Kasvatusopin historian oppikirja''
(1925); Soininen, „Opetusoppi" I-II
(1923), „Yleinen kasvatusoppi" (1923);
Lilius, „Kouluiän sieluelämä" (1920).]

Kasviaihe, siemenkasvien siemenessä
oleva alkio.

Kasviassosiatsioni, kasviyhdyskunnista
käytetty nimitys tarkoittaen pienempää
kasviyhdyskuntayksikköä kuin kasviformatsioni.
Myös kahden eri kasvilajin (esim. loisen
ja isäntäkasvin) välillä vallitseva suhde.

Kasviemäkset, alkaloidit (ks. t.).

Kasvien kerääminen. [Hällström,
„Kouluherbario" (1911); Kyyhkynen
(1924); Buch (1924).]



Kasviformatsioni, usein = kasviyhdyskunta;
myös pääpiirteissään yhtäläisten kasviyhdyskuntien
yhdistelmä (esim. rämeet, niityt, lehtometsät, tundrat).

Kasvihuone, ansari (ks. t.).

Kasvijärjestys, maanv., osoittaa, mitä
kasveja, missä järjestyksessä sekä missä
keskinäisessä laajuudessa niitä määrättynä
aikana peltomaalla viljellään.

Kasvikunta, elollisen luonnon toinen
päähaara, jonka jäsenet eroavat eläimistä
rajoitetumman liikuntokykynsä kautta
sekä siinä, että voivat valossa
lehtivihreällä yhteyttää ilman hiilidioksidia ja
siten valmistaa epäorgaanisista aineista
monimutkaisia orgaanisia yhdistyksiä.
Viimeksimainittu kyky puuttuu
kumminkin lehtivihreättömiltä kasveilta.
Alhaisimmat kasvit ja alhaisimmat
eläimet eivät ole toisistaan erotettavissa,
vaan niissä on k:n ja eläinkunnan
yhteinen pohja. Systemaattisesti voidaan
k. jakaa neljään suureen ryhmään:
1) sekovartiset (Thallophyta):
joissa ennen erotettiin levät, sienet ja
jäkälät eri luokiksi, mutta tällä
ryhmityksellä ei ole keskinäiseen
sukulaisuuteen nojautuvaa perustaa; nykyisin
erotetaan sekovartisissa seuraavat luokat,
joiden keskinäinen polveutumissuhde
vielä on jossain määrin hämärä:
flagellaatit, bakteerit, sinivihreät levät,
limasienet, piilevät, yhtymälevät,
viherlevät, ruskolevät, punalevät, leväsienet,
rihmasienet, näkinpartaiset;
2) sammalkasvit (Bryophyta):
maksa- ja lehtisammalet;
3) sanikkaiset (Pteridophyta):
saniaiset, korte- ja liekokasvit;
4) siemenkasvit (Phanerogamæ):
paljassiemeniset ja koppisiemeniset.
— Sekovartisten vastakohdaksi sanotaan
kolmea viimeksimainittua ryhmää
yhteisellä nimellä lehtivartisiksi
(Cormophyta); 3:ea ensinmainittua
ryhmää sanotaan vastakohdaksi 4:nnelle
itiökasveiksi (Cryptogamæ);
sanikkaiset ja siemenkasvit ovat
putkilokasveja, muut putkilottomia.

Kasvillisuus l. vegetatsioni,
määrätyn alueen kasvipeite, kaikki ne
kasviyhdyskunnat, jotka yhdessä esiintyvät
jollakin maant. alueella tai paikalla.

Kasvimaantiede selvittelee
kasvilajien leviämistä ja esiintymistä maan
pinnalla, jolloin leviämisellä
tarkoitetaan sitä kartalle merkittävissä olevaa
alaa, jolla kasvilajia tavataan,
esiintymisellä taas sen löytymistä
erilaisilta kasvupaikoilta leviämisalueensa
sisäpuolella. Yksityisten kasvilajien leviämistä
tutkivaa k:n osaa sanotaan floristiseksi
k:ksi l. floristiikaksi
(sen tutkimisen kohteena on kasvisto,
ks. t.); sitä k:n osaa, joka tutkii
kasvillisuuden (ks. t.) laatua ja kokoomusta
erilaisilla kasvupaikoilla, sanotaan
topografiseksi k:ksi l. kasvitopografiaksi.
Formatsionibiologinen k. liittyy läheisesti
edelliseen: se tutkii niitä ilmasto-,
maaperä- y. m. suhteita, jotka määräävät
kasvuston tai kasviyhdyskunnan olemassaolon.
Sitä osaa k:stä, joka selvittelee kasvien
leviämistä ja esiintymistä muinaisina
aikoina, sanotaan historialliseksi
l. kasvipaleontologiseksi k:ksi.
— K:n perustajana pidetään
A. von Humboldtia; tunnetuimmat
suom. kasvimaantieteilijät ovat
J. P. Norrlin ja A. K. Cajander.

Kasvimaito, Lahmannin k.,
valmistetaan manteleista ja pähkinöistä,
sisältää 7 % munanvalkuaista, 25 %
rasvaa, 42 % sokeria. Käytetään
rintalasten maitoseoksiin.

Kasvinjalostus, mahdollisimman
puhtaiden ja perinnöllisesti pysyvien,
parempien tahi jossain suhteessa
sopivampien viljelyskasvilaatujen
valitseminen ja kehittäminen erilaisista
perinnöllisistä muuntelijoista (vrt.
Perinnöllisyys). Valitsemalla
kylvösiemeneksi tai kylvösiemenen tuottajaksi
sellaisia yksilöitä, joissa on haluttuja
ominaisuuksia, toivotaan saatavan näiden
siementen tai valioyksilöiden edulliset
ominaisuudet siirtymään jälkeläisiin.
Valinta on joko joukko- tai
yksilö- (pedigree-) valintaa.
Edellisessä valinta toimitetaan huomioonottamalla
jokin yksityinen kasvin osa (tähkä,
jyvä, korsi j. n. e.), erotetaan esim.
sadosta raskaimmat tähkät ja näistä
vielä isoimmat jyvät. Tällaisella
valinnalla ei kuitenkaan saavuteta
perinnöllisesti pysyviä laatuja. Menettelytapaa
käytetään kuitenkin vielä ristisiittolsten
kasvien jalostuksessa. Yksilövalinnassa


Kasvinjalostus. Sadonkorjuuta
ohra-koeruuduilta Tammistossa.





Kasvinjalostus. Pergamiinikääröihin eristettyjä
timoteiyksilöitä Tammistossa.

on lähtökohtana yksi ainoa kasvi,
valio, jonka jälkeläiset ensimmäisellä
ja seuraavilla kerroilla viljellään
erillään (linjoina), samalla niiden
jälkeläisryhmiä verrataan toisiinsa ja
tutkitaan niiden ominaisuuksia ja näiden
pysyväisyyttä. Kustakin linjasta otetaan
tarkoitusta vastaavin kasvi valioksi
säilyttämään linjan yhdenmukaisuutta.
Kun näin saatu jaloste osoittautuu
pysyväiseksi, niin jatkuvalla valinnalla
ei enää saada uusia laatuja. —
Joukko- ja yksilövalinnan välimuoto on
heimokuntavalinta, jota käytettäessä
useasta erittäin samanlaisesta valiosta
siemenet kylvetään sekaisin.
Valintajalostusta voidaan myös käyttää, kun
kasveja lisätään suvuttomasti, jolloin uudet
muodot saadaan silmumuunnoksista. —
Kun valinnan avulla ei päästä
toivottuun tulokseen käytetään
risteyttämistä, jolloin keinotekoisesti
risteytetään keskenään tarkoitukseen
valittuja emo- ja isäkasveja. Emokasvin
kukista kehittyy siemeniä, joissa on
taipumuksia sekä emo- että isäkasvin
ominaisuuksiin ja näistä siemenistä
saadaan erilaisia kasveja, joista jalostaja
alkaa kehittää uusia kasvikantoja
yksilövalintaa käyttämällä. — K:ta
harjoitetaan meillä nyk. Maataloudellisella
Koelaitoksella Tikkurilassa, Hankkijan
kasvinjalostus- ja koelaitoksella
Tammistossa Malmilla, Laborin koeasemalla
Nickbyssä ja Skogbyn tilalla Tenholassa.
[Sauli, „Kasvinjalostuksesta"
(Suomalainen peltokasviviljelys I).]

Kasvinsuojelu (saks. Pflanzenschutz,
ransk. protection des plantes) tarkoittaa
etupäässä viljeltyjen kasvien tautien ja
tuholaisten torjumista ja vastustamista
eri keinoin. K. edellyttää tautien
aiheuttajien sekä tuholaisten elämäntapojen
tutkimista, ennenkuin eri menetelmin
(siemeniä pesemällä, ruiskutuksilla,
pölytyksillä, myrkkyjä käyttämällä,
eristämällä, vastustuskykyisiä laatuja
viljelemällä y. m.) voidaan torjua tuhot,
ehkäistä niiden esiintyminen, tappaa
jo esiintyvät tuholaiset tai saada taudit
tukahdetuiksi. Metsänhoidollinen k. on
meillä saanut vain vähän huomiota
osakseen, enemmän esim. Keski-Euroopassa ja
Pohjois-Amerikassa. Paitsi valistustyötä
k.-toimenpiteiden käytäntöön
saattamiseksi kuuluu k:uun vielä viljelmien,
kauppataimistojen ja -puutarhojen ja
kasvituotteiden kaupan valvonta.
Kansainvälisen k:n tarkoituksena on
ehkäistä vaarallisten tautien ja
tuholaisten kulkeutuminen maasta toiseen.
Monet valtiot ovat keskenään
sopineet yhtenäisistä k.-toimenpiteistä
alueillaan. Toisissa valtioissa taas on
säädetty, paitsi sisäistä valvontaa, myös
kasvituotteiden tuontia koskevia
määräyksiä. Suomessa on k.-laki astunut
voimaan 5/6 1925.

Kasvio, jonkun maan tai alueen
kasviston systemaattinen esitys.

Kasvipatologia, kasvien tauteja
käsittelevä kasvitieteen ala.

Kasviruiskeet, puutarharuiskeet,
myrkylliset ruiskeet tuhohyönteisten ja
loissienten torjumiseksi viljelyskasveilta.
Yleisimmät ovat bordeauxneste (vaikuttavana
myrkkynä kuparisulfaatti), kvassia- ja
tupakkahaude, keisarinvihreäruiske. [Hollrung
(saks.); Heikel, „Hedelmän- ja marjanviljelyä";
Lindgren-Stening, „Kasvitarhakirja".]

Kasvisilkki, Asclepias- ja
Apocynum-sukuihin kuuluvien kasvien
siemenhaivenet, 25-55 mm pitkät, silkinkiiltoiset,
hauraat. Eivät sovi kehruukuiduiksi,
käytetään täytteiksi ja pehmikkeiksi.

Kasvisto l. flora, kaikki ne
kasvilajit, jotka kasvavat määrätyllä maant.
alutella.

Kasvisvoi, kasvirasvoista valmistettu
margariini (ks. t.).

Kasvitali, rasva-aine, joka puserretaan
int. Vateria indican tai kiinal.
Sapium sebiferumin siemenistä.
Kynttiläteollisuuden raaka-aine.

Kasvitarhakoulu ks. Kotitalousopetus
ja Puutarhaopetus.

Kasvitaudit syntyvät elollisten tai
elottomien tekijäin vaikutuksista. Edellisiä
ovat monet bakteerit, eräät limasienet,
leväsienet, nokisienet, ruostesienet,
kotelosienet. Elottomista tekijöistä
mainittakoon ravintohäiriöt, liian suuri
kosteus, liiallinen tai liian vähäinen
valo ja lämpö.



Kasvitiede, botaniikka,
jakautuu seuraaviin päähaaroihin:
1) muoto-oppil., organologia,
jolla toisinaan tarkoitetaan vain kasvin
ulkoelimiä käsittelevää tieteenhaaraa
(organologiaa), toisinaan sekä
tätä että oppia kasvin sisärakenteesta
(anatomiaa),
2) soluoppi l. sytologia tutkii
solun rakennetta,
3) fysiologia elonilmiöitä,
4) ekologia ympäristön
vaikutusta kasveihin,
5) kasvisystematiikka pyrkii
laatimaan sukulaisuuteen perustuvaa
kasvijärjestelmää,
6) kasvipaleontologia tutkii
muinaismaailman kasvikunnan tähteitä,
7) kasvimaantiede (ks. t.).

Kasvitieteelliset puutarhat, kasvit.
tutkimusta ja opetusta varten (tav.
yliopistojen yhteyteeni) perustetut puu- ja
kasvitarhat. Varhaisimmat k. p. olivat
1500-luvulla Padovassa ja Pisassa.
1670-luvulla viljeli prof. Tillandz Turussa
yliopistollista opetusta varten lääke- ja
ehkä eräitä muitakin kasveja. 1700-luvun
puolivälissä perusti Pietari Kalm kasvit,
puutarhan Turun lähelle, Hirvensaloon.
Yliopiston siirryttyä Helsinkiin
perustettiin kasvit, puutarha sen nyk.
paikalle Töölönlahden etelärannalle
(1829). Sen palmuhuone rakennettiin
1889, Kasvit. Laitoksen kivinen rakennus
valmistui 1903. — Ruotsissa on k:ia
p:oja m. m. Upsalassa (per. 1655),
Tukholmassa, Gööteporissa ja Lundissa.
Maapallon suurin kasvit, puutarha on
Kewissä lähellä Lontoota. Tropiikkien
parhain kasvit, puutarha on Jaavalla
Buitenzorgissa (per. 1817).


Helsingin Yliopiston kasvit, puutarhasta.


Kasvivaha, kasveista saatu vaha,
mehiläisvahan vastakohtana.
— Kasvivilla, kapokki (ks. t.).
— Kasvivuorottelu, vuoroviljelys (ks. t.).
— Kasvivärit, kasvien sisältämät väriaineet.
Tärkeimmät ovat indigo, alitsariini, brasiliini,
orseiini-, kartamiini, sinipuu ja keltapuu.

Kasviyhdyskunta (ruots. växtsamhälle),
kaikkien niiden kasvustojen yhtymä, jotka
kasvilajikokoomukseltaan ovat toistensa
kaltaiset eroten toisistaan vai kasviensa
iän ja siitä välittömästi johtuvien
ominaisuuksiensa puolesta. K:sta käytetään
joskus myös nimitystä kasviassosiatsioni,
joka lisäksi tarkoittaa loisen ja isäntäkasvin
suhdetta toisiinsa.

Kasvokulma, se kulma, joka
muodostuu, kun yläleuan ulkonevimmasta
kohdasta vedetään 2 viivaa: toinen keskelle
otsaa, toinen keskelle korva-aukkoa.
Indoeurooppalaisilla kansoilla k. on
n. 80°, neekereillä 70°.

Kasvu, lisä-k., metsänh., puiden
tai metsikköjen luonnollisesta kasvamisesta
johtuva ko'on, laadun tai arvon lisääntyminen.
Juokseva k. on jonkin määrätyn ajan
kuluessa tapahtunut k. Keskimääräinen
k. on keskimääräinen vuotuinen k. jonkin
pitemmän ajanjakson kuluessa. Jos tämä
ajanjakso käsittää koko kiertoajan,
puhutaan hakkuukelpoisuuskeski-k:sta.
Paitsi absoluuttisena voidaan k. ilmaista
prosenteissa. — K.-prosentti, p,
määrätyn ajanjakson, n vuoden kuluessa,
määrätään kaavalla
n M
p = 100 (√ — 1), jossa M ja m tarkoittavat
m
kasvavaa suuretta ajanjakson lopussa ja alussa.

Kasvukaira, ontto kaira, jolla
tutkitaan puiden paksuuskasvua.

Kasvukausi, maanv., aika
ensimmäisestä kylvöpäivästä keväällä viimeiseen
korjuupäivään syksyllä.

Kasvukäyrä, graafillinen esitys
puiden tai metsikköjen kasvusta.

Kasvullinen norsunluu, kasvisnorsunluu,
troopillisesta Etelä-Amerikasta kotoisin
olevan Phytelephas macrocarpa-palmun
siemenet, joiden valkuainen kuivuessaan
kovettuu niin, että siitä voidaan sorvata nappeja.

Kasvulliset osat, kasvinosat, jotka
eivät ole suvullisen lisääntymisen
palveluksessa: alemmilla kasveilla sekovarsi,
korkeammilla juuri, varsi ja lehdet,
paitsi kukkalehtiä.

Kasvupiste, se kasvin kohta, missä
uusien kasvinosien syntyminen tapahtuu
kasvusolukon solujen jakautumisen
tuloksena. Tavallisimmin on k. verson
ja juuren kärjessä, heinäkasveilla on
k:eitä myös korsien nivelvälien tyvessä
ja lehtien kantaosassa, joissa solukot
kauan pysyvät kasvu solukkoina.




Kasvusolukko, kasvit.,
alkulimarikkaista, ohutkettoisista, isotumaisista,
toisiinsa tiiviisti liittyvistä, nopeasti
jakautuvista soluista muodostunut
solukko. K:oa on kasviaihe kokonaan,
myöhemmin kasvupisteet ja jälsi,
saattavatpa toisinaan jo valmiinkin solukon
eräät solut ruveta k:n lailla
jakautumaan (esim. korkkijälsi).

Kasvusto (ruots. bestånd),
kokoomukseltaan yhtenäisten kasviryhmittymäin
nimitys; esim. ukonparta-k. (Nardetum).

Kasvutaulu, metsänh., taulukko, joka
osoittaa metsikön kasvua. K:issa
ilmoitetaan metsikön runkoluku,
poikkileikkauspinta, keskipituus, puumäärä,
muotoluku, vuotuinen kasvu y. m.
kullekin metsikön iälle kaikissa metsikön
luokissa. K:jen laatimiseen käytetään
pääasiassa 3 eri menetelmää, juova-,
johtokäyrä- ja näyttäjämenetelmää.

Kat l. Abessiinian teepensas
(Catha edulis), Itä-Afrikasta ja
Etelä-Arabiasta kotoisin oleva
Celastraceæ-heimon pensas, jonka lehtiä
pureksitaan kuin kokapensaan lehtiä tai
käytetään teenä.

Kataarit (kreik.), „puhtaat",
keskiaikaisia lahkoja, jotka 900-luvulta
levisivät Vähästä-Aasiasta Balkanin
niemimaalle, Pohjois-Italiaan,
Etelä-Ranskaan ja Länsi-Saksaan. Hyökkäsivät
ankarasti maallistunutta kirkkoa
vastaan. Pelastus oli saavutettava
ankaralla askeesilla. Avioliitto,
yksityisomaisuus, lihan syöminen olivat
kielletyt. Tukahdutettiin 1200-luvulla sodalla
(albigenssisodat) ja inkvisitsionilla. vrt.
Albigenssit. [Döllinger (saks., 1890).]

Katafalkki (it,), oik. katsomoteline;
koroke, jolle ruumisarkku asetetaan,
kun hautaus toimitetaan kirkossa tai
kappelissa.

Kataforeesi (kreik.), nesteeseen
liettyneiden hiukkasten kulku sähkövirran
suuntaan tai sitä vastaan, riippuen
hiukkasten latauksesta. K:lla on tärkeä
merkitys kolloidien tutkimuksessa.

Kataja (Juniperus communis),
havupuihin kuuluva pensas, joskus
puumaiseksikin kasvava. Kaksikotinen, kukkii
touko- ja kesäkuussa. Käpysuomut
käyvät pölytyksen jälkeen maitoisiksi
kätkien väliinsä siemenet ja muodostaen
n. s. katajanmarjan. Nämä kypsyvät
vasta seuraavan vuoden syksyllä ja
talvella käyden tällöin mustanisinisiksi.
K. on kuivien mäkimaiden kasvi,
yleinen koko Euroopassa, Pohjois-Afrikassa,
-Amerikassa ja -Aasiassa. „Marjoissa" on
runsaasti sokeria ja eetterisiä öljyjä, niistä
valmistetaan viinaa (geneveriä, giniä.) ja
kaljaa sekä hiostavaa ja virtsaneritystä,
edistävää lääkettä.


Puumaisia katajia.


Kataja, Väinö (1867-1914),
oik. Jurvelius, kirjailija.
Julkaissut suuren määrän Perä-Pohjolan
luontoa ja kansanelämää kuvaavia kaunokirj.
teoksia, [Valakorven alkulause teoksessa
„Tornionjoelta" (1915).]

Katajanokka (ruots. Skatudden),
Helsingin kaupunginosa, samannimisellä
niemellä. Siellä sijaitsee m. m. rahapaja
ja Uspenskijn ven. tuomiokirkko.

Katakaustika (kreik.), polttopinta, se
pinta, jolla peilin heijastamat valosäteet
kohtaavat toisensa.

Kataklastinen (kreik.) on kivilaji,
jonka rakeet ovat puristuksessa enemmän
tai vähemmän ruhjoutuneet.

Kataklysma (kreik.), vedenpaisumus.
— Kataklysmateoria l. katastrofiteoria,
se oppi, että muinaiset eläin- ja kasvimaailmat
olisivat useita kertoja kokonaan tuhoutuneet
ja niiden sijaan sen jälkeen luotu uudet.
K:n etevin puolustaja oli Cuvier. Sen
pätemättömyys kävi ilmeiseksi, vasta kun Lyell
oli uudistanut vallitsevan geol. käsityksen
maanpintaa muuttavista voimista.



Katakombit (lat.), maanalaiset,
vuoreen louhitut hautakäytävät
kammioineen, vars. Itämailla ja Italiassa
(Roomassa yht. 880 km). K:ja kristityt
käyttivät pakopaikkoina vainojen aikana.
[Weber (saks., 1906); Vennervirta,
„Rooman katakombien maalaus" (1922).]


Katakombit. Hautakammio ja -käytävä.


Katakreesi (kreik.), jonkun sanan
käyttäminen merkityksessä, joka on
ristiriidassa sen varsinaisen merkityksen
kanssa, vertauskuvallisen lauseparren
väärä käyttäminen tai eri vertauskuvien
sekoittaminen. Esim. ,,punainen muste".

Katalauniset kentät, se paikka missä
Aëtius 451 voitti Attilan johtamat hunnit,
joko Châlons-sur-Marnen tienoilla
Champagnessa tai etelämpänä Troyes'n
seuduilla.

Katalektinen (kreik.) on säe, jonka
viimeinen runojalka on tavua lyhyempi,
kuin rytmillinen kaava edellyttää.

Katalepsia (kreik.), jäykkyydentila
lihaksissa, jolloin sairas äkkiä jäykistyy
siihen asentoon, missä hän parhaillaan
oli ja jolloin hänen jäseniään voi
asetella mitä erilaisimpiin asentoihin.
Ilmenee hysteerisissä ja heikkomielisissä
henkilöissä. Voidaan aikaansaada myös
hypnoosilla.

Katalogi (kreik.), luettelo. —
Katalogiseerata, luetteloida.

Katalonia (esp. Cataluña),
maakunta Koillis-Espanjassa, Välimeren
rannalla. Maa hedelmällistä; kivihiiltä
on; teollisuus kehittyneempää kuin
muualla Espanjassa. Asukkaat,
katalonialaiset, ovat toimeliasta ja
kyvykästä väkeä, heidän ja kastilialaisten
välillä on kautta aikojen vallinnut
nurja-, jopa vihamielinen suhde.

Katalonian kieli ja kirjallisuus.
Kieli. Kataloniaa puhutaan Espanjassa:
Katalonian ja Valencian maakunnissa ja
Baleaareilla, Ranskassa: departementissa
Pyrénées-Orientales sekä pienillä
haja-alueilla Sardiniassa ja Amerikassa,
Euroopassa on kataloniaa puhuvia lähes
4 milj. K. on varhain erilaistunut
romaaninen kieli, joka alkujaan
muistutti enemmän provencea kuin espanjaa.
Kirjallisuutta on jo keskiajalta ja
1840-luvulta alkaen (kansallisen, n. s.
katalonistisen nousun aika).
Kirjallisuus vapautui Provencen
kirjallisuuden alaisuudesta 1200-luvulla.
Varhaisimmat varsinaisen katalonialaisen
kirjallisuuden tuotteista ovat kronikat,
etevin niistä Ramón Muntanérin
(k. n. 1340). Maailmankuuluja
ovat Ramón Lullin (Raimundus
Lullus) (k. 1315) skolastiset teokset ja
runot. 1300- ja 1400-luvulla on it.
vaikutus tuntuva. Huomattavia runoilijoita
olivat Ausias March (k. 1458) ja
Jaume Roig (k. 1478).
1500-1700-luvut ovat rappeutumisaikaa.
Uuskatalonialaisista kirjailijoista mainittakoon
Buenaventura Aribáu (k. 1862),
Rubió y Ors (k. 1899), Victor
Balaguér (k. 1901) ja Jacinto
Verdaguér (k. 1902).

Katalyysi (kreik.), katalyyttinen
vaikutus, se reaktsioninopeutta
lisäävä vaikutus, mikä eräillä aineilla,
n. s. katalysaattoreilla on kem.
ilmiöihin, joihin ne eivät näytä ottavan
osaa. Katalysaattoria tarvitaan yleensä
aivan vähäinen määrä, se ei kulu
ilmiössä; ottaa useimmissa tapauksissa
osaa ilmiöön, muodostaen välituotteen,
joka jälleen heti hajoaa. K. voi aiheutua
kiinteiden aineiden esim. platinasienen
läsnäolosta, jolloin puhutaan
kontakti-k:sta. Katalysaattori ei aiheuta
reaktsioneja, joita sen poissa ollessa ei tapahdu,
mutta sen aikaansaama reaktsioninopeuden
lisäys saattaa olla hyvinkin suuri,
ja siitä voi kyseissä olevan kem.
menetelmän taloudellinen kannattavuus
kokonaan riippua.

Katanga, Kongovaltion kaakkoisosa.

Katapultti (kreik.). 1. Roomalaisten
käyttämä ampujajousen muotoiseksi
tehty erittäin voimakas heittokone,
ampui joko nuolia (skorpioni) t.
kiviä (ballista). — 2. Nyk.
suurempien sotalaivojen kannelle järjestetty
laite, joka tekee mahdolliseksi
lentokoneen nousemisen.

Katarakti (kreik.), Niilin koskista
käytetty nimitys; myös jyrkkäseinäinen
vesiputous yleensä. — Lääket.,
harmaankaihin tiet. nimitys.

Katariina, kuusi pyhimystä. — 1. K.
Aleksandrialainen (k. 307),
legendan mukaan kristitty neito, joka kuoli
marttyyrinä. — 2. K. Ulvintytär
(1331 tai 1332-81), Pyhän Birgitan
tytär, Vadstenan yhdistetyn munkki- ja
nunnaluostarin ensim. abbedissa.
Vaikkakaan ei julistettu pyhimykseksi,
pidetään häntä yleisesti sellaisena. —
3. K. Sienalainen (1347-80),
dominikaanien ja Sienan suojeluspyhimys.
Osaltaan vaikutti paavin palaamiseen
Avignonista Roomaan.



Katariina (engl. Catharine),
Englannin kuningattaria, Henrik V:n,
Kaarle II:n ja kolme Henrik VIII:n
puolisoa, nim. K. Aragonialainen
(1485-1536), Ferdinand Katolilaisen ja
Isabellan tytär, Englannin kuningattarena
1509-33, K. Howard (1521-42) ja
K. Parr (1512-48).

Katariina,  Ruotsin kuningattaria.
— 1. K., Saksi-Lauenburgin herttuatar
(1513-35), Kustaa I:n puoliso v:sta 1531.
— 2. K. Stenbock (1535-1622),
Kustaa I:n kolmas puoliso v:sta 1552.
— 3. K., Eerik XIV:n puoliso ks.
Kaarina Maununtytär.
— 4. K. Jagellonica (1526-83),
Juhana III:n puoliso v:sta 1562. Puolan
kuninkaan Sigismund I:n tytär. Innokas
katolilainen.


Katariina Jagellonica.


Katariina (ven. Jekaterina),
Venäjän keisarinnoja. — 1. K. I Aleksejevna
(1684-1727), hallitsi 1725-27, alhaista sukuperää,
kotoisin Liivinmaalta ja nimeltään Martta
Skavronskaja. Joutui 1702 venäläisten vangiksi;
tuli Pietari Suuren jalkavaimoksi ja 1713
julkisesti keisarinnaksi. Pääsi Pietarin
kuoltua hallitsijaksi ruhtinas Menšikovin
avulla, joka johti hallitusta. — 2. K. II
(1729-96), hallitsi 1762-96, alk. Anhaltzerbstin
prinsessa ja nimeltään Sofia. Puoliso v:sta
1745 Venäjän kruununperijä Kaarle Pietari Ulrik,
joka 1762 tuli hallitsijaksi ja jonka hän sam. v.
syöksi vallasta. K. suosi ransk. sivistystä,
toimeenpani valistuneen. itsevaltiuden hengessä
joukon uudistuksia, otti osaa Puolan jakoihin
ja siirsi Venäjän rajat Dnestrille ja
Mustaanmereen; sodassa Ruotsia vastaan. K:n
monista rakastajista on kuuluisin Potemkin.
[Brückner (saks., 1S83).]


Katariina II.


Katariina Medici (1519-89), Ranskan
kuningatar, Lorenzo dei Medici'n
pojanpojan tytär, Henrik II:n puoliso v:sta
1533. Vaikutti v:sta 1560 tehokkaasti
valtion asioitten hoitoon; aluksi koetti
hugenottien avulla vähentää Guisein
valtaa, mutta toimeenpani sitten
Pärttylinyön verilöylyn.

Katarraalinen (kreik.), tulehduksesta
johtuva, tulehdus-. — Katarri,
limakalvon tulehdus, tila, jolloin limakalvo on
tavallista verekkäämpi, turvoksissa sekä
märkää tai näljää erittävä. Esim. nuha.
keuhko-, vatsa-, suoli-k.

Katarsis (kreik.), puhdistus.

Katastri (it.), veroluettelo, verokirja,
erittäinkin maaomaisuudesta (maakirja).
K. käsittää maatilojen ja tiluspalstojen
verollepano- ja maanjakokartat,
karttaselitykset, verollepano- ja
maanjakokirjat ja näistä kootut tilusten
yhteenvedot l. maarekisterin.

Katastrofi (kreik.), näytelmässä
ratkaiseva toiminnan käännekohta;
ratkaiseva, käänteentekevä, tav. onneton
tapahtuma; (äkillinen) tuho. —
Katastrofioppi, katastrofiteoria,
kataklysmateoria (ks. t.).

Katatonia (kreik.), jännitysmielisairaus,
tavallisesti nuoruusiässä puhkeava
mielisairaus jonka tärkeimmät oireet
ovat: omituinen jäykkyyden ja liikkumattomuuden
tila (katalepsia), tarkoituksettomat liikkeet,
harha-aistimukset ja -luulot, tunne-elämän
tylsistyminen. Huomiokyky, muisti ja älylliset
ominaisuudet voivat säilyä verraten hyvin.

Katederi (kreik.), korotettu,
rintanojalla varustettu paikka, jossa opettaja
koulussa tai yliopistossa esiintyy;
oppituoli. — Katederikukkanen, opettajan,
vars. professorin epäjohdonmukaisuudessaan
naurettava lause. — Katederisosialistit,
alk. pilkkanimi, jota 1870-luvulta lähtien on
käytetty uudistusystävällistä yhteiskuntapolitiikkaa
kannattavista saks. taloustieteen
professoreista (Wagner, Schmoller, Brentano).
Katederisosialismia edusti varsinkin
1872 per. ,,Verein für Sozialpiolitik".

Katedraali, piispan asuntokaupungin pääkirkko,
tuomiokirkko. — Katedraalikoulu,
piispanistuimen yhteyteen perustettu
keskiaikainen koulu etupäässä hengelliseen
säätyyn valmistuvia varten. Turun k. oli
maamme vanhin koulu.

Kateenkorvarauhanen (thymus)
sijaitsee ihmisellä rintaontelossa
rintalastan takana. Ihmisellä se on
kehittynein 10-15:nnellä ikävuodella ja
pienenee sitten vähitellen. Se on sisäisesti
erittävä rauhanen, jonka merkitystä ei
vielä varmuudella tunneta. Sen
poistaminen aiheuttaa häiriöitä kasvussa ja
sukupuolirauhasten kehittymisessä.



Kateetit (kreik.), suorakulmaisen
kolmion ne sivut, jotka ovat suoran kulman
kylkinä.

Kategoria (kreik.), lausuma,
predikaatti; yleiskäsite; luokka, osasto.
Filosofiassa k:oilla tarkoitetaan niitä
yleisimpiä käsitteitä, joihin kaikki
erikoiskäsitteet alistuvat. Luonnollisinta on
erottaa pää-k:t: 1) olio eli esine; 2)
ominaisuus; 3) toiminta eli tapahtuma;
4) suhde. Näitä vastaavat pääasiassa
kielen sanaluokat. — Kategorinen,
ehdoton, varma. — Kategorinen imperatiivi
ks. Imperatiivi ja Kant.

Katekeesi, katekisatsioni,
katekeettinen opetus (kreik.),
uskonnonopetus, vars. kysymysten ja
vastausten muodossa tapahtuva. —
Katekeetta, kristinuskon opettaja, jonka
tehtävänä on opettaa vars. alkeellisella
kehityskannalla olevia. Meillä on k:oja
Lapissa. — Kateketiikka, oppi
varsinkin suullisen uskonnonopetuksen
menetelmistä.

Kat'eksokeen (kreik.), etenkin, nimenomaisesti.

Kateku, parkitus-, lääke- ja ruskea
väriaine, jota saadaan Ceylonilla sekä
Etu- ja Taka-Intiassa kasvavan Acacia
catechun sydänpuuta keittämällä.

Katekumeenit (kreik.), vanhan
kirkon aikana kristinuskon opetusta
nauttivat kasteeseen valmistuvat.

Katekupalmu, areka-palmu (ks. t.).

Katetometri (kreik.), kahden pisteen
pystysuoran etäisyyden (korkeuseron)
mittauskoje, jalustaan kiinnitetty,
osoittimella varustettu pystysuora asteikko.

Katetri, metalli- tai kautsuputki, jolla
tyhjennetään tai huuhdotaan virtsarakkoa tai
puhalletaan ilmaa korvatorven kautta täryonteloon.

Katguti (engl.), lampaiden ja
vuohien suolista valmistettu lanka, jolla
kirurgit neulovat haavoja, varsinkin
syvemmällä ruumiissa olevia. K. näet
vähitellen liukenee ruumiin nesteisiin ja
siten häviää tehtävänsä tehtyään.

Kathay, Cathay, Kiinan
keskiaikainen nimitys.

Kathiawar, Etu-Intian luoteisosassa
oleva niemimaa.

Katila, Evert (s. 1872), suom.
sanomalehtimies ja musiikkiarvostelija
(Uusi Suometar v:sta 1899, Helsingin
Sanomat v:sta 1919). Säveltänyt kuorolauluja,

Katinala, iso kylä Hattulassa, vanhalta
kirkolta etelään.

Katinkulta, kissankulta, kiille
(ks. t.).

Katiska ks. Kalastus.

Katkaisija l. kytkin, laite, jota
käytetään sähkövirtojen katkaisemiseen ja
yhdistämiseen. Rasia-k:aa (kuva 1)
käytetään heikkojen matalajännitysvirtojen
katkaisemiseen, veitsi-k:aa (kuva 2)
voimakkaammille virroille. Jos virran
voimakkuus on erittäin suuri, käytetään
k:n koskettimina joustavista
kupariliuskoista tehtyjä harjoja (kuva 3).
Öljy-k:ita (kuva 4) käytetään
korkeajännitysvaihtovirtojen k:ina;
katkaisukohdassa syntyvän valokaaren
sammuttaa niissä öljy. Kuva 4 esittää
öljy-k:aa, jossa öljysäiliö voidaan laskea
alas tarkastamista varten.
Maksimaali-k:ssa on sähkömagneettinen,
itsetoimiva laite, joka katkaisee virran,
kun sen voimakkuus kasvaa yli sallitun
rajan, minimaali-k:ssa samoin jos
virran voimakkuus alenee määräarvon
alle, vastavirta-k:ssa vuorostaan
kun virta vaihtaa suuntansa,
nollajännitys-k:ssa, jos jännitys
laskee alle määrätyn arvon.


Kuva 1.


Kuva 2.


Kuva 3.


Kuva 4.


Katkat (Amphipoda),  sivuilta
litistyneitä pieniä niveläyriäisiä, joiden 3
etumaista jalkaparia ovat uimajalkoja,
3 takimmaista taaksepäin suuntautuvia
hyppyjalkoja. Suomen merenrannoilla on
yleisin laji Gammarus locusta,
sisävesissä G. pulex.


Katka.


Katkerapuu, kvassiapuu (ks. t.).

Katkerasuola, karvassuola (ks. t.).



Katkeravesi, karvasvesi,
hiilidioksidilla kyllästetty 16-17-prosenttinen
magnesiumsulfaattiliuos; yleisesti
käytetty ulostavana aineena.

Katkismus (kreik.), kansantajuinen,
kysymysten ja vastausten muotoon
laadittu varsinkin kristinopin
alkeisoppikirja. Tunnetuimmat k:t ovat:
luterilaisessa kirkossa Lutherin k:t
v:lta 1529 (suurempi opettajia, pienempi
kansaa varten), reformeeratussa kirkossa
Heidelbergin k., room.-kat. kirkossa
Tridentin k. Vanhin suomenkielinen k.
on Agricolan laatima; paljon käytettyjä
ovat aikaisemmin olleet Gezelius
vanhemman ja Svebiliuksen k:t. Suomen
kirkon virallinen k. on hyväksytty
kirkolliskokouksessa 1923.

Katko, käyrässä viivassa sellainen
kohta, missä tämä ei ole jatkuva. —
Katkonainen käyrä, jossa on yksi tai
useampia katkoja.


Katko.


Katkov [-of], Mihail
Nikiforovitš (1818-87), vanhoillinen ven.
sanomalehtimies. Vaati lehdessään
„Moskovskija Vedomosti" vierasheimoisten
venäläistyttämistä.

Katkovirta, sähkövirta, joka (esim.
induktsionivaikutuksen aikaansaamiseksi)
on muunnettu tasavirrasta määrätahdissa
katkeileviksi virtasykäyksiksi.

Katmandu, Nepalin pääkaup.
Himalajan rinteellä. 80,000 as.

Kato, Takaaki (1860-1926), jap.
diplomaatti. Ollut lähettiläänä Lontoossa,
neljästi ulkoministerinä m. m. 1914-15,
pääministeri 1924-26. — Kato,
Tomosaburo (1859-1923), jap. amiraali.
Togon esikuntapäällikkönä Tsušiman
taistelussa 1904, taistelulaivaston
komentajaksi 1914, meriministerinä 1915-23,
pääministerinä 1922-23.

Katodi (kreik.), galvaanisen pariston
negatiivinen kohtio.

Katodisäderelee, ioniputki (ks. t.).

Katodisäteet, jotka Hittorf keksi 1869,
ovat elektroneja, jotka sinkoutuvat
katodista sähkön purkautuessa hyvin
ohennettua kaasua sisältävässä putkessa
(Crookesin putki, Röntgenin
putki). Esineet, joita k. kohtaavat,
fluoresoivat voimakkaasti ja
kuumenevat; säteiden mukana kulkeutuu
negatiivista sähkövarausta. K:n
läpitunkevaisuus on pieni; niiden tielle
asetettu esine heittää varjon fluoresoivalle
seinämälle. Jos varjostimessa on pieni
reikä ja tästä kulkevat säteet osuvat
voimakkaasti fluoresoivalle kuvatasolle
(Braunin putkessa), niin tähän


Braunin putki.

syntyy selvä reiän kuva. Tällä voidaan
tutkia k:n ominaisuuksia. Sähköinen ja
magneettinen kenttä taivuttavat k:ta,
aivan kuin jos olisi kysymyksessä
negatiivisesti varattujen hiukkasten
parvi. Taipumisen määrästä voidaan laskea
hiukkasten massan ja latauksen suhde
sekä nopeus. Nopeus ja säteiden
läpitunkevaisuus (kovuus) kasvavat
jännityksen mukana; edellinen saattaa tulla
sangen lähelle valon nopeutta. Massa
kasvaa nopeuden mukaan ja on ilmeisesti
näennäinen (elektromagneettinen); se
noudattaa Lorentzin kaavaa (vrt.
Suhteellisuusoppi). Valopilkun
noudattaessa miltei silmänräpäyksellisesti
magneettisen kentän vaihteluja,
Braunin putkea voidaan käyttää nopeasti
vaihtuvien sähkövirtojen tutkimiseen.
Nauhaksi venyvää valopilkkua tarkastellaan
silloin nopeasti pyörivän peilin avulla
(ks. Pyörivä peili). K:ta
syntyy myös kappaleen hehkuessa,
ultraviolettisäteiden kohdatessa metalleja
sekä radioaktiivisissa ilmiöissä. —
Katodisädeputkella l. -kennolla on suuri
merkitys puhelin- ja radiotekniikassa, vrt.
Ioniputki, Radio.

Katolikos (kreik.), Armeenian kirkon
patriarkkain arvonimi.

Katolinen, se kristillisen kirkon
ominaisuus, että se on avoin kaikille
ihmisille. Nyk. käytetään nimitystä tav.
roomalaiskatolisesta kirkosta, mutta myös
kreikkalaiskatolinen ja anglikaaninen
kirkko omistavat sen itselleen. —
Katolinen kirkko ks.
Roomalaiskatolinen kirkko.
— Katolinen Liiga, 1609 per.
valtiollinen liitto, jonka tarkoituksena
oli puolustaa katolisuuden etuja
Saksassa ja olla vastapainona 1608
muodostuneelle evankeeliselle unionille.
Hajosi 1631 Kustaa II Aadolfin voittojen
johdosta. — Katolinen majesteetti,
Espanjan kuninkaiden arvonimi.

Katolinen reaktsioni ks. Vastauskonpuhdistus.
— Katoliset kirjeet, U:n T:n kirjeet, jotka
eivät, kuten Paavalin ja Heprealaisepistola, ole
osoitettuja jollekin seurakunnalle, vaan laajemmalle
lukijakunnalle. Niitä ovat 2 Pietarin ja 3 Johanneksen
kirjettä, Jaakobin ja Juudaan kirjeet.



Katona, József (1792-1830), unk.
kirjailija. Pääteos Unkarin parhaana
pidetty murhenäytelmä „Bánk bán".

Katoptriikka (kreik.), oppi valon
säännöllisestä heijastumisesta.

Katovuodet. Vaikeimmat k. Suomessa
ovat olleet 1601-02, 1695-97 ja 1867-68.

Katrilli (ransk.), 1800-luvun alulla
kehittynyt ransk. tanssi, jossa aina kaksi
tanssijaparia muodostaa oman erikoisryhmänsä,
K. tavataan Suomessakin kansantanssina.

Katrineholm, kaup. Ruotsissa,
Södermanlandin läänissä, Norrköpingista
pohjoiseen; koneteoll. 8,000 as.

Katselmus, viranomaisen
virkatoimena toimittama kiinteistön tai
irtaimiston tarkastus. Oikeuden toimittama
k. on vanhastaan ollut todistuskeinoiia.
vrt. Lähtö- ja tulokatselmus,
Taloudellinen katselmus.

Katškarlammas, Pamirin
lammas, Marco Polon lammas
(Ovis Polii), Keski-Aasian
vuoristoissa elävä, n. 2 m pitkä,
yli 200 kg painava, isosarvinen lammaslaji.


Kattaminen.

Kattaminen, rakennusten varustaminen
vedeltä ja lumelta suojelevalla peitteellä.
— Olkikatto (kuva 1) on halpa,
läpäisemätön ja verraten pitkäikäinen, mutta
tulenarka. Kaltevuuden tulee olla jyrkkä,
vähintään 50°. — Pärekatto l.liistekatto
(kuva 2) on halpa; verraten kestävä, mutta
tulenarka, vaatii ruodelaudoituksen. Päreet
ovat lahoamisen hidastuttamiseksi asetettavat
puun syyt veden kulkusuuntaan. Tulenarkuutta
vähennetään sekoittamalla kattoväriin vesilasia
tai sivelemällä päreet kloorikalkin ja
sammuttamattoman kalkin seoksen vesiliuoksella.
Kaltevuus vähintään 45°. vrt. Kattopäre.
— Paanukatto (kuva 3) on rakenteeltaan
ja luonteeltaan pärekaton kaltainen.
— Tiilikatto on kestävä, kaunis ja
verraten halpa. Laattatiilet naulataan ruoteisiin
(kuva 4), falssitiilet asetetaan ruoteiden



varaan (kuva 5) ja nivotaan usein näihin
rautalangalla. Palovakuutusyhtiöt vaativat
meillä kattotiilien alle asfalttihuopa-
tai levykatteen; tälle varakatteelle kiinnitetään
puulistat, joiden varaan tiilet pannaan.
Pienin kaltevuus 33°. vrt. Kattotiilet.
— Liuskekatto. Kattamistapoja:
englantilainen (kuva 6), ranskalainen (kuva 7)
ja saksalainen (kuva 8). Kaltevuus vähintään
27°, paitsi saksalaisessa n. 45°. —
Levykatto on kestävä ja tulenvarma.
Katteena käytetään kupari-, galvanoitua
rauta- tai tavallista (mustaa) rautalevyä taikka
poimulevyä. Liitosten (kuva 9) tulee olla
tiiviit. — Huopakatto on verraten
halpa, tulenvarma ja kestävä riippuen
alustasta ja hoidosta. Liitoksia kuvassa
10. Huovan tapaisia kattamisaineita on
paljon: ruberoidi, semptaliini y. m.

Kattegat, Ruotsin ja Jyllannin
niemimaan, Skagerrakin ja Tanskan saarten
välissä oleva Pohjanmeren osa.

Kattila, seurakunta Inkerissä, n. 4
penik. koilliseen Narvasta; asukkaat
vatjalaisia.

Kattilahuone, huone tai rakennus,
joka on rakennettu höyrykattilankäyttöä
varten polttoaineen kuljetus- y. m.
laitteineen. Se sijoitetaan ulkopuolelle
työhuoneistoa ja mieluimmin omaan
rakennukseensa.

Kattilakivi, höyrykattiloiden
syöttöveteen liuenneista suoloista muodostunut
ja kattilan sisäpinnalle, erikoisesti
tulipinnalle, kovaksi kuoreksi kerrostunut
saostus. Aiheuttaa huonona
lämmönjohtajana suuremman polttoaineen
menekin vieläpä kattilan turmeltumisen,
jopa räjähdyksenkin. K:n muodostavat
pääasiallisesti kalkki- ja magnesiumsuolat;
se on joko mureata, siis helposti
poistettavaa, tai kovaa, vain hakkaamalla
poistettavaa. K:eä estetään syntymästä
erottamalla jo syöttövedestä nämä aineet
soodalla tai kalkilla. Myös koetetaan
kattilaan asetetuilla sinkkiharkoilla
aikaansaada sähkövirta estämään k:eä
tarttumasta levyyn.

Kattilakoski, Tornionjoessa,
napapiirin kohdalla.

Kattilalevy, takomarautalevy, jonka
lujuuden ja venymän tulee olla
määräsuuruiset, ja jota käytetään
höyrykattiloihin.

Kattilaräjähdys, höyrykattilan
seinämien äkillinen repeäminen. K:n
aikaansaama tuho johtuu siitä, että vesi
äkkiä muuttuu höyryksi, jonka tilavuus
on n. 1.700 kertaa suurempi kuin se
vesimäärä, josta se on syntynyt. K:n
syyt voivat olla: virheellinen aine,
virheellinen työ ja rakenne, kuluminen ja
syöpyminen, virheellinen ja huolimaton
hoito, kattilakivi. — K:ien estämiseksi
määräävät höyrykattila-asetukset
toimitettaviksi määräajoin katsastuksia
y. m. varotoimenpiteitä.

Katto. Tärkeimmät kattomuodot
tasaista, Itämailla tavallista laakakattoa
lukuunottamatta näkyvät seur. kuvista:


Tyypillisimmät kattomuodot.


Kattohaikara = valkea tuonenkurki.
ks. Tuonenkurki.

Kattohuopa, pehmeistä kuiduista,
villasta ja käytetystä paperista valmistettu
pahvi, joka kyllästämällä luonnonasfaltilla
tai useimmin kivihiilitervalla tai
maapihkalla tehdään vedenpitäväksi.

Kattolanta, eläinlanta, joka levitetään
sisäänkääntämättä maan pinnalle.

Kattoliuske, ohuita saviliuskelaattoja,
joita käytetään kattamiseen. — Kattoniska,
kattotuolien päällä poikittain oleva, palkki,
johon laudoitus peitteineen tai muu katonkate
kiinnitetään, vrt. Kattotuoli. — Kattopaanu,
ohut n. 40-50 cm pitkä toiseen päähän oheneva
sahattu lauta, jota käytetään kattamiseen.
— Kattopäre, n. 40 cm pitkästä
mäntypölkystä joko käsin kiskottu tai
pärehöylällä vuoltu ohut levy, jota
käytetään katon kattamiseen. Käsin kiskotut
ovat parempia, koska leikkuupinta seuraa
puun syitä, joten vesi ja ilma eivät
siihen vaikuta niinkuin höylällä vuoltuun.
katkosyiseen. — Kattoratsastaja, katon
harjalta kohoava torninhuippu; goottilaisissa
kirkoissa keski- ja poikkilaivan




Erilaisia-kattotuoleja.

risteyksessä, tornina esim. Norjan
sauvakirkoissa (vrt. Burgundin
sauvakirkko). Suomen kirkoista on
Rymättylän kirkolla k. — Kattoruode,
varsinaisen kattamisaineen alla oleva
harvempi tai tiheämpi laudoitus. —
Kattosimssi ks. Simssi.
— Kattotiilet, savesta poltettuja
tasa- tai käyräpintaisia levyjä, joita
käytetään kattamiseen: laattatiilistä
mainittakoon paanutiili (D),
kourutiilistä varsinaiset kourutiilet
(E, a ,,nunna-" ja b „munkkitiili")
sekä hollantilaiset pannut (F),
falssitiilissä (A) on



hammas ja sitä vastaava pykälä, niin
että ne paikoilleen asetettuina tiiviisti
liittyvät toisiinsa. Kuva B esittää
päätetiiltä ja C harjatiiltä.
— Lasitetut k:t voidaan värjätä. Meillä
käytetään enin lasittamattomia falssitiiliä. 


Kattotiilejä.

— Kattotuoli on kattoa kantava
rakenne. Tavallisessa rakennuksessa k:t
ovat toisistaan riippumattomia sauva-
tai ristikkorakenteita, jotka siirtävät
katon painon kantaville seinille. K:t
yhdistää kattolaudoitus tai kattoniskat,
joiden päälle sitten laudoitus naulataan.
Tornin huipussa ja kupukatoissa katon
kannattimet muodostavat yhden
avaruusrakenteen. Puisia k:eja on esitetty
kuvissa 1—5. Toisinaan tehdään muutamat
vahvempia, pää-k:t, joiden
välillä on heikompia, väli-k:t.
Puiset kaari-k:t tehdään joko
liittämällä syrjälleen asetettuja lankun
paloja vuoroliitoksin kaareksi tai (kuva 5)
yhdistämällä lappeeltaan taivutettuja lankkuja
päällekkäin jykeväksi kaareksi. —
Rautaiset k:t (kuva 6 a, b, c, d) ovat tav.
ristikkopalkkeja, jotka tehdään
rautasauvoista kiinnittämällä ne päistään
(kuva 7 a, b, c, d) nurkkalevyyn. —
Kaarenmuotoiset rauta-k:t ovat joko täysiä
tai ristikkokaaria, joissa on nivelet joko
sekä laessa että kannoissa (kolminivelkaaret)
tahi ainoastaan kannoissa (kaksinivelkaaret).
— Kantaisissä kupukatoissa (kuva 8) on laessa
lakirengas, josta kaarevat kattoruoteet lähtevät;
näitä yhdistävät rengasraudat ja ristisiteet.

Katu. K:n leveys on vähintään oleva:
ajokatu 2X2,5 m ja käytävät 2X1,5 m,
yhteensä 8 m, tavallisesti kuitenkin 10 m.
Sivuilla ovat k.-käytävät; niitä reunustaa
reunakivi ja katuoja, joka johtaa veden
syöksykaivoihin ja likaviemäriin. Puistok:illa
on puita käytävien reunalla tai k:n keskelle
varatulla hiekka- tai ruoho-alueella.
K:jen pinta varustetaan laskoksella.
Makadamoitu (keksijä Mac Adam n. v. 1820)
k. on kivimurskaleilla (sepelkivillä)
laskettu, toisinaan kivihiiliterva- ja
soraseoksella peitetty Mukulakiviä
käytetään myöskin, mutta parempia ovat
louhitut, säännöllisen muotoiset nupukivet.
Asfalttia käytetään yleisesti
suurkaupungeissa. Puu-k:t lasketaan
6- tai 4-kulmaisilla puupölkyillä. Myös
betoni-k:ja käytetään. — Katujen
alla ovat vesi-, likaviemäri-, usein myös
sähkö- ja puhelinjohdot, suurkaupungeissa
myös kaupunginratoja asemineen.


Lontoon katu. 1 rautatietunneli, 2 tunneli
erilaisia johtoja varten, 3 likaviemäri,
4 rakennuksen kellari.


Katumuspäivä ks. Rukouspäivä.

Katusulku, barrikadi, sot.,
kaikenlaisista esineistä kyhätty varustus, jonka
tarkoituksena on sulkea tie tai katu.

Katuvalaistus. Ennen poltettiin
lampuissa naurisöljyä, sitten paloöljyä.
Kaasuvalo tuli käytäntöön Lontoossa 1814,
sähkövalo Pariisissa 1877; Suomessa tuli
sähkövalo ensin käytäntöön Tampereella 1888.

Katzennauge, kissansilmä (ks. t.). —
Katzenjammer (saks.), pohmelo; melu.

Kaudaalinen (lat.), hännän puolella,
häntää lähellä oleva.

Kauffmann, Angelika
(1741-1807), sveits. muotokuvaaja, aikoinaan
hyvin suosittu. — Kauffmann,
Konstantin Petrovitš von (1818-82),
ven. kenraali, v:sta 1867 Turkestanin
kenraalikuvernöörinä saattoi maassa
voimaan järjestyneet olot; valloitti 1868
Samarkandin, teki 1873 retken Kiivaan,
kukisti 1875 Kokanin.


Angelika Kauffmann: Vestaali.




Kaufmann, Karl Maria
(s. 1872), saks. arkeologi, kat. prelaatti;
teoksia: ,,Die Menasstadt und das
Nationalheiligtum der altchristlichen
Aegypter" I, ,,Die heilige Stadt der Wüste".

Kauhajoki. 1. Kunta Vaasan läänissä,
Pohjanmaan etelärajalla; 1,266,4 km2,
15,631 as. (1925). Kirkon äärellä taistelupaikka,
jossa v. Döbeln 10 p. elok. 1808
voitti venäläiset; siinä kivinen
muistomerkki (v:sta 1917); kotitalouskoulu,
maamieskoulu, kansanopisto. — 2. Rautatieasema
Seinäjoen-Kristiinankaupungin rataosalla K:n
kunnassa, 54 km Seinäjoen asemalta.

Kauhajoki, Kyrönjoen (ks. t.)
latvajuoksu, alkaa Kauhajoen pitäjässä
olevasta Kauhajärven lammesta. Ilmajoen
pitäjässä sanotaan K:n jatkoa Ilmajoeksi.

Kauhajärvi, rukoushuonekunta
Lappajärven pitäjän eteläosassa.

Kauhava. 1. Kunta Vaasan läänissä,
Etelä-Pohjanmaalla, Kauhavanjoen
kahden puolen; 506,3 km2, 9,545 as.
(1925); keskikoulu, ilmailuasema; 4
puukkotehdasta y. m. teoll.-laitoksia. — 2.
Rautatieasema Seinäjoen-Kokkolan rataosalla,
37 km Seinäjoen asemalta pohjoiseen.

Kauhavanjoki, Lapuanjoen lisäjoki
oikealta, alkaa Lappajärven pitäjän
Kauhajärvestä. Jokilaaksossa Kauhavan
kirkonkylä.

Kaukaan tehtaat ks. Kaukas.

Kaukaasia, Mustanmeren ja
Kaspianmeren välillä oleva Kaukasuksen
vuorimaa ja tämän pohjoispuolella oleva
alamaa Manytš-jokeen saakka. — Pohjois-K.
l. Etu-K., s. o. pohjoinen alamaa,
kuuluu Venäjän neuvostotasavaltaan.
Trans-K., s. o. vuorimaa,
jakautuu Transkaukaasian sosialististen
neuvostotasavaltojen liittoon kuuluvien
Armeenian, Aserbeidžanin ja Georgian
(ks. n.) kesken. — Venäläiset alkoivat
valloittaa K:aa 1700-luvulla; valloitus
päättyi 1864. Kuva ks. Aasia.

Kaukaasialainen rotu, keskimainen
l. valkoinen rotu; jaetaan seemiläiseen,
haamilaiseen ja indoeuroopp. ryhmään.

Kaukaasialaiset kielet jaetaan
eteläisiin ja pohjoisiin. Edellisiä ovat
keskenään sukua olevat grusian eli georgian,
mingrelin, lasin ja svaneetin kielet, jotka
kuuluvat kartvelilaiseen eli iberiläiseen
kieliheimoon, jälkimmäisiä m. m.
avaarin, abhasin ja tšerkessin kielet.

Kaukaisen Idän tasavalta, vv.
1920-22 itsenäinen tasavalta, sittemmin
itsehallintaoikeutta nauttiva
Neuvosto-Venäjän osa Baikaljärven ja
Tyynenmeren välissä; käsittää ent.
Kamtšatkan, Sahalinin, Priamurin ja
Transbaikalian kuvernementit. N. 1,8
milj. as. Pääkaup. Habarovsk.

Kaukas, Aktiebolaget Kaukas
Fabrik, 1903 per. o.-y., osakepääoma
12 milj. mk., työväkeä 1,500. Omistaa
Kaukaalla 2 km Lappeenrannasta itään
rihmarullatehtaan, 2 sulfiittiselluloosatehdasta,
faneeritehtaan, höyrysahan, kiisu-uunin ja
sähkövoima-aseman, Iitissä rullatehtaan ja
Nastolassa Seestaan väkipyörätehtaan, edelleen
Joutsenoissa Pulpin sulfaattiselluloosatehtaan,
Kaltimossa puuhiomon, kartonkitehtaan ja
höyrysahan sekä v:sta 1916 Aktiebolaget
T. & J. Salvesenin osake-enemmistön
(höyrysaha Lauritsalassa). Yhtiöllä on
kapearaiteinen rautatie Lappeenrannasta Kankaalle.

Kaukasus, Kaspian- ja Mustanmeren
välinen vuoristo Euroopan ja Aasian
rajalla. Korkein huippu Elbrus (5,629 m)
on sammunut tulivuori. Lumiraja n.
3,600 m:n korkeudella; viiniköynnös
viihtyy n. 1.000 m:n korkeudella, ruis
ja ohra 1,500-1,800 m:n. — Rion- ja
Kura-jokien laakson eteläpuolella olevia
Armeenian vuoria sanotaan toisinaan
Pieneksi K:ksi.

Kauklahti (ruots. Köklaks),
rautatieasema Helsingin-Karjaan rataosalla,
24 km Helsingistä.

Kauko-Karjala, Itä-Karjala (ks. t.).

Kaukokuvaus, kuvan lähettäminen
sähköteitse, joko langallista tai
langatonta tietä. Tätä varten kuva jaetaan
verkolla (kuten autotypiassa). eri
valovoimaisiin pisteisiin. Kunkin pisteen
valovoima siirretään kuvansiirtoa
kannattavalle sähkövirralle tai säteilylle
joko seleeni- tai katodisädekennon
välityksellä. Vastaanottoasemalla tapahtuu
vastakkaisen ilmiön kautta sähkövirran
muuntaminen valoksi, Seleenin hitaus
tekee tämän käyttökelpoiseksi
ainoastaan, kun kuvan kukin piste voidaan
kiinnittää valokuvauksellisesti, jolloin
kunkin kuvan lähettämiseen menee useita
sekunteja, vieläpä minuuttejakin. Myös
voidaan kuvapisteen valovoima merkitä
aakkosten kirjaimilla, jolloin kuvan
lähettämistä ja vastaanottoa välittää
erikoisrakenteinen hugheskone. —
Katodisädekennoa käyttäen on siirretty 10,000
valopisteeseen kehitetty kuva 1/10
sekunnissa, jolloin sen sopivien järjestelyjen
avulla voi suorastaan nähdä. —
Käytännöllistä merkitystä ei k. vielä tätä
kirjoitettaessa ole saavuttanut.

Kaukola, kunta Viipurin läänissä,
Laatokan länsirannalla; 264,3 km2,
4,860 as. (1925).



Kaukolämpömittari, teletermoindikaattori,
myös teletermometri (ks. n.).

Kaukomieli, Kauko, Kalevalassa
Lemminkäisen toisintonimi, alk. erityisen runon
päähenkilö.

Kauko-objektiivi, kaukaisten
esineiden valokuvaamista varten laadittu
linssiyhdistelmä, jossa, kuten hollantil.
kaukoputkessa, on yksi kovera linssi.

Kauko-ohjaus, lentokoneiden,
torpeedojen ja sukellusveneiden ohjaaminen
sähkömagneettisten aaltojen avulla
pitkiltä etäisyyksiltä. Ei ole vielä saanut
käytännöllistä merkitystä.


Kuva 1. Galilei'n kaukoputki. AB esine, oo objektiivi, c sen keskus, ab todellinen kuva,
w okulaari, m sen keskus, a'b' suurennettu valekuva.


Kuva 2. Keplerin kaukoputki, merkinnät samat kuin kuvassa 1.


Kaukoputki, kiikari, valo-opillinen
koje, jolla katsoen etäinen esine näkyy
suuremmassa näkökulmassa kuin paljain
silmin, näyttäen olevan lähempänä kuin
todellisuudessa. Näitä on dioptrisia
k:ia l. refraktoreita, joissa on ainoastaan
valoataittavia osia (linssejä, prismoja),


Kuva 3. Prisma-kaukoputki. S1 objektiivi,
S2 okulaari, lq esine, l'q' kuva.

ja katoptrisia k:ia l. reflektoreja,
joiden pääosana on koverapeili.
Optillinen pääosa, objektiivi, taittaa tai
heijastaa tarkastettavasta esineestä tulevat
valosäteet todelliseksi kuvaksi, mitä
sitten tarkastetaan okulaarilla. Vanhin on
n. s. hollantilainen l. Galilei'n k., missä
okulaari on objektiivin ja kuvapisteen
väliin sijoitettu hajoittava linssi, jonka
vaikutuksesta valosäteet näyttävät
tulevan suurennetusta valekuvasta a'b'.
Tähtitieteessä käytetään Keplerin l.
tähtitieteellistä k:ea, missä okulaari on
kuvapisteen ulkopuolella sijaitseva
kupera linssi; tässäkin syntyy
suurennettu valekuva, mutta nurinpäin.
Tämän epäkohdan poistamiseksi käytetään
maa-k:ssa erikoista okulaaria, joka kääntää
kuvan oikeinpäin. Prisma-k:ssa tämän
kääntämisen toimittaa kaksi
ristikkäissuuntaista prismaa, joissa
tapahtuu kokonaisheijastus. Ainoastaan
tähtit. koneena käytetään reflektoria, jonka
rakenne ilmenee kuvasta. — K:n
kelpoisuutta arvosteltaessa on paitsi sen
suurennuskykyä otettava huomioon
näköalue. Tämä on hollantilaisella k:lla
pienempi, mutta tähti-k. on vastaavasti
pitempänä hankala käsitellä. Prismakin
näköalue on suuri, suurennus kohtalainen
(6-40 kert.) ja koko mukava,


Kuva 4. Reflektori.


Kaukoputkitähtain, uudenaikaisiin
ampuma-aseisiin liitetty hiusristikolla
varustettu kaukoputki, jonka avulla ase
voidaan tarkoin suunnata.

Kaukosytytys, katukaasulyhtyjen
sytyttäminen kaasulaitokselta käsin.
Sähkö-k:ssä aukenee kaasuhana
sähkömagneetin avulla ja sähkökipinä
sytyttää kaasun. Kontakti-k:ssä sytyttäjänä
tav. on platina (vrt. Katalyysi
ja Platina), paine-k:ssä suurennetaan
kaasupaine muutamaksi hetkeksi johdoissa,
jolloin lyhdyssä oleva mäntä tai kalvo
aukaisee (tai sulkee) kaasuventtiilin ja
pieni aina palava sytytysliekki sytyttää
lyhdyn. Myös räjähdyspanoksia sytytetään
k:llä sähkökipinällä (sähkösytytys).


Räjähdyspanoksen
kaukosytytin.




Kauko-säänmittaaja, telemeteorografi,
koje, jolla sääopillisten kojeiden osoitukset
voidaan sähkövirran välityksellä lukea etäällä
havaintopaikasta.

Kaukotiedustelu, sot., jonka
lentokoneet, ratsuväki tai hiihtojoukot
suorittavat, tulee kysymykseen erittäinkin
sodan alussa ja muulloinkin, kun
etäisyydet vihollisesta ovat suuret. Sen
perusteella armeijan johto voi tarkemmin
suunnitella omien joukkojen tehtävät.

Kaukovaikutus. 1. Luonnontiet.
Kappaleen vaikutus toiseen välimatkan
päästä (painovoima, yleinen vetovoima).
K:ta on koetettu selittää eetterin
jännitystiloista johtuviksi (Maxwell),
etenkin senjälkeenkuin on todettu, että
sähköinen ja magneettinen poistovoima
tarvitsevat aikaa siirtyäkseen avaruuden
paikasta toiseen. Täten nämä k:t muuttuvat
kosketusvoiman luontoisiksi. Tätä käsitystä
on koetettu soveltaa myös yleiseen vetovoimaan.
— 2. Sielut., telepatia (ks. t.).

Kaukovalokuvaus ks. Kaukoobjektiivi
ja Valokuvaus.

Kaukovalta, Pietari, suom.
lähetyssaarnaaja virolaisten keskuudessa v:sta 1215.

Kaulain, 1 Kahdella kohtisuoralla
sakaralla varustettu mittapuu puun
paksuuden mittaamiseksi. — 2. Taikina-k.,
pyöreä, usein kädensijallisella akselilla
varustettu puutela, jota käytetään
taikinan levittämiseen. — 3. K:t,
pesuvaatteiden silitykseen käytetty
sileä puutela ja hieman köyry, kahvalla
varustettu jykeähkö lauta.


Mittakaulin.


Kaulakoristejuttu, kuuluisa
häväistysjuttu Pariisissa 1785-86.
Kallisarvoisen kaulakoristeen, jota
oli tarjottu kuningatar Marie
Antoinettelle, osti hänen suosioonsa
pyrkivä kardinaali Rohan kreivitär La
Motten kehoituksesta. Viimemainittu möi
jalokivet omaan laskuunsa. Hänet
tuomittiin vankeuteen, Rohan vapautettiin.
vrt. Cagliostro.

Kaulakupu, struuma,
kilpirauhasen sairaalloisen kasvamisen
aiheuttama kohonema kurkunpään kohdalla.
Tauti, jonka seurauksena voi olla
hengitysvaikeuksia, on yleisempi naisissa
kuin miehissä, esiintyy tav. yksittäisinä
ilmiöinä, mutta näyttää olevan eräillä
paikkakunnilla vielä tuntemattomien
paikallisten tekijäin vuoksi tavallista
yleisempi. Hoito tapausten mukaan erilaista:
ruokajärjestys, jodilääkkeitä, valohoitoa,
kirurginen leikkaus. vrt. Basedowin tauti.

Kaulanikamat, selkärangan etumaiset
nikamat, imettäväisillä 7.

Kaulataudit ks. Kurkkutaudit.

Kaulbach [-bah], Wilhelm von
(1805-74), saks. taidemaalari. Pääteokset
hist. monumentaalimaalauksia.


Kaulbach: Uskonpuhdistuksen aikakausi. Kuvassa näkyvät m. m. (vas. lähtien) Kolumbus,
Elisabet, Luther, Shakespeare, Kustaa II Aadolf, Petrarca, Macchiavelli.


Kaulbars, Aleksandr von
(1844-1917), ven. kenraali. Bulgaarian
sotaministerinä 1882-83, ven.-jap. sodassa
III:n, myöh. II:n armeijan päällikkönä.

Kaulun (engl. Kowloon), satamakaup.
Etelä-Kiinassa samannimisellä niemimaalla,
vastapäätä Hongkongia, Englannin vuokraamalla
alueella. 105,000 as.

Kaulushaikara (Botaurus stellaris),
Kaakkois-Suomessa, Keski- ja Etelä-Euroopassa,
Aasiassa ja Afrikassa elävä haikaralaji, jonka
höyhenys pehmeä ja varsinkin kaulassa pitkä.
Väri kellanruskea, musta juovikas ja -täplikäs.
Oleskelee tiheissä ruovikoissa, ääntelee mylvimällä
kuin härkä.


Kaulushaikara.


Kauluslinnut (Ptilonorhynchidæ),
paratiisilintujen sukulaisia austr. lintuja, jotka
laativat koristeltuja lehtimajoja kisailupaikoikseen.
Kulta-k. (Prionodura nesotoniana)
rakentaa risuista kukilla, lehdillä, jäkälällä
y. m. s. koristellun 2 m:n korkuisen holvikatoksen
ja sen ympärille pieniä risumajoja. Pienempiä ovat
varsinaisten k:n (Chlamydodera
maculata) lehtimajat.


Kauluslintu majassaan.




Kauluslisko (Chlamydosaurus Kingi),
n. 1 m pitkä, hoikkaruumiinen austr.
agama, jonka kaulassa rustoruotojen
tukema kaulusmainen ihopoimu.

Kauluspekkari, napasika (ks. t.).

Kaunas (saks. Kowno), Liettuan
pääkaup., Njemen-joen varrella;
yliopisto, melkoinen teoll.; 95,000 as.


Kaunas.


Kaunat. 1. Jyviä yleensä ympäröivät
suomut. — 2. Kasvit., heinäkasvien
kukissa helpeiden sisäpuolella olevat
2 pientä lehtimuodostusta, jotka paisuessaan
avaavat kukat ja päästävät heteet ja
luotit näkyviin.

Kauneus, estetiikan pääkäsitteitä.
Kaunis on esine, tai ilmiö, jonka
pelkkään havaitsemiseen tai mielikuvaan
liittyy pyyteistä vapaa, välitön hyvän tunne.

Kaunissaari. 1. Merensaari 15 km
Kotkasta lounaaseen, Pyhtään pitäjän
alueella (ruots. Pyttis-Fagerö). — 2.
Merensaari Sipoonselän etelärannalla (ruots.
Sibbo-Fagerö). — 3. Merensaari Eurajoen
pitäjässä Lapinjoen suussa. Saha (A.
Ahlström o.-y:n) ja hyvä lastaussatama.

Kaunitz, Wenzel Anton von
(1711-94), itäv. valtiomies, ruhtinas.
Hovi- ja valtiokanslerina 1753-92 K. oli
Itävallan todellinen valtias.

Kaunokainen, Bellis perennis (ks. t.).

Kaunokirjallisuus, se kirjallisuuden
laji, joka lähinnä vetoaa mielikuvitukseen
luoden kirkastetun kuvan sisäisestä
tai ulkonaisesta todellisuudesta.
Muodoltaan se saattaa olla suoranaista tai
runomittaista. Esitystavaltaan k. jakautuu
lyyrilliseen, eepilliseen ja draamalliseen
sen mukaan, onko se suoranaista
tunteenilmaisua, kertomusta vai näytelmää.

Kaunokit (Centaurea),
mykerökukkaissuku; laitakukat isot, neuvottomat.
Yleisimmät lajit sinikukkainen ruiskaunokki
(C. cyanus) ja punakukkainen
ahdekaunokki (C. Jacea).

Kaunoluistelu ks. Luistelu.

Kaunosielu, kaunokirjallisuuden ja
taiteen tuntija, ihailija ja harjoittaja
tai yksistään kauneuden maailmoissa
elävä henkilö, jolle tosioloinen elämä on
vierasta, tällöin vars. käytetty ivallisessa
merkityksessä.





Kauppavastuu, myyjän velvollisuus
puolustaa myytyä esinettä kolmannen
henkilön väitettä vastaan paremmasta
oikeudesta esineeseen (Maakaari XI luku:
Kauppakaari I:3).

Kauppa. 1. Elinkeinona k. on
tavaroiden ammattimaista ostamista ja
myymistä. K. jaetaan tavara-, kiinteimistö
sekä raha- ja arvopaperi-k:aan, edelleen
tukku- eli paljottais- ja vähittäis-k:aan
ynnä kotimaan- ja ulkomaan-k:aan. —
2. K:n kansantal. merkitys on siinä
että se siirtää tavarat y. m. niiltä, jotka
niitä tarvitsevat vähemmän, niille, jotka
tarvitsevat niitä kipeämmin, ja siinä,
että se asettaa tavarat käytettäväksi
sinä ajankohtana, jolloin niitä kipeimmin
tarvitaan. — 3. Lakitieteessä k. on
välipuhe, jonka kautta toinen henkilö
myyjä, sovittua vastiketta,
kauppahintaa, vastaan luovuttaa
toiselle ostajalle, omistusoikeuden
johonkin varallisuusesineeseen. Kiinteimistöä
koskevan k:n tulee tapahtua kirjallisesti
kauppakirjalla, kahden esteettömän
todistajan läsnäollessa. Irtaimen esineen
kaupan muodosta saavat asianosaiset itse päättää.

Kauppa-alus. K:t ovat joko
lasti- tai matkustaja-aluksia.
Lastialuksella tarkoitetaan alusta, jota
kauppamerenkulussa käytetään tavaran
kuljettamiseen, hinaamiseen, jäänsärkemiseen,
pelastukseen tai pyyntiin, matkustaja-aluksella
taas sellaista, jota korvausta vastaan tai
muutoin käytetään matkustajain kuljettamiseen
(Asetukset 17/4 1924 ja 18/10 1920, osittain
muutetut).

Kauppa-apulainen ks. Liikeapulainen.
— Kauppa-apulaiskoulu l. liikeapulaiskoulu,
alempi kauppaoppilaitos. K:t ovat 2-vuotisia,
pääsyvaatimuksena tav. ylemmän kansakoulun
oppimäärä. Niissä annetaan iltapäivisin
opetusta toimessa oleville liikeapulaisille.

Kauppabilanssi ks. Kauppatase.

Kauppahinta ks. Kauppa.

Kauppa- ja Teollisuushallitus,
Teollisuushallituksen sijaan 1918
perustettu, v:n 1926 alusta Kauppa- ja
Teollisuusministeriöön yhdistetty
keskusvirasto, jonka tehtävänä oli
käsitellä kauppaa ja teollisuutta koskevia
asioita, seurata niiden tilaa, edellytyksiä
ja tarpeita, toimia patenttivirastona
pitää kauppa- ja tavaramerkkirekisteriä.

Kauppa- ja teollisuuskalenteri, maan
liikkeenharjoittajain osoitekalenteri
Niitä on Suomessa m. m. ,,Suomen
Teollisuuskalenteri" (1923, lyh. engl. laitos
1925), ,,Helsingin Kauppa ja Teollisuus"
(1926), Suomen Vientiyhdistyksen julk.
5-kielinen „Suomen Vientiluettelo" (1924,
uusi painos tekeillä, lyh. engl. ja esp.
laitos 1925).

Kauppa- ja Teollisuuskomissioni,
kapinan aiheuttamia poikkeuksellisia
talousoloja järjestämään 16/4 1918 perustettu
virasto, lakkautettu 1919. — Kauppa- ja
Teollisuusministeriö ks. Valtioneuvosto.
— Kauppa- ja Teollisuustoimituskunta
ks. Senaatti.

Kauppakaari, viides kaari 1734
vuoden laissa. Se sisältää varallisuusoikeuteen
kuuluvia säännöksiä, ei kuitenkaan
suoranaisesti kiinteistöön kohdistuvia.
Huomattavia osia K:sta on myöhemmin
annetuilla laeilla ja asetuksilla kumottu
ja muutettu.

Kauppakamarit, joko lainsäädännön
järjestämiä tai aivan vapaita liikemiesten
valtuustoja, joiden tehtävänä on
kaupan ja teollisuuden etujen
valvominen määrätyllä alueella ja näiden
elinkeinojen edistäminen. Suomessa
järjestettiin k:t 10/8 1917 annetulla
asetuksella, muutettu osaksi 9/7 1919,
11/3 1921, 14/4 1923 ja 7/3 1925 K:n
hallituksena on Kauppakamariyhdistys,
joka voidaan perustaa, kun vähintään 200
kaupan ja laivaliikkeen, teollisuuden ja
käsityön, pankki- ja vakuutustoimen y. m.
liikealoilla toimivaa henkilöä liittyy
kauppakamariyhdistykseksi ja säännöille
hankitaan Valtioneuvoston vahvistus.
K:n toimintapiirin määrää
Keskuskauppakamari, joka on k:n
yhteisin toimin Helsinkiin perustama. K:eja
on nyk. Helsingissä, Turussa, Tampereella,
Viipurissa, Vaasassa, Kuopiossa. Oulussa.

Kauppakemia, kauppatavaroiden
kemiallinen tarkastus; myös esitys k:n
metodeista. — Kauppakirja ks.
Kauppa ja Maksamaton kauppahinta.

Kauppakollegio, Ruotsin
kauppadepartementin alainen keskusvirasto,
jonka tehtävänä on kaupan, merenkulun,
teollisuuden ja vuorityön seuraaminen ja
edistäminen y. m. K. alkoi toimintansa
1650-luvulla.

Kauppakomppania, kauppaseura, joka
erityisillä etuoikeuksilla varustettuna
käy kauppaa vars. siirtomaiden kanssa.
Niiden loistoaika oli 1600- ja 1700-luvuilla,
jolloin ne kaupankäynnin ohessa hankkivat
emämaalle siirtomaita. Kuuluisimmat olivat
Itä-Intian komppaniat (ks. t.),
muita: Länsi-Intian, Mississippiä, Guinean,
Hudsonbayn ja Englannin ven. k. (per. 1554).



Kauppakorkeakoulu, oppilaitos
korkeinta kaupallista opetusta varten. —
Suomen K. (Helsingissä) aloitti toimintansa
1911. Se on yksityinen laitos ja nauttii
avustusta sekä valtiolta että Helsingin
kaupungilta. Siinä on kaksi opintosuuntaa,
kauppa- ja teollisuusosasto sekä kauppa- ja
pankkiosasto. Kurssi on kaksivuotinen ja
pääsyvaatimuksena ylioppilastutkinto.
Opintoja voidaan K:ssa jatkaa myös
suorittamalla kauppatieteiden
kandidaattitutkinto. Helsingissä olevan
Högre Svenska Handelsläroverketin
yhteydessä toimii v:sta 1909 niinikään
2-vuotinen korkeakouluosasto. —
Kauppakoulu, alempi kauppaoppilaitos.
K:t ovat 2-vuotisia, pääsyvaatimuksena ylemmän
kansakoulun oppimäärä.


Kauppakorkeakoulu Helsingissä.


Kauppala, alk. kaupungista
riippuvainen kauppa- ja lastauspaikka.
Vähitellen on k:oista kehittynyt
itsehallintoyhdyskuntia. 17/11 1917
annetun maalaiskuntain kunnallislain
mukaan, muutettuna 19/5 1925, k., jolla
on oma hallitus, olkoon eri kuntana tai
luettakoon se siihen maalaiskuntaan, jonka
piirissä se on. K.-oikeuksia haetaan
Valtioneuvostolta, joka tavallisesti
vahvistaa k:lle ohje-, järjestys- tai
perussäännön. Näiden sääntöjen mukaan k:n
päättämisvaltaa käyttävät k:n kokous
ja k:n valtuusto, joihin nähden ovat
voimassa määräykset kaupungin raastuvankokouksesta
ja kaupunginvaltuustosta, Toimeenpano ja hallinto
kuuluu k:n hallitukselle, johon kuuluu
esimies ja määräluku jäseniä. K:n hallitukseen
nähden on voimassa, mitä kaupungin maistraateista
on määrätty, ja kuuluvat sille myös kaupungin
rahatoimikamarin tehtävät. — Suomen kauppalat
ovat: Grankulla, Haaga, Kerava, Hyvinkää, Lohja,
Ikaalinen, Salo, Vammala, Loimaa, Riihimäki,
Forssa, Valkeakoski, Kouvola, Lahdenpohja,
Nurmes sekä v:sta 1927 Koivisto.

Kauppalainsaädäntö, kauppaoikeutta
koskevat lainmääräykset. Useissa maissa
k. on koottu kauppalakikirjaan.
Suomessa k:n alaan kuuluvat määräykset
ovat Kauppakaaressa sekä erinäisissä
laeissa ja asetuksissa.

Kauppalaiva ks. Kauppa-alus.

Kauppalaivasto, jonkun maan kaikki
ansaitsemistarkoituksessa henkilö- ja
tavaraliikenteeseen, hinaamiseen,
meripelastukseen, kalastukseen y. m.
käytetyt alukset, soutuveneitä y. m. s.
lukuunottamatta. Suomen virallinen tilasto
lukee k:oon vähintään 19 rek.-tonnia
kantavat alukset. Tämän mukaan kuului
Suomen k:oon v:n 1926 alussa 663
höyrylaivaa ja moottorialusta (118,489
rek.-ton.) sekä 4,202 purjealusta ja
proomua (362,505 rek.-ton.) eli yht. 4,865
alusta (480,994 rek.-ton.). Suurin k. on
Viipurilla, Helsingillä, Maarianhaminalla,
Sortavalalla ja Savonlinnalla.
Jos otetaan huomioon vain vähintään
100 tonnin kantoiset alukset, saadaan
seur. taulukko, jonka numerot ovat
vv:lta 1914 ja 1923. (Prosenttiluvut
osoittavat suhdetta koko maailman k:oon.)

Alusten lukumäärä
19141923
Luku   Tuh.ton.    %    Luku   Tuh.ton.    %
Iso-Britannia . . . 11,328 21,045  42,9 11,135 22,059  33,8
Yhdysvallat . . . 3,100  5,323  10,8  5,325 16,884  25,9
Ranska . . . 1,576  2,319   4,7  2,021  3,737   5,7
Japani . . . 1,103  1,708   3,5  2,003  3,604   5,5
Italia . . . 1,160  1,668   3,4  1,415  3,034   4,7
Saksa . . . 2,388  5,459  11,1  1,843  2,590   4,0
Alankomaat . . . 806  1,496   3,1  1,114  2,626   4,0
Norja . . . 2,191  2,505   5,1  1,800  2,552   3,9
Ruotsi . . . 1,466  1,118   2,4  1,385  1,208   1,9
Espanja . . . 647    899   1,8    949  1,260   1,9
Tanska . . . 822    820   1,7    780    997   1,5
Muut maat . . .  4,249  4,728   9,5  3,737  4,617   7,2
Yhteensä 30,836 49,090 100,0 33,507 65,166 100,0


Kauppalaivuri, säädetyn meripalveluksen
ja tutkinnon suorittanut henkilö, joka on
oikeutettu kuljettamaan kauppa-alusta.

Kauppalehti, helsinkiläinen 1898
perustettu, 1919 kuusipäiväiseksi
muutettu vars. liike-elämää seuraava
sanomalehti.



Kauppalippu, lippu, jolla
kauppa-alukset osoittavat kansallisuutensa.
Suomen k:na käytetään valtiolippua ilman
vaakunaa (Laki Suomenlipusta 29/5 1918).
ks. väriliitettä Lippuja.

Kauppamatkustaja, henkilö, joka
matkoja tehden ottaa kauppa- ja
teollisuusliikkeen valtuuttamana vastaan
tavarain tilauksia sellaisilla paikkakunnilla,
joilla liikkeenomistajalla ei ole
myymälää. Ulkomaalaiselta k:lta kannetaan
Suomessa leimaveroa 1,000 mk. kuukaudelta
tai sen osalta (Leimaverolaki 19/12 1921,
8 §, muutettuna 21/12 1923).

Kauppamerkki ks. Tavaraleima.

Kauppamuseo, pysyvä kauppatavarain
näytteiden näyttely, jonka tarkoituksena
on antaa kauppiaille ja
teollisuudenharjoittajille käytännöllistä
viittausta tuotteiden valmistuksesta, kaupasta
ja menekistä, muiden maiden tarpeista,
makusuunnasta j. n. e., yleensä vieraiden
markkinain kaikista omituisuuksista.
K:oon voi liittyä kauppatietojen
toimisto, joka avustaa etenkin
ulkomaisen kaupan alalla toimivia liikkeitä
vastaamalla kaikenlaisiin tiedusteluihin.

Kauppaneuvos, Ruotsissa kauppakollegion
jäsen (kommerseråd), Suomessa y. m. arvonimi.

Kauppaoikeus, se osa varallisuusoikeutta,
johon kuuluvat säännökset kauppa-, hankinta-,
kuljetus-, kustannus-, vakuutus-,
välityssopimuksista, yhtiöstä, toiminimestä
j. n. e. sekä vekseli- ja merioikeudesta.

Kauppaopisto, kauppaoppilaitos, joka
antaa korkeampaa kauppasivistystä
konttoristeiksi ja liikemiehiksi aikoville. K:t
ovat yl. 2-vuotisia, pääsyvaatimuksena
on suoritettu keskikoulun tai
kauppakoulun oppimäärä. Suomessa on
suomenk. k:ja Helsingissä, Turussa,
Tampereella, Kotkassa ja Raahessa. —
Kauppaoppilaitokset jaetaan meillä
kauppaopistoihin, kauppakouluihin ja
kauppa-apulaiskouluihin (ks. n.),
joita kunnat, yhdistykset tai yksityiset
henkilöt ylläpitävät saaden yleisistä
varoista valtioapua. Korkein kauppaoppilaitos
on Kauppakorkeakoulu (ks. t.).

Kauppapakko. Pohjanlahden k.,
Ruotsin valtakunnassa v:een 1765
voimassaolleet määräykset, jotka kielsivät
Turun ja Gävlen pohjoispuolella olevia
kaupunkeja lähettämästä laivoja ulkomaille,
laskemasta ulkomaalaisia laivoja
satamiinsa ja itse valtakunnassa
purjehtimasta Tukholmaa ja Turkua
etelämmäksi. K. vakaantui 1600-luvulla; 1641
Rauma, Pori ja Uusikaupunki saivat
kuitenkin oikeuden viedä puuastioita
ulkomaille ja tuoda suoloja. V. 1765
kaikki kaupungit saivat oikeuden
purjehtia kaikkiin valtakunnan satamiin,
Suomen kaupungeista Oulu, Kokkola,
Vaasa ja Pori saivat täydelliset
tapulioikeudet ja eräät muut rajoitetun
oikeuden purjehtia Itämeren ulkomaisiin
satamiin.

Kauppapolitiikka, valtiovallan
toimenpiteet asianomaisen maan kaupan ja
elinkeinoelämän kohottamiseksi. K:aan
kuuluvat myös julkisten yhdyskuntien
ja taloudellisten järjestöjen
samansuuntaiset toimenpiteet.
Kauppapoliittisia toimenpiteitä ovat
esim. tullilainsäädäntö, kauppaedustus,
kauppasopimukset, kauppaopetuksen
järjestäminen y. m.

Kaupparekisteri, viranomaisen pitämä
luettelo, joka sisältää määrättyjä
merkintöjä liike-elämää koskevista seikoista.
Suomessa on k:n pitämisestä säädetty
2/5 1895 k:stä sekä toiminimestä ja
prokuurasta annetussa asetuksessa, muutettu
14/2 1925 lailla. K:ia, koko maalle
yhteistä. pitää Kauppa- ja Teollisuusministeriö,
ja on siihen merkittävä sanotussa asetuksessa
lueteltujen elinkeinonharjoittajain ja yhtiöiden
toiminimet, prokuurat y. m. ilmoitukset.
Ilmoitus k:iin on annettava kaupungissa
maistraatille ja maalla kruununvoudille.
Mitä on merkitty k:iin ja asianmukaisesti
kuulutettu, katsotaan tulleen kolmannen
henkilön tiedoksi, ellei asianhaaroista käy
selville, ettei hän ole sitä tiennyt eikä
ollut velvollinen tietämään.

Kauppasopimus l. kauppatraktaatti,
sellainen valtioiden välinen sopimus, joka
kohdistuu kauppaan ja sen yhteydessä oleviin
asioihin, varsinkin merenkulkuun. Senaatin
päätöksellä 10/5 1918 määrättiin, että
niitä Venäjän ja ulkomaisten valtojen välillä
tehtyjä merenkulkusopimuksia, jotka olivat
voimassa 1/8 1918, oli edelleenkin sovellutettava,
sikäli kuin ne olivat koskeneet Suomea.
Maamme itsenäisenä ollessa on tehty k:ia
useiden valtioiden kanssa. Nyk. ovat
voimassa k:t Ranskan (asetukset 16/2 1921,
28/4 1923, 26/4 1924 sekä laki 12/4 1922),
Viron (laki 11/8 1922), Saksan (taloudellinen
sopimus; laki 19/1 1923, asetus 9/2 1923),
Ruotsin (merenkulkusopimus; asetus 14/7 1923),
Alankomaiden (väliaikainen k.; asetus
13/11 1923 ja laki 11/1 1924), Tanskan
(laki 21/12 1923 ja asetus 29/12 1923),
Ison-Britannian ja Irlannin (asetus 21/12 1923
ja 27/6 1924 sekä laki 27/6 1924), Belgia-Luxemburgin
(asetus 14/1 1924 ja 27/6 1924 sekä laki



27/6 1924), Islannin (laki 27/6 1924 ja
asetus 4/7 1924), Puolan (laki 27/6 1924 ja
asetus 12/9 1924), Italian (laki 5/1 1925 ja
asetus 23/1 1925), Latvian (laki 28/2 1925
ja asetus 6/7 1925), Yhdysvaltain (asetus
8/5 1925 ja 30/11 1925) ja Espanjan (laki
14/9 1925 ja asetus 23/11 1925) kanssa.

Kauppasovinto-oikeus, kauppakamarin tai
muun kauppavaltuuston asettama sovinto-oikeus,
joka ratkaisee kauppaelinkeinoa harjoittavien
kesken syntyneitä kauppariitaisuuksia.

Kauppatase l. kauppabilanssi,
maan tuonnin ja viennin arvojen välinen
suhde. Aktiiviseksi sanotaan
k:ta, kun vienti on tuontia suurempi,
passiiviseksi, kun tuonti on
vientiä suurempi. Laajempi käsite on
n. s. maksutase l. -bilanssi,
jonka tulopuolelle kuuluvat seuraavat
erät: 1) tavaroiden viennin raha-arvo;
2) rahti- ja vakuutusmaksut, jotka
tulevat maahan joko tuonti-, vienti- tai
välikaupasta tai rahdista vieraiden
maiden välillä; 3) voitot, jotka maassa
asuvat liikemiehet saavat ulkomaisista
liikeyrityksistä sekä ulkomaisten
henkilöiden pääomansijoitukset maassa
oleviin liikeyrityksiin; 4) ulkomailta otetut
lainat ja maan ulkomaisten säätäväin
korot ja kuoletukset y. m.; 5) ulkomailta
tulleet rahalähetykset sekä matkustajain
ja siirtolaisten rahalähetykset y. m,;
6) satunnaiset tulot ulkomailta, kuten
sotakorvaus ja avustukset; 7) salakuljetuksen
aiheuttamat tulot. Menopuolelle
maksutaseessa kuuluvat taas vastaavat
erät, jotka ovat merkinneet arvojen
siirtymistä maasta ulkomaille. Samoin kuin
aktiivisesta tai passiivisesta k:sta
puhutaan myös aktiivisesta tai passiivisesta
maksutaseesta. vrt. Suomi, kauppa.

Kauppatieteet, ne tiedonhaarat, joilla
on merkitystä kauppaan nähden:
kansantaloustiede ynnä finanssioppi ja
tilastotiede, kauppaoppi, kauppamatematiikka,
kirjanpito- ja bilanssioppi, tavaraoppi,
kauppaoikeus, talousmaantiede, taloushistoria.
— Kauppatieteitten kandidaatti,
Kauppakorkeakoulussa k. k.-tutkinnon
suorittanut henkilö. Tutkinnon vaatimukset
on järjestetty suunnilleen Yliopiston
fil. kand.-tutkintoa vastaaviksi.

Kauppatilasto, tilasto, joka koskee
kauppavaihtoa, varsinkin ulkomaista
kauppavaihtoa. Suomessa julkaistaan
k:oa sekä vuosittain että kuukausittain;
kuukausijulkaisu sisältää vain osan
tavaraluettelon nimikkeistä. —
Kauppatuomioistuin, tuomioistuin,
johon tavallisten jäsenten lisäksi kuuluu
erityisiä, kauppa-asioita tuntevia henkilöitä.
Suomessa ei ole k:ia. — Kauppausanssit,
perinnäiset kauppatavat. [Järvinen (1924).]

Kauppias. K:ita oli Suomessa 1900
maaseudulla 4,391 ja kaupungeissa 6,353,
1923 olivat vastaavat luvut 7,767 ja
11,941. Yksistään Helsingissä oli 1923
kauppiaita 5,311, Turussa 1,474 ja
Viipurissa 1,342. Koko maassa oli 1923
kauppias kutakin 176 henkeä kohti.

Kauppilanmäki, rautatieasema
Iisalmen-Kajaanin rataosalla Sonkajärven
kunnassa, 19 km Iisalmesta pohjoiseen.

Kauppis-Heikki, oik. Heikki
Kauppinen (1862-1920), suom.
kirjailija. Teoksia: kertomuskokoelmat
„Tarinoita" I-IV, ,,Anaski", ,,Savolaisia"
sekä kansankuvaukset „Mäkijärveläiset",
„Viija", „Kirottua työtä", ,,Laara" (1893),
,,Aliina", „Uran aukasijat" (1904),
„Savolainen soittaja" (1915), „Paimen ja
lampaat". [Havu (1925).]


Kauppis-Heikki.


Kauppo (k. 1217), liiviläinen päällikkö.
Johti useita kristittyjen sotaretkiä
pakanallisia virolaisia vastaan.

Kaupunginlaki. Alk. kaupungit
Ruotsin valtakunnassa kuuluivat sen
maakunnan oikeuspiiriin, jossa sijaitsivat.
Kun kaupungeissa olojen kehityttyä
varsinkin kaupan ja käsiteollisuuden alalla
maakuntalakien säännökset eivät olleet
riittäviä, syntyivät kaupunkeja varten
erikoiset k:t. Näistä olivat
huomattavimmat n. s. bjärköalaki, Visbyn
kaupunginlaki, Söderköpingin oikeus.
Yleiseksi laiksi Ruotsin valtakunnan
kaupungeille tuli 1350-luvulta Maunu
Eerikinpojan k., jolle Kustaa II Aadolf
antoi vahvistuksen 7/1 1618. Se oli
voimassa 1734 v:n lain ilmestymiseen saakka.

Kaupunginvaltuusto, kunnallinen
edustuslaitos kaupungissa. K:n
muodostavat kaupunginvaltuutetut
l. kaupunginvaltuusmiehet,
jotka, luvultaan kaupungin asukasmäärästä
riippuen 15-59, nyk. valitaan joka
3:s vuosi välittömillä suhteellisilla
vaaleilla, joissa, eräin poikkeuksin,
jokaisella ennen vaalivuoden alkua 21 v.
täyttäneellä kaupunkikunnan jäsenellä on
yhtäläinen äänioikeus. K. kokoontuu



puheenjohtajansa kutsusta tai milloin vähintään
neljännes valtuutetuista tai maaherra tai
maistraatti sitä pyytää; joka tapauksessa
on k:n kokouksia pidettävä tammi-, kesä- ja
joulukuussa. K. on päätösvaltainen, jos
vähintään 2/3 valtuutettujen lukumäärästä on
saapuvilla. K. tekee päätöksensä, ellei olla
yksimielisiä, äänestyksen jälkeen. Tavallisesti
yksinkertainen enemmistö on ratkaiseva, mutta
erinäisiin kysymyksiin nähden vaaditaan
2/3:n määräenemmistö. Eräät k:n
päätökset ovat, lailliseen voimaan
tullakseen, alistettavat Valtioneuvoston
tutkittaviksi ja vahvistettaviksi ja eräät
päätökset maaherran tarkastettaviksi. K:n
päätöksestä voidaan valittaa maaherralle,
jos päätös loukkaa valittajan yksityistä
oikeutta, jos sitä ei ole tehty laillisessa
järjestyksessä, jos se on ristiriidassa
yleisen lain tai asetuksen kanssa, tai jos
k. on muulla tavoin ylittänyt
toimivaltaansa (Kaupunkien kunnallislaki
27/11 1917, muutettu 27/3 1919, 15/8 1919,
21/2 1925 ja 19/5 1925).

Kaupunginvanhimmat. Alkujaan
kaupungin koko asujamisto otti osaa
muutamien kaupunkikuntaa koskevien
asioiden ratkaisemiseen, mutta myöhemmin
tämä tehtävä siirtyi joillekuille sitä
varten valituille edustajille, joita
1600-luvulla alettiin nimittää k:ksi.
Asetus kunnallishallituksesta kaupungissa
8/12 1873 lakkautti tämän edustuslaitoksen.

Kaupunginviskaali, yleinen syyttäjä
kaupungissa. K., jonka oikeuskansleri nimittää
virkaan, on myös oikeuskanslerin alainen.

Kaupunginvouti, ulosottomies kaupungissa.

Kaupunki (mskand.), hallinnollisesti
ja tav. myös oikeudellisesti maaseudusta
erotettu alue, joka on saanut
kaupunginoikeudet ja jossa asuu jotenkin lukuisa
väestö ahtaiden rajojen sisäpuolella.
Tilastossa luetaan usein kieiksi paikat,
joissa vähintään 2,000 as. Suur-k:ssa
on ainakin 100,000 as. Maailman
suurimmat k:t ovat nykyisin (asukasluku
miljoonissa): Lontoo 7,5, New York 5,8,
Berliini 3,8, Pariisi 2,9, Chicago 2,8,
Buenos Aires 2,3, Philadelphia 1,9, Wien
1,9, Moskova 1,8.

Kaupunkien Paloapuyhdistys Irtaimistoa Varten,
per. 1871, Turku. Vakuuttaa irtaimistoa kaupungeissa.
Vakuutuskanta oli 1926 yli 1 miljardi mk.

Kaupunkien Yleinen Paloapuyhdistys,
Helsingissä, per. 1832. Vakuuttaa
kiinteimistöjä maamme kaupungeissa ja
kaupunkimaisissa asutuskeskuksissa;
pääasiassa ainaisia vakuutuksia.
Vakuutuskanta lähes 5,5 miljardia,
rahastot n. 110 milj. mk.

Kaupunkikoulut, porvariston lasten
opetusta varten ristiretkien ajoista
kaupunkeihin perustetut koulut. Ne
olivat n. s. kirjoituskouluja (aikaisemmin)
tai latinakouluja.

Kaupunkikunta. Kukin kaupunki
siihen kuuluvine alueineen on eri kuuta.
K:n jäsen on jokainen, jolla
kaupungissa on tai tulee olla asunto
ja kotipaikka, joka siellä harjoittaa
elinkeinoa, liikettä tai ammattia, tai joka
siellä omistaa talon, tontin tahi maata.
K. käyttää päättämisvaltaansa
kaupunginvaltuuston, raastuvankokouksen ja
kuntain edustajain kokouksen kautta.
K:n yhteisiä tarpeita varten on
jokainen k:n jäsen velvollinen suorittamaan
kunnallisveroa. K:lla on sen ohella
muitakin sekä julkisoikeudellisia että
yksityisoikeudellisia tulolähteitä
(Kaupunkien kunnallislaki 27/11 1917, muutettu
27/3 1919, 15/8 1919, 21/2 1925 ja 19/5 1925;
Asetus kunnallishallituksesta kaupungissa
8/12 1873, muutettu 20/1 1922, 21/12 1923
ja 21/2 1925).

Kaupunkiliitto, Suomen K., per.
1917 tarkoituksenaan valvoa Suomen
kaupunkien, kauppaloiden ja kaupungintapaisten
yhdyskuntien yhteisiä etuja. Sen asioita
hoitavat joka kolmas vuosi pidettävät
kaupunkipäivät, hallitus sekä Kunnallinen
Keskustoimisto.

Kaupunkilähetys, suurkaupunkien
hengellisen ja ruumiillisen hädän
aiheuttama kristillisen rakkaudentyön muoto.
Sen työtapoja, ovat henkilökohtainen
puhuttelu kotikäynneillä, raamattutunnit,
saarna- ja esitelmätilaisuudet (myös
ulkosalla), lastentyö erilaisine
huoltoloineen, nuorisotyö, taistelu juoppoutta,
siveettömyyttä ja kerjuuta vastaan
turva- ja pelastuskotien sekä työlaitosten ja
siirtoloiden avulla, kirjallisuuden
julkaiseminen ja levittäminen y. m. Suomessa
perustettiin ensimmäinen k.-yhdistys
Helsinkiin 1883 piispa H. Råberghin
aloitteesta; sen nyk. johtajana on toht.
B. H. Päivänsalo.

Kaura, maamme tärkein viljakasvi.
K:n jyväsato oli 492,2 milj. kg 1924,
tehden n. 52 % korsiviljojen
kokonaissadosta; k:n kasvussa oli tällöin
424,5 tuh. ha eli 20 % viljellystä
peltoalasta, kylvömäärä n. 83 milj. kg ja
jyväsato ha:lta keskimäärin 1,159 kg.
Sato vaihtelee maassamme 900-1,400 kg
ha:lta, kun pelto on tavallisessa



kasvukunnossa; kokeissa ja koelaitoksilla
saadut tulokset voivat nousta jopa 6,000
kg:aan ha:lta. K:ojen tuonti oli 1911-15
keskim. 22,98 milj. kg ja 1916-20 keskim.
4,95 milj. kg; vienti 5,48 ja 0,04 milj.
kg. K:n jyväsato suhtautuu olkisatoon
kuten 1:1-2, keskim. 1:1,4; hl:n paino
vaihtelee 42-52 kg, keskim. 49 kg; 1,000
siemenen paino laadusta riippuen 25-40 g;
jyvän kuoriprosentti 25-35, joten 100
kg:sta kauroja pitäisi saada 65-75 kg
suurimoita, mutta käytännössä niitä
saadaan vain n. 40-60 % jyvien painosta.
K:n jyvät sisältävät n. 5 % rasvaa,
10-12,5 % raakaproteiinia, 10 % raakaa
selluloosaa, 3 % suoloja, 53-60 %
typettömiä uutoaineita ja 12-15 % vettä.
Ihmisravinnoksi k:aa käytetään
useimmin puurona, hevosrehuksi se on
erikoisen sopivaa, myöskin lypsykarjalle,
mutta on yksin käytettynä liiaksi
munanvalkuaisköyhää; olaillakin on hyvä
rehuarvo. — K. menestyy kaikenlaisella
maalla, on vaatimattomimpia
viljelyskasveistamme, joten sitä viljelläänkin
laihemmilla mailla viljelyskierron
viimeisillä niukkaravinteisilla lohkoilla.
Erittäin edullisia ovat typpi- ja
fosforilannoitus. K:n pohjoinen viljelysraja
kulkee Tornion seuduilta Suomussalmelle,
vihantarehuna pohjoisemmassakin. —
Maassamme viljellään melkein
yksinomaan peltokauraa (Avena sativa),
jonka röyhy voi olla yksipuolinen,
sulkamainen, sulka-k., tai joka taholle
levällään, ripsi-k. Jyvän väri voi olla
musta (ruskea), valkea, keltainen j. n. e.
Maamme pohjois- ja keskiosissa
viljellään etupäässä sekaisia, kirjavia
maatiais-k:oja, joista Itä-Suomessa ovat
vallalla vaaleajyväiset ja Pohjanmaalla
tummajyväiset laadut. Eteläosissa viljellään
jalostettuja laatuja, varsinkin
Svalövin Kultasadetta (keltainen),
Voittoa (valkea), Ligovoa (valkea),
Kelloa (tummanruskea), Fyristä
(tummanruskea). Viimeaikoina ovat
kotimaisista jalosteista levinneet Hankkijan
Kytö (keltainen), Esa (valkea),
Osmo (ruskea), Jalostettu
maatiaiskaura (ruskea) ja
Maatalouskoelaitoksen Nopsa (tummanruskea).
Veikko (valkea). — K:n viljelykselle
aiheuttavat haittaa juurimadot,
kahukärpäsen toukat ja lehtikirvat;
kasvitaudeista mustaruoste ja nokisienet;
myös useat juuri- ja siemenrikkaruohot.


Kaura, a pystyripsi-, b velttoripsi-,
c sulkakaura.

Kauramaankoski, Kymijoessa, Iitin
pitäjässä, hieman Kirkkojärven yläpuolella,

Kaurikotilo (Cypræa moneta), n. 2 cm
pitkä, kellanvalkea posliinikotilo, jota
paikoitellen troopillisessa Afrikassa ja
Aasiassa käytetään rahana.

Kauripetäjä, Uuden-Seelannin
dammarapuu (Agathis australis),
Uudessa-Seelannissa ja Pohj.-Austraaliassa
kasvava havupuu, josta saadaan
arvokasta puuta sekä kauripihkaa
l. kaurikopaalia; tästä
valmistetaan vernissoja. Kaupassa käyvä
kaurikopaali on maasta kaivettua entisten
k.-metsien pihkaa.

Kauris ks. Alppikauris ja
Metsäkauris.

Kauris, eläinradan 10:s merkki ( [kauris] );
tähtikuvio etel. tähtitaivaan puoliskolla.

Kaurissalo, n. 10 km pitkä saari
Kustavin pitäjässä, kirkonkylästä pohjoiseen.

Kausaalilaki (lat.) lausuu sen
periaatteen, että tapahtumat ovat
määrätyissä syy- ja seuraussuhteissa toisiinsa,
lisäksi sen, että syysuhteet ovat
pysyväisiä, s. o. että määrätyillä syillä on
aina määrätyt seurauksensa. — Kausaalinen,
kausaalilakia koskeva, kausaalilain alainen.

Kausala, rautatieasema Lahden-Kouvolan
rataosalla Iitin pitäjässä, 39 km
Lahdesta, 169 km Helsingistä. K:n kylä
on tärkeä liikekeskus.

Kausatiivinen l. faktitiivinen
verbi, johdettu verbi, joka osoittaa
kantasanalla ilmaistun tekemisen
teettämistä, aiheuttamista j. n. e., esim.
kaivattaa kaivaa.

Kaustinen, suomenk. kunta Vaasan läänissä,
Keski-Pohjanmaalla, Perhonjoen kahden puolen;
274,5 km2, 3,986 as. (1925).

Kaustinen (kreik.), alkalinen, syövyttävä.



Kautokeino, pitäjä Norjan Ruijassa,
Alattionjoen varrella, rajoittuu etelässä
Suomeen; 7,527 km2, n. 900 as.,
enemmistö lappalaisia.

Kautsioni (lat.), vakuus, takaus.

Kautsky, Karl (s. 1854), tšek.-saks.
sosialistinen kirjailija, oikeaoppisen
marxilaisuuden huomattavin teoreetikko.
Toimittanut aikakauskirjaa „Die neue Zeit"
1883-1917. Teoksia suomen.: ,,Erfurtin
ohjelma", ,,Uudemman sosialismin edelläkävijät",
„Karl Marxin taloudelliset opit", „Kristinuskon
alkuperä" y. m.


Karl Kautsky.


Kautsu, kautsukki, kasviaine,
jota saadaan useiden troopillisten puiden
maitiaisnesteestä. Tärkein k.-puu on
etelä-amer. parakautsupuu
(Hevea brasiliensis), josta
suurin osa brasilialaista k:ua saadaan ja
jota sitäpaitsi viljellään Malakan
niemimaan, Ceylonin ja Sundasaarten
k.-istutuksilla. Muiden k.-puiden (Manihot,
Ficus elastica, Castilloa elastica) sekä
k.-liaanien (Landolphia) merkitys on yhä
vähenemässä. Puun kuoreen viilletään haavoja,
joista maitiaisneste valuu tyvellä olevaan
astiaan: se sisältää k:n emulsionimuodossa,
kuten maito rasvan; tämä juoksutetaan
ja kuivataan eri maissa eri tavoin.
Brasiliassa savustamalla; viime aikoina
on alettu myös käyttää sentrifugeerausta,
Suurin osa k:ua saadaan nyk. troopillisen
Aasian k.-istutuksilta: 1922 saatiin k:ua
luonnonvaraisista k.-puista vain 25,000
tonnia (siitä 22,000 tonnia Brasiliasta) ja
istutuksilta 365,000 tonnia. Raaka k.
sisältää epäpuhtauksina erilaisia
hartseja, vettä, alunaa (jos tätä on käytetty
juoksutukseen), multaa y. m. Kem.
kokoomukseltaan k:ua voidaan pitää
isopreeni-hiilivedyn polymerisatsionituotteena
(88 % hiiltä, 12 % vetyä). Puhtaana


Kautsun juoksutusta.

se on aivan valkeata, ohuena läpikuultavaa,
mutta hapettuu pian ilmassa keltaiseksi
tai ruskeaksi. Sillä on omituinen, ei
voimakas tuoksu; om.-p. 0,92-0,96;
on erittäin venyvää ja kohtalaisen
kimmoisaa. Liukenee parhaiten
rikkihiilen ja alkoholin seokseen (6-8 %
alkoholia), mistä saostuu jälleen alkoholia
lisättäessä. Muita liuottimia: bentsiini,
bentsoli, tärpätti, kloroformi, eetteri.
Liuetessaan k. paisuu huomattavasti.
Liuos soveltuu kumi-y. m. tavarain
liimaamiseen. Kiehuvaan pellavaöljyyn
liukenee myös- k:ua, ja tästä liuoksesta
se kuivuu ohuina kerroksina läpinäkyväksi,
sitkeäksi massaksi. Keinotekoista k:ua
valmistetaan asetonista tai amer.
vuoriöljyn  eräistä  pentaaneista.
Teollisuuden kannalta tärkein k:n
ominaisuus on se, että se korkeassa
lämpötilassa imee itseensä rikkiä ja
rikkiyhdistyksiä, jolloin muodostuu
vulkanisoitua k:ua l. kumia.
Vulkanisoimatonta k:ua käytetään vähän (viime
aikoina se on tullut suosituksi kengän
anturoina), vulkanisoitua sen sijaan mitä
moninaisimpiin tarkoituksiin.
Vulkanisoidun k:n ominaisuudet riippuvat siitä,
kuinka paljon rikkiä se sisältää.
Tavalliset k.-esineet sisältävät 5-14 % rikkiä,
siitä 2-7 % kemiallisesti sidottuna. Tämä
k. on venyvää hyvin vaihtelevissa
lämpötiloissa (—20° - yli +100°), kun
vulkanisoimaton tulee pakkasessa kovaksi ja
lopulta hauraaksi, ja sulaa n. 120°:ssa,
jääden jäähdyttyäänkin tahmeaksi. Kumi
on erittäin kestävää kemiallisia
vaikutuksia vastaan eikä johda sähköä, Kun
vulkanisoiminen tapahtuu korkeammassa
lämmössä (n. 165°:ssa), niin k:uun
imeytyy 20-40 % rikkiä, ja syntyy kova ja
kimmoisa aine, kovakumi l. eboniitti,
mikä kestää voimakkaidenkin happojen
vaikutusta ja on erinomainen sähkötekn.
eristysaine. Om.-p. korkeahko, jopa 4:kin,
dielektrisyyskertoin 2,7. Tulee
hangattaessa voimakkaasti sähköiseksi.


Tuotanto 1923 1000 tonneissa.


Kauttakulkujuna, nopeakulkuinen
juna, joka sivuuttaa väliasemat ja
seisahtuu vain suuremmille asemille.



Kauttu, suluton, 163 m pitkä kanava
Ruoveden ja Paloveden välisen
Kautun-virran vierellä. Rak. 1884-85.

Kauttua, ratsutila Eurassa, kuulunut
Arvid Wittenbergille, Creutzeille, nyk.
Ahlström-suvulla.

Kauttuan keuhkotautiparantola
ks. Keuhkotautiparantolat.

Kauttuan paperitehdas, Euran
pitäjässä, omistaja A. Ahlström o.-y.
Rautatie Kiukaisten asemalle.

Kautzsch [-tš], Emil (1841-1910),
saks. teologi. Julkaissut tieteellisen
V:n T:n käännöksen „Die heilige Schrift
des Alten Testaments".

Kauvatsa. 1. Kunta Turun ja Porin
läänissä, Satakunnan keskiosassa; 150,2
km2, 2,883 as. (1925). — 2. Rautatieasema
Tampereen-Peipohjan rataosalla K:n
kunnassa, 81 km Tampereelta.

Kavaiji, lyhyt sininen takki,
erikoisesti meriväen virkapukuun kuuluva.

Kavala, kaup. Kreikassa,
Makedoniassa, samannimisen Aigeianmeren
lahden rannalla. Tupakkakauppaa. 23,000 as.

Kavaletti (it.), kierrettävä teline,
jonka päällä kuvanveistäjä tekee
teoksensa saviluonnoksen.

Kavaljeeri (ransk.), hovissa palveleva
aatelismies; hienotapainen herrasmies;
naisen miehinen saattaja, keikari. —
Käytettiin Englannissa Kaarle I:n
kannattajien nimityksenä.

Kavaljeeriperspektiivi, sotilaallinen
perspektiivi, sellainen
yhdensuuntaisprojektsioni, jossa säteet
kohtaavat kuvatason 45°:n kulmassa.

Kavalkadi (ransk.), ratsukulkue,
ratsujoukko. — Kavalleria, ratsuväki.

Kavaltaminen, kavallus, rikos,
jonka tekee se, joka ilman laillista
oikeutta anastaa vierasta hänen huostassaan
olevaa irtainta tavaraa (Rikoslaki 29:1).
vrt. Löytökalu ja Pesänkavallus.

Kavantsaari, rautatieasema
Viipurin-Antrean rataosalla Antrean kunnassa,
23 km Viipurista. Lähellä vanha K:n rälssitila.

Kavassi (arab.), turk. poliisisotilas
eli santarmi.

Kaviaari (turk.), suolattu sampikalojen mäti.

Kavio, kavioeläinten varpaan kärkeä tupen
tavoin ympäröivä paksuseinäinen sarveiskynsi.
Parivarpaisten kavioeläinten k:ita sanotaan
tavallisesti sorkiksi.


Kavio, b sarveisantura,
c kavion pallot,
d sarveisseinä,
e säde.


Kavioeläimet (Ungulata),
imettäväislahko, suurikokoisia, korkeajalkaisia
varvas- tai kärkiastujia, varpaiden kärki
kaviokynnen ympäröimä. Useimmat
kasvinsyöjiä, jotkut kaikkiruokaisia. K.
ryhmitetään sorkkaeläimiin l.
parivarpaisiin (sikaeläimet,
virtahevoset, märehtijät) ja varsinaisiin
k:iin l. vaaruvarpaisiin (hevoset,
tapiirit, sarvikuonot).

Kaviokuume syntyy hevosella
lihaskavion seinämän tulehduksesta, joka
aikaansaa tämän irtaantumisen
sarveiskaviosta ja täten kavioluun painumisen
alas ja taaksepäin. K:n syynä pidetään
vilustumista, virheellistä ruokintaa,
liikarasitusta y. m. — Kaviotulehdus
aiheutuu ensisijassa loukkaantumisesta,
voi joko yksinomaan rajoittua
päällimmäisiin osiin tai ulottua kavion
sisäosiinkin. K:sta johtuu ontuminen; kavio
on tavallista lämpöisempi ja arka. —
Kaviovoide valmistetaan sianihrasta
tai vaseliinista ja tervasta sekä
käytetään hevosen kavion kosteussuhteiden
järjestämiseksi. K. vaikuttaa tehokkaimmin
kavion anturassa ja siikasessa, joissa
veden imeytyminen ja haihtuminen on suurin.

Kaye-Smith [kei-smiþ], Sheila,
engl. kirjailijatar. Teoksia: ,,Sussex
Gorse", „Little England", „St George
and the Dragon" (v:sta 1913).

Kazanlük, Kasanlyk (ks. t.).

Kazatšok [-o'k], vähäven. 2/4-tahtinen
kasakkatanssi. Sen vauhti on alussa kohtuullinen,
mutta kiihtyy kiihtymistään. K. on jonkun verran
levinnyt Itä-Suomeenkin („kasakka").

Kazbek, Kasbek (ks. t.).

Kazinczy [kazintsi], Ferenc
(1759-1831), unk. kirjailija. Rikastuttanut
unkarinkieltä uusilla sanoilla, kirjoittanut
runoja ja arvosteluja, unkarintanut
maailmankirjallisuuden merkkiteoksia.

Kean [kīn], Edmund (1787-1833),
engl. näyttelijä, mainehikas Shakespearen
tulkitsija. Aiheena Dumas vanh:n draamassa.

Keats [kīts], John (1795-1821),
engl. romanttinen runoilija. Teoksia: ,,Endymion",
„Lamia", „The Eve of St. Agnes", „Poems", suom.
„Runoelmia" (1917). [Colvin (engl., 1917).]

Keble [kībl], John (1792-1866),
engl. pappi ja hengellinen runoilija, n. s.
oxfordliikkeen (ks. t.) alkuunpanija. K:n
mukaan nimensä saanut Keble College
Oxfordissa on yhä korkeakirkollisuuden keskuksia.



Kebnekaise, Ruotsin korkein vuori,
Pohjois-Ruotsiissa, Tornionjärvestä.
etelään; 2,135 m; lumen peittämät huiput,
jäätiköltä ympärillä. Ruotsin
Matkailijayhdistyksen matkailija-asema.

Kechua, Ketšua (ks. t.).

Keckman [tšek-], Kaarle Niklas
(1793-1838), kielentutkija. Helsingin
Yliopiston ensim. suomenkielen lehtori
(1829-38), Suomal. Kirjallisuuden Seuran
toimelias sihteeri. Suomentanut Zschokken
„Kultalan" (1834). [Cederberg, „Suomalaisuuden
merkkimiehiä" III (1917).]

Kecskemét [kätškämēt], kaup.
Unkarissa, Tiszan ja Tonavan välissä.
Viinin- ja hedelmäinviljelystä. 75,000 as.

Kediivi, alk. Persian kuninkaan,
1867-1914 Egyptin varakuninkaan arvonimi.

Keeler [kīlə], James Edward
(1857-1900), pohj.-amer. astronomi,
Lick-tähtitornin johtaja; suorittanut tärkeitä
spektritutkimuksia ja määrännyt eräiden
tähtisumujen säteittäisnopeuden,
osoittanut, että Saturnuksen renkaat
muodostuvat joukosta pikkukappaleita.

Keelingsaaret [kī-],
Kookossaaret, Englannille kuuluva
korallisaariryhmä Intianmeressä Sumatrasta
lounaaseen. Kopran vientiä. 800 as.

Keewatin [kīuō'tin], Kanadan
Luoteismaakuntain itäosa.

Kefallenia (it. Cefalonia), suurin
Joonian saarista. Tuottaa viiniä, öljyä,
etelänhedelmiä. 65,000 as.

Kefeus, tähtikuvio pohj. taivaanpuoliskolla,
Kassiopeian ja Pienen Karhun välillä.

Kefiiri (turk.-tat.), erään fermentin
vaikutuksesta lehmänmaidosta syntyvä
alkoholin-, hiilihapon- ja maitohaponpitoinen
hapan maito, jota etenkin Kaukaasiassa
käytetään terveysjuomana. vrt. Joghurt.

Kehilö, kirjap., painokoneeseen
asettamista varten rautakehykseen
kiinnitetty ladelma.

Kehite, valok., kem. pelkistävä liuos,
joka saattaa näkyviin valonaralle kalvolle
valon vaikutuksesta syntyneen, aluksi
näkymättömän kuvan.

Kehittely (saks. Durchführung),
mus., on alk. tarkoittanut fuuga-sävellyksen
ryhmitystä eri taitteisiinsa siten, että
kussakin niistä pääaihe esiintyy
johdonmukaisessa järjestyksessä; lomissa on
väliryhmiä, joissa siitä johtuvia
vapaampia aihemuodostuksia kehkiää toinen
toisestaan. Sittemmin on k.-nimitys tullut
tarkoittamaan suuremmissa soitinsävellysmuodoissa
esiintyviä samantyylisiä välittäviä sävelryhmiä.
Sonaattimuodon keskimmäistä jaksoa nimitetään sen
johdosta k.-jaksoksi.

Kehittäytyminen, deploajeeraaminen,
sot., suurempien joukko-osastojen taistelun
uhatessa pitkistä marssirivistöistä
järjestäytyminen useampaan lyhyempään rinnakkain
ja usein eri teitä kulkevaan marssirivistöön.
K. tuottaa mahdollisuuden sotajoukolle
kokonaisuudessaan levittäytyä nopeasti
avoimeen järjestykseen taistelun, alkaessa.

Kehitysmekaniikka, se biologisen
tutkimuksen haara, joka pyrkii selittämään
yksilökehitystapahtumien ja -muutosten
mekaanisia (fysikaalis-kemiallisia) syitä
muuttamalla tutkittavien eliöiden
normaalista kehitystä ja tarkkaamalla
näiden muutosten seurauksia. K. on siis
kokeellinen tieteenhaara („kokeellinen
kehitysoppi").

Kehitysoppi, polveutumisoppi (ks. t.).

Kehityspaperi, valokuvauspaperi, jolle
kopioitu kuva tulee näkyviin vasta kehitettäessä.

Kehnä, hilse (ks. t.).

Kehruu, kehruusyiden yhdistäminen
toisiinsa niin, että syntyy tasainen
koossapysyvä lanka. Alkuperäisimmät
k.-välineet olivat kehräpuu ja värttinä
l. kehrävarsi. V. 1530 Jürgen keksi
rukin, 1738 Paul rakensi ensimmäisen
varsinaisen k.-koneen (vrt. Värttinä,
Rukki, Kehruukoneet). Koneellinen k.
tapahtuu eri tavoin riippuen kuitujen
laadusta. — Puuvillan k. Raaka-aine
puhdistetaan siemenistä, perkeistä ja
lyhyistä kuiduista n. s. ginnkoneella ja
viedään paalutettuna tehtaaseen. Täällä
se pöyhitään ja puhdistetaan, kunnes
siitä muodostuu vuotamainen, rullalle
kääritty vanu l. laappi. Laappi
karstataan karstakoneessa (vrt.
Karstaus), josta se tulee
ulos koossapysyvänä, köysimaisena
hahtuvana. Seuraavassa koneessa,
venytys- l. hahtuvakoneessa (kuva 1),


Kuva 1. Hahtuvakoneen
kaavakuva. I—IV venytysvalssit.

tämä venytetään yl. kuusikertaiseen
pituuteensa, samalla kuin kerrataan 6
hahtuvaa yhteen, joten koneesta tuleva
hahtuva on yhtä paksu kuin sinne
johdettavat hahtuvat. Tämä menetelmä
toistetaan kolmesti. Näiden menettelyjen
tuloksena on erittäin tasapaksu hahtuva,
jossa syyt ovat yhdensuuntaiset.
Hienoimpien lankojen k:ssa seuraa kampaus,
jossa lyhyet kuidut (15-20 % kuitujen
määrästä) kammataan pois. Tavallisten



lankojen k:ssa siirrytään suoraan
esikehräykseen, jossa kertaamalla ja
venyttämällä hahtuva vähitellen ohennetaan.
Tämä toimitetaan kolmella tai neljällä
koneella. Vasta lopullisessa k:ssa, hieno-k:ssa,
siihen asti vain heikosti kierretty hahtuva
venytetään ja kierretään langaksi (kuva 2). —
Villan k. Alkuvalmistuksiin


Kuva 2. Kehrimkoneen kaavakuva.
K kela, a venytysvalssit,
b langanjohtaja, S hihnapyörä,
W värttinä, c kiertosiivet,
d puola.

kuuluu lajittelu, rasvan ja hien poistaminen
pesemällä, hiekan ja tomun poistaminen
toimittamalla, takiaisten y. m. kasvirikkojen
poistaminen karboniseeraamalla, Karstavillalangan
k:ssa villa karstataan kolmessa koneessa perättäin,
syntynyt villaharso jakautuu viimeisessä
karstakoneessa kapeiksi nauhoiksi, jotka
pyöristetään ja kootaan puolille. Tämän jälkeen
toimitetaan hieno-k. Karstalangan villasyyt eivät
ole yhdensuuntaisiksi järjestyneet, joten se
soveltuu vanutettavien ja nukitettavien
kankaiden kudontaan. Kampavillalangan k:ssa
villa läpikäy vain yhden karstakoneen,
joka muodostaa paksun villavanun,
köysimäisen hahtuvan, kuten puuvillan k:ssa.
Hahtuvat venytetään ja kerrataan,
jolloin syyt tulevat yhdensuuntaisiksi.
Hahtuvat kammataan erilaisissa
kampakoneissa, venytetään ja kerrataan
uudelleen, esikehrätään ja kehrätään. —
Pellavan k. Alkuvalmistuksen läpikäyneistä
pellavista muodostetaan venytyskoneissa
hahtuvanauhoja, jotka venytetään ja
esikehrätään. Hieno-k. tapahtuu joko
kuivana tai märkänä; viimem. tapauksessa
lankapuolat keitetään, ja venytys ja
langan kiertäminen tapahtuu sen ollessa
märkänä. — Hamppu ja juutti kehrätään kuten
pellava. Silkki saadaan valmiina lankoina
ikotelokopista, Langat kerrataan k.-koneiden
kaltaisissa koneissa. [Johannsen-Simola,
„Kehruu- ja kutomateollisuus" (1915).]

Kehruuaineet ovat 1) kivennäissyitä:
asbestikuidut, lasi- ja metallilangat,
2) kasvisyitä: siemensyyt (puuvilla), runkosyyt
(pellava, hamppu, juutti ja ramie), lehtisyyt
(manilla-, Uuden-Seelannin, sisal- ja aloehamppu),
hedelmäsyyt (kookossyyt), 3) eläinsyitä:
villat, karvat, silkki. — Keinotekoisia ovat
villalumpuista revitty šoddy ja mungo,
silkkijätteistä valmistettu floretti- ja
chappesilkki, selluloosasta valmistettu
tekosilkki, paperia kiertämällä saatu paperilanka.

Kehruuhuone, irtolaisuuden
vastustamiseksi naisia varten perustettu
työlaitos. Vankeinhoidon uudestaan
järjestämisen aikana oli Suomessa kaksi k:ta.

Kehruuhuonemaksu, julkisista
huveista kaupungeissa kannettu maksu,
1 mk. 92 p., lakkautettu v:sta 1921.

Kehruukoneet, koneet, joilla
tehdasmaisesti kuiduista kehrätään lankaa.
V. 1738 Paul rakensi ensim. varsinaisen
k:n, jossa oli hahtuvan venytysvalssit
ja häkkikehrä. Samaan aikaan rakensi
Hargreaves jennykoneensa, jota
1772 parannettiin m. m. muuttamalla
kiertimet liikkuvalle vaunulle. Niihin
aikoihin rakensi myös Arkwright
trostelikoneen (engl.
water-machine) ja 1775 Crompton
rakensi muulikoneensa. Roberts
kehitti 1825 tästä itsekehrääjän l.
selfaktorin. Trosselikoneesta kehittyi
Amerikassa 1833 nykyinen rengaskone.
Nämä koneet tulevat käytäntöön hienokehruussa.
Useimmista kuiduista kehrätään
kuitenkin ensin paksu, vain vähän kierretty
lanka esikehruukoneessa (engl.
flyframe), joka keksittiin samoihin
aikoihin kuin muulikone ja selfaktori ja jonka
tarkoitus on kertaamalla tasoittaa ja
venyttämällä vähitellen ohentaa


Kuva 1. Esikäämijä.




koneesta ja sitten venytys- l. hahtuvakoneesta
saadut hahtuvat langaksi.

Esi-k:ita on tav. 3 (esi-, keski- ja
hienokäämijä), hienompien kammattujen
puuvillalankojen kehräyksessä 4. Ne
eroavat toisistaan vain kierrinten
suuruuden ja tiheyden puolesta,
Esikäämijän (kuva 1) hahtuvakannusta I
nousee hahtuva johtorullan K yli
venytysvalsseihin J ja näistä venytettynä
esilankana kiertimen B päähän; häkki
AC johtaa sen käämille (pupiinalle)
D. Käämi pyörii sen verran nopeammin,
että se kokoaa tuon heikosti kierretyn langan,
mutta ei jännitä sitä. Käämiä kantava
pöytä F liikkuu ylös ja alas ja
muodostaa siten käämin. Toinen ja kolmas
käämikone tasoittavat ja ohentavat
esilankaa edelleen. — Hienokehräykseen
käytetyn rengaskoneen esittää kuva 2.


Kuva 2. Rengaskone.

Esilanka johdetaan puolalta A
venytysvalsseihin C, näistä
venytettynä langanjohtajaan D, joka
on kiertimen yläpuolella. Kiertimen
ympärillä on rengas E, jossa on
n. s. matkustaja F, mikä pääsee
liikkumaan rengasta pitkin, kun
langanjännitys kiertimen pyöriessä sitä
kuljettaa. Lanka siis kiertyy ja kääriytyy
kiertimelle, koska matkustaja
hangatessaan rengasta jää jäljelle. —
Selfaktori- l. muulikehräys tapahtuu kokonaan
toisin. Venytys tapahtuu (kuva 3)


Kuva 3. Muulikone.

valsseissa B, mutta kiertimet ovat
sovitetut vaunulle ja liikkuvat sen mukana
L:n ja M:n välillä: 1) valssit
venyttävät ja päästävät lankaa määränopeudella,
vaunu liikkuu ulospäin hieman suuremmalla
nopeudella, ja kiertimet kiertävät lankaa.
2) M:ssä pysähtyy vaunu ja
samoin valssit, mutta kiertimien nopeus
kiihtyy antaakseen langalle lopullisen
kierteen. 3) Kiertimet pysähtyvät ja
pyörähtävät hieman takaisin päin,
langanjohtaja T asettuu ohjaamaan
lankaa puolalle, ja johtaja S jännittää
lankaa, ettei kierresykkyröitä muodostu.
4) Vaunu kulkee takaisin, kiertimet
vetävät langan puolalle langanjohtajien
ohjaamina. [Johannsen-Simola, ,,Kehruu-
ja kutomateollisuus" (1915).]

Kehruurauhaset, useiden hyönteisten
toukilla ja hämähäkeillä olevat rauhaset,
jotka erittävät ilmassa heti hyytyvää,
hienoksi rihmaksi venyvää limaa.
Rihmoja käytetään munasuojuksien,
pyyntiverkkojen, kotelokoppien y. m. s.
valmistukseen. Perhostoukkain k:na toimii
kaksi pitkää, putkimaista yhteisellä
tiehyellä alahuuleen avautuvaa elintä.
Hämähäkkien k. ovat takaruumiissa,
niitä on monta sataa, ja niiden tiehyet
johtavat muutamiin (2-3 paria)
takaruumiin päässä oleviin pieniin 
kehruunystyröihin ja aukeavat näiden
kärjessä oleviin hienoihin putkiin.



Kehräkset (malleoli), sääriluun
(sisäkehräs) ja pohjeluun (ulkokehräs)
alapäässä olevat kyhmymuodostukset.

Kehrääjä (Caprimulgus europæus).
joks. räkättirastaan kokoinen kirskulintu.
Höyhenys pehmeä, harmaan, ruosteenruskean,
valkean ja mustan kirjava. Yölintu, pyydystää
hyönteisiä. Ääni muistuttaa rukin surinaa.
Ei rakenna pesää, munii munansa maahan,
Etelä- ja Keski-Suomessa.


Kehrääjä.


Kehrääjät (Bombycidæ), perhosheimo;
keskikokoisia tai suuria, tav. illoin
lenteleviä, paksuruumiisia, tuuheakarvaisia
perhosia, siivet leveät, lepotilassa
kattolaskuiset; toukat tav. karvaiset,
kehräävät ennen koteloitumistaan kotelokopan
suojakseen. Suom. k:iä ovat esim. tammi-k.
(Gastropacha), mänty-k.
(Lasiocampa), tupsutoukka-k.
(Orgyia), nunnaperhonen
(Lymantria). Ulkomaisista k:stä
mainittavimmat ovat silkkiperhoset.

Kehto, kasvit. 1. Mykerön tyveä
ympäröivien, tav. vihreiden ylälehtien
muodostama suojuslehdistö. — 2. Tammen
sukuisten kasvien pähkinän kantaa
ympäröivä puutuma, kukkapohjuksesta ja
yhteenkasvaneista ylälehdistä muodostunut.

Kehyskertomus, kertomus, joka
ikäänkuin kehykseen sulkee muita
kertomuksia, joita pääkertomuksen henkilöt
toisilleen kertovat, esim. Boccaccion
„Decamerone".

Kehysmuotoinen sikermä, mus.,
on kaikkein tavallisimpia muotoja
pienempien laulu- ja soittosävellysten alalla
(= n. s. 3-osainen „laulumuoto"). Siihen
kuuluu 3 taitetta, joista kolmas on
pääasiassa ensimmäisen kaltainen.

Kehä. 1. Matem. K. l. periferia,
käyräviivaisen kuvion (ympyrän) rajaviiva.
— 2. Kasvit, ks. Kukka.
— 3. Log. Loogillinen virhe, joka voi
esiintyä sekä todistuksessa että määritelmässä.
K.-todistuksesta ks. Circulus in demonstrando.
Määritelmä ,,käy k:ksi", kun määriteltävä
käsite joko avonaisesti tai peitetysti mainitaan
sitä määrittelevien tunnusmerkkien joukossa, esim.:
,,suora on viiva, joka kulkee suoraan".

Kehäkalvo, silmäteränkehä (iris). ks. Silmä,

Kehäkukka (Calendula officinalis),
mykerökukkaisten heimoon kuuluva
keltamykeröinen yleinen koristekasvi.
Pähkylät haivenettomia, piikkiselkäisiä,
käyriä. Etelä-Euroopasta.

Kehäkulma, kulma, jonka kärki on
ympyrän kehällä ja jonka kyljet ovat
sen jänteitä (tai toinen kylki tangentti).
Samaa kaarta vastaavat k:t ovat
yhtäsuuret, niiden asteluku on puolet
vastaavan kaaren asteluvusta,

Kehänopeus, pyörivän kappaleen
kehällä sijaitsevan pisteen nopeus
ympyräradallaan, kulmanopeuden ja säteen tulo.

Keidas, kostea, viljelyskelpoinen
paikka erämaassa, joko joenlaakso tai
ympäristöään alempana oleva painanne,
jossa pohjavesi tulee näkyviin tai johon
kerääntyy sadevettä. Pohjois-Afrikassa
k:t ovat yleisiä; siellä on taatelipalmu
niiden leimakasvina. Keinokastelun
avulla voidaan k:issa harjoittaa
tuottoisaa maan- ja hedelmäinviljelystä.
Arteesisia kaivoja poraamalla on varsinkin
Itä-Austraaliassa ja Saharassa luotu
lukuisia keinotekoisia k:itä. Suurissa
k:issa on kokonaisia kyliä ja
kaupunkeja; pienilläkin on suuri merkitys
karavaanien levähdyspaikkoina.

Keihärinkoski, Muuruejärven ja
Keiteleen välissä, n. 15 km Viitasaaren
kirkolta luoteeseen.

Keihäs ks. Heittourheilu ja Aseet.

Keikyä, kunta Turun ja Porin läänissä,
Satakunnan eteläosassa, Kokemäenjoen
yläjuoksun varrella; 69 km2, 2,106 as.
(1925). Äetsän villakehräämö ja kutomo
sekä puuvillatehdas.

Keilapeli, palloleikki, jota pelataan
15-20 m:n pitkällä puisella keilaradalla.
Sen päässä on 9 kartionmuotoista keilaa,
jotka koetetaan kaataa vierittämällä
palloa niitä kohti. — Keilaradan pitoon on
hankittava maaherralta lupa (Asetus
28/1 1922).

Keili, kirjap., kirjakkeen leveys
(mitattuna kirjasimen korkeuden suuntaan).
Jos ladelmassa ei ole välikkeitä, niin
k:n mitta on sama kuin riviväli (esim,
alareunasta alareunaan mitattuna). K:n
mittayksikkönä on kirjapainollinen piste,
joka on metrin 2,660:s osa. Tämä teksti
on ladottu 8 pisteen k:lle.



Keinotekoinen hengitys ks. Hengitys.

Keinotekoinen silkki, luonnonsilkkiä
ominaisuuksiltaan jäljittelevä keinotekoinen,
selluloosasta valmistettu lanka. Alk. k. s.
saatiin siten, että pumpuliruutiliuosta,
kollodiumia, puristettiin hienoista rei'istä
veteen, missä se jähmettyi langoiksi
(chardonnet-silkki). Nyk.
pumpuliselluloosa tav. liuennetaan
amoniakkiseen kuparioksidiliuokseen ja
puserretaan rikkihappoon tai sokeriseen
natronlipeään, missä se jähmettyy langoiksi
(saks. Glanzstoff). Selluloosa voidaan
myös asetaateilla käsiteltynä liuentaa
asetoniin (asetaattisilkki). Puuvillan
asemesta on viimeaikoina raaka-aineeksi
otettu puu, joka liuennetaan natronlipeään.
Liuos käsitellään rikkihiilellä,
jolloin syntyy aine, mikä voidaan
kehrätä kirkkaasti kiiltäväksi langaksi,
viskoosisilkiksi. — K:ksi s:ksi
sanotaan myös laslsyistä kehrättyä lankaa.

Keinottelu, spekulatsioni (ks. t.).

Keinottelulaki. Kohtuuttomien
hintojen ehkäisemiseksi sodan aiheuttamissa
poikkeuksellisissa oloissa 27/7 1918
annettua lakia nimitettiin yleisesti k:ksi.
Se oli voimassa v:n 1919 loppuun. 9/4 1920
annettiin nykyisin voimassa oleva k.
vrt. Huoneenvuokrasäännöstely.

Keinänen, Sigfrid August
(1841-1914), taidemaalari. Maalannut m. m.
Kalevala-aiheisia kuvia.

Keiron, kreik. tarustossa kuuluisin
kentauri.

Kei-saaret, Uuden-Guinean lounaispuolella
Malaijien saaristossa, Hollannin
alueella. 1,482 km2, 23,000 as.

Keisari, korkein hallitsijan arvonimi;
johtuu Rooman keisarivallan perustajan
Cæsarin nimestä.

Keisaribooraksi, kem. puhtaan
booraksin kauppanimitys.

Keisari ja Suuriruhtinas, Suomen
hallitsija ja ylin valtio-orgaani Suomen
ollessa Venäjän yhteydessä.

Keisarileikkaus, synnytyksen
toimittaminen leikkaamalla vatsan seinä ja
emä auki ja poistamalla sikiö sitä tietä.

Keisarillinen palatsi ks. Presidentin linna.

Keisarinkanava, Kiinassa, maailman
pisin kanava (1,100 km), Pekingistä
Hankauhun. Sen rakentaminen aloitettiin
100-luvulla e. Kr., valmistui 1200-luvulla,
nyk. paikoitellen rappiotilassa.

Keisarinkruunu (Fritillaria imperialis),
liljakasvi, kukat suuret, kellanruskeat,
kellomaiset, sarjassa; koristuskasvina viljelty.
— K:ksi sanotaan usein myös ruskoliljaa
(Lilium bulbiferum), jonka kukat ovat edellisen
näköiset, mutta luotti liuskaton (Fritillarialla
3 pitkää liuskaa) ja jonka ylemmissä
lehtihangoissa on sipulisilmuja.

Keisarinnan kivi, Nikolai I:n ja
hänen puolisonsa Aleksandran Suomessa
käynnin (1833) muistoksi maihinnousupaikalle
Helsingin Eteläsatamaan pystytetty muistomerkki.

Keisarinpitäjä, sellainen seurakunta,
johon hallitus nimitti kirkkoherran
Tämä hallituksen nimittämisoikeus
lakkautettiin 1/10 1918 (Asetus 25/5 1918).

Keisarinvihreä, englannin-,
pariisin-, schweinfurthinvihreä,
vihreä, myrkyllinen väriaine, kuparin ja
arsenikin yhdistys. Käytetään maalina ja
hyönteismyrkkynä.

Keisari Vilhelmin kanava, Pohjanmeren-Itämeren kanava (ks. t.).

Keisari Vilhelmin Laitokset (saks.
Kaiser Wilhelm Institute), Saksan ent.
keisarin Vilhelm II:n aloitteesta 1911
perustetun seuran (Kaiser Wilhelm-Gesellschaft
zur Förderung der Wissenschaften)
aikaansaamat, Berliinissä, Dahlemissa,
Düsseldorfissa y. m. toimivat luonnont.,
biologiset, lääket. ja tekn. tutkimuslaitokset.

Keisari Vilhelmin maa, ent. Saksan
alue Uudessa-Guineassa, nyk. osa
Austraalian hallinnan alaisesta britt
Uuden-Guinean territoriosta. 180,000 km2,
n. 340,000 as. (papualaisia).

Keiso (Cicuta virosa), korkea,
valkokukkainen, matalassa, lietepohjaisessa
vedessä kasvava putkikasvi, jonka juurakko
hyvin myrkyllinen.


Keiso.


Keitele. 1. Kunta Kuopion läänissä,
Kuopiosta luoteeseen; 463,7 km2,
4,503 as. (1925). — 2. Suuri järvi Viitasaaren
reitissä, 526 km2, joista 93 km2
saaria. Runsaasti kaloja, varsinkin muikkuja.
— Keiteleen-Iisveden kanava, jonka
rakentaminen aloitettiin 1918 ja joka nyk.
(1926) on valmistumassa, kulkee



Keiteleestä Konneveteen (Neiturin-taipaleen
kanava), siitä Kiesimään (Kiesimään kanava)
ja tästä Kerkonjoen ja -taipaleen kautta
Niiniveteen (Kerkonjoen kanava).

Keith [kīþ], James (1696-1758),
skotl.-saks. sotamarsalkka. Venäjän
palveluksessa otti osaa vv:n 1741-43 sotaan
ollen Helsingin antautumisen jälkeen
ylipäällikkönä; seitsenvuotisessa sodassa
Fredrik Suuren tärkeimpiä päälliköitä.
vrt. Merthen, Eva.

Keittiönhellat. Lämmön synnyttäjäin
mukaan erotetaan puu-, kaasu-, sähkö- j. n. e.
helloja. Meillä tavallisimmat ovat
puuhellat ja niitten ohella kaupungeissa,
joissa kaasua on saatavissa, kaasuhellat.
— Tavallisten puuhellain tärkeimmät osat
ovat tulipesä, savukanavat, hellalaatta,
paistinuuni ja lämminvesisäiliö.
Tulipesät ovat joko arinattomia tai
arinallisia. Nyk. ovat arinalliset tulleet yhä
enemmän käytäntöön. Niitä käytettäessä
on pienempi vaara ruokien savuttumiseen ja
likaantumiseen, ja liekkiä voidaan helpommin
ohjailla. Savukanavain tarkoituksena on
ohjata savukaasut keittoastiain,
paistinuunin ja lämminvesisäiliön
kohdalta savupiippuun. Hellalaatta on
tavallisesti valurautainen, rengasryhmillä
varustettu levy. Kiippuen rengasryhmäin
luvusta puheitaan yksi-, kaksi-, kolmi-
j. n. e. läpisistä helloista. Paistinuuni
tehdään rautalevystä tai tulenkestävistä
massoista. Lämminvesisäiliö on kuparista,
sisältä tinattu. Lämmön hyväksikäyttö


Ihanne-hella (Isak Räsäsen patentti), a tulipesä,
c leivinuuni, d paistinuuni, k lämminvesisäiliö.

keitettäessä on kovin huono ja on sitä
sentähden koetettu parantaa erilaisilla
laitteilla. Näitten tarkoituksena on
tavallisesti ohjata savukaasut mahdollisimman
läheltä keittoastioita. Tällaisia laitteita
ovat m. m. Hartikaisen „Halonsäästäjä", Rauvalan
„Säästöhella" ja Räsäsen „Hellapuiden säästäjä".
 

Tavallinen hella
varustettuna
„Säästöhella"-laitteella.

„Halousäästäjässä" säädetään liekin suuruutta ja
ohjataan sen suuntaa kahden pellin ja lävistetyn
levyn avulla. „Säästöhellassa" on kaksi
rengasryhmää päällekkäin, joista alimmainen pakottaa
liekin kulkemaan keittoastian ympäriltä. „Hellapuiden
säästäjässä" käytetään samaan tarkoitukseen valurautaisia
tulikynnyksiä, jotka samalla painavat liekin hellan
laattaa vastaan, niin että sekin kuumenee.
Huolellisesti näitä käyttäen päästään pienemmällä
polttoaineenkulutuksella, mutta vasta sitten, kun
savukaasujen hukkalämpöä tarkoituksenmukaisella
tavalla käytetään huoneitten lämmitykseen,
päästään tyydyttäviin tuloksiin.


„Hellapuiden
säästäjä".
Kuvassa 1 hellataso (I)
päältäkatsottuna,
kuvassa 2 on
hellataso otettu pois
ja asetettu
hellapuiden säästäjät
(III) paikoilleen,
kuvassa 3 on
leikkaus A — B
tulipesän (II) kohdalta,
missä hellatason
alla on hellapuiden
säästäjä (III).

— Kaasuhelloissa annetaan kaasun virrata
ulos erikoisista polttimista ja sytytetään
palamaan. Liekkien annetaan kuumentaa keitto-
ja paistinastioita, paistinuuneja ja lämpökaappeja.
Kaasuhellojen hyviä puolia on, että päästään
polttoaineitten ja tuhkan kuljetuksesta,
liekki saadaan nopeasti syttymään ja
sammumaan ja sen suuruutta on helppo
muutella. Haittoina ovat kaasun myrkyllisyys
ja räjähtämisen vaara ja sen kalleus puihin
verrattuna lämpömääräänsä nähden. Kaasuhellat
voidaan helposti yhdistää puuhelloihin,
niin että tarpeen mukaan voidaan lämmitykseen
käyttää joko kaasua tai puita.


Vapaasti seisova alakaapilla varustettu
kaasuhella.




Keittolaatikko, laatikko, johon
kiehautettu ruoka asetetaan kypsymään.
Pohja, seinät ja kansi päällystetään
paksulla huopa-, heinä- t. m. täytteellä,
joka estää lämmön haihtumisen, kansi
kiinnitetään ilmanpitävästi ja ruoka-astian
mukaan pannaan usein vielä joku lämpölähde,
esim. kuuma rauta.

Keittosuola, tavallisessa puheessa
suola, natriumkloridi (NaCl), luonnossa
hyvin yleinen suola, jota saadaan merivedestä
ja suolalähteistä haihduttamalla sekä
suojakerroksista maan alta (vuorisuola).
K. kiteytyy valkoisiksi kuutioiksi. Sen
liukenevaisuus veteen on miltei riippumaton
tämän lämpötilasta (100 osaa vettä liuottaa
36-39 osaa k:aa 20°-100° C). Vain harvat
merenranta- ja arokasvit ottavat maasta
k:aa. Eläimille se sitävastoin on välttämätön
ravintoaine; m. m. verineste sisältää sitä.
Täysikasvuinen ihminen sisältää n. 70 g
k:aa ja sitä poistuu virtsassa n. 12 g
päivässä. — K. ehkäisee orgaanisten
aineiden mätänemistä. Se on tärkein ja
huokein sekä natrium- että klooriyhdistyksistä,
ja siksi sillä on suuri merkitys raaka-aineena
kem. teollisuudessa. K:aa valmistetaan
merivedestä vars. Välimeren maissa, maailman
suurin suolakaivos on Wieliczka Etelä-Puolassa.
— Suomen suolantuonti 1924 oli 66,7 milj. kg.
vrt. Fysiologinen keittosuolaliuos.

Keittotaito l. ruuanlaittotaito,
kyky erilaisista ravintoaineista us.
mausteita, suolaa y. m. lisäämällä
valmistaa tav. kuumentamalla (keittämällä,
paistamalla) ravitsevaa, vahingollisista
ainesosista vapaata, maukasta ja
miellyttävän näköistä ruokaa. Uudenaikainen
k. samoinkuin vuorokauden yksityisten
aterioiden järkiperäinen järjestely
edellyttää ravintoaineiden kokoomuksen ja
ravintoarvon sekä ihmisruumiin
ruuansulatuskyvyn tuntemusta. — K. vaihtelee
suuresti eri maissa. Kuuluisa on ikivanha
kiinal. k. Euroopassa korkealle
kehittynyt k. on lähtöisin Italiasta. Sieltä se
levisi 1500-luvulla Ranskaan ja eli vars.
Ludvig XV:n aikana loistokauttaan.
Suuren vallankumouksen aikana monet
ransk. mestarikokit siirtyivät muihin
maihin täten levittäen niihinkin
taitoaan. — K:n opetuksesta ks.
Kotitalousopetus. [„Kotiruoka" (1925);
Olsoni (I, 1920; II, 1922).]

Keiturinvirta, Virtain pitäjässä, tuo
vettä Toisvedestä Vaskiveteen. Siinä
Herraskosken 1-sulkuinen, 960 m pitkä
kanava (rak. 1903-07), jonka yli johtaa
rautainen silta.

Kekri l. keyri, alk. vainaja
kuviteltuna haltijaksi, myöh. vainajain juhla
pyhäinmiesten päivänä.

Kekrinlahti, luonnonkauneudestaan
kuulu Laatokan lahti Sortavalan
saaristossa olevan Riekkalansaaren
eteläpäässä, n. 3 km Sortavalasta, Valamoon
vievän laivareitin varrella.


Kekrinlahti.


Kekrops, Attikan vanhin kuningas ja
sen kulttuurin sekä linnan perustaja.

Keksi (ruots.), uittomiesten käyttämä
ohut tanko, jonka päässä on palokoukkua
l. puoshakaa muistuttava rautakoukku.

Keksijänoikeus ks. Patentti.

Keksinnöt. K:lla tarkoitetaan uutta
saavutusta joko käytännöllisten
menetelmien (esim. pikakirjoitus) tai välineiden
ja työaseiden (esim. kirjoituskone) alalla.
K. merkitsee joko uuden asian
käytäntöönottamista tai ennen tunnetun ilmiön
soveltamista aivan uuteen tarkoitukseen,
kun taas löydön esineenä on siihen
asti tuntematon asia. Keksintö on
useimmiten pitkäaikaisten kokeilujen ja
ajatustyön, löytö useimmin onnellisen sattuman
ja keksijän terävän huomiokyvyn tulos.
Koska keksinnöillä voi olla suuri
taloudellinen arvo, niin on keksijän oikeus
siihen turvattu lailla (vrt. Patentti).
Seuraavassa esitetään eräiden tärkeiden
k:n ja löytöjen luettelo.

Aika.      Keksintö.             Keksijä.

1800 e. Kr. Lasi                  Egyptiläiset.
585        Magnetismi            Tales Miletolainen.
390        Ruuvi                 Arkytas Tarentolainen.
350        Tislaus               Aristoteles.
260        Paperi                Kiinalaiset.
n. 250        Väkipyörä, Loputon ruuvi,
Vesiruuvi, Vivunlaki,
Arkimedeen laki      Arkimedes.
n. 150        Imu- ja painopumppu          Ktesibios.
n. 150        Reaktsioniratas y.m.  Heron Aleksandrialainen.
130        Stereografinen
karttaprojektsioni   Hipparkos.
n. 950 j. Kr. Rikkihappo, Alkoholi             Rhases.





Aika.   Keksintö.                 Keksijä.
1010    Klaveeri (klavikordi)     Guido Arezzolainen.
1285    Silmälasit                Salvino degli Armati.
n. 1440    Kirjapainotaito           Joh. Gutenberg.
n. 1450    Vaskipiirros                     —
1561    Pitsinnypläys             Barbara Uttmann.
1590    Mikroskooppi              Zach. Jansen.
1602—04 Heilurilait, Putoamislait Galilei.
1608    Kaukoputki                Lippersheim.
1614    Logaritmit                Napier.
1619    Verenkierto               William Harvey.
n. 1620    Kaasujen luonne, hiilihappo                J. B. van Helmont.
1643    Ilmapuntari               Torricellija Viviani.
1650    Ilmapumppu                Otto v. Guericke.
1656    Heilurikello              Huyghens.
1661    Manometri                 Otto v. Guericke.
1665    Lyijykynä (grafiitista)   Englannissa.
1666—87 Differentsiaali- ja integraalilaskento        Newton ja Leibniz.
n. 1670    Fosfori                   Brand.
1682    Vetovoimanlaki            Newton.
1690    Valon aaltoteoria         Huyghens.
1714    Elohopealämpömittari      Fahrenheit.
1746    Lyijykamarit rikkihapon valmistamiseksi           Roebuck.
1747    Sokeri valkojuurikkaasta A. S. Marggraf.
1750    Valuteräs                 Huntsmann.
1752    Ukkosenjohdatin           Benj. Franklin.
1767    Kehruukone (Jenny)        James Hargreaves.
1769    Höyrykone                 James Watt.
1772    Happi                     C. V. Scheele.
1774    Kloori                    C. V. Scheele.
1783    Ilmapallo                 Montgolfier-veljekset.
1784    Vety, veden aineosana     Cavendish.
1785    Kutomakone                Edm. Cartwright.
1786    Höyrylaiva                John Fitch.
1787    Asteikkoareometri         Nicholson.
1790    Galvaaninen virta         Galvani.
1791    Sooda keittosuolasta      Leblanc.
1796    Istutusrokko              Jenner.
1796    Kivipaino                 Alois Senefelder.
1798    Kaasuvalaistus            Wül. Murdoch.
1799    Paperikone                Robert.
1800    Voitan patsas             Alessandro Voita.
1805    Hydraulinen puristin      Bramah.
1808    Atomiteoria               Dalton.
1810    Pikapainokone             Fr. König.
1811    Valon polarisatsioni      Et. L. Malus.
1811    Rypälesokeri (glykoosi) tärkkelys jauhosta        J. S. Kirchhoff.
1812    Höyrylaivan potkuri       Jos. Ressel.
1814    Spektrin viivat           Fraunhofer.
1817    Resiina                   von Drais.
1817    Morfiini                  Sertürner.
1820    Sähkömagnetismi           Örsted.
1821    Lämpösähkö                Th. Seebeck.
1821    Linssijärjestelmä majakoita varten          Fresnel.
1823    Vesilasi                  J. N. Fuchs.
1824    Portland-sementti         J. Aspdin.
1825    Höyryveturi               G. Stephenson.
1826    Aniliini                  Unverdorben.
1826    Valokuvaus                Niepce.
1828    Ensim. orgaaninen synteesi (virtsa-aine)    Fr. Wöhler.
1828    Sukankutomakone           Heilmann.
1830    Teräskynät                Wise, Perry.
1831    Sähkömagneettinen induktsioni               Faraday.
1832    Steariinikynttilät        de Milly.
1832    Fosforitulitikut          Kammerer.
1834    Fenoli (karbolihappo) kivihiilitervasta           Runge.
1835    Sähkömagneettinen sähkölennätin             Steinheil ja Morse.
1838    Niittauskone              Fairbairn.
1839    Galvanoplastiikka         Jacoby.
1839    Kaasulämmitys             Bischof.
1839    Kautsun vulkanoiminen     Goodyear.
1841    Galvaaninen sinkkihiilielementti      R. Bunsen.
1841    Nicolin prisma            Nicol.
1842    Lämmön ja mekaanisen työn ekvivalenssi         J. R. Mayer.
1842    Höyryvasara               Nasmyth.
1845    Sähköhehkuvalo            Starr.
1845    Keinotekoiset lannoitusaineet           Liebig.
1846    Pumpuliruuti              Schönbein.
1846    Eetterinukutus            Jackson.
1847    Aneroidi                  Vidi.
1848    Paloöljyn käyttö valaistukseen             Young.
1848    Fosforittomat tulitikut   Lundström ja Böttger.
1849    Pernaruton basilli        Pollender.
1851    Silmäpeili                von Helmholtz.
1851    Revolveri                 Colt.
1851    Induktsionikoje           Ruhmkorff.
1854    Polkupyörä                Fischer.
1854    Akkumulaattori            Sinsteden.
1856    Aniliinivioletti, ensim. tervaväri                 W. H. Perkin.
1858    Hiivasieni                Pasteur.
1859    Spektrianalyysi           Bunsen ja Kirchhoff.
1860    Kaasumoottori             Lenoir.
1860    Ammoniakkijääkone          Ferd. Carré.
1861    Panssaroitu tornilaiva (monitori)                Ericsson.
1861    Ammoniakkisoodamenetelmä   Solvay.
1864    Influenssikone            Holtz ja Töpler.
1865    Martinteräs               Martin.
1866    Sulfiittiselluloosa       Tilghman.
1867    Dynamokone                Werner Siemens.
1867    Dynamiitti                Alfr. Nobel.
1867    Kirjoituskone             Sholes; Soulé; Glidden.
1869    Alkuaineiden periodinen järjestelmä               L. Meyer ja Mendelejev.
1869    Selluloidi                Hyatt.
1871    Junanjarru                Heberlein.
1875    Telefoni                  Graham Bell.
1876    Pastöriseeraus            L. Pasteur.
1877    Fonografi                 Edison.
1878    Mikrofoni                 Hughes ja Lüdtge.
1880    Indigon kem. valmistus    Baeyer.
1882    Tuberkkelibasilli         Koch.
1883    Kolerabasilli             Koch.
1885    Kaasuhehkuvalo            Auer von Welsbach.
1885    Vesikauhun parannus       L. Pasteur.
1885    Bentsiiniautto            Daimler; Benz.
1888    Sähköaallot               Hertz.
1891    Värivalokuvaus            Lippman.
1891    Teslavirrat               Tesla.
1892    Sähköuuni                 Maisson.
1892    Infiuenssabasilli         Pfeiffer.
1893    Kurkkumätäseerumi         Behring; Roux.
1893    Dieselmoottori            Diesel.
1894    Paiseruton bakteeri       Kitasato ja Yersin.
1895    Nesteytetty ilma          Linde.
1895    Röntgensäteet             Röntgen.
1895    Aluminotermia             Goldschmidt.
1895    Elävät kuvat              Lumière-veljekset.
1895    Prismakaukoputki          Abbe.
1896    Becquerelsäteet           Henri Becquerel.
1896    Kipinäsähkötys (radio)    Marconi.
1898    Polonium ja radium        Curie-puolisot.
1900    Ilmalaiva                 Zeppelin.
1900    Erkaleoppi                Planck.
1903    Ultramikroskooppi         Zsigmondy ja Pulfrich.
1903    Lentokone                 Wright-veljekset.
1905    Suhteellisuusoppi         Einstein.
1913    Nykyajan atomioppi        Bohr.
1915    Uusi vetovoimaoppi        Einstein.
1919    Atomiytimen rikkoutuminen Rutherford.
1922    Insuliini                 Banting.




Keksit (engl.), vedestä, jauhoista,
sokerista y. m. tehdasmaisesti valmistettu
kuiva pieni leivoslaji. Keksitehtaita on
meillä Hangossa, Helsingissä ja Turussa.

Kekulé von Stradonitz, Friedrich
August (1829-96), saks. kemisti, viime
vuosisadan merkkimiehiä alallaan,
perustanut nykyisen käsityksen orgaanisten
yhdistysten rakenteesta.

Kela, tav. puinen, joko liereä tai
akselinsuuntaisista vartaista tehty
pyörivä laite, jolle köyttä tai muuta
kääritään. Myös kehähaarukoilla varustettu
pyörä, jonka yli kulkee köysi tai ketju,
josta vetämällä k. akseleineen saadaan
pyörimään.

Kelat, Lounais-Belutšistanissa olevan,
Englannin suojeluksen alaisen K:n kaanikunnan
pääkaup. ja engl. hallitusviranomaisen
asuntopaikka. 15,000 as.

Kelaveräjä, ristimäinen,
pystyakselinsa ympäri pyörivä kehys, jonka
varsien välistä pääsee veräjän läpi.

Kelkkala, Viipurin kaupunginosa
v:sta 1924, sitä ennen Viipurin
maalaiskuntaan kuulunut Viipurin esikaup.

Kellahti, kylä ja kaksi kartanoa
Ahlaisissa,

Keller, Friedrich Gottlob
(1816-95), mekaanisen puumassan
keksijä. Luettuaan erään kirjoituksen, jossa
pidettiin toivottavana keksiä sopiva
raaka-aine paperinvalmistusta varten,
hän sai ampiaispesästä ajatuksen
ryhtyä hiomaan puuta. Keksinnön arvoa ei
heti tajuttu. K. eli vanhuutensa ahtaissa
oloissa. — Keller, Gottfried
(1819-90), sveits. kirjailija; toimi 1861-76
Zürichin kantonin ensimmäisenä
valtionkirjurina. Teoksia suomeksi:
omaelämäkerrallinen romaani ,,Viheriä Heikki",
satiirinen romaani „Martti Salander" ja
„Novelleja" y. m. [Ermatinger (saks., 1915-16).]


G. Keller.

— Keller [kelə], Helen
(s. 1880), amer. kirjailijatar. Tuli
1 1/2-vuotiaana sokeakuuromykäksi, mutta
oppinut lukemaan, puhumaan ja kirjoittamaan.
Teoksia suomen.: „Kertomus elämästäni",
„Elämäni avain".

Kellermann, Bernhard (s. 1879),
saks. kirjailija. Teoksia suomeksi:
„Tunneli", „Meri", „Yester ja Li",
„Onnellinen". — Kellermann,
François Christophe de (1735-1820),
Valmyn herttua, ransk. sotamarsalkka.
Otti osaa vallankumouksen ja Napoleonin sotiin.

Kelles, puuta pitkin syitä sahatessa
jäävä pintalauta.

Kellgren [tšelgrēn], Herman
(1822-56), suom. kielentutkija, itämaitten
kirjallisuuden prof. 1854-56. Julk. m. m.
„Das finnische Volk und der Uralaltaische
Völkerstamm", „Die Grundzüge der Finnischen
Sprache mit besonderer Rücksicht auf den
Uralaltaischen Sprachstamm", kirjoituksia
julkaisussa „Fosterländskt album". — Kellgren,
Johan Henrik (1751-95), ruots.
runoilija ja sanomalehtimies, kustavilaisen
ajanjakson johtavia persoonallisuuksia.
Opiskeli Turun yliopistossa, jossa 1774-77 lat.
runouden dosenttina. Toimitti v:sta 1778
„Stockholmspostenia", joissa esiintyi huomattuna
kirjallisuusarvostelijana; v:sta 1780 kunink.
kirjaston hoitajana. Puki runomuotoon Kustaa III:n
laatimien oopperatekstien „Gustaf Vasa" ja
„Gustaf Adolf och Ebba Brahe" suunnitelmat.
Tuli 1786 vastaperustetun Ruotsin Akatemian
johtajaksi. K. oli innokas valistusajan mies
ja Voltairen kannattaja sekä merkittävä
tyyliniekka. Runoista tunnetuimmat:
„Mina löjen", „Sinnenas förening" ja
„Den nya skapelsen". Kootut teokset
v:sta 1924. [Sylvan (ruots., 1912).]


J. H. Kellgren.


Kellner, Oskar Johann
(1851-1911), saks. maanviljelyskemisti;
ruokintaopin ensimmäisiä tutkijoita. K. on
tunnettu järkiperäisistä ruokintasäännöistään
ja rehuluvuistaan, jotka ilmaistaan
ruokinta-aineiden rehuarvoa osoittavissa
tärkkelysyksiköissä. Julk. „Lehrbuch über
die Ernährung der landwirtschaftlichen
Nutztiere" ja „Grundzüge der Fütterungslehre".



Kello. 1. Soitto-k. valetaan
kellometallista, valuraudasta tai -teräksestä;
ääni riippuu metallin laadusta ja k:n
muodosta ja koosta. — 2. Ajanmittaus-k.
Vanhimmat ovat aurinko-, hiekka- ja
vesi-k:t. Ensim. ratas-k.
rakennettiin n, 1000, torni-k. 1200-luvulla,
taskukello n. 1500. Ratas-k:oa käyttää
paino tai jousi, jonka liike siirtyy
rataslaitteen kautta osoittimien (viisarien)
akseleihin sekä askelrattaaseen l.
hakarattaaseen, jonka pyörimisnopeutta
tasaaja säätää hillikkeen
välityksellä. Nämä muodostavat k:n 


Kuva 1. Rataskellon koneisto. A jousi,
B—L hammasratasvälitys hakarattaaseen
M, jota liipotin N (tässä ilman jousta)
säätää hillikkeen välityksellä (tässä pinteli),
PQRS välitys minuutinosoittimen akselista
tunninosoittimen akseliin.


Kuva 2. Bilanssi SS,
pinteli edc, hakaratas
ab, hammasratas n.


Kuva 3. Taskukellon
tasaaja, liipotin aa,
säätölaitteineen.


Kuva 4. Heilurikellon
pysäyttävä ankkuri-,
grahamhillike sekä
hakaratas.


Kuva 5. Taskukellon
silinterihillike. l1l2
silinteri, e uurre, joka sallii
liipottimen heilahtaa
hakarattaan hampaan
estämättä.

koneiston oleellisimman osan, jonka
toiminnasta käynnin tarkkuus riippuu.
Aikaisimmissa ratas-k:issa tasaajana oli n. s.
bilanssi l. vaaka (ss' kuva 2), hillikkeenä
,,pinteli" (ed). Nyk. käytetään tasaajana
heiluria tai liipotinta (kuva 3),
viimemainittua liikuteltavissa k:issa.
Heilurikin hillikkeistä mainittakoon
hakahillike (peräyttävä hillike), grahamhillike
(pysäyttävä ankkurihillike, kuva 4),
liikuteltavien krjen hillikkeistä silinteri-


Kuva 6. Taskukellon vapaa ankkurihillike.
Z1Z2 hakaratas,  P1P2G ankkuri,  AESs liipotin.

(kuva 5), vapaa ankkuri- (kuva 6) ja
kronometrihillike (kuva 7). — K:oon
liitettiin aikaisemmin monenlaisia kojeita,
joista ainoastaan lyöntilaite on jäänyt
yleiseen käytäntöön. Repeeteri-k.
toistaa viimeksi lyömänsä ajan eri vipua
kosketettaessa. Tähtitieteellisten k:jen
käynninvaihtelu on alle 1/100 sek.
vuorokaudessa. — Sähköllä käyvistä kelloista
ks. Normaaliaika. — Tärkeä
k.-teollisuusmaa on Sveitsi (Genèven
ja Neuchâtelin kantonit), joissa
valmistetaan n. 6 milj. taskukelloa vuodessa,
mutta myös Ranskassa ja Englannissa ja
viimeaikoina varsinkin Yhdysvalloissa
valmistetaan ensiluokkaisia k:ja. Suomessa
valmistetuista k:ista ovat Könnin (ks. t.)
kuuluisimmat.


Kuva 7. Vapaa
kronometrihillike.


Kellogg [keləg], Frank Billings
(s. 1856), amer. poliitikko. Lähettiläänä
Lontoossa 1923-25, Yhdysvaltain
ulkoministeri v:sta 1925 (republikaani).

Kellojärvi, Kuhmoniemen pitäjän
länsiosassa, laskee Vieksinjokea myöten
Ontojärven länsipäähän.



Kellokanerva ks. Kanerva.

Kellokasvit (Campanulaceæ),
kasviheimo 2-sirkkaisten luokassa, ruohoja
(eräät pensaita), n. 1,100 lajia; teriö
yhdislehtinen, tav. kellomainen. Meillä
useita sinikukkaisia Campanula-lajeja.

Kellokoski (ruots. Mariefors),
rautatehdas Tuusulan pitäjässä Vantaanjokeen
laskevassa Keravanjoessa, olevan Kellokosken
partaalla.

Kellometalli on tinan ja kuparin seos,
jossa on 20-23 % tinaa ja 77-80 % kuparia.

Kellomäki, rautatieasema
Viipurin-Pietarin rataosalla, 85 km Viipurista,
44 km Pietarista, 5 km Terijoen asemalta
itään. Huvila-asutusta.

Kellopoiju, meren pohjaan kiinnitetty,
pinnalla kelluva esine, joka aaltojen
liikunnasta soiden antaa tiedon matalikosta.

Kelloromaani, kirjallisesti
vähäarvoinen vihkoromaani, jonka tilaajille
arvottiin kelloja y. m. palkintoja.

Kellosalmi. 1. Luonnonihana salmi
Päijänteessä Virmailansaaren ja
mantereen välissä, Padasjoen pitäjässä.
Huvila-asutusta. — 2. Salmi Puulavedessä, 7 km
Otavasta pohj.-luoteeseen.

Kellovero, ylimääräinen vero, jonka
Kustaa Vaasa 1530 määräsi maksettavaksi
siten, että jokaisesta kirkosta
lähinnä suurin kello oli luovutettava
valtakunnan velan maksamiseksi tai
lunastettava. Aiheutti Taalainmaalla n. s.
kellokapinan.

Kellujaelosto, plankton (ks. t.).

Kelo, metsässä pystyyn kuollut isohko
puu, etenkin vanha, latvakuiva tai
täydellisesti kuollut mänty (kelohonka).

Kelp, suurten ruskolevien (Fucus,
Laminaria) tuhka, josta valmistetaan jodia.

Kelsi, sikopalkki, aluksen rungon
vahvike, joka sen pohjan sisäpuolelle
kiinnitettynä kulkee keulasta perään.

Keltainen joki, Hoangho (ks. t.).

Keltainenmeri, Korean länsipuolella
oleva Itä-Kiinan meren pohjoinen osa.
Hoanghon kuljettama liete värjää sen
veden keltaiseksi.

Keltainen rotu, mongolilainen rotu.

Keltainen sanomalehdistö, sanomalehdet,
jotka levikkiä saadakseen julkaisevat
häväistysjuttuja ja tekevät ilkeämielisiä
persoonallisia hyökkäyksiä.

Keltainen täplä ks. Silmä.

Keltainen vaara, taloudellisessa,
valtiollisessa ja sivistyksellisessä suhteessa
valkoista rotua muka uhkaava vaara
keltaisen s. o. mongol. rodun puolelta.

Keltainen verilipeäsuola, ferrosyankalium,
K4Fe(CN)6, kaliumia, rautaa,
hiiltä ja typpeä sisältävä suola; veteen
liukenevia, isoja keltaisia kiteitä.
Käytetään syaaniyhdistysten valmistamiseen
ja raudan karkaisuun.

Keltaiset ammattiyhdistykset,
työväenjärjestöjä, jotka haluavat pysyä
ystävällisissä suhteissa työnantajiin.
Ensim. sellaiset syntyivät Ranskassa
1899. Saaneet nimensä omaksumastaan
keltaisesta väristä vastakohtana
sosialistien punaiselle.

Keltakarvavaras, niptuskuoriainen
(Niptus hololeucus), n. 4 mm pitkä,
palleroinen, keltakarvainen kovakuoriainen,
lesiäisen läheinen sukulainen. Kotoisin
Vähästä-Aasiasta, kulkeutui Suomeen 1800-luvun
lopulla, nyk. useimmissa kaupungeissamme,
maaseudullakin. Kaikkiruokainen varastotuholainen.


Keltakarvavaras.


Keltakuume, troopillinen, tarttuva
kuumetauti, jonka aiheuttaa muuan spirokeetta
(ks. Bakteerit); tätä levittävät
sairaan verestä terveisiin eräät sääsket.
Tauti on ankara, päättyy usein kuolemaan;
oireita: kuume, oksennukset, keltatauti
(siitä nimi). Amerikan ja Afrikan kuumissa
osissa.

Keltamulta, savensekainen multamainen
rautahydroksidi, jota käytetään maalivärinä
ja punamullan valmistukseen.

Keltanokka, kananpoikaan viittaava
ensivuoden ylioppilaan t. m. s.
aloittelevan ivallinen nimitys.

Keltanot (Hieracium),
mykerökukkaisten heimoon kuuluva kasvisuku;
monivuotisia, mykeröt keltaiset (joskus
punaiset), kaikki kukat kielimäiset, pähkylät
hapsihaiveniset. Erittäin lukuisasti lajeja
(Suomen alueella yli 700); todennäköisesti
ovat monet paraillaan lajeiksi muodostumassa.

Keltapuu l. vanha fustiikki,
silkkiäispuiden heimoon kuuluvan,
troopillisesta Amerikasta kotoisin olevan
Chlorophora tinctorian puu; käytetään
keltavärjäykseen. — Parkitukseen
käytettävää k:ta saadaan Välimerenmaiden
parykpuusta (nuori fustiikki)
(Cotinus Coggyagria).

Keltasirkku (Emberiza citrinella),
sirkun suvun yleisin edustaja. Uroksen
selkäpuoli ruskean ja kellervän kirjava,



vatsapuoli ja pää sitruunankeltaiset;
naaras ruskeampi. Pesä tav. maassa,
munia 4-6, vaalean sinipunaisia, musta-
ja ruskeajuovaisia ja -täpläisiä.
Levinnyt kautta maamme.


Keltasirkku.


Keltatauti, sappiaineiden kertyminen
vereen, aiheutuu joko sappea valmistavien
maksasolujen sairaalloisista muutoksista
(eräiden tautien tai myrkytysten aiheuttamista)
tai sen johdosta, että sappi estyy pääsemästä
suoleen (sappikiven, sappitiehyen tulehdusten
y. m. s. johdosta). K. ei siis ole mikään
itsenäinen tauti, vaan taudin oire. Iho ja
limakalvot, erikoisesti silmän valkuainen,
värjäytyvät kellerviksi, samoin virtsa.
Yleisin k:n muoto, n. s. katarraalinen k.,
paranee tav. verraten pian.

Keltavästäräkki (Budytes flava), koko
maassamme yleinen lintu; uroksen selkäpuoli
tummanvihreä, pää tuhkanharmaa, vatsapuoli
keltainen; naaras alta vaaleampi. Asustaa
pensaisilla, kosteilla niittymailla; pesä
mättään laidassa, ratapenkereen rinteellä
j. n. e. Munia 5-6, harmaita, ruskeatäpläisiä,
mustaviiruisia.

Keltiberit, vanhalla ajalla Espanjan
pohjois- ja länsiosassa asunut kansa,
synt. iberien ja myöhemmin maahan
muuttaneiden kelttiläisten sekoituksesta.

Keltinkoski, Kymijoessa n. 5 km
Kuusankosken alapuolella, 1,250 m pitkä,
5,1 m korkea, 20,400 hevosv.

Keltti, kylä Iitin pitäjässä Kymin
varrella.

Keltti, eräänlainen pronssikirves.

Kelttiläiset, indoeuroopp. kansanheimo,
asui 500-luvulla e. Kr. Pohjois-Ranskassa,
keskisen Reinin ja Elben välissä, Baijerissa
ja Böömissä Alpeille asti, leviten sieltä
pitkin Ranskaa, Pohjois-Espanjaan, Brittein
saarille, Itävaltaan, Sveitsiin, Pohjois-Italiaan,
Unkariin, vieläpä Balkanille ja
Vähään-Aasiaan. Nyk. heitä on vain Irlannissa,
Skotlannin ylämaassa, Walesissa ja
Cornwallin niemimaalla sekä Bretagnessa.
Kielet kuuluvat Indoeuroopp. kieliin ja ovat
lähinnä sukua latinalle. Ne jakautuvat
gaelilaisiin (iirin ja Skotlannin
gaelilaisten kielet) ja brittiläisiin
kieliin (kymrin [Walesissa] ja bretagnen kielet).
K:n kielten käyttö on nopeasti taantunut kymrin
kieltä lukuunottamatta, jolla on sekä
elinvoimainen kirjallisuus että sanomalehdistö.
Viime aikoina on Irlannissa koetettu
saada iirin kielen käyttöä elpymään.

Keltto, suom. seurakunta Inkerissä
Nevan pohjoisrannalla.

Kelvin ks. Thomson, William.

Kemal pašša, Mustafa (s. 1880),
turk. sotamarsalkka ja valtiomies. Kunnostautui
maailmansodassa. Asettui johtamaan Anatoliassa
1919 puhjennutta kansallista liikettä, Angoran
kansalliskokouksen 1920 valitsema turk. armeijan
ylipäälliköksi. Voitti kreikkalaiset 1922
karkoittaen heidät Vähästä-Aasiasta. K:n
ansiota on, että Turkki Sèvres'in rauhan määräysten
sijasta onnistui saamaan, nykyiset rajansa.
Kansalliskokouksen julistettua Turkin
tasavallaksi K. tuli 1923 sen ensim.
presidentiksi jääden edelleenkin sotaväen
ylipäälliköksi.


Kemal pašša.


Kemble [-l], engl. näyttelijäperhe,
jonka jäsenistä tunnetuimmat sankariosien
esittäjä John Philip (1757-1823),
koomikko Charles (1775-1854) ja Sarah K.
(ks. Siddons).

Kemell, Klaus Juhana (1805-32),
Alavieskan kappalainen, suomentanut Tuomas
Kempiläisen kirjan „Kristuksen seuraamisesta" (1836).

Kemény [kämēnj], Zigmond
(1816-75), unk. romaanikirjailija ja sanomalehtimies.

Kemi, Itä-Karjalassa, Vienan läänissä
olevan samannimisen kihlakunnan kaup.,
Vienanmeren rannalla, Kemijoen suussa.
Tärkeä liikekeskus. 3,500 as., niistä n.
1.000 karjalaisia, loput venäläisiä.

Kemi, kaup. Oulun läänissä,
Pohjanlahden rannalla, Kemijoen suusta vähän
etelään, Sauvosaari-nimisellä niemekkeellä.
Puutavaran vientiä, lähistöllä suuria sahoja.
8-luokkainen valtion yhteislyseo, 3,060 as,
(1925). Sai kaupunginoikeudet 1869.


Kemi.


Kemia, luonnontieteiden haara, joka
tutkii aineiden kokoomusta ja yhdysosia
sekä niitä ilmiöitä, joissa aineiden
kokoomus muuttuu. Orgaaninen k.
käsittelee hiiliyhdistysten. epäorgaaninen
k. muiden yhdistysten k:aa; analyyttinen k.
selvittelee aineiden kokoomusta,




fysikaalinen k., jonka alaosastoina ovat
lämpö-k. ja sähkö-k., fysikaalisten
ja kemiallisten ilmiöiden keskinäisiä suhteita,
mineraali-k. kivennäisten kem.
kokoomusta; farmaseuttinen k.
on lääkeaineisiin sovellettua k:aa,
fysiologinen ja bio-k.
tutkivat elämänilmiöitä kem. kannalta,

Kemiallinen aine, homogeeninen aine,
joka sisältää vain yhtä alkuainetta tai
yhtä kem. yhdistystä. — Kemiallinen
ilmiö, ilmiö, jossa aineen sisäinen
kokoomus ja laatu muuttuu. — Kemiallinen
kaava ks. Kaava. — Kemiallinen
laboratorio, laitos, joka on varustettu
kem. tutkimuksia varten. — Kemiallinen merkki,
kirjain tai kirjainyhtymä, jota käytetään kem.
alkuaineen tunnuksena, vrt. Kaava,
— Kemiallinen pesu, vaatteiden pesu
käyttämällä kem. tai liuottavasti vaikuttavia
aineita. — Kemiallinen preparaatti, kem.
valmiste, aine, joka on valmistettu
kemiallisesti, yleensä luonnollisen aineen
vastakohtana. — Kemiallinen reaktsioni,
kem. muutos, joka aiheutuu siihen osaaottavien
aineiden sisältämien alkuaineiden affiniteetista.
Se tapahtuu aineiden joutuessa keskenään välittömään
kosketukseen, etenkin kun ne ovat liuenneina
tai kaasumuodossa. Jos reaktsioni saa alkunsa
lämpötilan kohotuksesta, sähkön tai valon
vaikutuksesta, niin puhutaan vastaavasti
lämpökemiallisesta, sähkökemiallisesta tai
valokemiallisesta (termo-kem., elektrokem.
ja fotokem.) reaktsionista, K:n r:n kulku
osoitetaan kem. kaavalla, Tulokseen nähden
k. r. saattaa olla synteesi (yhdistävä) tai
analyysi (erottava reaktsioni). — Kemiallinen
taipumus, kem. affiniteetti (ks.
Affiniteetti). — Kemiallinen
teknologia, kem. teollisuuden menetelmien
tieteellinen esitys. — Kemiallinen teollisuus,
kaikki ne eri teollisuudenalat, joissa
tuotteiden valmistus tapahtuu kemiallisesti.
Siihen kuuluu m. m. metallien valmistus malmeista
(metallurgia), selluloosa-, lasi-, saippua-,
väriaine-, nahka-, räjähdysaine- y. m. teollisuus.
— Kemiallinen yhdistys, kahden tai
useamman alkuaineen yhdistys. Jokaisella k:lla
y:lla on määrätty kokoomus aineosiensa laatuun
ja suhteelliseen määrään nähden (päinvastoin kuin
seoksilla, jotka saattavat sisältää seososia
mielivaltaisessa suhteessa). K:n y:n
fysikaaliset ominaisuudet ovat yleensä
aivan toiset kuin sen yhdysosien. —
Kemialliset sedimentit, ne
sedimenttikivilajit, jotka ovat syntyneet
vesiliuoksista kiteytymällä tai saostumalla
ilman eliöiden välitystä, esim. kipsi, vuorisuola.

Kemiallisten Seurojen Kansainvälinen Liitto
(l'Association internationale des sociétés chimiques),
per. 1911, käsittelee oppisanastoa, vakioiden
määräämistä y. m. kansainvälisesti tärkeitä asioita.

Kemigrafia (kreik.), kaikkien niiden
menetelmien yhteisnimitys, joiden avulla
syövytystä käyttäen valmistetaan
kuva- l. painolaattoja kuvien painamiseksi
painokoneessa, Syövytettäessä voidaan
jättää kuva koholle (autotypia, fototypia,
kohopaino) tai syövyttää se syvennykselle,
johon painoväri jää ja josta se tarttua
painopaperiin (heliografia, syvennyspaino).

Kemijoki. 1. Suomen pisin joki,
n. 425 km; laskee Pohjanlahden
pohjoispäähän; 3 alkuhaaraa: Kemi, Luiro ja
Kitinen; ensinmainitun lähteet aivan
lähellä Venäjän rajaa. Sadealue 50,000
km2. Juoksee Kemijärven läpi ja
saa oikealta Rovaniemellä lisäjoekseen
Ounasjoen. Tärkeä tukinuittoväylä.



Korkeimmat kosket: Juukoski, Vastauskoski,
Valajankoski, Petäjäkoski, Narkauskoski,
Taivalkoski. — 2. Joki Vienan-Karjalassa,
alkaa Ala-Kuittijärvestä, laskee
Vienanmereen. Tärkein lisäjoki Sompajoki.


Tukinuittoa Kemijoen suupuolella.


Kemijärvi, kunta Oulun läänissä
samannimisen järven ympärillä;
yhteiskoulu; 3,466 km2, 7,383 as. (1925).


Kemijärven kirkonkylä.


Kemijärvi, järvi samannimisessä
pitäjässä, aivan napapiirin pohjoispuolella.
142 km2, suurin pituus pohjoisesta
etelään 27 km.

Kemikaaliat, kemialliset aineet.

Kemin Lappi, Ruotsin vallan aikana
nyk. Sodankylää, Savukoskea, Pelkosennientä,
Kittilää, Utsjokea ja Inaria vastaava alue.

Kemin maalaiskunta, 573,3 km2,
10,520 as. (1925). Veitsiluodon saha,
Karihaaran teollisuusalue, keskiaikainen
harmaakivikirkko.

Kemi-yhtiö, Aktiebolaget Kemi
Osakeyhtiö, Kemin maalaiskunnassa,
per. 1893 G. & C, Bergbom ja J. W.
Snellman G:son nimisten puutavaraliikkeitten
yhdyttyä. Osakepääoma 45 milj. mk.
Omistaa sulfiittiselluloosatehtaan ja sahan
Karihaarassa Kemin maalaiskunnassa,
Laitakarin sahan läh. Kemiä, Röytän
sahan Alatorniossa. Työväestöä n. 2,000
henkeä. Valmistaa vuosittain n. 30,000
tonnia selluloosaa ja 50,000 standerttia
sahattua puutavaraa.

Kemiö (ruots. Kimito), kaksikielinen
(enemmistön kielenä ruotsi) kunta
Varsinais-Suomen saaristossa; siihen kuuluu
suurin osa samannimistä saarta; 323,1 km2,
6,579 as. (1925). K:n saaren ja mantereen
välillä Strömman kanava. Arvokas paikallismuseo.
Vrethallan maamies- ja talouskoulu (ruots.).
Suomen vanhimpia pitäjiä; jo 1200-luvulta.
Harmaakivikirkko v:lta 1469.

Kemiön vapaaherrakunta, A. Oxenstiernan
1614 saama läänitys Kemiössä; 1619 yhdistettiin
siihen Nynäsin vapaaherrakunta Nousiaisissa,
peruutettiin 1680 kruunulle.

Kemotaksis, fysiol., kem. ärsykkeen
aikaansaama elävän organismin siirtyminen
paikasta toiseen. Ilmiö on positiivinen,
kun organismi liikkuu ärsykkeeseen päin,
negatiivinen, kun se liikkuu siitä poispäin.

Kemoterapia (kreik.), Ehrlichin
käyttöönottama sellaisen taudinhoidon
nimitys, jossa lääkkeiden tarkoituksena
on kemiallisesti vaikuttaa veressä
tai elimissä olevia taudin mikrobeja
surmaavasti.

Kemotropismi, kasvit., kem.
ärsykkeiden (liuoksina) aikaansaama, kasvien tai
niiden osien kasvusuunnan muuttuminen.

Kempele. 1. Kunta Oulun läänissä,
Oulusta etelään; 126,8 km2, 1,621 as.
(1925). — 2. Rautatieasema Pohjanmaan
radalla K:n kunnassa, 12 km Oulusta etelään.

Kempelen, Wolfgang van
(1734-1804), unk. virkamies ja mekaanikko,
selvitellyt puheäänteiden ääniopillista
luonnetta, suunnitellut ensim. puhekoneen.



Kempen, Campine (ks. t.).

Kempff, Wilhelm (s. 1895), saks.
pianisti ja säveltäjä, v:sta 1924
Stuttgartin konservatorion prof. ja johtaja.

Kempis ks. Tuomas Kempiläinen.

Ken, jap. hallintoalue.

Kenai, vuorinen niemimaa Alaskan
etelärannikolla. Rannikolla asuu
athabaski-intiaaneja.

Kengitys ks. Hevosenkengitys.

Kengurut, kasvinsyöjiä, suurikokoisia
austr. pussieläimiä, joiden takaraajat hyvin
pitkät ja vahvat, etujalat lyhyet ja heikot
ja häntä pitkä. Liikkuvat hyppimällä.
Jättiläis-k. (Macropus giganteus),
uros 3 m pitkä, josta häntä n. 1 m;
kallio-k. (Petrogale), pienehköjä,
1,2 m pitkiä, siitä puolet häntää.


Jättiläiskenguruja.


Kengänkiilloke ks. Kiilloitusvoide.

Kenia, Kenya, tuliperäinen,
lumilakinen vuori Itä-Afrikassa,
päiväntasaajan kohdalla, 5,600 m yl. merenp.

Keniamaa (engl. Kenya Colony and
Frotectorate), v:een 1920 Britt.
Itä-Afrikka, Afrikan itärannikolla;
645,000 km2, 2,6 milj. as.,
niistä 10,000 eurooppalaista. Ylänköaroa;
vientitavarat: nahkoja, vuotia, viljaa, kautsua.,
kopraa, norsunluuta. Pääkaup. Nairobi.

Kenicius, Petrus (1555-1636),
Ruotsin arkkipiispa 1609-36, prof. Juhana
III:n Tukholmankollegiossa ja v:sta
1595 Skaran piispa. Vangittu 1589 ja
1592 liturgian vastustamisesta.

Kenilworth [kenluəth], pikkukaup.
Englannissa Warwickin kreivikunnassa
läh. Avonia, 1100-luvulla rakennetun
linnan rauniot.

Kenkänokka, Abu Markub (ks. t.).

Kenkäteollisuus ks. Jalkineteollisuus.

Kennel (engl.), koiratarha, jossa
harjoitetaan järjestelmällistä rotukoirain
kasvatusta ja jalostusta. — Kennelklubi,
koiraurheilun ystäväin ja koirain kasvattajain
yhdistys. Suomen K. perustettiin 1889.

Kenno, mehiläisten vahakakussa
olevien säännöllisten syvennysten nimitys.

Kenno (saks. Zelle), sähkökoje, joko
galvaaninen elementti tai ohennettua
kaasua sisältävä lasikupu, joko sähköilmiöiden
tutkimista varten tai niiden käyttämiseksi
tekniikassa.

Kennokonna (Pipa americana),
Surinamissa ja Brasiliassa elävä hännätön
sammakkolaji, jonka naaras kantaa hedelmöitetyt
munansa selän ihossa olevissa kennomaisissa
rakkuloissa.


Kennokonna.


Kenotafion (kreik.), haudantapainen muistomerkki
paikalla, johon vainajaa ei ole haudattu.

Kenotsooinen aika, geol. uusi aika:
kvartääri- ja tertiäärikauden vrt.
Geologinen ajanjako ja
Geologiset muodostumat.

Kenraali (ransk.). 1. Yhdyssanoissa
us. = yli-, yleis-, pää-. — 2. Korkeimman
arvoluokan upseerien arvonimi. Alin
kenraalin arvo Suomen armeijassa on
k.-majuri, sitten k.-luutnantti ja
kenraali. — Kenraaliajutantti, Venäjän
ja Saksan keisarien palveluksessa kenraalin
arvon saaneet ajutantit.

Kenraalibasso (it.), mus., oli alk.
eräänlaista nuottikirjoituksen lyhennystä,
jota polyfonisia kuoroja säestävät
urkurit ja luutunsoittajat Italiassa
alkoivat käyttää 1500-luvun lopulla.
V:n 1600 jälkeen käyttivät k:oa myös
oopperasäveltäjät, merkitäkseen siten
vähällä vaivalla pitkien resitatiiviensa
säestystä, joka suoritettiin pianolla
(cembalolla) lyhyin, kaavamaisin
sointuottein. Kun säveltäjät 1700-luvun
lopulla eivät enää tyytyneet säestäjien
vapaisiin mukailuihin, vaan rupesivat
itse täydesti merkitsemään sävellyksensä
kaikki osat, joutui k.-soitto pois
käytännöstä.

Kenraalikonfessori, birgittalaisluostarin
munkkikonventin johtaja (priori).

Kenraalikuvernööri, korkein sotilas-
ja siviiliviranomainen suuremmalla
alueella. Suomessa Klaus Fleming
määrättiin k:ksi 1594. V:sta 1623 Suomi
oli pitemmän aikaa sekä 1747-52
erityisenä k.-kuntana, edelleen 1808-1917
Venäjän vallan aikana k. oli Senaatin



puheenjohtaja ja siviilihallinnon ylin
päällikkö, aikaisemmin myös Suomeen
sijoitetun sotaväen ylin päällikkö.
Hänet nimitti ja erotti hallitsija. K:lla
oli apulainen sekä kanslia.

Kenraali Mannerheimin Lastensuojeluliitto,
Helsingissä, per. 1920 kenraali Mannerheimin
aloitteesta. Liitto toimii kasvavan polven
sekä ruumiillisen että henkisen terveyden
kehityksen hyväksi. Paikallisina eliminä
toimivat liiton haaraosastot (327 v. 1926).
Keskusjärjestö ohjaa niiden työtä, järjestää
kursseja pienten lasten hoidossa, terveyssisar-
sekä kerhonjohtaja- ja kesäkaitsijakursseja,
ylläpitää harjoittelulaitoksia ja kiertävää
lastenhoitonäyttelyä sekä julkaisee kirjallisuutta.
Paikallisosastoilla on 60 terveyssisarta toimessa,
nuorisokerhoja, kesäsiirtoloita, kesäkaitsijoita,
lastentarhoja ja -seimiä.

Kenraalipaussi (it.), mus.,
yleispaussi, esiintyy joskus
orkesteriteoksissa ja muissa useampien soittimien
esitettävissä sävellyksissä, jolloin kaikki
soittajat yhtaikaa taukoavat yhden tahi
useamman tahdin ajaksi ja siten
sävellyksen kulku hetkeksi ikäänkuin
kokonaan pysähtyy. K. merkitään kunkin
soittimen nuotteihin: G. P.

Kensington, Lontoon kaupunginosa.

Kent, kreivikunta Kaakkois-Englannissa
Thamesin suun ja Kanaalin välillä.
Huolellisesti viljeltyä kumpumaata
(„Englannin puutarha"). 1,140,000 as.
Pääkaup. Maidstone.

Kent, William (1685-1748), engl.
maalaaja ja arkkitehti, engl. puutarhatyylin luoja.

Kentauri, suuri tähtikuvio etel.
taivaanpuoliskolla, linnunradan kohdalla,
Suomessa näkymätön. Siihen kuuluva
kaksoistähti α lienee lähinnä aurinkokuntaamme;
sen etäisyys on 1,3 tähtiväliä (4,3 valovuotta).

Kentaurit, kreik. tarustossa sekaolentoja,
puoleksi ihmisiä, puoleksi hevosia,


Kentauri.


Kenttäeversti (ruots, fältöverste),
armeijan ylipäällikkö Ruotsissa y. m. 1500- ja
1600-luvuilla.

Kenttähallinto, sotanäyttämöalueella
sotilasviranomaisten avulla järjestetty hallinto.

Kenttäintendentuuri, sotakannalla
olevan armeijan intendentuuri.

Kenttäkauhu, agorafobia (ks. t.).

Kenttäkeittiö, sodassa ja
manöövereillä mukana kuljetettava keittolaitos,
joka kulkiessaankin voi toimia.

Kenttäkoe on määrätyn, peltoviljelykseen
kuuluvan kysymyksen selvittely
määrätyllä, soveliaalla maalla
viljelyskokeen avulla. [Pesola (1924).]

Kenttämagneetti, sähkökoneissa
magneettisen kentän aikaansaamiseksi
käytetty joko pysyvä tai sähkömagneetti.

Kenttämajoitus, bivuakki (ks. t.). —
Kenttäoikeus, sotaoikeus sota-alueella
— Kenttäpuhelin, sotajoukkojen tärkein
tiedonantoväline. Puhelinpatteri on suljettu
helposti kannettavaan puulaatikkoon. Johto on
eristettyä ja kevyttä kuljettaa. vrt.
Tiedonantopalvelus.


Kenttäpuhelin.
a kuulotorvi,
b värähdyskosketin,
c vahventajakosketin,
d puhelukosketin,
e kontaktiruuvi,
f puhelusuppilo,
g mikrofoni.

— Kenttäsairaala ks. Sotalääkintätoimi.
— Kenttäsilta, sotilaallisia tarkoituksia
varten vesien tai syvänteiden yli sodan aikana
rakennettu silta. — Kenttäsota, vaihteleva
liikuntasota linnoitussodan vastakohtana. —
Kenttäsähkölennätin, sotilastarkoituksia
palveleva sähkölennätin. vrt. Tiedonantopalvelus.
— Kenttätykki ks. Tykki. —
Kenttäurheilu, oik. urheilukentän juoksuradan
sisäpuolella suoritettava urheilu, siis heitot
ja hypyt. Rataurheilu käsittää taas
juoksut. Ulkomailla käytetty nimitys ,,rata- 
ja kenttäurheilu" = meidän yleisurheilu.
—  Kenttävartio, sot., sotilasosasto,
joka asetetaan etuvartioketjuun yhdessä toisten
k:den kanssa muodostamaan ulointa varmistuslinjaa.
K. asettaa eteensä vartiolta ja lähettää patrulleja
tutkimaan maastoa y. m. K:n on oltava aina
taisteluvalmiina.

Kentucky [-ta'ki], valtio
Yhdysvalloissa, Ohion eteläpuolella; 105,145 km2,
2,4 milj. as. Pääelinkeino maatalous:
tupakkaa ja hamppua enemmän kuin mikään muu
Yhdysvaltain valtio. K:n hevoset kehuttuja.
Pääkaup. Frankfort, suurin kaup.
Louisville.

Kenya, Kenia (ks. t.).



Kenyon, Sir Frederick (s. 1863),
engl., filologi ja historioitsija. British
Museumin ylikirjastonhoitaja ja ylijohtaja
1909-19. Huomattava papyrusten tutkija.

Keops (egypt. Kufu) (n. 2800 e. Kr.),
Egyptin 4:nnen dynastian mahtavin faarao,
kuuluisa Gisen luona olevasta haudastaan,
joka on pyramideista suurin. vrt.
Pyramidit (kuva).

Kepler, Johannes (1571-1630),
saks. tähtitieteilijä, kaikkien aikojen
huomattavimpia luonnontutkijoita. Keksinyt
n. s. K:n lait, joita kiertotähtien
liikkeet noudattavat: 1) kiertotähtien
radat ovat ellipsejä, joiden toisessa
polttopisteessä on aurinko; 2) kiertotähden
liikkuessa rataansa sen radiusvektori piirtää
yhtä pitkissä ajoissa yhtä suuret pinnat;
3) eri kiertotähtien kiertoaikojen neliöt
suhtautuvat kuten rataellipsien isoakselien
kuutiot. Nämä lait, jotka Newton sittemmin
perusteli matemaattisesti yleisen painolain
nojalla, muodostavat Kopernikuksen
aurinkokeskeiseen maailmankuvaan sovitettuina
nykyaikaisen aurinkokuntakäsityksemme pohjan.


Johannes Kepler.


Keplerin probleema, Keplerin esittämä
probleema määrätä kiertotähden todellinen
anomalia sen keskianomaliasta.

Kerake, konsonantti (ks. t.).

Keramiikka (kreik.), saviteollisuus.

Kerargyriitti (kreik.) l. sarvihopea,
luonnossa tavattava hopeakloridi, harmaa, kuutioiksi
kiteytynyt aine. Perún, Chilen ja Meksikon
kaivoksissa muiden hopeamalmien yhteydessä.

Keratiini (kreik.), sarveisaine.

Kerava. 1. Rautatieasema Helsingin-Riihimäen
rataosalla, 29 km Helsingistä; haararata Porvooseen.
— 2. K:n aseman ympärillä oleva kauppala (asetus
15/6 1923); yhteiskoulu; useita teoll.-laitoksia,
N. 3,200 as. (1926).

Keravanjoki laskee Vantaanjokeen
n. 2 km Helsingin pitäjän kirkolta
etelään, n. 60 km pitkä. Koskista tärkein
Kellokoski (ks. t.).

Kerbela, Mešhed, kaup.
Mesopotamiassa, 100 km Bagdadista lounaaseen.
Muhamettilaisten šiittien pyhä kaup.,
jonne vuosittain matkustaa kymmeniätuhansia
pyhiinvaeltajia Muhammedin tyttärenpojan
Husseinin haudalle. Lähellä muinaisen
Babylonin rauniot. 60,000 as.

Kerberos, kreik. taruolento, Manalan
kolmipäinen koira, pelottava hirviö.

Kerenskij [kē-], Aleksandr
Fedorovitš (s. 1881), ven. poliitikko,
asianajaja. Vallankumouksessa 1917
muodostuneessa väliaikaisessa hallituksessa
oikeusministerinä, toukokuusta sota- ja
meriministerinä, heinäkuusta pääministerinä,
syyskuusta myös ylipäällikkönä; pakeni
bolševikkien vallankaappauksen johdosta
ulkomaille marrask. 1917.


A. Kerenskij.


Kerettiläinen (kreik.), henkilö, jonka
mielipiteet poikkeavat kirkon vallitsevasta
opista (tai muutenkin vallitsevista
mielipiteistä).

Kerguelen [engl. ääntämys kəgəlen],
asumaton, vuorinen saari Intianmeren
eteläosassa (49° et. lev., 70° it. pit.),
3,400 km2. V:sta 1893 Ranskan
hallussa, nyk. luonnonpuistoksi rauhoitettu.

Keri, kääpiö.

Kerimäki, kunta Mikkelin läänissä
Puruveden luoteispuolella, lähellä Savonlinnaa;
737,8 km2, 8,490 as. (1925).

Keripukki, todennäköisesti
ravintoaineiden vitamiininpuutteesta (vrt.
Avitaminoosit) aiheutuva
yleistauti, joka oli ennen hyvin yleinen
varsinkin pitkillä merimatkoilla tai muilla
retkillä, joilla ei ollut saatavissa
tuoretta vitamiininpitoista ruokaa. Sen
oireita ovat väsymys ja yleinen
pahoinvointi, ankarat nivelsäryt, hikoilu,
verenvuoto ikenistä ja limakalvoista.
Happamet hedelmät ja hedelmämehut ovat
osoittautuneet hyviksi sitä ehkäisemään.

Keritseminen. Kotieläimistä keritään
määräaikoina villa tai karva. Villa on
kerittävä siten, että koko villavuota
pysyy koossa. K. toimitetaan joko
teräsjousikeritsimillä tai nyk. tav.
keritsemiskoneella.


Kampakeritsimiä.


Keritsemiskone.




Kerjuuparvi, nälkämehiläisparvi, joka
ruoan puutteesta, vahakoin toukkien,
vatsurin tai pesän kosteuden tähden
jättää asuntonsa.

Kerjäläismunkit, room.-kat.
munkkeja, joilla alkuper. sääntöjen mukaan
ei saanut olla omaisuutta, vaan joiden
oli elettävä almuista. Apostolisen
yksinkertaisuuden tavoittelu synnytti
1200-luvulla dominikaani-, fransiskaani-,
karmeliitti-, augustinolais- ja
serviittiveljeskunnat (ks. n.). K. saivat
paavilta oikeuden paikallisesta papistosta
välittämättä saarnata, lukea messuja ja
kuunnella rippiä kaikkialla sekä vapautuksen
tuomioistuimien ja piispojen tuomiovallasta.

Kerjääminen. Henkilö, joka pyytää
almua muulta kuin siltä, jonka lain
mukaan tulee ottaa vastaan köyhäinhoidon
tarpeen ilmoituksia, katsotaan kerjäläiseksi.
Säännökset k:n estämiseksi ovat 17/3 1879
yleisestä vaivaishoidoista annetussa asetuksessa.

Kerkholm l. Kirkholm, kaup.
Liivinmaalla (nyk. Latviassa) Väinäjoen
pohjoisrannalla Riiasta kaakkoon. Siellä
puolalaiset 1605 voittivat perinpohjin
Kaarle IX:n.

Kerkkä, havupuun vuosikasvain.

Kerkuk [-u'k], kaup. Mesopotamiassa,
150 km Mosulista itään. Tärkeä
kauppapaikka; 30,000 as.

Kerkyra, Korfu (ks. t.).

Kerma, maidon pinnalle sen seistessä
kohoava tai keskipakoiskoneessa erottuva
rasvarikas kerros.

Kermajärvi, Keski-Savossa, Soisalon
saaren itäpuolella, Heinäveden reitissä;
n. 30 km pitkä, suurin leveys n. 10 km.
Sen pohjoispuolella Karvionkoski ja
eteläpuolella 1903-06 kanavoitu
Kermankoski.

Kerman l. Kirman, kaup.
samannimisessä Persian maakunnassa,
erämaan etelälaidassa. 60,000 as.

Kerman kanava, 1-sulkuinen, 200 m
pitkä, Keski-Savossa, Heinäveden
reitissä, katkaisee Kermajärven ja
Koskilahden välisen kannaksen.

Kermanšah, kaup. Länsi-Persiassa,
Teheranin-Bagdadin tien varrella. 60,000 as.

Kermesjyvät, Etelä-Euroopassa
Quercus coccifera-tammen lehdillä elävistä
kilpitäistä (Kermes vermilio ja K. ilicis)
valmistettu punainen väriaine. — Kermesmarjat,
pohjois-amer. Phytolacca decandra-nimisen
pensasmaisen ruohon tummanpunaiset marjat; käytetään
viinien värjäämiseen.

Kermis (holl.), vuosimarkkinat
Holannin ja Flanderin kaupungeissa;
taidehist., k:eissä esiintyvän
vallattoman kansanelämän kuvaaminen.

Kernaalanjärvi, Janakkalan
kirkonkylän eteläpuolella, pituus
4 km, leveys 2 km.

Kerner, Justinus (1786-1862),
saks. romanttinen runoilija, lääkäri.
Julk. romansseja ja kansanomaisia
runoja, tutkiskeli henkimaailmaa.

Keropäät, Englannin puritaaneista
1600-luvulla käytetty pilkkanimi.

Kerosiini (kreik.), paloöljyn nimitys.

Kerput l. lehdekset, lampaiden
ruuaksi taitetut lehtipuiden hienommat
oksat lehtineen.

Kerr [kə], John (1824-1907),
skotl. fyysikko. Havaitsi 1875, että
läpikuultava dielektrinen aine tulee
kahtaistaittavaksi voimakkaassa
sähkökentässä, ja 1877, että polarisoidun
valon polarisatsionitaso kääntyy sen
heijastuessa magneettisesta peilistä.
Näitä ilmiöitä sanotaan sähköiseksi ja
magneettiseksi K:n ilmiöksi.

Kerrallinen, geol., semmoinen
kerroksellinen kerrostuma, jossa kerrokset
vuorottelevat säännöllisesti muodostaen
toistuvia kerros jaksoja l. kertoja.
Kerrallisuus johtuu tav. vuodenaikojen
säännöllisestä vaihtelusta. Meillä yleisin
kerrallinen kerrostuma on k. savi l.
jäämerensavi.

Kerrannaisten painosuhteitten laki
lausuu, että jos kaksi alkuainetta
muodostaa eri kem. yhdistyksiä, niin ne
painomäärät toista ainetta, mitkä eri
tapauksissa yhtyvät samaan painomäärään
toista, ovat yksinkertaisessa
kokonaislukusuhteessa, Esim. 1 g:aan
vetyä saattaa yhtyä 8 g happea (vesi)
tai 16 g happea (vetysuperoksidi). Tämän
lain keksi Dalton, ja se on atomiopin
perustuksia.

Kerrostuneet kivilajit, sedimenttiset
kivilajit, kerrostumalla syntyneet
kivilajit; niiden ainekset ovat peräisin
toisista, rapautumalla hajonneista
kivilajeista tai eliöiden jätteistä.
Yleisimmät k. k. ovat savi- ja hiekkakivi,
konglomeraatti, vuorisuola, kipsi, merieläinten
kalkkikuorista muodostunut kalkkikivi.
Kasvinjäännöksistä syntyneet turve,
ruskohiili, kivihiili ja antrasiitti ovat
myös eräänlaisia k:eitä k:eja.

Kerry [kerri], kreivikunta
Lounais-Irlannissa. Kauniit Killarneyn järvet.



Kersantti (ransk.), aliupseerinarvo;
muut ovat Suomen armeijassa alikersantti ja
vääpeli.

Kerschensteiner [-šenštai-],
Georg (s. 1854), saks. matemaatikko
ja koulumies, ,,työkoulu"-järjestelmän
esitaistelijoita. Teoksia: „Staatsbürgerliche
Erziehung", „Begriff der Arbeitsschule".

Kersey [kəsi], tiheä, nukitettu
villakangas, joka on vanutettu niin, että
lankoja ei ollenkaan näy.

Kersonesos taurica, Krimin
niemimaan, K. thracica, Gallipolin
niemimaan muinaisalkainen nimi.

Kertaluku, käyrän k. ks. Käyrä.

Kertausjakso, kertaussikermä,
kertaustaite, mus.,
kolmiryhmäisten eli „kahdenpuolisten"
sävelrakenteitten kolmas ryhmä, joka
muodostuu ensim. ryhmän kertaukseksi.
— Kertausmerkki, kaksi pistettä
viivaston keskiväliköillä, kaksinnetun
(ja vahvennetun) tahtiviivan edellä
, osoittaa sävellyksen kerrattavaksi
lähinnä edellisestä päinvastaisesta
merkistä  lähtien tahi, ellei sellaista
ole olemassa, alusta asti. Kahden
peräkkäisen kerrattavan sävelryhmän välillä
merkitään pisteet tahtiviivojen molemmille
puolille  tahi .

Kerto l. parallelismi, saman
ajatuksen toistaminen eri sanoilla
kahdessa tai useammassa peräkkäisessä
runosäkeessä.

Kertoin l. koeffisientti, se luku,
jolla algebrallisessa lausekkeessa jonkin
termin pääsuure on kerrottu. K. on
yleensä määrätty luku (numero-k.), kun
taas pääsuure on määräämätön. Esim. 2
on keskimmäisen termin kertoin
lausekkeessa a2 + 2ab + b2; sen muiden termien
kertoimena on 1.

Kertolasku, kolmas laskuopillinen
alkeistoimitus. Jos suure A on
kerrottava luvulla n, niin on määrättävä
summa, jonka kaikki yhteenlaskettavat
ovat A:n suuruisia, ja niitä on n
kappaletta. Tulos on tulo n • A; A on
kerrottava, n kertoja; näiden
yhteisnimitys: tulon tekijät. Tulolla 1 • A
tarkoitetaan itse suuretta A; jos kertoja on
negatiivinen kokonaisluku, niin tulolla
tarkoitetaan sen luvun vastalukua, joka
saadaan, kun kerrottava kerrotaan
kertojan vastaluvulla; tulolla, jonka
kertoja on murtoluku, tarkoitetaan sitä
osamäärää, joka saadaan, kun kerrottava
kerrotaan kertojamurtoluvun osoittajalla
ja tulo jaetaan sen nimittäjällä:

aaC
— • C = —— •
bb

Kertoma, fakulteetti, matem.,
sellainen tulo, jonka tekijöinä ovat kaikki
kokonaisluvut 1:stä kysymyksessäolevaan
lukuun asti; esim. 5-kertoma = 5! = 1•2•3•4•5 = 120.

Kertomaruno ks. Eepillinen
runous ja Eepos.

Kertomatapa, jolla toisen henkilön
ajatus tai lausuma voidaan esittää, on
joko suora (oratio recta), kun
esitetään henkilö itse puhuvana ja hänen
sanansa sellaisina kuin hän ne itse
lausuisi (esim. hän sanoi: minä tulen pian),
tai epäsuora (oratio obliqva), kun ei
esitetä hänen omia sanojaan, vaan
ainoastaan niiden sisällys kertomuksen
muodossa (esim. hän sanoi tulevansa pian).

Kertš. 1. Krimistä itään, Asovan- ja
Mustanmeren väliin pistävä niemi; suolajärviä,
naftalähteitä. — 2. Asovan- ja Mustanmeren
välissä oleva salmi, n. 40 km pitkä ja 3-15
km leveä. — 3. Kaup. K:n salmen rannalla K:n
niemellä; satama ja linnoitus.

Kertut (Sylvia), varpuslintusuku;
pieniä (n. 15 cm), harmaita laululintuja,
Yleisimpiä ovat lehto-k. (Sylvia
hortensis l. S. salicaria) ja
harmaa-k. (S. cinerea). Ed.
on päältä harmaa, alta valkea, rinnassa ja
sivuilla ruosteenkeltaista, pyrstö poikkipäinen;
pesä pensaassa, munat 4-6, harmaita,
tummatäpläisiä. Jälk. päältä edellistä
tummempi, siipisulissa ruskeat reunat, pyrstö
pyöreäpäinen; muuten kuin ed. Harmaan-k:n
näköinen, hieman sitä vaaleampi, on herne-k.
(S. curruca). Harvinainen meillä on
mustapää-k. (S. atricapilla).
— Vihreä-k., kaisla-k. ja sirkka-k.
(ks. n.) luetaan eri sukuihin.

Kerubi (hepr.; mon. kerūbim),
henkiolento. K:t esiintyvät V:n T:n mukaan
Jumalan tai pyhän paikan läheisyydessä
ollen Jumalan ilmestyksen kannattajia
ja hänen käskyläisiään, kristillisen
käsityskannan mukaan enkeleitä.

Keruskit, Weserin ja Elben välillä
Harzin seuduilla asunut germ. kansa.

Keržentsev [-ef], Platon (s. 1881),
ven. bolševikkidiplomaatti. Ollut
valtuutettuna Tarton rauhanneuvotteluissa,
lähettiläänä Tukholmassa, nyk. Roomassa.

Kesanto, kylvämättä jätetty,
muokkauksenalainen pelto. K:n
tarkoituksena on maan voimistuttaminen
ojittamalla, muokkauksella ja lannoittamalla
ja yleensä kasvuehtoja parantamalla.
Täysi-k:ssa maa pidetään kylvämättä
korjuuajasta syksyllä seuraavaan



syyskylvöön, puoli-k:ssa otetaan
k.-loholta ensin vihantasato ja sitten
valmistetaan maa syysviljalle.

Kesijärvi, Riihimäen-Lopen radan
pääteasema, 14 km Riihimäeltä.

Keskeisliike, sentraaliliike (ks. t.).

Keskeisvoidekoje, koneiden
voitelulaite, jossa yhdestä voidesäiliöstä
voide johdetaan putkia pitkin koneen kaikkiin
voideltaviin paikkoihin. Voidemäärä
voidaan järjestää erikseen kuhunkin
putkeen tarpeen mukaan. — Keskeisvoima
ks. Sentraaliliike.


Polttomoottorin keskeisvoidelaite.


Keskenmeno, raskauden keskeytyminen
niin varhain, että sikiö ei vielä ole
elinkykyinen.

Keski-Aasia, toisinaan Sisä-Aasiasta
(Tibet, Itä-Turkestan ja Gobi), toisinaan
Turkestanista ja Länsi-Siperiasta
käytetty nimitys.

Keskiaika, vanhan- ja uudenajan
välinen ajain jakso, joka tav. luetaan
kansainvaellusten alkamisesta 375 tai
Rooman vallan jaosta 395 Amerikan
löytöön 1492 tai uskonpuhdistuksen
alkuun 1517.

Keski-Amerikka, Pohjois- ja
Etelä-Amerikan välillä olevan
Väli-Amerikan mannerosa.
Luoteisrajana voi pitää Campechelahden
pohjukasta Tehuantepeclahteen vedettyä
viivaa, kaakkoisrajana Panaman ja Kolumbian
välistä valtiollista rajaa, joten K.-A:aan
kuuluu kappale eteläistä Meksikkoa,
Guatemala, Honduras, San Salvador,
Nicaragua, Costa Rica, Panama,
Brittiläinen Honduras ja Yhdysvaltain
valvonnan alainen Panaman kanavan
kahden puolen oleva alue. Yht. 767,000 km2,
n. 6,5 milj. as. Maa suurimmaksi osaksi
vuorista, vuoret tuliperäisiä.
Aarniometsät peittävät laajat alat (sinipuu ja
mahonki). Eläimistö samanlaista kuin
Etelä-Amerikan pohjoisosassa. Väestöstä
n. 10 % valkoihoisia (enemmistö
kreoleja), muut intiaaneja, neekereitä,
kiinalaisia ja sekarotuisia. Tärkeimmät
tuotteet: kahvi, banaanit, maissi, sokeri,
kaakao, vanilja, kautsu, puuvilla, riisi,
tupakka.

Keskiarvo, kahden tai useamman
luvun summa jaettuna niiden lukumäärällä.
Tätä sanotaan myös lukujen aritmeettiseksi
k:ksi. Geometrinen k. = keskiverto. Harmoninen
k. ks. Harmoninen suhde.

Keski-Euroopan aika, keski-eurooppalaisten
valtioiden käyttämä yhteisaika, joka on tunnin
edellä Greenwichin ajasta (ja tunnin jäljessä
Suomen virallisesta ajasta). vrt. Aikaerot.

Keski-Eurooppa, vaihtelevassa
merkityksessä käytetty sana: toisinaan sillä
tarkoitetaan vain Saksaa, Itävaltaa ja
Sveitsiä, toisinaan Pohjanmerestä ja
Itämerestä Etelä-Euroopan niemimaiden
pohjoisrajaan ulottuvaa aluetta (Tanska,
Hollanti, Belgia, Saksa, Sveitsi,
Tšekkoslovakia, Itävalta, Unkari, Romaania),
usein luetaan siihen Ranskakin.

Keskihakuisvoima ks. Sentraaliliike.

Keskikoulu, Suomessa viisiluokkainen
tai (koko kansakoulun ollessa pohjakouluna)
kolmiluokkainen oppikoulu, vastaa täydellisen
lyseon viittä (kolmea) alinta luokkaa.

Keskiosa, mus., sarjasävellyksen
(sonaatin, sinfonian y. m.) lyyrillinen osa,
hitaassa tempossa (adagio, andante,
harvemmin allegretto).

Keskipakoisheiluri, kartioheiluri
(ks. t.). — Keskipakoiskone, fys.,
koje, jolla tutkitaan sentraaliliikettä. —
Keskipakoisvoima ks. Sentraaliliike.

Keskipiste ks. Keskus.

Keski-Pohjanmaan Maanviljelysseura,
per. 1901, toimi aluksi Vaasan
Läänin Maanviljelysseuran alaisena;
itsenäinen v:sta 1909.

Keskiproportsionaali, keskiverto (ks. t.).

Keskirakeinen on kivilaji, jonka
rakeiden keskimääräinen läpimitta on
1-5 mm. vrt. Hienorakeinen.

Keskisuomalainen, jyväskyläläinen
kuusipäiväinen edistysmielinen
sanomalehti, per. 1918.

Keski-Suomen Maanviljelysseura, per. 1894.

Keskisäädynliike l. keskisäätypolitiikka
tarkoittaa n. s. keskisäädyn ylläpitämistä ja vahvistamista
vars. elinkeino- ja verotuslainsäädäntötoimenpiteillä.
Keskisäätykysymyksen on lähinnä aiheuttanut käsityö-,
vähittäiskauppa- ja pienteollisuusyritysten



väheneminen suurteollisuuden, tavaratalojen
ja kulutusosuuskuntien tieltä. Ahtaammassa
merkityksessä k. tarkoittaakin maata
omistamattoman taloudellisesti itsenäisen
pienyrittäjäluokan lainsäädännöllistä
turvaamista. Mutta pääoman kasvava valta
puristaa myös n. s. sivistynyttä keskisäätyä
ja ei-suurviljelystä harjoittavia maanomistajia,
joten k. laajemmassa merkityksessä koskee niitäkin.

Keskisääty, säätyluokka, jonka jäsenet
toimivat käsityöläisinä, pienteollisuuden
harjoittajina, vähittäiskauppiaina ja
maanviljelijöinä pien- tai keskikokoisilla
tiloilla. Usein luetaan k:yyn kuuluviksi
myös melkoinen osa virkamiehiä. vapaitten
ammattien harjoittajia sekä teollisuusvirkailijat
ja heihin verrattavat liike-elämän palveluksessa
olevat henkilöt.

Keskitys l. sentralisatsioni,
valtiollinen periaate ja hallitusjärjestelmä,
joka pyrkii sellaiseen järjestysmuotoon, että
erilaatuiset valtiolliset tehtävät mikäli
mahdollista kuuluvat yhteisille keskusvirastoille.

Keskivero (ruots. mediumränta),
väliaikainen vero Pohjois-Karjalassa
1767-75. Vero määrättiin pitäjittäin ja sen
tuli vastata vv. 1750-64 eri pitäjissä
kannettujen verojen keskimäärää.

Keskiverto, keskiproportsionaali.
Suure x on kahden samanlaatuisen suureen,
a:n ja b:n keskiverto, jos
a:x = x:b. Jos ne ovat lukuja, niin
x = (ab)0,5.

Keskiyläsaksa (saks. Mittelhochdeutsch),
saksankielen toinen hist. kehityskausi, n. 1100-1500.

Keskiyönaurinko on nähtävissä, kun
auringon etäisyys taivaannavasta on
pienempi kuin seudun napakorkeus.
Tämä saattaa tapahtua kummankin
navan ympäristössä, rajana napapiiri.
Valonisäteitten taittumisen vuoksi
ilmakehässä sen voi havaita hiukan
kauempanakin navoilta (esim. Aavasaksa on
15 km napapiiristä etelään).

Keskiäänet, sekakuorossa altto ja
tenori, mieskuorossa II tenori ja I basso.

Keskiön määrääjä, työväline, jolla
määrätään keskipiste työkappaleihin
esim. liereiden esineiden päihin.

Keskus l. keskipiste. Pisteen
suhteen symmetrisen kuvion k. on se
piste, joka puolittaa vastinpisteiden
yhdistysjanat, s. o. se piste, jonka
suhteen kuvio on symmetrinen.
Esimerkkejä keskuksellisista kuvioista ovat
suunnikas, ellipsi, ympyrä, hyperboloidi,
pallo. Keskuksettomia ovat esim.
puolisuunnikas, paraabeli, parabololdi.
Yhdenmuotoisuus-k. Jos kaksi
yhdenmuotoista kuviota on sellaisessa
(homoteettisessa) asemassa, että
vastinpisteiden yhdistyssuorat leikkaavat
toisensa samassa pisteessä, niin tämä
piste on niiden yhdenmuotoisuus-k.

Keskusasema ks. Puhelin.

Keskusaurinko, oletettu suuri aurinko,
jota maailmankaikkeuden auringot kiertävät.

Keskushermosto, aivot ja selkäydin.

Keskusjana, kahden ympyrän tai
pallon keskipisteiden välijana.
Keskussuora, se suora,
jonka osa on k.

Keskuskauppakamari ks. Kauppakamarit.

Keskuskeittiö, ruokalaliike, jota
ylläpidetään useiden lähekkäinasuvien
perheiden jokapäiväisen ravinnontarpeen
tyydyttämiseksi. Viimeaikoina on
rakennettu osakeasuntoja, joissa eri perheillä
ei ole omaa keittiötä, ja jotka siten
perustuvat kokonaan k:n käyttämiselle.

Keskuskirkko ks. Kirkko.

Keskuskulma, ympyrässä kulma,
jonka kärki on ympyrän keskuksessa,

Keskuslämmitys. Yhteisessä
keskuksessa synnytetty lämpö johdetaan
kuumennetun veden, höyryn tai ilman avulla
putki- tai kanavajohtoja myöten eri
kohtiin rakennusta. Tavallisimpia
keskuslämmityksiä ovat
matalapainevesilämmitys ja
matalapainehöyrylämmitys. —
Vesilämmityksessä johdetaan
vesikattiloissa lämmitetty vesi
putkijohtoja myöten huoneissa oleviin
lämpöpattereihin, joissa se jäähtyessään
luovuttaa osan lämmöstään ja juoksee
senjälkeen toisia putkijohtoja myöten
takaisin kattiloihin uudelleen
lämmitettäväksi. Veden kiertokulku syntyy joko
yksinomaan kylmän ja lämpimän veden
painoerotuksesta (painovoimavesilämmitys)
tai käytetään veden kierrättämiseen
pumppuja (pumppulämmitys).


Alajakoinen              Yläjakoinen
matalapeinelämmitys.     matalapainevesilämmitys.

K kattila, L lämpöpatterit, Jj jakojohdot,
Kj kokoojajohdot, Nj nousujohto, Ij ilmajohdot,
Pj paisuntajohto, Pa paisunta-astia, I ja
II pystylinjat, Sv sulkuventtiilit, Th tyhjennyshanat.




Vesilämmityksen hyviä puolia ovat helppo hoito,
hiljainen käynti, suuri kestävyys ja
ennen kaikkea se, että huoneitten
lämpimyyttä helposti voidaan säätää
kattilahuoneesta käsin, kuumentamalla vettä
kattiloissa enemmän tai vähemmän
ulkoilman lämpimyyden ja sään mukaan.
Huonoja puolia ovat jäätymisen vaara
ja vuotojen vaikea korjaus. Sitä
käytetään asuin-, virasto-, koulu-,
sairaala- j. m. s. rakennuksissa. —
Höyrylämmityksessä johdetaan
höyrykattiloista saatu höyry putkijohtoja
myöten huoneissa oleviin lämpöpattereihin,
joissa se tiivistyessään luovuttaa
höyryyntymislämpönsä ja juoksee senjälkeen


Alajakoinen                  Yläjakoinen
matalapainehöyrylämmitys.    matalapainehöyrylämmitys. 

K kattila, L lämpöpatterit, Hj höyryjohdot,
Hvj höyryvesijohdot, Nj notisujohto,
Ij ilmajohdot, Vs vesisilmukat, V.P.K. veden pinnan
korkeus kattilassa, V.P.J. veden pinna» korkeus
johdossa 1.

vetenä takaisin toisia johtoja myöten joko
suoraan kattiloihin, ulos tai
höyryvesisäiliöön. Höyry kulkee johdoissa
oman paineensa vaikutuksesta työntäen
vähempipaineisen ilman pois edellänsä, ja
samoin juoksee vesi pois pattereista
oman painonsa vaikutuksesta alempana
oleviin laitoksiin. Verrattuna
vesilämmitykseen on höyrylämmityksellä paljon
huonoja puolia, Huoneitten lämpimyyttä
voidaan vain hyvin vaikeasti säätää
kattilahuoneesta käsin. Polttoaineenkulutus
on tav. paljoa suurempi. Pattereitten
suuren kuumuuden tähden kärventyy
niitten kosketukseen tullut tomu, jolloin
ilmaan sekaantuu hengityselimiä kiihoittavia
kaasuja, jotka saavat aikaan kuivuuden
tunteen, Laitos ei työskentele yhtä
äänettömästi, ja sen kestävyys on pienempi.
Sitä vastoin ovat laitoskustannukset
suurissa laitoksissa n. 2/3 pienemmät,
vuodot helpommat korjata, eikä jäätyminen
tuota yhtä suuria vahinkoja.
Matalapainehöyrylämmitystä käytetään
kaupunkilaiskirkkojen, tehtaiden, varasto-
j. m. s. rakennusten lämmittämiseen.

Keskustapuolue, puolue, joka
mielipiteiltään on oikeiston (vanhoillisten) ja
vasemmiston (radikaalieni) välillä ja
valtiopäivillä istuu eduskuntasalin keskellä.
Suomessa ovat maalaisliitto ja edistyspuolue
k:ita. vrt. Centrumpuolue.

Keskusvaihdelaitos. Suurilla
ratapihoilla ovat vaihteet järjestetyt
teräslankojen tai sähköjohtojen avulla
käännettäviksi kaikki yhdestä tai kahdesta
keskusasetinkoneesta. Monimutkaisten
mekaanisten tai sähköisten laitteiden
avulla on keskuskone niin yhdistetty
merkinantolaitokseen (semaforiin), että
vapaan kulkumerkin antaminen on mahdoton,
elleivät kaikki ne vaihteet, joiden läpi
junan on kuljettava, ole oikeassa asennossa.

Keskusvallat, Saksa ja sen
liittolaiset maailmansodassa.

Keskusvalta, valtiovalta, jota
liittovaltiossa sekä eräissä muissakin
valtioyhdistyksissä yhteiset korkeimmat
orgaanit harjoittavat.

Keskusvirastot, Valtioneuvoston
alaiset virastot, joiden toimiala käsittää koko
valtion alueen, vastakohtana paikallisille
s. o. virkatoiminnaltaari ainoastaan osaan
valtion aluetta rajoitetuille virastoille.
K:oja sanotaan enimmäkseen hallituksiksi,
esim. Kouluhallitus, Lääkintöhallitus y. m.

Kestikievari, majatalo (ks. t. ja
Kyytilaitos).

Kestilä, kunta Oulun läänissä,
Siikajoen alkujuoksun kahden puolen.
526,6 km2, 3,086 as. (1925).

Kestitsemisvero (ruots. gengärd),
aikoinaan Ruotsissa ja Suomessa elintarpeiden
hankinta kuninkaalle, piispalle tai
maaherralle heidän ollessaan matkalla.

Kestiystävyys, vars. vanhalla ajalla
vallinnut tapa antaa turvaa muukalaisille
juuri heidän muukalaisuutensa vuoksi;
vieraanvaraisuus.

Kesto, kvantiteetti, fonet. ja
mus., sävelen tai puhutun äänen
suhteellinen kuulumisaika. Suomen ääntiöt
jaetaan k:nsa mukaan lyhyihin ja pitkiin;
muissa kielissä myös puolipitkiä.

Kestämä, preesens (ks. t.).

Keswickin konferenssit [kezik-],
hengellisen elämän syventämistä
tarkoittavia eri kirkkokuntiin kuuluvien
kokouksia, jolta on pidetty Keswickin
kaupungissa Cumberlandissa Englannissa
v:sta 1875 lähtien. Keswickliikettä on
eräissä muissakin maissa. Suomessa
ensim. K:n k. Porvoossa 1913.




Kesäaika. Valaistusaineiden säästämiseksi
ryhdyttiin maailmansodan aikana eräissä maissa
käyttämään kevätpäiväntasauksesta
syyspäiväntasaukseen asti kelloja yhden
tunnin verran edellä oikeasta ajasta.
Tätä sanottiin k:ksi.

Kesälahti, kunta Kuopion läänin
eteläkolkassa, Puruveden itäpuolella,
Mikkelin läänin rajalla; 371,9 km2,
4,261 as. (1925).

Kesäpäivänseisaus, se hetki keskikesällä
(kesäk. 22 p:nä), jolloin aurinko on pohjoisimmillaan.

Kesäsiirtola l. lomasiirtola.
Niiden tarkoituksena on hankkia varattomille
kaupunkilaislapsille tilaisuutta oleskella
kesällä maaseudun terveellisissä oloissa.
Lapset sijoitetaan kunnollisiin
maalaisperheisiin tai lähetetään
maalle suuremmissa ryhmissä jonkun
opettajaksi valmistuneen henkilön
johdolla. Suomessa annetaan kunnille
valtioapua 50 % kaikista k:den
aiheuttamista kustannuksista sekä suurella
alennuksella rautatielippuja
kansakoululaisten kesävirkistysmatkoja varten.

Kesäyön unelma, Shakespearen (ks. t.)
näytelmä.

Ketju, keskenään samanlaisista
renkaista, silmukoista, koukuista tai
nivelistä kokoonpantu, vain vetorasitusta
kestämään aiottu taipuvaveto-, nosto- tai
sideväline. Rengas-k:t ovat lyhyt-,


Tavallinen lyhytrenkainen
ketju.

pitkä- tai pylkkä- l. tolpparenkaisia,
silmukka-k:jen renkaat ovat
kierretyt metallilangasta, koukku-
l. hakak:jen nivelet ovat taivutetut
metallilangasta tai ovat kuivameltovalua sekä
tav. tehdyt irroitettaviksi (ewarts-k.).
lamelli- l. levy-k:t ovat myös
nivel-k:ja, tehdyt levykaistaleista, jotka
yhdistetään niveltapeilla (gall-k.).


Hakaketju.


Lamelliketju.


Ketjuarina, liikkuva arina, joka
kuljettaa polttoainetta jatkuvasti tulipesään

Ketjukauppa, kauppa, jossa
tarpeettomat välikädet hankkivat tavaraa tie
toisina siitä, että sen hinta tämän
johdosta tulee aiheettomasti nousemaan
ennenkuin tavara joutuu vähittäiskauppaan.

Ketjukuula, ammus, jonka muodostaa
kaksi ketjun yhdistämää kuulanpuolikasta.
K:lla ammuttiin ennen suurista tykeistä
tavallisesti laivoja vastaan.

Ketjumurtoluku, seuniavanmuotoinen murtoluku:
b1
a0 + ——————

b2
a1 + ——————
a2 + . . .

bn
Jos k:n jäsenten (——)
an

sarja on päättymätön, niin k. on ääretön;
tällöin se saattaa olla suppeneva (n:n
kasvaessa lähenee määrättyä raja-arvoa) tai
suppenematon (arvoltaan äärettömän suuri tai
epämääräinen).

Ketjuompelu on eräs laji koruompelua,
jossa pistokset muodostavat jatkuvan sarjan
ketjusilmuja niin, että jokainen uusi silmä
lähtee edellisestä. Ommellaan sekä käsin että
koneella.


Ketjuommel.


Ketjupumppu, sakeitten nesteitten nostolaite,
jossa ketjuun kiinnitetyt „männät" kulkiessaan
putken läpi nostavat mennessään nesteen.


Ketjupumppu.


Ketjupyörä, peukalo-pyörä, nostokoneitten
hampailla varustettu pyörä, jonka yli ketju
kulkee ja joka hampaillaan tarttuu sen renkaisiin
tai niveliin.

Ketjupäätelmä, log., sarja päätelmiä,
jotka muodostavat yhtenäisen kokonaisuuden, siten
että toisen päätelmän päätöslause tulee toisen
premissiksi (perusteeksi) ja että kaikista syntyy
yksi lopullinen päätöslause niiden yhteisenä tuloksena.

Ketjuruoppaaja, maan kaivamiseen
(varsinkin veden alta) käytettävä
kaivuukone, jossa on vahva varsi ja tämän
kummassakin päässä tela, joiden ympäri
ketjuihin kiinnitetyt kauhat l. kourat
kiertävät. Varren alapää lasketaan pohjaan,
jolloin koneen käydessä kauhat nostavat
maata pohjasta ja yläpäähän tultuaan
tyhjentävät sen kouruun, josta se valuu sivulle.


Ketjupyörä.


Ketjuviiva, köysikäyrä (ks. t.).




Ketonit, orgaanisia yhdistyksiä, joissa
CO-ryhmä yhdistää kaksi hiilivetytähdettä;
läheistä sukua aldehydeille. Syntyvät
m. m. sekundaaristen alkoholien
hapettumatuloksina. Sarjan yksinkertaisin
jäsen on asetoni.

Ketoosit, oksyketonit,
sokerilajit, jotka molekyylirakenteeltaan ovat
moniarvoisten alkoholien ketoneja.

Ketšua l. kechua, muinaisen
inkakansan kieli, jota vieläkin puhutaan
Etelä-Amerikan Andien keskiosissa.

Ketteler, Wilhelm Emanuel
von (1811-77), Mainzin piispa v:sta
1850, tunnettu sosiaalisista
harrastuksistaan, kulttuuritaistelussa
ultramontaanisen puolueen johtaja.

Kettil ks. Catillus.

Kettler, Gotthard (1517-87),
kalpaveljesten viimeinen suurmestari 1559-61,
senjälkeen Puolan alainen Kuurinmaan
herttua. Suosi uskonpuhdistusta.

Kettu l. repo (Canis vulpes),
koiransukuinen suippokuonoinen,
tuuheahäntäinen petoimettäväinen. Väri
punaisenruskea, korvat takaa mustat, rinta ja


Kettu. (Bruno Liljeforsin maalaus.)

hännänpää valkoiset. Ruumis 70-75 cm,
häntä n. 40 cm pitkä. Värimuunnoksia:
ruskea k.: rinta sinertävä, häntä ei
valkokärkinen; risti-k.: selässä tumma
pitkittäisjuova, lapojen kohdalla tumma
poikkijuova; hopea-k.: musta, selkä
hopeanhohtava, hännän kärki valkoinen,
turkki erittäin arvokas, arvokkaampi
kuin minkään muun eläimen, jonka
takia hopea-k:ua on alettu kasvattaa


Hopeakettu.

k.-tarhoissa, ensin Pohj.-Amerikassa,
sitten useissa Euroopan maissa, m. m.
Suomessa 1925; sini-k., naalin (ks. t.)
harmaansininen värimuunnos, jota
niinikään turkkinsa takia on viime aikoina
alettu tarhoissa kasvattaa.


Sinikettu.


Kettunen, Lauri (s. 1885),
kielentutkija. Prof. Tartossa 1919-25,
dosenttina Helsingissä v:sta 1914. Teoksia:
„Lautgeschichtliche untersuchung über
den kodaferschen dialekt", „Virolaissuom.
sanakirja", „Vatjan kielen äännehistoria",
„Viron kielen äännehistoria".

Kettu Repolainen, lukuisten
eläinsatujen sankari. Pohjoismaisissa,
eläinsaduissa K. R. esiintyy itseään
vahvemman, mutta tyhmemmän karhun
pettäjänä, Keski-Euroopassa suden. Ranskassa
kerättiin kettusadut kokoelmaksi „Renard
français". Taiteellisin muodostelma on
hollantilaisen Willemin (n. 1250),
saksaksi „Reineke Fuchs".

Ketunleipä, käenkaali (Oxalis
acetosella), pieni valkokukkainen
vanakasvi, jonka 3-sormiset lehdet ovat
happamia suuren oksaalihaponpitoisuutensa
vuoksi. Lähisukuisia lajeja koristuskasveina.

Ketunmyrkky, Strychnos nux vomica
puun siemenistä valmistettu myrkyllinen
jauhe, jota lihaan sekoitettuna
käytetään kettujen myrkyttämiseen. K:nä
käytetään myös strykniiniä.

Keuhkogangreeni, keuhkomätä (ks. t.).

Keuhkoinfarkti (lat.),
keuhkosalpauspesäke, jonkun keuhkon
verisuonen tukkeutumisesta aiheutunut
paikallinen tulehdus.

Keuhkokalat (Dipnoi), kiduksilla ja
ajoittain keuhkojen tavoin toimivalla
uimarakolla hengittäviä kaloja,
eräänlainen kiillesuomuisten kalojen ja
sammakkoeläinten väliryhmä. Pyrstö
difyserkkinen (vrt. Kalat), sieraimet



parilliset, suuonteloon avautuvat. Parilliset,
evät kaukana toisistaan, rakenteeltaan
hyvin yksinkertaiset. Verenkierto
kaksinkertainen, sydämen eteinen
vaillinaisesti kaksilokerolnen. Nyk. k:oja on
3 sukua. Austr. barramunda l.
djelleh (Ceratodus Forsteri) on
isosuomuinen, n. 2 m pitkä, „keuhko" pariton.
Afr. k. l. mutakalat (Protopterus
annectens ja P. amphibius) ovat
pienisuomuisia, 1-2 m pitkiä, parilliset
evät rihmamaiset, uimarakko pitkittäin kahtia
jakautunut. Brasiliassa elävä suomusalamanteri
(Lepidosiren paradoxus) on afr. sukulaisensa
kaltainen, uimarakko pariton. Kalkki k. elävät
joissa ja järvissä, jotka pouta-aikana kuivuvat,
ja tällöin k. hengittävät „keuhkoillaan".


Protopterus annectens.


Keuhkokalvo, keuhkopussi (ks. t.).

Keuhkokatarri, bronkiitti (ks. t.).

Keuhkokotilot (Pulmonata), maalla
tai suolattomassa vedessä eläviä kotiloita,
joiden ilmalla täyttynyt vaippaontelo
toimii keuhkon tavoin. Kaksineuvoisia.
K:ta ovat m. m. etanat, lima- ja kiekkokotilot.

Keuhkokuolio, keuhkomätä (ks. t.).

Keuhkokutistuma, taudillinen
muutos keuhkojen kudoksessa; ilmenee siten,
että keuhko tai sen osa kutistuu
kudoksen tiivistyessä ja kovetessa. On
useimmin keuhkotaudin aiheuttama.

Keuhkokuume l. keuhkotulehdus
(pneumonia), äkillinen, ankara,
bakteerien aiheuttama kuumetauti, jonka
puhkeamisessa vilustuminen usein on
myötävaikuttavana tekijänä. K:lle
ominaista on ruosteenpunaisten yskösten
lohkeaminen. Terve sydän on tärkeä taudin
voittamisen edellytys, siksi sydänvikaisten,
juomarien ja vanhojen henkilöiden
k. usein päättyy kuolemaan. — Eläinl.
Kotieläimissä, useimmiten hevosissa,
ilmenevä k. on keuhkojen tulehtumista, joka
on seurauksena keuhkokatarrista,
sisäänhengitetyistä ruuanosasista,
tartunta-aineista y. m. s. Oireet ovat
ruumiinlämmön kohoaminen, yskä,
hengenahdistus ja yleinen kuihtuminen.
Tauti voi parantua täydellisesti tahi
aiheuttaa, varsinkin hevosissa,
yhtämittaista hengenahdistusta.

Keuhkolaajennus, keuhkoemfyseema,
se keuhkojen sairaalloinen tila
(usein myös vanhuudenilmiö), jolloin
keuhkorakkulat ovat menettäneet
luontaisen kimmoisuutensa ja jäävät
uloshengittäessä luonnottoman väljiksi.
K. johtuu usein keuhkojen rasittumisesta
(lasinpuhaltajilla) tai pitkällisestä
keuhkokatarrista. Monesti siihen liittyy
useiden keuhkorakkuloiden väliseinien
puhkeaminen ja häviäminen.

Keuhkolaskimot, 2 kummastakin
keuhkosta, kuljettavat keuhkoissa
happeutuneen veren sydämen vasempaan
eteiseen.

Keuhkomätä, keuhkokuolio,
keuhkogangreeni, mätänemisbakteerien
aiheuttama keuhkojen mätäneminen; päättyy
useimmiten kuolemaan.

Keuhkopussi, keuhkokalvo,
keuhkojen ulkopintaa ja rintaontelon
sisäpintaa verhoava ohut kalvo.

Keuhkopussintulehdus (pleuritis)
alkaa keuhkopussin verisuonien täyttymisellä;
syyaineen erottuessa verestä muodostuu
keuhkopussin pinnalle fibriinikerros (kuiva k.);
usein tauti jatkuu tämän jälkeen niin, että
pussiin tihkuu heramaista tai veristä tai
märkämäistä nestettä. K:n yleisimpänä syynä on
tuberkuloosi. Tauti alkaa tav. vähitellen,
toisinaan taas äkillisellä kuumeella.

Keuhkorutto, ruttotaudinpesäkkeiden
esiintyminen keuhkoissa.

Keuhkosammal (Marchantia polymorpha),
muuan yleinen sekovartinen, leveä maksasammal.

Keuhkot, ilmaa hengittävien
selkärankaisten hengityselimet. K. ovat
homologisia kalojen uimarakon kanssa, ja
keuhkokaloilla uimarakko toimiikin
ajoittain hengityselimenä. — Sikiöillä
ne kehittyvät kahdesta etusuolen
pullistumasta, jotka ovat nielun
yhteydessä henkitorven ja
kurkunpään välityksellä.
Sammakkoeläinten k. ovat
sileäpintaisia tai verkkopoimuisia
pusseja. Matelijain k. ovat
runsaammin poimuttuneet, mutta
alkuperäisen pussin ontelo on monella
vielä selvästi havaittavissa. Linnuilla
henkitorven haarat, bronkiat,
jakautuvat sivuhaaroihin ja nämä
haaroittuvat yhä hienommiksi; kustakin
pikkuhaarasta lähtee samansuuntaisia
hienoja keuhkopillejä, jotka ovat
toistensa yhteydessä hienonhienoilla
ilmatiehyillä; keuhkoihin yhtyvät ilmapussit,
joiden seinämät ovat verisuonista köyhät.


Bronkia rakkuloineen
(14 kert. suur.),
a bronkia,
b yksityinen,
c ryhmä rakkuloita.




Imettäväisillä henkitorvi haaroittuu
puumaisesti, hienoimmat haarat päättyvät
keuhkorakkuloihin (alveoleihin). Näiden
seinissä on tiheä verisuonlverkko ja siinä
tapahtuu kaasunvaihdos veren ja rakkuloissa
olevan ilman välillä. Ihmisen
keuhkorakkulain luku kummassakin
keuhkossa erikseen on n. 1,800 milj.,
kunkin rakkulan läpimitta 0,7 mm.
Syvimmänkin uloshengityksen jälkeen
jää keskikokoisen miehen k:hin n. 1 l
ilmaa, tavallisen uloshengityksen jälkeen
n. 2,6 l, sitä seuraavassa tavallisessa
sisäänhengityksessä tulee keuhkoihin
n. 0,5 l, tämän jälkeen voi vielä
hengityslihaksiaan jännittämällä saada
keuhkoihin n. 1,6 l, joten keuhkojen
ollessa aivan täynnä niissä on n. 4,7 l
ilmaa. Minuutissa sisäänhengittää täysikasvuinen
ihminen keskimäärin 7,5 l ja vuorokaudessa
siis 10,800 l. Kumpikin keuhko jakautuu suuriin
lohkoihin, joita oikealla puolen on 3, vasemmalla
2. — K:ksi sanotaan myös keuhkokotiloiden
vaippaontelon verisuonirikasta seinää, joka
toimii ilmahengityselimenä.


Sydän ja keuhkot luonnollisessa
asennossaan rintaontelossa. r henkitorvi,
k aorta, h', h" kaulavaltimot,
n kaulalaskimot, h, h'" solisvaltimot,
l, m solislaskimot, a' alempi onttolaskimo,
b, g sydän, o keuhko.


Keuhkotauti, keuhkotuberkuloosi,
on keuhkoissa ilmenevä tuberkuloosi (ks. t.),
joka useimmiten kehittyy hitaasti hiipien.
Pitkällinen yskä on tav. ensimmäisenä oireena;
aluksi se on kuivaa, mutta vähitellen lohkeaa
ysköksiä, joissa voidaan todeta tuberkkelibasilleja
— ei tosin läheskään aina taudin
alkuvaiheessa. Muita oireita ovat yleinen
väsymys ja laihtuminen, lievä kuume, yöhikoilu.
Basillit synnyttävät keuhkoihin k:lle ominaisia
nystyröitä, tuberkkeleja, nämä yhtyvät
juustomaisiksi pesäkkeiksi, jotka taudin pitemmälle
kehittyessä saattavat hajota märän
täyttämiksi onteloiksi. Verraten usein
vioittuvat k:ssa verisuonien seinät, jolloin
potilas alkaa ,,sylkeä verta"; runsasta
verenvuotoa sanotaan verensyöksyksi.
— Monasti ja varsinkin jos tauti on todettu ja
sitä alettu hoitaa varhaisella asteella,
saattaa jo puhjennut k. parantua. Tuberkkelit
koteloituvat sidekudoksen muodostamaan ja
kalkkisuolojen vahvistamaan koteloon, ja basillit
jäävät sinne. Useasti ne kumminkin voivat
ruumiin tilapäisen heikontumisen (esim.
jonkun taudin) johdosta taas vapautua,
ja jo parantuneeksi luultu k. puhkeaa
uudelleen. Mikäli ei tauti täysin parane,
vuorottelevat näennäisesti terveet
ajanjaksot ja taudin paheneminen. Toisinaan
käy k:n kulku nopeasti, muutamissa
kuukausissa, jopa viikoissa kuolemaan
johtaen (n. s. nelistävä k.). — K. on
levinnyt yli koko maapallon ja vaatii
vuosittain useampia uhreja kuin mikään
muu tauti. Suomessa on nykyjään k:iin
kuolleiden lukumäärä noin 7,000
vuodessa. 15-60 v:n iässä tauteihin
kuolleista on k:iin kuolleita Suomessa noin
40 %. Eniten levinnyt on k. Vaasan
läänissä: 15-60 iässä kuolleista henkilöistä
kuolee siellä nykyisin 48 % k:iin. Pienin
k.-kuolevaisuus on Mikkelin läänissä.
Melkein kaikki ihmiset ovat joskus saaneet
k.-tartunnan, mutta useimmissa k. ei
ilmene. K:iin kuolee kaikenikäisiä ihmisiä,
vanhoja paljon enemmän kuin yleensä
luullaan. — K:n hoidossa on taudin
varhainen toteaminen tärkeätä, paranemisen
toiveet ovat näet sitä suuremmat, mitä
aikaisemmalla asteella tautia on alettu
hoitaa. Tehokkaimmaksi on osoittautunut
n. s. parantolahoito: kuumekausina
vuoteessaolo, yöt päivät puhdasta ilmaa,
levon ja liikunnon sopiva vaihtelu,
tarkoituksenmukainen ihonhoito sekä ravitseva
ruoka. Jos k. rajoittuu vain toiseen
keuhkoon, voidaan useissa tapauksissa
paranemista edistää pumppuamalla typpikaasua
tai ilmaa keuhkopussiin, jolloin sairas
keuhko puristuu kokoon ja joutuu
pakolliseen lepotilaan. Lukuisia k.-lääkkeitä
on koetettu keksiä, mutta näihin asti ei
mikään niistä ole osoittautunut
tehokkaaksi. Nykyisin on tansk. Möllgaardin
keksimä kultapreparaatti, sanokrysiini,
laajojen kokeilujen alaisena ja eräissä
tapauksissa näyttää sillä maadun varsin
hyviä tuloksia. — Keuhkotautinen



levittää tartuntaa pääasiassa kahdella
tavalla: 1) ysköksissä ja 2) niissä
pienissä limapisaroissa, jotka yskiessä ja
aivastaessa lentelevät suusta ja jotka
saattavat sisältää runsaasti tuberkkelibasilleja.
Yskösten tuottama vaara voidaan välttää
sylkemällä yskökset kannelliseen sylkyastiaan,
josta ne sitten hävi tetään polttamalla.
Toisena mainitun tarttumatavan, n. s. pisaratartunnan,
välttämiseksi on tärkeää, ettei koskaan
yskitä toiseen henkilöön päin. Yskiessä
on pysyteltävä käsivarren mitan päässä
muista henkilöistä ja pantava nenäliina
suun eteen, kun yskänkohtaus tulee.
Erikoisesti on muistettava, että pienet
lapset ovat vähemmän vastustuskykyisiä
k:n basilleihin nähden kuin täysikasvuiset
ja siksi heitä on erityisesti suojeltava
tartunnalta.

Keuhkotautiparantolat. Suomessa on
seuraavat k.: 1. Nummelan, n. 2 km
Röykän rautatieasemalta, avattu 1903, 100
sairaspaikkaa, 2. Takaharjun, 2 1/2 km
Punkaharjun asemalta, avattu 1903, 114 sairaspaikkaa.
3. Halilan, 18 km Kanneljärven
asemalta, av. 1920. 210 sairaspaikkaa.
4. Satakunnan, 9 km Harjavallan
asemalta, av. 1925, 150 sairaspaikkaa.
5. Kurikan, 3 km Kurikan asemalta,
av. 1910, 20 sairaspaikkaa. 6. Ruoveden,
n. 30 km, Vilppulan ja Korkeakosken asemilta,
av. 1910, 17 sairaspaikkaa. 7. Vöyrin,
23 km Tervajoen asemalta, av. 1912, 19 sairaspaikkaa.
8. Kauttuan, 1 km Kauttuan asemalta,
av. 1913, 12 sairaspaikkaa. 9. Iisalmen,
av. 1913, 26 sairaspaikkaa (vain miehille).
10. Alavuden, 4 km Alavuden asemalta,
av. 1913, 28 sairaspaikkaa (vain naisille).
11. Tarinaharjun, n. 1 1/2 km Siilinjärven
asemalta, av. 1913 (suljettuna 1918-23),
35 sairaspaikkaa. 12. Oulaisten, 1 km
Oulaisten asemalta, av. 1914, sairaspaikkoja
talvella 43, kesällä 65. 13. Porvoon,
av. 1914, 30 sairaspaikkaa. 14. Teuvan,
1 1/2 km Teuvan asemalta, av. 1914, 12 sairaspaikkaa.
15. Sairion, 2 km Hämeenlinnan asemalta,
av. 1915, 19 sairaspaikkaa. 16. Tampereen,
av. 1915, 30 sairaspaikkaa. 17. Kronobyn,
4 km Kronobyn asemalta, av. 1924, 23 sairaspaikkaa.
18. Högåsenin, 2 km Kristiinankaupungin
asemalta, av. 1925, 36 sairaspaikkaa.
19. Lohjan kouluparantola 9-12-vuotiaita
lapsia varten, 4 km Lohjan asemalta, av. 1914,
26 sairaspaikkaa.
Kirurgista tuberkuloosia sairastavien
hoitolaitokset (lapsia varten):
1. Högsandin, lähellä Lappvikin asemaa,
av 1901 kesäparantolana, v:sta 1923 avoinna
koko vuoden, sairaspaikkoja kesällä 60,
talvella 40. 2. Helsingin Diakonissalaitoksen
kirurginen lastenosasto, av. 1906, 40
sairaspaikkaa. 3. Malmin sairaalan kirurginen
tuberkuloosiosasto Pietarsaaressa (myös
täysikasvuisille), av. 1920, 15 sairaspaikkaa.
4. Kalevanniemen parantola, 1 km
Naantalin asemalta, av. 1920, sairaspaikkoja
kesällä 55, talvella 40. 5. Salpausselän
parantola, 1 km Nastolan pysäkiltä, av.
1925, 60 sairaspaikkaa. 6. Pörkenäsin
lastenparantola, 14 km Pietarsaaresta,
av. 1925, 30 sairaspaikkaa. 7. Satakunnan
parantolan lastenosasto, ks. ed., 24 sairaspaikkaa.

Keuhkotuberkuloosi, keuhkotauti.

Keuhkotulehdus ks. Keuhkokuume.

Keuhkovaltimo lähtee sydämen
oikeasta kammiosta; sitä myöten virtaa
tympeätä verta keuhkoihin.

Keulatamineet, purjealuksessa ne
takilan osat, jotka kuuluvat kokkapuuhun,
liivaripuomiin ja keulapurjeisiin.
— Keulavannas, vettä halkaiseva
emäpuun keulaosa.

Keuper, triassysteemin nuorin
alaosasto. vrt. Geologiset muodostumat
ja Geologinen ajanjakso.

Keuru, myös Keuruu. 1. Kunta
Vaasan läänissä, Satakunnan koilliskulmassa;
935,1 km2, 8,705 as. (1925). — 2. Rautatieasema
Haapamäen-Jyväskylän rataosalla, K:n kunnassa,
16 km Haapamäeltä.


Keuruun vanha kirkko.


Keurun reitti, Kokemäenjoen pohjoisen
vesialueen itäisin reitti. Sen suurin järvi
on n. 26 km pitkä Keurusselkä, joka
Mäntänkosken kautta laskee Kuoreveteen.

Kew [kjū], kylä Lontoon lähellä;
kuuluisa kasvit, puutarha (per. 1759).



Keuhkotautiparantoloita


Takaharjun parantola.


Halilan parantola.


Ruoveden parantolasta.


Alavuden parantolan halli.


Salpausselän parantola.


Ilmahoitoa Salpausselän parantolassa.


Valohoitoa Iisalmen parantolassa.




Keweenaw, Kuparisaari (ks. t.).

Keveät metallit, ne metallit, joiden
ominaispaino) on alle 5: alkalimetallit,
aluminium, magnesium y. m.

Kevätkehitys, mehiläisyhteiskuntain
vaurastumisaika puhdistuslennosta
huhtikuussa parveiluun heinäkuussa.

Kevätkello, lumipisara (Leucoium
vernum), narsissikasvien heimoon
kuuluva, keväällä kukkiva sipulikasvi;
vanan latvassa nuokkuva, valkoinen
kellomainen kukka. Koristuskasvina.

Kevät-Maria, Marian ilmestyspäivän
vanha suom. nimitys, torpparien ja
loisten muuttopäivä.

Kevätpäiväntasaus, se hetki keväällä
(maalisk. 21 p.), jolloin aurinko on
taivaantasaajassa ja päivä ja yö yhtäpitkät.
— Kevätpäiväntasauspiste, taivaantasaajan
ja ekliptikan leikkauspiste, missä aurinko
on n. 21 p. maalisk.

Kevät ja takatalvi, Juhani Ahon romaani.

Kevätsahrami (Crocus vernus)
ks. Crocus.

Kexel [tšekse'l], Olof (1748-96),
ruots. kirjailija, iloisten huvinäytelmien
m. m. „Capitain Puffin" sepittäjä.

Kexlerus [tšekslē'rus], Simon
(1602-69), matemaatikko, syntyisin Ruotsista;
sittemmin Turun yliopiston ensim. matematiikan
professori.

Key [kei], Ellen (1849-1926), ruots.
kirjailijatar. Vaati naisille lisättyjä oikeuksia,
joskin samalla tehosti, että naisen oikea kutsumus
on äitiys. Teoksia: „Missbrukad kvinnokraft",
„Barnets århundrade" I-II, „Kvinnofrågan",
„Tankebilder" I-II, „Lifslinjer" I-III,
kirjallisuustutkielmia y. m. [Landqvist
(ruots., 1909).


Ellen Key.

— Key, Helmer (s. 1864),
ruots. sanomalehtimies, Svenska Dagbladetin
päätoimittaja 1897-1907 ja v:sta 1909. Julkaisuja
musiikin ja talouselämän alalta. — Key,
Lievende (n. 1560-1627), holl. arkkitehti,
itsenäisen holl. renessanssityylin päämestari.
Päätyö: Haarlemin teurastuslaitos (nyk.
valtionarkistona). Kuva ks. Haarlem.


Keyland [keil-], Nils (1867-1924),
ruots. kansatieteilijä. Tutkinut vars. Vermlannin
suomalaisten elämää. Teoksia: „Svensk allmogekost",
,,Julbröd, julbockar oeh staffanssångare".

Keynes [keins], John Maynard
(s. 1883), engl. taloustieteilijä ja
valtiollinen kirjailija. Teoksia: ,,The economic
consequences of the peace", ,,A revision
of the treaty" (molemmat ruotsin.), joissa
vaatii Versaillesin rauhan tarkistamista.

Keys, Cays [keiz], Floridan
kaakkois- ja etelärannikolla oleva korallisaariryhmä.

Keyser, Hendrik de (1565-1621),
holl. arkkitehti. Töitä: Delftin
raatihuone, Zuiderkerk ja Westerkerk
Amsterdamissa ja Vilhelm Oranialaisen
loistohauta Delftissä.

Keyserling [kaiz-], Hermann
(s. 1880), saks. filosofi ja kirjailija, kreivi,
kotoisin Virosta. Perustanut Darmstadtiin
„Viisaudenkoulun". Teoksia: ,,Das Reisetagebuch
eines Philosophen" (ruotsin.), ,,Schöpherische
Erkenntnis".

Key-West, Cay-West [kei-ue'st],
tärkein saari Keysin saaristossa, Yhdysvaltain
linnoitettu laivastoasema; samanniminen kaup.,
jossa 20,000 as.

kg, kilogramman kansainvälinen lyhennysmerkki.
— kgm = kilogrammametri.

Kha . . . ks. myös Ka . . .

Khaibar (engl. Khyber), sola Intian ja
Afganistanin rajalla, vanha kauppatie,
n. 50 km pitkä, kapeimmalla kohdalla
vain 12 m leveä. V:sta 1925 rautatie Intiaan.

Khaki [-ā-] (hindustani),
maanvärinen pukukangas, jota engl.
sotilaat käyttävät kuumissa maissa.

Khamsin, Egyptissä puhaltava kuuma
eteläinen erämaatuuli.

Kharput, kaup. Turkissa,
Vähässä-Aasiassa, Eufratin lähteestä
pohjoiseen. 20,000 as.

Khartum, angloegypt. Sudanin
pääkaup., Valkoisen ja Sinisen Niilin
yhtymäkohdassa, Tuhoutui mahdin
kapinassa 1885; nyttemmin uudenaikaisesti
rakennettu; Gordon College-opisto,
tropiikkitutkimuslaitois (Wellcome
Tropical Research Laboratories);
tärkeä kauppakaup. 31,000 as.

Khasia l. Khasi, vuoristo Assamissa
Brahmaputran eteläpuolella. K.-nimeä
käytetään myös K.-vuoriston asukkaista.

Khe . . . ks. myös Ke . . .

Khi . . . ks. myös Ki . . .

Khingan, Chingan, Gobin erämaan
ja Mantšurian rajana etelästä pohjoiseen
kulkeva vuorijono.

Khiva, Kiiva (ks. t.).

Khmer, Kambodšassa ja Etelä-Siamissa
asuva taka-int. kansa, jonka loistavan
menneisyyden todistajia ovat suurenmoiset
temppeli- y. m. rakennukset.



Khnum, muinaisegypt. jääränpäinen
jumala, kylmän veden ja tulvan herra.

Kho . . . ks. myös Ko . . .

Khoi, Hoi (ks. t.).

Khotan, kaup. ja keidas
Itä-Turkestanissa Tarimin lisäjoen
Khotan-Darjan ja Kiinasta Intiaan ja
Turaaniin vievän karavaanitien varrella.
26,000 as.

Khuen-Héderváry [kūn-hēdervāri],
Károly (1849-1918), unk. valtiomies,
kreivi. Kroatsian, Slavonian ja Dalmatsian
käskynhaltijana (baanina) 1883-1903,
pääministerinä 1903, 1910-12.

Khufu, Keops (ks. t.).

Khyber, Khaibar (ks. t.).

Kiahta, Kjahta (ks. t.).

Kiamil pašša (1827-1913), turk.
valtiomies. Suurvisiirinä 1885-93, 1895,
1908-09, 1912-13.

Kiangsi, maakunta Keski-Kiinassa
Jangtsekiangista etelään; pääkaup.
Nantšang.

Kiangsu, maakunta Itä-Kiinassa,
Keltaisenmeren rannalla; pääkaup.
Nanking.

Kiantajärvi. 1. Suomussalmen
pitäjässä Hyrynsalmen reitin alkuosassa
oleva järvi, n. 40 km pitkä. — 2.
Sotkamossa, Sotkamon reitissä oleva n.
12 km pitkä järvi (sanotaan myös
Kiantojärveksi).

Kianto, Ilmari (s, 1874), alk.
Calamnius, kirjailija. Teoksia:
„Pyhä viha", „Pyhä rakkaus", huomattava
kansankuvaus ,,Punainen viiva" (1909),
„Vienan kansan kohtalo", „Vienan neitsyt",
„Vanha pappila", „Ryysyrannan Jooseppi"
y. m. „Valitut teokset" ilm. 1924-25.


Ilmari Kianto.


Kiasma (kreik.), hermojen risteys.
Esim. näköhermojen k.: useimmat
vasemmasta aivopuoliskosta lähtevät
hermosäikeet kulkevat oikeaan silmään,
oikeasta aivopuoliskosta lähtevät
vasempaan.

Kiautšou, kaup. Kiinassa Šantungin
niemimaalla. Siitä on nimensä saanut
Saksani 1898 vuokraama K.-alue, johon
saksalaiset perustivat Tsingtaun
linnoituksen; 1914 japanilaiset valloittivat
tämän. V. 1922 alue siirtyi takaisin Kiinalle.

Kibla (arab.), muhamettilaisten
kääntyminen Mekkaa kohti rukoillessaan.

Kide, kristalli, alk. kappale, jota
luonnostaan rajoittavat tasopinnat. Nyk.
pidetään k:nä jokaista homogeenista,
epäisotrooppista kappaletta; k:n
ominaisuudet eri suuntiin ovat erilaiset.
Röntgentutkimuksilla on todettu, että k. ei ole
muodostunut molekyyleistä vaan atomeista,
että sitä siis on pidettävä jättiläismolekyylinä.
K. vaikuttaa röntgensäteisiin kuten hila;
atomit ovat niiden sauvojen risteyskohdissa,
jotka muodostavat ajatellun hilan. Atomien
etäisyydet ovat eri suunnissa eri suuret;
esim. mangaanihydroksidin k:ssä 0,468 ja
0,334 μμ (μμ = 1 miljoonasosa mm).
— K:siin piirretyiksi ajateltujen
akseliristikkojen mukaan k:t jaetaan kuuteen
järjestelmään: 1. Regulaarinen järjestelmä:
k:ssä kolme toisiaan vastaan kohtisuoraa,
yhtäpitkää akselia (esim. kuva 1, kuutio);


Kuva 1.


Kuva 2.


Kuva 3.

2. Tetragoninen järjestelmä: k:ssä kolme
toisiaan vastaan kohtisuoraa akselia,
joista kaksi yhtäpitkää (lisäakselit) ja
yksi eripitkä (pääakseli) (kuva 2, tetragoninen
kaksinaispyramidi); 3. Heksagoninen
järjestelmä: k:ssä neljä akselia, joista
kolme yhtä pitkää samassa tasossa, 60° kulmissa,
neljäs (pääakseli) pitempi tai lyhyempi,
kohtisuorassa edellisiä vastaan (kuva 3,
heksagoninen kaksinaispyramidi); 4. Rombinen
järjestelmä: k:ssä kolme toisiaan vastaan
kohtisuoraa eri pitkää akselia (kuva 4, rombinen


Kuva 4.


Kuva 5.


Kuva 6.

kaksinaispyramidi); 5. Monokliininen
järjestelmä: k:ssä kolme eri pitkää akselia,
joista kaksi (klinoakselit) leikkaa
toisiaan vinosti ja kolmas (ortoakseli) on
kohtisuorassa edellisiä vastaan (kuva 5,
monokliininen k.); 6. Trikliininen
järjestelmä: k:ssä kolme eri pitkää
akselia, jotka leikkaavat toisiaan vinosti
(kuva 6, trikliininen k.). Kussakin
järjestelmässä on holoedrisia eli
täysilukuisia kidemuotoja, joissa
on niin monta pintaa kuin määrätyllä
parametrisuhteella sopii annettuun



akseliristikkoon, ja hemiedrisiä l.
puolilukuisia, joissa on ainoastaan
puolet korkeimmasta mahdollisesta pintaluvusta.
— K:istä muodostuneet aineet ovat kiteisiä;
vastakohta: amorfinen. — Myös jotkut
nesteet ovat määrätyissä lämpötilarajoissa kiteisiä:
osoittavat eri suuntiin erilaisia optillisia
ominaisuuksia.

Kidejauho, pienikiteinen jauho, jota
saadaan kiteytettäessä, jos kyllästettyä
liuosta nopeasti jäähdytetään ja
hämmennetään. Helpompi puhdistaa kuin
suurikiteiset massat.

Kidelämpösähkö, pyroelektrisiteetti,
sähkö, jota syntyy kidettä lämmitettäessä tai
jäädytettäessä. — Kideoppi l.
kristallografia, Sen eri haaroja
ovat geom. k., joka selvittelee
kiteitten muoto-oppia, fys. k., jonka
tärkein osa on kide-valo-oppi ja kem.
k., joka käsittelee kideopillisten
ominaisuuksien ja kem. kokoomuksen keskinäistä
riippuvaisuutta. — Kidepainesähkö,
pietsoelektrisiteetti, kiteen
sähköistyminen puristus- tai vetojännityksen
vaikutuksesta.

Kiderlen-Wächter [-vehtər],
Alfred von (1852-1912), Saksan
ulkoministeri 1910-12.

Kidesokeri, sokeria kidejauhon muodossa.

Kidevesi, kiteissä oleva, kem.
sitoutunut vesi, joka poistuu kuumennettaessa
tai jo tavallisessakin lämmössä. vrt.
Rapautuminen.

Kidron, laakso Jerusalemin lähellä.

Kidukset, vedessä elävien eläinten
hengityselimet; ovat tav. verisuonirikkaita
ihon tai limakalvon poimuja, joiden ohuitten
seinämien kautta kaasunvaihto veren ja
ympäröivän veden välillä tapahtuu.
Alkeellisimmat k. ovat rihmamaisia, mutta
koska mahdollisimman laaja hengityspinta on
edullisin, ovat useimmat k. kehittyneet
lehti-, sulka-, kampa- tai tupsumaisiksi.
Toisinaan ne riippuvat peitteettöminä ruumiin
pinnalla (monet nivelmadot, äyriäiset,
sammakontoukat), toisinaan taas vaipan (monet
nilviäiset) tai kiduskansien (kalat) peitossa.
Kalojen k:sta ks. lähemmin Kalat.
— Eräillä hyönteistoukilla (suden- ja
päiväkorentojen) on n. s. ilmaputki-k.,
lehtimäiset tai tupsumaiset, runsaasti hienoja
ilmaputkia sisältävät iholisäkkeet.

Kidusjalkaiset (Brancłiiopoda),
kalvoäyriäislahko: raajat 2-haaraiset,
lehtimäiset, niiden tyvessä pussinmuotoinen
kidus.

Kiduttaminen tunnustukseen, rikos,
jonka tekee se, joka kiduttaa toista
pakottaakseen hänet tunnustukseen
jossakin asiassa (Rikoslaki 25:11).

Kidutus, ruumiillisten tuskien
tuottaminen tai niillä uhkaaminen
tarkoituksella pakottaa kidutettu tunnustamaan
tai puhumaan totta oikeudessa. K:n
käyttäminen kiellettiin kokonaan 1772.

Kiehimä, kylä ja liikekeskus
Paltamon pitäjässä Kiehimänjoen suulla.
Rautatieasema (rakenteilla)
Kontiomäen-Oulun rataosalla.
— Kiehimänjoki, Kiannanjoki,
Emäjoki, Kianta-järven laskujoki
Oulujärveen.

Kiehki, kivisappi, tauti
hevosen kaviossa; syntyy kavion pehmeiden
takaosien ruhjoutumisesta, jolloin veri
vikaantuneista suonista imeytyy
ympäristöön värjäten lähellä olevan
sarveisaineen punaiseksi, keltaiseksi tai
sinertäväksi.

Kiehumatorvikattila, höyrykattila,
jossa on paitsi varsinaista pääkattilaa
tämän alla 1-3 pienempää kattilaa,
kiehumatorvea, yhdistettyinä pääkattilaan
kaulaputkilla.

Kiehuminen, nesteen höyrystyminen
siten, että höyryä syntyy muuallakin
kuin nesteen pinnalla. Nesteen sisässä
voi syntyä höyrykuplia vain sillä ehdolla,
että höyryn paine (mikä kasvaa
lämpötilan mukana) on yhtä suuri kuin
ilmanpaine + nestepaine. Sitä lämpötilaa,
missä kiehuminen, alkaa, sanotaan
kiehumapisteeksi; tämä siis riippuu
ilmanpaineesta (sekä kysymyksessäolevan
nesteen ominaisuuksista). Veden normaalinen
kiehumapiste (760 mm:n paineessa)
on 100°, Mont Blanc'in huipulla (417 mm:n
paineessa) se on 84°, 2 ilmakehän paineessa
121° ja 3 ilmakehän 134°. — Kem. teollisuudessa
käytetään paljon kiehuttamista alhaisessa paineessa
(vaku'umitislaus), koska alhaisempi
kiehutuslämpötila aiheuttaa polttoaineen
säästöä, ja monet aineet hajoavat, ennenkuin
saavutetaan niiden normaalinen kiehumapiste.

Kiekinjoki, Kuhmoniemen pitäjässä,
Sotkamon reitin toinen latvahaara; alkaa
Venäjän rajalta,

Kiekko, diskos, urheiluväline,
paino 2 kg, läpimitta 21,9 cm, paksuus
keskeltä 44,4 mm. vrt. Heittourheilu.

Kiel [kīl], kaup. ja sotasatama
Preussissa K: n lahden pohjukassa lähellä
Pohjanmeren-Itämeren kanavan suuta.
Suuria telakoita. Yliopisto. Ennen vahvat
linnoitukset hävitettiin 1921. 215,000 as.


Kiel. Germania-telakan jättiläisnostokurkia.



Kiel [kīl], Friedrich (1821-85),
saks. säveltäjä. Teoksia: 2 requiemia,
missä solemnis sekä oratoriot „Kristus"
ja „Betlehemin tähti".

Kielce [kjeltse], samannimisen puol.
hallintoalueen pääkaup., Krakova-Varsovan
radan varrella, 41,000 as.

Kieleke ks. Heinäkasvit.

Kielenopetus. Äidinkielen opetuksen
tarkoituksena on ohjata oppilas täysin
ymmärtämään sekä virheettömästi ja
luontevasti puheessa ja kirjoituksessa
käyttämään äidinkielensä kirjakieltä.
Vieraista kielistä on varhaisimmin
opetettu latinaa, jolla keskiajalla kaikki
opetus suoritettiin, ja kreikkaa. Latinan
kielioppia opetettiin yleensä
synteettistä l. deduktiivista
menetelmää noudattaen: alettiin sanojen
taivutuksesta ja kieliopin säännöistä, joita
käytellen muodosteltiin lauseita. Uudempi,
n. s. analyyttinen l. induktiivinen
menettely ottaa itse kielen lähtökohdaksi
ja siitä etsii kielen säännöt ja lait.
Berlitzin menetelmässä opetuksessa
käytetään yksistään opetettavaa kieltä.

Kieler [kīler], Laura (s. 1849),
o. s. Smith Petersen, norj.-tansk.
kirjailijatar. Julk. m. m. Etelä-Jyllannin
saksalaistuttamista käsitteleviä teoksia,
joista suomen.: „Karen Jürgens Egtvedistä",
,,Sinun kansasi on minun kansani",
,,Kuka heitti ensimäisen kiven?"

Kieletär ks. Ahlqvist, A. E.

Kieli. 1. Anat. Selkärankaisten
suuontelon pohjalla oleva elin. Kalojen ja
alempien sammakkoeläinten k. on
limakalvon muodostama lihakseton poimu
korkeammilla selkärankaisilla on
erikoinen k.-lihasto. K. toimii ruoan
liikuttajana suussa ja nielemisen helpottajana;
useilla eläimillä (esim. sammakoilla,
kameleonteilla, tikoilla, kolibreilla,
muurahaisia syövillä imettäväisillä) se on
pitkä, suusta ulossingahtava, ja toimii
saaliin tavoittamiselimenä. Imettäväisten
k. on myös niiden tärkein makuaistin, sen
nystyissä ovat näet makukeräset (vrt.
Makuaisti), ihmisellä puhe-elin.
— 2. Kielit. Ihmisen ajatuksen
äänteellinen ilmaisu. Maapallolla puhutaan
toista tuhatta k:ta. Useat niistä voidaan
ryhmittää eri kielikunniksi, kuten
indoeurooppalaiset, seemiläiset,
suomalais-ugrilaiset, turkkilais-mongolilaiset,
Etelä-Afrikan bantukielet, dravidalaiset y. m.
K:t jaetaan myöskin isoleeraaviin l.
yksitavuisiin, joissa ei ole taivutusta
(esim. kiinan-k.), agglutineeraaviin l.
yhteenliittäviin, joissa syntaktiset suhteet
ilmaistaan lisäämällä sanoihin äänteitä
loppuun, alkuun tai sisään, mutta itse sanan
kantaosa ei muutu (esim. suom.-ugr.
kielet), ja flekteeraaviin l.
taivutuskieliin, joissa suhteiden ilmaisu ei
tapahdu vain kantasanaa laajentamalla,
vaan myös itse kantasanan, ,,juuren"
ääntiöosaa muuttamalla (esim. indo-euroopp.
kielet).


Ihmisen kieli päältä katsottuna,
ea kurkunkansi,
h kieliluunsarvi,
gl kielen lymfarauhasia,
pe vallireunainen nystermä,
pfg sienimäinen nystermä,
pf rihmamainen nystermä.


Kielikorva, harjoituksella saavutettu
kyky kieliopin sääntöjä ajattelematta
käyttää jotakin kieltä oikein sekä
ratkaista, onko joku sanonta kielellisesti
oikea.

Kielikunta, useampien samasta
alkukielestä lähteneiden kielten yhteys (esim.
suom.-ugr. k.). Kieliheimo on
johonkin k:aan kuuluva toistensa kanssa
lähemmin sukua olevien kielten ryhmä.

Kielilainsäädäntö. Ruotsin vallan
aikana ei suomenkielellä ollut mitään
laissa vakautettua asemaa, ja vain
harvoin virallisissa asiakirjoissa
käytettiin suomea. Maamme jouduttua
Venäjän yhteyteen jäi ruotsi edelleen



virkakuntien sisäiseksi sekä toimituskirjain
kieleksi. Ensimmäinen lainsäädännöllinen
toimenpide suomenkielen aseman parantamiseksi
oli 1858 annettu säännös, että pitäjänkokousten
pöytäkirjat oli pidettävä suomenkielellä niissä
seurakunnissa, joissa jumalanpalvelus pääasiassa
pidettiin tällä kielellä. V:sta 1857 alettiin
julkaista virallista lehteä Suomen
Julkisia Sanomia, sekä v:sta 1860
asetuskokoelmaa suomeksi. Ensim. varsinainen
kieliasetus annettiin 1/8 1863. Siinä
säädettiin m. m., että suomenkielisiä
kirjoituksia ja asiakirjoja tästälähin oli
esteettömästi kaikissa Suomen tuomioistuimissa
ja virastoissa vastaanotettava, ja
tuomareille sekä muille virkamiehille
myönnettiin oikeus suomenkielellä laatia
pöytä- ja asiakirjoja sekä suomenkieli kaikissa
semmoisissa asioissa, jotka välittömästi
koskivat maan suom. väestöä, julistettiin
yhtäoikeutetuksi ruotsinkielen kanssa,
joka edelleen oli pysyvä maan virallisena
kielenä. Tärkein määräys oli se, että
suomenkielen oikeuden näissä rajoissa
viimeistään v:n 1883 lopulla tuli olla
täydessä voimassaan niidenkin asiakirjain
suhteen, jotka tuomioistuimista
ja virastoista annettiin, joten siis
suomenkielen tuli 20 v:n kuluttua
olla yhtäoikeutettu n. s. ulkoinen
virkakieli kuin ruotsi, joka pysyi
n. s. sisäisenä virkakielenä.
20/2 1865 annettu asetus sisälsi edellä
mainitun ohjelman toteuttamiseksi
annettuja erinäisiä säännöksiä ulkoisesta
virkakielestä. Uusia säännöksiä
virkakielestä annettiin 9/5 1881, jolloin
määrättiin, että kaikilla tuomioistuimilla,
virastoilla ja virkamiehillä oli oleva
oikeus ilman erityistä pyyntöä antaa
toimituskirjoja suomeksi, kun asia tällä
kielellä oli vireillepantu, ja v:n 1882
alusta oli toimituskirja annettava
vireillepanokielellä, sekä että kunnille
annettavat kirjoitukset ja tiedonannot oli
annettava kunkin kunnan pöytäkirjakielellä.
Asetuksella 29/12 1883 tuli käytäntöön
n. s. virka-alueen periaate: toimituskirja
oli alioikeuksista annettava asianomaisen
kunnan pöytäkirjakielellä, jollei
vireillepanija ollut pyytänyt toista kieltä
käytettäväksi. Ylemmän oikeuden tuli
käyttää sitä kieltä, jolla alemman
oikeuden toimituskirja oli annettu. 18/3 1886
annetulla käskykirjeellä sallittiin
suomenkielen käyttäminen sisäisenä
virkakielenä. 19/6 1902 annetulla
kieliasetuksella edelleen määrättiin, että
virka-alueen, s. o. kunnan tai virka-alueen
useimpien kuntien pöytäkirjakieli eräin
poikkeuksin oli oleva viranomaisen
virkakielenä. — 17/7 1919 annettu H. M,
(14 §) säätää m. m., että suomi ja ruotsi
ovat tasavallan kansalliskielet, että
Suomen kansalaisen oikeus käyttää
oikeudessa ja hallintoviranomaisen luona
omassa asiassaan äidinkieltään, suomea
tai ruotsia, sekä tällä kielellä saada
toimituskirjansa, on turvattava lailla,
ottamalla varteen, että maan suomen- ja
ruotsink. väestön oikeus järjestetään
samanlaisten perusteiden mukaan.
II. M:n tarkoittama kielilaki annettiin
28/4 1921. Sittemmin, 1/6 1922, annettiin
nykyjään voimassaoleva kielilaki,
sekä laki valtion virkamiehiltä
vaadittavasta kielitaidosta, ja 29/12 1922
asetukset kielilain täytäntöönpanosta,
valtionvirkamiehiltä vaadittavasta kielitaidosta
annetun lain täytäntöönpanosta sekä
suomen- ja ruotsinkielen taidon
osoittamiseksi suoritettavista tutkinnoista,
28/4 1923 asetus sisältävä lisäsäännöksiä
suomen- ja ruotsinkielen taidon toteamisesta ja
9/2 1923 asetus pidennetyn ajan
myöntämisestä viranhakupapereiden
täydentämistä varten suomen- ja ruotsinkielen
taidon osoittamiseksi. Sen ohessa on
useissa laeissa ja asetuksissa määräyksiä
kielestä.
V:n 1922 kielilain mukaan on
tuomioistuimissa ja muissa valtion
viranomaisissa niin myös kuntain ja
muiden itsehallintoalueiden viranomaisissa
käytettävä kunkin virka- tai
itsehallintoalueen ja vastaavan yhdyskunnan
sekä asiallisten kielen mukaan joko
suomea tai ruotsia taikka sekä suomea että
ruotsia. Virka- tai itsehallintoalue on
joko yksikielinen tai kaksikielinen.
Yhden kunnan käsittävä alue,
lukuunottamatta Helsingin, Turun ja Vaasan
kaupunkeja, jotka ovat katsottavat
kaksikielisiksi, on yksikielinen, jos kunnassa
asuu ainoastaan samankielisiä tai
toiskielisten luku on pienempi kuin 10 %
koko väestöstä, mutta kaksikielinen, jos
toiskielisten luku on suurempi kuin
10 %. Useamman kunnan käsittävä alue
on yksikielinen, jos siihen kuuluu vain
yksikielisiä kuntia, mutta kaksikielinen,
jos siihen kuuluu sekä suomen- että
ruotsinkielisiä kuntia tai jokin
kaksikielinen kunta. Lääni, jonka kuntien
luvusta vähempi kuin 1/10 on tois- tai
kaksikielisiä, katsotaan kaksikieliseksi
ainoastaan näiden kuntien osalta. Mitkä
alueet näillä perusteilla on katsottava
suomen- tai ruotsinkielisiksi taikka
kaksikielisiksi, määrää Valtioneuvosto
joka 10:s vuosi.



Suomen kansalaisilla on oikeus käyttää
tuomioistuimessa ja muussa valtion
viranomaisessa omaa kieltään, suomea tai
ruotsia, omassa asiassaan tai asiassa,
jossa häntä kuullaan, ja kunnalla tai
muulla itsehallintoyhdyskunnalla sekä
kotimaisella, yhdistyksellä ja
uskonnollisella yhdyskunnalla
pöytäkirjakieltään. Yksikielisellä
virka-alueella on tuomioistuimen ja muun
viranomaisen annettava toimituskirja
alueen kielellä, eräissä tapauksissa
pyynnöstä on liitettävä käännös,
kaksikielisellä alueella taas yleensä
sillä kielellä, mitä asialliset ovat
käyttäneet. Kunnan tai muun itsehallintoalueen
viranomaiseen käännyttäessä on käytettävä alueen
kieltä tai kaksikielisellä alueella
jompaakumpaa kieltä. Ylempi viranomainen
antaa toimituskirjan sillä kielellä jota
alempi viranomainen on kielilain mukaan
käyttänyt. Tuomioistuimen ja muun
valtionviranomaisen, jonka virka-alue on
yksikielinen, on sisäisenä virkakielenä
käytettävä alueen kieltä, ja viranomaisen,
jonka virka-alue on kaksikielinen,
yleensä enemmistön kieltä.
Virkamiehiltä vaadittavasta kielitaidosta
annetun lain mukaan pääsemistä varten
sellaiseen valtion virkaan, johon vaaditaan
yliopistossa tai korkeakoulussa
suoritettu loppututkinto, vaaditaan, eräin
poikkeuksin, että virkaan ilmoittautuva
on osoittanut täydellisesti hallitsevansa
virka-alueen enemmistön kieltä sekä, jos
virka-alue on yksikielinen, toisen kielen
ymmärtämistä, ja jos virka on tuomarin
virka, myös toisen kielen suullista taitoa,
mutta jos virka-alue on kaksikielinen,
toisen kielen suullista ja kirjallista
taitoa. Opettajiksi valtion oppilaitoksiin
pääsemistä varten vaaditaan, että
virkaan pyrkivä on osoittanut täydellisesti
hallitsevansa sen koulun opetuskieltä,
johon hän pyrkii. Upseerien ja
sotilasvirkailijain tulee täydellisesti
hallita, suomenkielisissä joukko-osastoissa
palvelevien suomea, ja ruotsinkielisissä
ruotsia; viimeksimainittujen tulee sen lisäksi
osata hyvin käyttää suomen kieltä.
Sellaisissa suuremmissa joukko-osastoissa.
joihin kuuluu sekä suomen- että ruotsinkielisiä
joukko-osastoja, tulee upseerin
osata täydellisesti hallita suomenkieltä
sekä sen ohella hyvin ymmärtää ruotsia.
Toimeenpanemaan tutkintoja suomen- ja
ruotsinkielessä on asetettu kaksi
tutkintolautakuntaa, toinen suomen- ja
toinen ruotsinkieltä varten. Tutkinnolla
voidaan osoittaa a) suomen- tai
ruotsinkielen täydellinen hallitseminen,
b) suomen- tai ruotsinkielen suullinen ja
kirjallinen taito, c) suomen- tai
ruotsinkielen suullinen taito ja d) suomen-
tai ruotsinkielen ymmärtäminen. [Setälä,
,,Kielilaki" (1924).]

Kieliluu, ihmisen k.: kaulan ylä- ja
etuosassa, pehmeiden kudosten välissä
oleva U:n muotoinen luu, johon muudan
kielen lihas kiinnittyy.

Kielimanifesti, Aleksanteri II:n 1 p.
elok. 1863 julkaisema käskykirje
suomenkielen saattamisesta oikeuksiinsa.

Kielimestari, tutkittavaa kieltä tai
murretta taitava, mieluimmin kouluakäymätön
henkilö, jota kielentutkija käyttää apunaan.

Kielin kanava, Pohjanmeren-Itämeren
kanava (ks. t.).

Kielioppi, kielen rakenteen esitys.
K. on joko toteava l. deskriptiivinen,
jos se ainoastaan toteamalla tekee selkoa
kielen tosiasiallisesta laadusta, tai
historiallinen, jos se käsittelee
kielen kehittymistä vanhemmista muodoista
uudempiin. Normatiivinen eli
säännöittelevä k. käsittelee kieltä
pääasiassa oikeakielisyyden kannalta. K:ia
sanotaan yleiseksi, jos se käsittelee n. s.
kieliopillisia kategorioja yleensä, sekä
erikois-k:ksi, jos se käsittelee
määrättyä kieltä tai määrättyjä kieliä. K.
on vertaileva, jos se käsittelee yhtä
tai us. kieltä tehden selkoa asianomaisen kielen
suhteista sukukieliin, jolloin se aina on
samalla historiallinen. Kun k. tarkastelee
kielen ominaisuuksia niiden tunnelmaarvon
kannalta eli esteettiseltä kannalta,
on se stilistiikkaa eli kielellistä
tyylioppia. K. jaetaan vanhastaan
äänneoppiin, joka sisältää esityksen
kielen äänteistä, muoto-oppiin, joka
esittää sanojen taivutusta ja syntyä, sekä
lauseoppiin, joka tarkastelee
sanojen käyttöä lauseessa. Viimemainittu
sisältää opin sanayhtyniistä eli n. s.
syntaksin sekä opin sanamuotojen ja
sanayhtymien merkityksistä eli n. s.
merkitysopin, semasiologian.

Kielisoittimet ovat kahta lajia:
1) jousisoittimet, joiden kielet
saatetaan soimaan vetämällä hartsitettua
käyrää l. jousta niitä vastaan, ja
2) sormintasoittimet, joiden kieliä
näppäillään sormilla tai puikoilla tai
lyödään pienillä vasaroilla. Sormintasoittimia
on kahta lajia, riippuen siitä, saadaanko
kustakin kielestä vain yksi sävel vai
voidaanko niistä saada erikorkuisia
säveliä kieltä lyhentämällä, siten että
sitä sormella painetaan sormilautaa
vastaan. Edellisiin kuuluvat kitara, lyyra,
harppu, psalttari, kantele, piano y. m.,
jälkimmäisiin luuttu, kitarri, mandoliini,
sitra y. m.



Kielitiede, tiede, joka käsittelee yhtä
kieltä tai murretta erikseen tai us. kieliä
tai murteita niiden suhteessa toisiinsa.
Vertailevaksi ja hist. tutkimukseksi
k. kehittyi 1800-luvulla. [Setälä,
„Nykyaikaisen kielentutkimuksen
periaatteista" (1891).]

Kieliäänikerrat ovat uruissa
huomattavimmat erikoisvärityksen edustajat.
Nimensä ne ovat saaneet kimmoavista
metallilevyistä (kielistä), jotka peittävät
pillien ilma-aukon ja saatetaan
ilmavirran voimasta vara jämään.
Samanlaatuisia „kieliä" käytetään harmoneissa,
sekä pehmeämmästä aineesta valmistettuja
useissa puupuhaltimissa.

Kielland [hjellan], Alexander
(1849-1906), norj. kirjailija, norj.
realismin oivallisimpia kertojia. Teoksia
suomen.: „Novelleja", „Työmiehiä",
„Laivuri Worse", „Myrkkyä", „Jaakoppi". —
Kielland, Kitty (1843-1914), A. K:n
sisar, norj. maisemamaalari.

Kielletty polvi, niin läheinen
sukulaisuus tai lankous, että avioliitto
sellaisessa sukulaisuudessa tai lankoudessa
olevan kanssa on laissa kielletty.
Naimiskaaren 2:sen luvun mukaan, osaksi
muutettuna asetuksella 18/9 1882, käsittävät
k:t p:t suoraan ylenevän ja alenevan
sukulaisuuden ja lankouden sekä
sivusukulaisuudesta ne tapaukset, jolloin
ainakin toinen on välittömästi yhteisestä
kannasta, esim. sisarukset, setä ja
veljentytär, y. m.

Kielo (Convallaria majalis),
liljakasvien heimoon kuuluva pitkäjuurakkoinen,
2-lehtinen, valkokukkainen, keväällä kukkiva
lehtokasvi. Ruukkukasvina viljelty.


Kielo.


Kieltolaki, 1/6 1922 annettu ja 28/4 1926
muutettu laki, jolla alkoholinpitoisten aineiden,
s. o. kaikkien niiden aineiden, jotka ollessaan
+15° C sisältävät enemmän kuin 2 tilavuusprosenttia
etyylialkoholia eivätkä ole denaturoituja,
valmistus, maahantuonti, myynti, kuljetus ja
varastossapito kielletään muuhun kuin lääkinnöllisin,
teknillisiin tahi tieteellisiin tarpeisiin.
Alkoholin valmistus ja alkoholinpitoisten
aineiden maahantuonti on valtion
yksinoikeutena, minkä oikeuden valtio
kuitenkin voi korkeintaan 5 v:ksi luovuttaa
erityisen järjestyssäännön ja tarkastuksen
alaiselle yhtiölle. Valtion tai vastamainitun
yhtiön varastoista voidaan myydä
alkoholinpitoisia aineita ainoastaan
apteekeille, sairaaloille, tieteellisille ja
opetuslaitoksille sekä yksityisille
tieteenharjoittajille sekä tekn. laitoksille,
jotka ovat saaneet luvan käyttää
alkoholinpitoisia aineita. Apteekeista on lupa.
myydä alkoholinpitoisia aineita yleensä
ainoastaan lääkärin joka kerta erikseen
antamasta määräyksestä. — Rikoksista
k:ia vastaan, n. s. k.-rikoksista,
on k:ssa säädetty rangaistukset ja
oikeudenkäyntiin nähden näissä syyteasioissa on
k:ssa erikoismääräyksiä. K. ei koske
kirkkoviinin hankintaa eikä ulkomaan
tai Suomen ja ulkomaan satamain välillä
liikettä välittävää suom. laivaa, jota
asetuksenmukaisesti saa kuljettaa ainoastaan
tutkinnon suorittanut päällikkö, laivan
ollessa Suomen aluevesien ulkopuolella.
— 1/6 1922 on annettu myös laki
denaturoitujen alkoholinpitoisten aineiden
valmistuksesta, maahan tuonnista ja
myynnistä, 7/7 1922 Valtioneuvoston päätökset
k:n toimeenpanosta, denaturoitujen
alkoholinpitoisten aineiden valmistuksen,
maahantuonnin ja myynnin järjestämisestä
ja silmälläpidosta, raittiuslautakuntain
sekä raittiuspoliisien ja muiden
kunnallisten raittiudenvalvojain toiminnasta,
17/4 1924 Valtioneuvoston päätös spriin ja
alkoholijuomain maastaviennistä ja
24/7 1925 asetus sakkojen ja menetetyksi
tuomitun tavaran arvon jakamisesta
kieltolakirikoksia koskevissa jutuissa.

Kieltosana on suomessa ja useimmissa
muissa suom.-ugr. kielissä verbi (suomessa
en, et j. n. e.), indoeuroopp.
kielissä partikkeli.

Kiepert [kī-], Heinrich (1818-99),
saks. maantieteilijä ja kartografi, maantieteen
prof. Berliinissä. Aikansa paras Välimeren
maiden maantieteen tuntija. Julkaissut lukuisia
karttateoksia. Hänen poikansa Richard K.
(1846-1915) on niinikään julkaissut karttoja.

Kieppi, telinevoimisteluliike, joka
tehdään suorariipunnasta nostamalla ensin
jalat voimistelutangon tasalle ja sitten
käsiä koukistaen kohottamalla jalat yhä
korkeammalle, kunnes vartalo tulee tangon
päälle.



Kieretti, kunta Vienan-Karjalan
pohjoisosassa, Kemin kihlakunnassa,
Kantalahden lounaisrannalla. Pääpaikka K:n
kirkonkylä K:n järvestä Kantalahteen
laskevan K:n joen suussa.

Kierevä on sellainen avaruuskäyrä.
joka ei sisälly mihinkään tasoon.

Kierkegaard [kerkegōr], Sören
(1813-50), tansk. filosofinen ja uskonnollinen
kirjailija, persoonallisen kristillisyyden
esitaistelija, virallisen kristillisyyden kiivas
vastustaja. K:n mukaan kristinusko on ennen
kaikkea subjektiivisuutta ja sisällisyyttä. Se on
järjen kannalta katsoen ,,paradoksi", mahdottomuus,
sillä se on kaikkien inhimillisten
ymmärryskäsitteiden ulko- ja yläpuolella. K.
teroittaa aina kristinuskon ehdotonta vaatimusta ja
yksilön sitä vastaavaa ehdotonta antautumista
Jumalalle; ajattelijana harvinaisen
itsenäinen, kirjailijana ja kielenkäyttäjänä
Tanskan suurimpia. Teoksia suomen.:
„Itsensäkoettelemiseksi", ,,Joko — tahi",
,,Kedon kukka ja taivaan lintu",
,,Kuolemansairaus", „Rakkauden teot".


Sören Kierkegaard.


Kieroselkäisyys l. skolioosi voi
olla joko synnynnäinen tai riisitaudista
johtuva tai — ja niin on laita useimmissa
tapauksissa — kouluaikana kehittynyt
huolimattoman istuma-asennon johdosta.

Kierosilmäisyys johtuu joko siitä että
joku silmän lihaksista on liian lyhyt ja
vetää silmää kieroon tai kummankin
silmän erilaisesta näkökyvystä ja niiden
valontaittamisessa ilmenevistä
säännöttömyyksistä (liki- ja kaukonäköisyydestä),
jotka häiritsevät silmien yhteistoimintaa.
Joskus k. johtuu jonkun silmälihaksen
halvautumisesta. Lievä k. on parannettavissa
silmälaseilla, vaikeammissa tapauksissa on
suoritettava leikkaus.

Kierous, metsänh., sellainen puun
säikeiden asento, ettei niiden pituussuunta
ole yhdensuuntainen puun akselin kanssa,
vaan muodostavat tätä ruuvimaisesti kiertävän
kudoksen.

Kierre. 1. Ruuvikierre, ruuviviivan tai
-pinnan muotoinen osa tekn. käytetyssä
esineessä, esim. ruuvipultissa (vrt.
Ruuvi). K:t leikataan pulttiin
k.-leuoilla tai (pienemmät) k.-levyllä l.
-laatalla; k.-leuat kiinnitetään tätä varten
ruuvisorkkaan. Mutterit ja muut reiät
varustetaan k:illä (jengataan) k.-tapeilla.


Ruuvisorkka. AB kierrelevy.

— On myös erityisiä koneita, k.-koneita
l. k:n leikkauskoneita, joilla tämä
työ  suoritetaan. — 2. Kutomatekn.
K. muodostuu, kun langan toista päätä
kierretään toisen pään ollessa kiertymättä.
K. on joko vasen- tai oikeakätinen. Edellinen
on kuteen, jälkimmäinen loimen k. Pitkät
kuidut tarvitsevat pienemmän k:n kuin lyhyet.


Kierretappi.

— Kierreportaat ovat tav. kahden
päällekkäisen kerroksen välille henkilöliikettä
varten tehdyt lepotasottomat sivuportaat.
— Kierrevaaka, kiertovaaka (ks. t.).

Kierrin l. kehrä, se kehruukoneen
osa, joka kiertää ja kokoo langan. K:n
nopeuden tulisi olla suuri mutta samalla
sen käynti tärinätön.

Kierrostenlukija, kierrosluvunmittari
(ks. Iskunlukija).

Kierteishäntä, tarttumaelimeksi
muodostunut pitkä häntä. Useilla puissa
elävillä imettäväisillä (uuden maailman
apinoilla, jyrsijöillä, petoeläimillä,
vajahampaisilla, pussieläimillä) ja matelijoilla
(kameleonteilla); eräillä kaloillakin
(merihevoset) on samanlaatuinen pyrstö.

Kierto (Convolvulus),
Convolvulaceæ-heimoon kuuluva
kasvisuku, isokukkaisia köynnöskasveja.
Etelä-Suomessa 2 lajia: pelto-k.
(C. arvensis), rikkaruohona
pelloilla ja lastauspaikoissa, ja
iso k. (C. sepium),
harvinaisena merenrannikolla,
pensaikoissa j. n. e., yleiseen viljelty
koristuskasvina (n. s. elämänlanka).
— C. tricolor yleinen puutarhakasvi.

Kierto, peltoviljelyksessä se peltoala,
jolle on määrätty kasvijärjestys ja samalla
se aika, jonka kuluttua sama kasvi
uudelleen kasvijärjestyksen mukaan palaa
samalle paikalle. — K.-suunnitelma,
ohjelma määrätyn peltoalan, tavallisesti
talon kaikkien peltojen viljelemiseksi
yhden tai useamman kasvijärjestyksen mukaan.

Kiertoelektrometri, kiertovaa'an
periaatteeseen perustuva elektrometri. —
Kiertogalvanometri, kiertovaa'an
periaatteeseen perustuva galvanometri.



Kiertoilmiö l. kiertokulku,
sellainen ilmiösarja, jonka tapahduttua
ilmiöön osaaottavat kappaleet ovat
palanneet alkuperäiseen tilaansa. Jos
ilmiösarja saattaa yhtä hyvin tapahtua
vastakkaiseen suuntaan, niin k. on
palautuva, reversiibeli; lämpöopin käsittelyn
kannalta on näistä tärkein Carnot'n
kiertokulku (ks. t.). Todelliset k:t ovat
yleensä palautumattomia, irreversiibelejä,
ja vastaava palautuva k. on ihanteellinen
rajatapaus, jonka käsittely kulloinkin
tutkittavan ilmiön ymmärtämisen kannalta
usein on mitä tärkein. — Luonnossa
tärkeimmät ovat veden ja hiilen kiertokulku.

Kiertokanki, koneosa, joka välittää
liikkeen edestakaisin liikkuvasta koneosasta
pyörivään tai päinvastoin. vrt. Kampi.
K:n toisessa päässä on ristikappaleenlaakeri
tai -tappi, toisessa k:n- l. kammenlaakeri.


Kiertokanki.

— Kiertokaukoputki, tykin optillinen
tähtäysväline, jossa on yhdistettynä sekä
kaukoputki että suuntakehä. vrt, Tykki.
— Kiertokimmoisuus ks. Kimmoisuus.
— Kiertokirje, samasisällyksinen, yhtaikaa
useille vastaanottajille, tavallisesti useampana
kappaleena lähetetty kirje. — Kiertokoulu
ks. Alkuopetus, — Kiertokulku,
kiertoilmiö (ks. t.). — Kiertoliike,
sentraaliliike (ks. t.).

Kiertolinnut vaihtavat oleskelupaikkojaan
vuodenaikain mukaan (ovat esim. kesäisin
metsässä, talvisin asutuilla paikoilla).
Niitä ovat m. m. tiaiset, punatulkku,
keltasirkku, monet pöllöt.

Kiertomittari, gyrometri (ks. t,).
— Kiertopumppu, pintalauhduttaja,
höyrykoneisiin kuuluva mäntä- tai
keskipakoispumppu, joka painaa lauhdutukseen
tarvittavan kylmän veden lauhduttajan läpi.
— Kiertopyörät, aurinko- l.
planeettapyörät, hammaspyöräryhmä,
jossa keskuspyörän ympärillä on
2-4 samaan pyörivään tähtikappaleeseen
laakeroitua pyörää ja näiden piirinä
sisähampailla varustettu kiinteä
hammaskehä. Liike voidaan johtaa
keskuspyörään ja siitä kiertopyörien kautta
näiden tähtikappaleen akseliin tai
päinvastoin (välitys siis hitaampaan tai
nopeampaan).


Kiertopyörät. z1
keskuspyörä, hammasluku n1;
z2 kiertopyörä,
hammasluku n2.

Kiertorata, kaupungin ympäri
kiertävä rauta- tai raitiotie.

Kiertotähdet, planeetat,
aurinkokunnassa ne kappaleet, jotka kiertävät
keskuskappaletta; aurinkoa, ellipsinmuotoisissa
radoissa. Meidän aurinkokunnassamme erotetaan
kolme ryhmää k:ia: sisä-k:t Merkurius, Venus,
Maa, Mars; pikku-k:t, joita tunnetaan yli 900
Marsin ja Jupiterin ratojen välillä; ulko-k:t
Jupiter, Saturnus, Uranus ja Neptunus.
Paljaalla silmällä näkyvät muut paitsi
Merkurius (harvoin), Uranus ja Neptunus.
K:n etäisyys- ja suuruussuhteet sekä
k:ien merkit näkyvät seuraavasta taulukosta.

KiertotähdetKeskietäisyysAuringostamilj. kmKiertoaikapäiv.Massa(Maan massa = 1)
Merkurius . . . 58             88        0,06
Venus . . . 108            225        0,82
Maa . . .    149            365        1,0
Mars . . .    228            687        0,11
Jupiter . . .    778          4,333      318,36
Saturnus . . .   1,428         10,759       95,22
Uranus . . .   2,873         30,688       14,58
Neptunus . . .  4,501         60,181       17,26

Kiertovaaka, torsionivaaka.
herkkä koje pienien magneettisten ja
sähkövoimien mittaamiseksi. Vaa'an
muodostaa vaakasuora sauva, joka on
ripustettu metalli- tai pulankaan. Sauvan
päihin vaikuttava poistovoima kiertää
sauvaa ripustinlanigan ympäri; tässä syntyy
vastustava voima, kiertokimmo; voima
on verrannollinen kiertokulmaan. —
K:lla Cavendish määräsi kahden kappaleen
keskinäisen vetovoiman suuruuden, mistä
sitten laski maan keskitiheydeksi 5,5.

Kiertovaihto, johonkin yhdistelmään
kuuluvien suureiden vaihtaminen siten,
että ensimmäinen astuu toisen sijalle,
toinen kolmannen . . . ja viimeinen ensimmäisen.

Kiertovirta ks. Sähkövirta.



Kierukka l. spiraali, matein,
tasokäyrä, joka kiertyy äärettömän monta
kertaa kiinteän pisteen, navan, ympäri,
loitoten yhä kauemmaksi siitä. Yksinkertaisin k.
on Arkimedeen k., joka syntyy, kun navasta
lähtevä piste kulkee tasaisella nopeudella
sädettä pitkin, säteen kääntyessä navan
ympäri tasaisella kulmanopeudella. Sen
yhtälö: r = av, jossa r = säde,
a mielivaltainen vakio, v säteen
kääntymäkulma. Muita k:itä: logaritmi-k.
(yhtälö: r = av), parabolinen
ja hyperbolinen k.


Kierukka.


Kieskistunturi, Kuolajärven pitäjässä,
Sallatunturista etelään; 535 m yl. merenp.

Kiestinki, kunta pohjoisessa
Vienan-Karjalassa. Tuoppajärven Saaressa
luostarin rauniot.

Kiev, Kiova (ks. t.).

Kievari, majatalo (ks. t.).

Kihlakunnanarkku. Oikeudenkäymiskaaren
2 luvun 7 §:n mukaan jokaisessa
käräjäpaikassa pitää olla k., jossa
kihlakunnan sinetti, valtiopäiväin päätökset,
yleiset säännöt ja kihlakuntaa koskevat
asiakirjat ovat säilytettävät. K:ua vastaa
nyk. tuomiokunnan arkisto.

Kihlakunnankatselmus, kihlakunnanoikeuden
toimittama katselmus tilus- ja rajamerkkiriidoissa
(Maakaari 14:1).

Kihlakunnanoikeus, yleinen alioikeus
maalla, johon kuuluu lainoppinut
kihlakunnantuomari, tai asianomaisesta
määräyksestä, joku muu lainoppinut
henkilö puheenjohtajana, sekä 7-12
kihlakunnanlautamiestä jäseninä.
Kussakin käräjäkunnassa, joita
kuhunkin tuomiokuntaan kuuluu 2
tai useampia, on vuosittain pidettävä
kahdet käräjät, talvikäräjät ja
syyskäräjät, sitä paitsi asian
laadun ja tarpeen mukaan välikäräjiä.
— Oikeudenkäynti k:ssa on, muutamia
poikkeuksia lukuunottamatta, julkista.
K:n päätöksiin voidaan asian laadun
mukaan hakea muutosta vetoamalla,
valittamalla tai kantelemalla
hovioikeuteen (Oikeudenkäymiskaari; Asetus
kihlakunnan lautamiehistä 25/1 1886).

Kihlakunnanvankilat ovat
samoinkuin lääninvankilat, vankiloita
tutkintovankien säilyttämistä sekä
vankeusrangaistuksen täytäntöönpanoa varten.
Nykyisin on k:oitä kolme: Kastelholman,
Kajaanin ja Kittilän.

Kihlakunta, lääniä lähin hallintoalue
yleistä hallintoa varten (H. M 17/7 1919,
50 §). K. on kruununvoudin ja henkikirjoittajan
virkapiirinä, ja jaettu nimismiespiireihin,
jotka käsittävät yhden tai useamman k:n tai
niiden osia, Suomen k:t, yht. 54, on
lueteltu eri läänien kohdalla.

Kihlaus, miehen ja naisen välinen
sopimus tulevan avioliiton solmimisesta.
Lain mukaan tulee k:n tapahtua
naittajan ja 4 todistajan (2 miehen ja 2
naisen puolelta) läsnäollessa tai kirjallisesti.
Nainen, joka on täyttänyt 21 v. ei
lainkaan mukaan enää tarvitse naittajan
suostumusta k:seen. Vaikkakin k. on
kihlakumppaneita sikäli sitova, ettei
kumpikaan heistä voi mennä avioliittoon
tai kihlautua jonkun toisen kanssa,
ennenkuin aikaisempi k. on purettu, ei
kumpikaan kuitenkaan voi pakottaa toista
kihlakumppania avioliittoon kanssaan.
Jos kihlakumppanit ovat harjoittaneet
toistensa kanssa sukupuoliyhteyttä,
syntyy n. s. epätäydellinen
avioliitto, ja tuomioistuin, jos
jompikumpi karttaa vihkimistä, voi
vihkimistä vaativan kanteesta julistaa
tämän vihkimistä karttavan aviopuolisoksi.
— K:n purkautuminen voi aiheutua joko
siitä, että k. alunpitäen on ollut
mitätön tai kihlaeron kautta. —
K. ei saata kihlakumppaneja mihinkään
varallisuusoikeudellisiin suhteisiin
keskenään. Kuitenkin jos kihlakumppanit
antavat toisillensa lahjaksi rahaa tai
irtainta omaisuutta avioliiton vuoksi,
kihlalahjan, ja morsian kuolee
ennen vihkimistä, tulee sulhasen antaa
saamansa lahjat morsiamen perillisille ja
saa antamansa takaisin, mutta jos
sulhanen kuolee, saa morsian antamansa
takaisin, mutta saa pitää, mitä on sulhaselta
saanut (Naimiskaari 3:s ja 4:s luku).

Kihlman [tšīl-], Alfred (1825-1904),
koulu- ja liikemies. Uskonnon yliopettaja Ruots.
Normaalilyseossa 1866-97, rehtorina 1871-95.
Pappissäädyssä 1872-97. Oli Tampereen Pellava-
ja Rautateollisuusyhtiön johtokunnan ja
Kansallis-Osake-Pankin hallintoneuvoston
puheenjohtajana. [Aspelin-Haapkylä (1915,
1918).] — Kihlman, Alfred Oswald
ks. Kairamo.


A. Kihlman.
(Järnefeltin maalaus.)

— Kihlman, Lorenzo
(s. 1861), A. K:n poika, hallintoneuvos.
Prokuraattorina 1908-09, lähettiläänä
Pariisissa ja Madridissa 1918-19.




Kihniö, kunta Turun ja Porin
läänissä, Satakunnan koillisnurkassa; 144,7
km2, 2,929 as. (1925).

Kihnusaari (ruots. Kynö, saks.
Kühnö), Viron rannikolla, Riianlahden
pohjoisosassa Pärnun-lahden suulla.

Kihokki (Drosera), rahkasoilla
kasvavia pieniä, valkokukkaisia lihansyöjäkasveja,
jotka lehdillään pyydystävät hyönteisiä. Lehtien
nystykarvat erittävät tahmeata limaa sekä
pepsiinimäistä käyteainetta, johon hyönteisten
pehmeät osat liukenevat. Suomessa 3 lajia, yleisin
pyöreälehtinen D. rotundifolia.


Pyöreälehtinen
kihokki.


Kihomato (Oxyuris vermicularis),
pieni (koiras 3-5 mm, naaras 10 mm),
suolinkaisiin kuuluva loismato, joka elää
ihmisen, varsinkin lasten, paksussa- ja
peräsuolessa aikaansaaden peräaukon seinämissä
kiusallista kutkuamista.


Kihomato.
a naaras,
b koiras,
A peräaukko,
O suu, c koiraan
takaruumiin pää,
d muna, jossa
näkyy sikiö.


Kihti (ruots. Skiftet), Turun
saariston ja Ahvenan saariston välillä oleva
merenselkä.

Kihti l. luuvalo, Suomessa
verraten harvinainen tauti — meillä sanotaan
reumaattisia kipuja usein väärin k:ksi —
useissa muissa maissa, esim. Englannissa,
yleisempi. Se aiheutuu aineenvaihdonhäiriöistä,
joiden seurauksena virtsahapon suoloja
kerrostuu niveliin ja niiden ympäristöön.
Äkillinen k. kohtaa useimmiten isonvarpaan
tyviniveltä, usein myös sormi-, polvi- ja
kyynärniveliä, jotka turpoavat ja alkavat särkeä.
Kroonilliseksi käy tauti useiden äkillisten
kohtausten jälkeen. Se on yleisempi miehillä
kuin naisilla. Hoidossa rajoitetaan liharuoan
käyttö mahdollisimman vähiin.

Kihupyhä, sunnuntai, jolloin
lähipitäjistäkin keräytyy kansaa; säilynyt
muutamissa Etelä-Karjalan ja Savon kunnissa
jälkikaikuna kat. ajan kirkkopyhistä.

Kiiala, vanha kartano n. 5 km
Porvoosta luoteeseen, K. J. Adlercreutzin
synnyinpaikka.

Kiihoituskynnys, sielut. Kun
ulkonainen kiihoitin vaikuttaa aistimeen, niin
aivan heikko kiihoitus ei saa aikaan
mitään aistimusta, vaan kiihoituksen
täytyy päästäksensä tajuttavaksi saavuttaa
määrätty voimakkuus. Tätä kiihoituksen
voimakkuutta, joka töin tuskin saa aikaan
tajuttavan aistimuksen, nimitetään k:ksi.

Kiihoitusruokinta, mehiläisten
ruokinta hunajalla tarkoituksella kiihoittaa
emoa munimaan runsaammin, jotta
mehiläisyhteiskunnat tulisivat tavallista
väkirikkaammiksi, kunnes pääsadon
hunaja on koottava.

Kiihtelys (rihma), 40 (oravan)nahkaa,
aik. kaupoissa tav. kappalemäärä.

Kiihtelysvaara, kunta Kuopion
läänissä Joensuusta kaakkoon;
Pohjois-Karjalan kansanopisto, Niittylahden
kasvitarha- ja talouskoulu; 4,020 as. (1925).

Kiihtosana, interjektsioni (ks. t.).

Kiihtyväisyys, akseleratsioni,
tasaisesti muuttuvan liikkeen nopeuden
lisäys aikayksikössä, kiihtyvässä
liikkeessä positiivinen, hidastuvassa
negatiivinen. Epätasaisesti muuttuvassa
liikkeessä hetkellinen k. määritellään
keski-k:n raja-arvona (vrt. Nopeus).
Vapaasti putoavan kappaleen (ilmatyhjässä
tilassa ainoastaan vetovoiman vaikutuksessa
olevan kappaleen) liike on tasaisesti kiihtyvä;
sen k. merenpinnan tasalla on suurin navoilla,
983,1 cm sekunnissa, pienin päiväntasaajalla,
978,1 cm sekunnissa; 45°:n leveydellä se
on 980,6 cm sekunnissa. — K. on eri suuri
eri taivaankappaleilla, sitä suurempi,
mitä suurempi on taivaankappaleen massa.

Kiikala, kunta Turun ja Porin
läänissä, Varsinais-Suomen itäisimmässä
osassa, Hämeen läänin rajalla;
Johannislundin lasitehdas; 242 km2,
3,655 as (1925).

Kiikalanjärvi l. Kurajärvi,
Kiikalan pitäjässä, laskee Hidolanjokea
myöten Uskelanjokeen.

Kiikari, kaukoputki (ks. t.).

Kiikka. 1. Kunta Turun ja Porin
läänissä, Satakunnan itäosassa,
Kokemäenjoen kahden puolen. Kutomakoulu.
225,8 km2, 4;289 as. (1925).
— 2. Rautatieasema Tampereen-Peipohjan
rataosalla, K:n kunnassa, 66 km Tampereelta.



Kiikoinen, kunta Turun ja Porin
läänissä, Satakunnan keskiosassa,
Kauvatsanjoen lähdejärvien ympärillä;
73 km2, 2,963 as. (1925).

Kiila, kolmisärmäisen, terävän
särmiön muotoinen kappale, jonka
pitkittäisleikkaus on tasakylkinen
kolmio; käytetään raskaiden esineiden
kohottamiseen, puun ja kivien
halkaisemiseen y. m. K:n päähän
sovitetaan sen korkeuden suuntainen
voima DE. Tämän k:n sivuja vastaan
kohtisuorat komponentit voittavat
sivuja vastaan vaikuttavan puristuksen.
K. on siis tasapainossa, kun työntävä
voima DE suhtautuu toista sivua
vastaan kohdistuvaan kuormaan GD
kuten k:n pää AB sen sivuun AC.
— Tekn. Kiinnitysväline, jota käytetään
tankomaisen kappaleen kiinnittämiseksi toiseen:
poikittaiskiila (kuva 2) tai pitkittäiskiila
(kuva 3).


Kuva 1.
Voiman jakautuminen kiilassa.


Kuva 2.
Poikittaiskiila (K).


Kuva 3.
Pitkittäiskiila (K).


Kiilafotometri, värillisen lasikiilan
muodostama koje, jonka avulla tähden
valovoima mitataan, siirtämällä kiilaa,
kunnes tähti katoaa näkyvistä. Myöskin
valokuvattavan esineen valaistuksen (ja
oikean valotusajan) määräämistä varten
käytetään samaan periaatteeseen
perustuvaa fotometria.

Kiilakirjoitus, nuolenpääkirjoitus.

Kiiliäinen ks. Saivartajat.

Kiille, kissankulta, katinkulta,
ryhmä mineraaleja, joille on ominaista helppo
lehkeavaisuus yhteen suuntaan, joten niitä
voi halkoa ohuiksi suomumaisiksi levyiksi;
lohkosuomut joustavan taipuisia. Kiilto
lasimainen. Monimutkaisia, vedenpitoisia,
aluminiumrikkaita silikaatteja. Yleisimmät
k.-lajit ovat vaalea muskoviitti
ja tumma biotiitti.

Kiilleliuske, suomuinen,
karkealiuskeinen liuskekivilaji, jonka
kivennäisainekset ovat kiille ja kvartsi.
Suomessa gneissien ja muitten liuskeitten
seassa; etenkin Itä-Suomessa yleinen.

Kiillesuomuiset (Ganoidei), jo
paleotsooisella ajalla monimuotoiseksi
kehittynyt, nyk. vain harvojen lajien edustama
kalaryhmä, jonka lajeilla on kiillemäisen
ganoiinikerroksen päällystämät, tav.
vinoneliön muotoiset n. s. kiillesuomut.
Ennen luettiin k:n alaluokkaan sekä
rusto- että luurankaisia muotoja;
edellisiä ovat m. m. sampi, jälkimmäisiä
luuhauki (Lepidosteus) ja niilinhauki
(Polypterus). Uudemmassa systeemissä
tarkoitetaan k:lla vain jälkimmäistä ryhmää,

Kiilloittaminen. K:ssa tehdään pinta
sileäksi joko hankaamalla silitysaineella
epätasaisuudet pois tai painamalla ne
sileällä kovalla välineellä alas tai
sivelemällä pinnalle ainetta, joka täyttää
epätasaisuudet ja itse on pinnaltaan sileä,
siis kiiltävä. — Kiilloituskivi, sileäksi
tahkottu kova kivi metallipintojen
kiilloittami seksi hankaamalla. —
Kiilloitusvaha ks. Buunausvaha. —
Kiilloitusvoide, kengänkiilloke,
pääasiassa nahkateosten kiilloittamiseen
käytettävien jähmeiden ja nestemäisten
mustelajien yleisnimitys. Jähmeät tehdään
yleensä vahasta, parafiinistä, seresiinistä
y. m. aineista, liuottamalla niitä tervavärien
kanssa tärpättiin, petrolidestillaatteihin
y. m. Nestemäisissä k:issa on hartsi- tai
väriaineiden alkoholi- tai vesiliuoksia.

Kiiltokovike, vehnä- tai
riisitärkkelystä, steariinia ja vahaa
y. m. sisältävä kiilloitus- ja kovikeaine,
jota käytetään kiiltosilityksessä.

Kiiltokulta, valssaamalla ja takomalla
kullasta ja tämänvärisistä metalliseoksista
valmistetut ohuen ohuet lehtiset tai
niistä valmistettu jauhe. Käytetään
kultaukseen. — Kiiltolanka. 1.
Yksinkertaista tai kerrattua puuvillalankaa,
jonka nukka on poltettu ja lanka viimeistelty
kiiltäväksi. — 2. Pitkästä kiiltävästä
viilasta kehrätty kampalanka.

Kiiltomato (Lampyris noctiluca),
pehmeäsiipisten alalahkoon kuuluva
kovakuoriainen. Uros siivekäs, lentokykyinen,
naaras siivetön, n. 16 mm pitkä, toukkamainen.
Sen sekä toukan 3 viimeistä takaruumiin niveltä
loistaa pimeässä. Uroksestakin lähtee valoa,
mutta hyvin himmeää.


Kiiltomato. 1 koiras,
2 naaras.


Kiiltonahka, lakeerinahka,
erikoisella, taipuisalla lakalla päällystetty
nahka.



Kiimajärvi, Pyhäjärven pitäjässä.
Viipurin läänissä oleva järvi, joka
Konnitsanjoen kautta purkautuu Vuoksen
pohjoishaaraan.

Kiimasjärvi, Sotkamon reitissä,
Sotkamon kirkolta itään.

Kiiminginjoki, Haukiputaanjoki,
Oulujoen pohjoispuolella juokseva,
Pohjanlahteen laskeva joki; alkaa
Puolangan kirkon eteläpuolella olevista
Salmisen-, Viha- ja Puolanka järvistä.
Pituus n. 140 km Puolankajärvestä lukien.

Kiiminki, kunta Oulun läänissä,
Kiimingin joen suupuolessa; 311,5 km2,
2,457 as. (1925).

Kiina (kiinaksi Ta Chung Hua Min Kuo),
tasavalta Itä-Aasiassa. Pinta-ala n. 8,5 milj. km2;
asukaslukua koskevat tiedot epämääräiset,
vaihdellen 320-440 milj. K. rajoittuu idässä
Tyyneenmereen ja Koreaan, pohjoisessa ja lännessä
Venäjän-Aasiaan ja Mongoliaan, etelässä
britt. Intiaan, Nepaliin, Bhutaniin
ja Hanskan Indo-Kiinaan. Paitsi


Vaakuna.

varsinaista K:aa luetaan siihen Mantšuria,
Tibet ja Itä-Turkestan. Mongolian suhteesta
K:aan ks. Mongolia. Hoanghon ja
Jangtsekiangin välinen vedenjakaja
Tsinlingšan jatkoineen jakaa K:n
Pohjois- ja Etelä-K:aan. Edellisessä
voidaan erottaa suuri Hoanghon
kerrostumista muodostunut Pohjois-K:n alanko
ja läntinen vuorimaa, jossa runsaita
kivihiilikerroksia. Etelä-K. on vuorimaata. —
Ilmasto on kylmempää kuin vastaavilla
leveysasteilla Euroopassa: K. sijaitsee
+5° ja +23° vuodenisotermien välillä,
Euroopassa nämä ovat n. 10 leveysastetta
pohjoisempana. Kun K. on itä-aas.
monsuunialueella, puhaltavat talvisin kylmät
ja kuivat tuulet sisämaasta, kesäisin
lämpimät ja kosteat mereltä.
Ilmastohäiriöistä aiheutuvat tulvat tai poudat
voivat muodostua sadolle perin tuhoisiksi.
Varsinkin Hoanghon alajuoksun varrella
olevalla tasangolla ovat hävittävät
tulvat yleisiä. — Kasvisto. Varsinaisia
metsiä ei K:ssa enää sanottavasti ole; kiinal.
puista mainittakoon kameelia ja
kamferipuu. Tasangot ovat suurimmaksi osaksi
viljeltyjä. — Väestön pääosana ovat
mongol. rotuun kuuluvat kiinalaiset.
Näiden ulkomuoto on jonkunverran
erilainen maan eri osissa; yleisiä
ominaisuuksia ovat nelikulmainen kasvojen
muoto, ulkonevat poskipäät, litteä nenä,
mustat, suorat hiukset, huono
parrankasvu, vinot silmät, kellervä ihonväri.
Väestöstä on n. 280,000 ulkomaalaista,
niistä japanilaisia 150,000, venäläisiä
100,000, englantilaisia 12,000. Kiinalaisten
tähänastisista omituisista tavoista
ovat naisten jalkojen puristaminen ja
miesten palmikonkäyttö häviämässä. —
Elinkeinoelämä. Maatalous pääelinkeino,
maatilat pieniä, 1-2 ha:n alasta elää
5-6-henkinen perhe ja 5-6 ha:n omistajaa
pidetään rikkaana. Pohjois-K:ssa
viljellään vehnää, maissia, ohraa, hirssiä,
bataatteja, Etelä-K:ssa pääasiassa riisiä.
N. 1/3 maapallon raakasilkistä tulee
K:sta. Karjanhoito on vähäistä.
Hyödyllisiä kivennäisiä on runsaasti, mutta
Vuorityö vielä verraten vähäistä.
Merkityksellisin on maan kivihiilirikkaus:
kivihiilikenttien laajuus on arvioitu
500,000 km2:ksi, vuotuinen tuotanto on
n. 16 milj. ton. Teollisuus, joka näihin
asti on ollut melkein yksinomaan
käsiteollisuutta, on vähitellen kehittymässä
koneteollisuudeksi. Silkki-, puuvilla- ja
villateollisuus täysin uudenaikaista,
myllyteollisuus kehittymässä. — Tärkein
kauppakaup. Shanghai, joka välittää
n. puolet K:n ulkomaankaupasta;
seuraavat järjestyksessä ovat Kanton,
Tientsin ja Hankau. K:n vienti on yleensä
tuontia pienempi (v. 1922 vienti n. 123
milj., tuonti 177 milj. puntaa).
Tärkeimmät vientitavarat: raakasilkki,
öljykakut, pavut, puuvilla, tee,
viimeksimainitun vienti nousemassa; tärkeimmät
tuontitavarat: puuvillatavarat, riisi,
paloöljy, sokeri, koneet. — K:n ensimmäinen
rautatie avattiin 1876, nykyisin on maassa
7,600 km valtion ja 3,700 km yksityisten
omistamia rautateitä. Kanavista tärkein
Keisarinkanava. — Rahaan nähden
vallitsee sekavuutta. Eräänlaisena virallisena
rahayksikkönä on tael, jonka arvo
vaihtelee eri maakunnissa. — Uskonto.
K:n vanhin uskonto oli esi-isien ja
luonnonhenkien palvontaa. Tästä ovat kehittyneet
Konfutsen oppi ja taolaisuus. Kolmas
K:n pääuskonnoista on buddhalaisuus.
Varsinainen kansanuskonto on nykyisin
eräänlainen taolaisen animismin,
buddhalaisen sielunvaellusopin ja
muinaiskiinalaisen esi-isien- ja
luonnonpalvonnan sekoitus. Muhamettilaisia
lienee n. 30 milj., room.-kat. 1 milj.,
protestantteja n. 0,5 milj.
(vrt. Lähetys ja Suomen
Lähetysseura). Vuoristojen
ei-kiinalaisen asutuksen enemmistö on
fetiššien palvelijoita. — Sivistyselämä.
1900-luvun alusta heräsi K:ssa voimakas
mielenkiinto länsimaiseen sivistykseen.
10 yliopistoa, lukuisia oppikouluja, yli
10,000 ylempää ja n. 170,000 alempaa
kansakoulua, teknillisiä ja ammattikouluja


— Valtiomuoto tasavalta (v:sta
1912). Voimassaolevan, 1923 hyväksytyn
valtiosäännön mukaan on lakiasäätävä
valta 2-kamarisella eduskunnalla
(senaatti ja edustajahuone), toimeenpaneva
valta presidentillä ja hallituksella.
Pääkaup. Peking.
Historia. Luotettavat tiedot Kiinan
historiasta ulottuvat n. v:een 2000 e. Kr.
Tšou nimisen hallitsijasuvun aikana
(1122-249 e. Kr.) elivät K:n suurimmat
ajattelijat Laotse, Konfutse ja
Mengtse. Valtakunnan kasvaessa se
hajautui 700-luvulta alkaen moniin lääneihin,
jotka itsenäistyivät, kunnes Tsin-suku taas
ne yhdisti. Han-suvun aikana (206 e. Kr. — 221
j. Kr.) K. tuntuvasti laajeni ulottuen
lännessä ajoittain Kaspianmereen asti;
etelässä siihen kuului et. maakunnat sekä
Tonkin ja idässä Korea. Kauppaa käytiin m. m.
roomalaisten kanssa. Kristuksen syntymän
jälkeisenä vuosisatana tuli buddhalaisuus
maahan. Ajoittain K. oli jakaantuneena us.
osaan; keisari Taitsungin aikana 627-649 K.
ulottui taas Kaspianmereen. Sung-suvun
aikana 960-1280 menetettiin Pohjois-K.
tunguuseille. Tšingis-kaanin pojanpoika



Kublai (1260-94) valloitti 1280 koko
K:n ja perusti v.een 1368 hallinneen
mongolilaisen hallitsijasuvun. Tähän
aikaan Marco Polo kävi K:ssa. Mongolit
karkoitettiin 1368. — Ming-suvun aikana
(1368-1644) muodostui vanhoillinen,
omiin oloihinsa tyytyväinen kiinalaisuus,
joka on säilynyt viime aikoihin asti.
V. 1517 saapui ensim. port. laiva
Kantoniin, ja portugalilaiset saivat
yksinoikeuden kaupankäyntiin K:ssa.
Eurooppalaisten kintereillä tuli katolisuus.
Mantšutataarit valloittivat K:n ja
perustivat sen viimeisen keisarisuvun (Tsing,
1644-1912). K:sta tuli nyt laaja
valtakunta, ja uusia suhteita ulkomaalaisiin
solmittiin. Englannin kanssa oli 1840-42
n. s. opiumisota. Kun näet K. kielsi
opiumintuonnin, syntyi laaja salakuljetus,
jonka ehkäiseminen lopulta vei
vihollisuuksiin. Englanti sai suuren
korvauksen ja oikeuden käydä kauppaa viidessä
satamakaupungissa. Vähän myöhemmin
muut Euroopan valtiot ja Yhdysvallat
saivat samanlaiset oikeudet. Vv. 1851-65
riehui K:ssa hirvittävä taipingkapina.
Englannin ja Ranskan 1856-60
toimeenpanema sotaretki, jolloin Pekingin
ulkopuolella oleva keisarin kesäpalatsi
hävitettiin, pakotti K:n hallituksen uusiin
myönnytyksiin, kuten vieraiden
valtakuntien lähetystöjen vastaanottamiseen
ja vapaan lähetystoimen sallimiseen. K:n
oli taivuttava siihen, että Annana joutui
Ranskalle ja Birma Englannille. Sodassa
Japania vastaan 1894-95 K. kärsi musertavan
tappion. Sen oli julistettava Korea itsenäiseksi
ja luovutettava Formosa ja Pescadores-saaret
ja maksettava suuri sotakorvaus.
K:n oli vuokrattava 1898 Kiautšou
Saksalle, Veihaivei Englannille, Liaotung
Venäjälle ja Kvangtšoun alue
Ranskalle. Kaikki tämä aiheutti
kansalliskiihkoista nousua ja toisaalta
vaatimuksia ulkomaalaisten karkoittamisesta,
toisaalta länsimaisen tekn. kulttuurin
omistamisesta, että saataisiin rauhassa
edistää kiinal. sivistystä. Uudistuksia
suosiva keisari Kuangsu pakotettiin
1898 jättämään hallituksen hoito
vanhoilliselle leskikeisarinna Tsehsille.
V. 1900 puhkesi muukalaisvastainen
boksarikapina (ks. t.). Kapinan
kukistamisen jälkeen K:n oli suostuttava
nöyryyttäviin ehtoihin. — Nyt toimitettiin
uudistuksia, mutta niiden riittämättömyys
aiheutti 1911 vallankumouksen. V. 1912
hallitsijasuku luopui kruunusta,
ja tasavalta julistettiin Juanšikai
(k. 1916) ensim. presdenttinä.
Maailmansodan aikana Japani valloitti
Kiautšoun ja onnistui saamaan vapaat kädet
Mantšuriassa, Šantungissa ja Fukienissa.
Seur. presidentit eivät ole olleet
Juanšikain veroisia. V. 1917 eteläiset
maakunnat julistautuivat itsenäisiksi
Sunjatsenin (ks. t.) johdolla.
Viimeisinä vuosina on K. ollut sekasorron
tilassa. Valta on ollut keskenään kateellisten
sotilaskuvernöörien käsissä. Huomattavimmat
ovat näistä olleet Tšangtsolin
(Mantšuriassa), Vupeifu
(Keski-Kiinassa) ja kristitty kenraali
Feng Yu Hsiang (s. 1879).

Kiina, kuninkaallinen huvilinna läh.
Drottningholmia Ruotsissa, rak. 1763
(alkuperäinen linna 1753)
kiinalaisaiheiseen rokokootyyliin.

Kiina, kiniini. ks. Kiinapuut.

Kiinakuori ks. Kiinapuut.

Kiinalainen musiikki on ikivanhasta
alkuperästään tähän saakka pysynyt
pääasiassa 5-sävelisen asteikon pohjalla.
Ammoisista ajoista on Kiinassa myös
tutkittu musiikin teoriaa; siellä on m. m.
keksitty sävelten korkeuden määrääminen
kvinttivirityksen avulla. Soittimina
on sekä puhaltimia että kielisoittimia;
erikoisuutena ovat monenlaiset kello- ja
lyömäsoittimet. Jonkinmoista 2-äänisyyttä
on kehittynyt siten, että hidasta
laulusävelmää säestetään soittimella, joka
nopeammilla sävelkuluilla täyttää laulun
sävelten lomat, mutta itse sävelten
kohdalla aina palaa yksiäänisyyteen.

Kiinan kieli ja kirjallisuus. Kieli
kuuluu laajaan indokiinal. kieliryhmään.
Se on yksitavuista ja vailla vars.
taivutuspäätteitä, joiden puutetta
korvataan sanayhdistyksillä, apusanoilla ja
sanajärjestyksellä. Kirjoitus on yhteinen,


Kiinalaista kirjoitusta.




KIINA


1. Maisema Nankingin-Shanghain radalta.


2. Asuntovenheitä Jangtsekiang-virralla.


3. Lastausta Shanghaissa.


KIINA


4. Katukuva Hankausta.


5. Myymälässä.


6. Katupoikia.




mutta murteet eroavat paljon toisistaan.
Mandariinimurre on yl. sivistyneitten
keskustelukielenä; Pekingin mandariinimurre
on länsimaisten sanakirjojen pohjana.
Siinä on 420 tavua, joista kukin saa
useampia merkityksiä riippuen sävelkorosta.
— Kirjoituksen periaatteena on, että
kullakin sanalla on oma merkkinsä. Siinä
on kolme eri astetta: 1) puhtaat kuvamerkit;
2) kaksi tai useampia kuvamerkkejä yhdessä,
jolloin pidetään silmällä niiden merkitystä,
esim. aurinko + kuu = selvyys, valo;
3) merkitystä ilmaiseva ja äänteellinen
osa yhdessä, esim. kin (metalli) +
fu (mies) = fu, kirves, jossa
siis edellisessä osassa pidetään kiinni
merkityksestä, mutta ei ääntämisestä,
jälkimmäisessä ääntämisestä, mutta ei
merkityksestä. Kolmas tapa on yleisin.
Kiinalaisten on opittava 3,000-6,000
merkkiä voidakseen ääntää, lukea ja
kirjoittaa kieltään. Kirjoituksessa
kirjainten järjestys kulkee ylhäältä alas
ja rivit seuraavat toisiaan oikealta
vasemmalle, — Kirjallisuuden vanhimmat
tuotteet ovat Konfutsen kokoamat ja
tallettamat. ,,Šu-king" kertoo hallitsijoitten
hallitusperiaatteista ja neuvotteluista
(ajalta 2300-600 e. Kr.), Ši-king" käsittää
kansanrunoutta, uhri- ja juhlalauluja,
,,Ji-king" sisältää kiinalaisten vanhinta
valtioviisautta, ja „Tšyn-tsieu" on selonteko
Lu-nimisen valtakunnan historiasta.
Edellämainittuihin teoksiin liittyy kiinalaisten
arvonannossa vielä siveysoppi ja lakikirja
„Li-king" sekä näiden jälkeen neljä
Konfutsen (ks. t.) jälkeen
syntynyttä ja hänen koulukuntaansa
kuuluvaa teosta „Se-šu", nim. ,,Lyn-jy",
jossa Konfutsen keskusteluja, „Tšung-jung"
(„Kohtuudessa pysyminen"), „Tahio"
(„Suuri oppi") sekä Mengtsen (ks. t.)
teos. Mainehikas on myös Laotsen
(ks. t.) itsekasvatusteos ,,Tao-te-king".
Kielit., hist. ja maant. kirjallisuus on
runsas. Heikompi on vars. kaunokirjallisuus,
lukuunottamatta runoutta (Tufu
k. 770, Litaipek. 762 j. Kr.) ja
joitakin romaaneja.

Kiinan muuri, suojelusmuuri, joka
kulkee pitkin varsinaisen Kiinan
pohjoisrajaa, 2,400 km pitkä. Aloitettiin
200-luvulla e. Kr. Siinä on tasaisten
välimatkain päässä torneja ja portteja,
jotka aikoinaan olivat miehitettyjä. Nyk.
asussaan 1300-luvulta; rappeutunut.


Kiinan muuri.


Kiinanruoho, ramie (ks. t.).

Kiinan Sisämaalähetys (engl.
China-Inland-Mission), engl.
lähetyslääkärin J. Hudson Taylorin 1865 per.
lähetysseura. Se on kansainvälinen ja ottaa
vastaan lähettejä kaikista evankeelisista
kirkkokunnista. Suomen Vapaalla Lähetyksellä
(Fria Missionsförbundet) on Kiangsin
maakunnassa 2 lähetysasemaa ja 7 lähetyssaarnaajaa.

Kiinan taide on ikivanha. Vanhimmat
säilyneet tuotteet ovat pronssisia
uhriastioita y. m. metalliesineitä Tšou-suvun
hallitusajoilta (1122-249 e. Kr.). Seuraavilta


Kiinalainen pagodi.


Kiinalainen
posliinivaasi.

vuosisadoilta on tallessa m. m. kivestä
tehtyjä korkokuvia hautakammioissa.
Buddhalaisuuden maahantulon
jälkeen luodaan jättiläiskokoisia
kallioveistoksia, 600-800-luvuilla j. Kr.
veistettiin realistisia temppelinvartijoita ja
oivallisia hevosenkuvia. Myöhempinä
aikoina sirot pienoisveistokset ovat
yleisimmät, varsinkin posliininvalmistuksen
Ming-suvun aikana (1368-1644) tultua
tärkeimmäksi ja sen tuotteiden saatua
menekkiä Euroopassa. Rakennustaiteen



tuotteista ovat merkittävimmät suuret
palatsit ja temppelit sekä portit, tav.
puusta, joskus kivestä. Kiinal.
maalaustaiteelle on ominaista, että 
taulut on maalattu tuššilla ja ohuilla
väreillä ruskeahtavalle silkille.
Maisemamaalaus on yksinkertaisin
keinoin saanut aikaan tunnelmallisia
luonnonkuvia. Huomattavimmat maalarit
ovat Li-Lung-mien (k. 1106) ja
keisari Hui Tsung (1082-1135).
K. t. on rappeutunut 1700-luvulta
alkaen. [Munthe (ruots., 1925).]


Kimalainen mandariini puolisoineen.
(Kuva 1600-luvulta. Kansallismuseossa.)


Kiinanvihreä, lokao, eräistä
Rhamnus-lajeista saatu kiinal.
silkin väriaine.

Kiinapuut (Cinchona),
Rubiaceæ-heimoon kuuluvia, alativihantia,
20-40 m korkeita, Etelä-Amerikasta (Andien
itärinteiltä) kotoisin olevia puita, joita
nyk. suuret määrät viljellään troopillisessa
Aasiassa, varsinkin Jaavassa. Niiden kuorta,
kiinakuorta, on vanhoista ajoista
kerätty kuumetautien, m. m. horkan, lääkkeeksi. 
Kuori sisältää useita kiina-alkaloideja, joista
tärkein on valkea, kiteinen, kitkeränmakuinen
kiniini  (C20H24N2O2).


Cinchona succirubra.


Kiinata l. kineesata, majailla
satunnaisesti ja maksutta jonkun luona.

Kiinnekirja, todistus, jonka
tuomioistuin antaa kiinteistönsaannon
vakuudeksi kolmannen, moitteettoman
lainhuudon jälkeen (Maakaari 4:1 ja
2). vrt. Lainhuuto.

Kiinnelaastari, kankaalle levitetty
lyijylaastarin ja kolofonin seos;
käytetään pienempien siteiden
kiinnittämiseksi ihoon.

Kiinnevoima, kohesioni,
kappaleen koossapysyväisyys, joka riippuu
sen molekyylien välisestä vetovoimasta.
Melkoinen k. on ainoastaan jähmeillä
kappaleilla, nesteissä se on pieni, kaasuissa
sitä ei ole.

Kiinnitys, lakit., alioikeuden
pöytäkirjaansa toimittama merkintä, jonka
tarkoituksena on hankkia saamamiehelle
panttioikeus velallisen kiinteään omaisuuteen
sekä eräisiin irtaimenkin omaisuuden
lajeihin taikka vakuus kiinteistöön
kohdistuvien, rajoitettujen esineoikeuksien
voimassaolemiselle. K:tä on haettava
kirjallisesti siinä alioikeudessa, jonka
tuomiopiirissä kiinnitettävä omaisuus
on, tai laivan kiinnittämistä siltä
rekisteriviranomaiselta, jossa laiva on
kirjoitettu laivarekisteriin, taikka
rautatien kiinnittämistä siinä
raastuvanoikeudessa, jonka alaiseksi
rautatie on perustamispäätöksessä määrätty.
Hakemukseen on liitettävä k.-asiakirja
l. se asiakirja, johon k.-vaade perustuu, sekä
selvitys sen omistusoikeudesta, jonka
sitoumuksesta on kysymys. K. on
voimassa yleensä 10 v., mutta eräissä
tapauksissa vain 5 v., mutta voidaan
yleensä uudistaa. Tärkeimmät
säännökset k:stä ovat: Asetus kiinteän
omaisuuden kiinnittämisestä 9/11 1868,
muutettu asetuksilla ja laeilla 3/12 1895,
14/1 1901, 12/3 1909, 13/9 1920 ja 12/5 1925;
Laki irtaimistokiinnityksestä 17/2 1923;
Merilaki 9/6 1873, 10-15 §, muutettuina
asetuksella 11/11 1889; Asetus laivarekisteristä
11/11 1889; Asetus jakolaitoksesta
20/10 1916, 16, 104, 111, 115, 125, 130, 207,
208 §; Laki toisen maalla kasvavan
metsän hakkuuoikeuden kiinnittämisestä
10/7 1901; Laki vuokra-alueiden
lunastamisesta 15/10 1918, 54 §; Laki
pakkolunastuksesta 14/7 1898, 50 §; Laki yleistä
keskusliikettä varten rakennetun
yksityisen rautatien laillistuksesta ja
kiinnittämisestä 15/4 1889.

Kiinnityslaina ks. Kiinnitysvelka.

Kiinnitysluotto, kiinteistöpanttia
vastaan annettava luotto.

Kiinnityssuola, natriumtiosulfaatti,
Na2S2O3, käytetään valokuvien
kiinnittämiseen.



Kiinnitystodistus on oikeuden
toimesta kirjoitettava siihen alkuperäiseen
asiakirjaan, johon kiinnitys perustetaan,
ja on todistuksessa mainittava, mistä
päivästä alkaen kiinnitys on voimassa.
Samoin on kiinnitysasiakirjaan merkittävä
todistus kiinnityksen uudistamisesta,
etuoikeuden muuttamisesta ja kuolettamisesta.

Kiinnitysvakuutus, vakuutus, jossa
vakuutuksenantaja sitoutuu vastaamaan
kiinnitetyn saatavan suorittamisesta niin
pääomaan kuin korkoon nähden.

Kiinnitysvelka, kiinnityslaina,
velka, jonka vakuudeksi on myönnetty
kiinnitetty panttioikeus.

Kiinteimistö l. kiinteistö,
lakit., sellainen esine, jota ei
sen laatua tai luonnetta muuttamatta voi
siirtää paikasta toiseen. Vastakohta:
irtaimisto l. irtain omaisuus.

Kiinteistökirja, kirja, jota julkinen
viranomainen pitää oikeuksista
kiinteistöihin. Suomessa ei vielä ole k:aa.

Kiinteistönsiirtovero, sellainen
varallisuuden siirtovero, jota
kannetaan kiinteistön omistusoikeuden
tai muun sen veroisena pidetyn oikeuden
siirtyessä henkilöltä toiselle. Sitä
kannetaan Suomessa leimaverona siten, että
lainhuudatuksessa kauppakirja on
varustettava leimamerkeillä kauppahinnan tai
omaisuuden arvon mukaan säädettyyn
määrään (Leimaverolaki 19/12 1921).

Kiinteistöpankki. 1. ks. Hypoteekkipankki.
— 2, Suomen Kiinteistöpankki o.-y. Helsinki,
per. 1907, osakepääoma 10 milj. mk.

Kiinteistöpantti ks. Pantti.

Kiinteistörasitus, rasitus, jonka
perusteella kiinteistön omistajan tulee
aika-ajoin suorittaa määrämaksu tai
muu varallisuusarvoa omaava suoritus.
K:t voivat olla joko julkis- tai
yksityisoikeudellisia.

Kiinteä lasku, kaup. Vähittäiskauppiaan
sanotaan ottavan tavaroita k:ään l:uun,
silloinkuin hän sitoutuu suorittamaan
maksun koko tavaramäärästä, katsomatta,
siihen kuinka suuri osa siitä hänen onnistuu
saada myydyksi. Vastakohta: komissioni.

Kiinteä mitta, metsänh., puun
kauttaaltaan täyttämä kuutiomitta;
vastakohta: irtain l. pinomitta.
[„Tapion taskukirja".]

Kiinteä suunta, hintojen pysyminen
muuttumattomina.

Kiintopiste ks. Astemittaus
ja Kolmiomittaus.

Kiintorakenne, liikkumaton mehiläisten
vahakakkurakenne, jossa kakut ilman
kannatuslistoja ja kehiä ovat rakennetut
kiinni pesän kattoon ja seiniin, joten
niitä ei voida ottaa pesästä ulos ja
ripustaa takaisin.

Kiintotähdet, suurin osa taivaalla
näkyvistä tähdistä, jotka voi erottaa
kiertotähdistä siitä, että k:n valo näyttää
vilkkuvan, kiertotähtien valon ollessa
tasainen. K. ovat kaukaisia aurinkoja, jotka
suuren etäisyytensä vuoksi suurimmissakin
kaukoputkissa näkyvät ulotteettomina pisteinä.
K:n etäisyyden määräys on onnistunut vasta
1800-luvun loppupuoliskolta alkaen niiden
parallaksin avulla. Viime aikoina on
keksitty muitakin menetelmiä etäisyyden
määräämiseksi; nämä perustuvat


Aurinkokuntaa lähinnä olevien
tähtien kartat, alempi
linnunradan tasossa, ylempi
kohtisuorassa sitä vastaan.
S aurinkokunta, numerot
viittaavat taulukkoomme.

Aurinkokuntaa lähinnä olevat tähdet.
m valovoima (suuruusluokka), p
parallaksi, L absoluuttinen valovoima
Aurinkoon verraten, Sp spektriluokka,
E etäisyys aurinkokunnastamme bilj. km.

N:o     Nimi         m     P     L     SP    E
1        —         8,2  0,28  0,010   III  110
2 Kassiopeian η . . .  3,6  0,20  1,4      II  154
3 Valaan τ . . . 3,6  0,33  0,50     II   93
4 Eridanuksen ε . . .  3,3  0,31  0,79     II   99
5        —         8,3  0,32  0,007    II   96
6 Sirius . . .  —1,6  0,38 48,0       I   81
7 Prokyon . . .  0,5  0,32  9,7      II   96
8        —         7,6  0,40  0,009   III   77
9        —         8,9  0,20  0,011   III  154
10        —         9,2  0,20  0,009    —   154
11 Kentaurin α . . .  0,3  0,76  2,1      II   40
12        —         9,3  0,27  0,004    II  114
13        —         9,6  0,5   0,00091 III   61
14        —         8,8  0,29  0,006    II  106
15 Lohikäärmeen σ . . .  4,8  0,20  0,5      II  154
16 Altair . . .  0,9  0,24 12,3       I  128
17 Joutsenen 61 . . .  5,6  0,31  0,10     II   99
18        —         4,7  0,28  0,25     II  110
19        —         9,2  0,26  0,005    —   118
20        —         7,4  0,29  0,019   III  106




tähtiparvien (esim. Hyadien) liikesuhteisiin
tai tähtien näennäiseen ja todelliseen
valovoimaan. Ed. sivun taulukko ilmoittaa
(Strömgrenin mukaan) 20:n meitä
lähinnä sijaitsevan kiintotähden
etäisyyden aurinkokunnastamme. — K:n
näennäinen asema taivaankannella
ilmoitetaan tähtit. koordinaatistolla (ks. t.),
valovoima suuruusluokilla (ks. t.). K:n
fyysillisistä ominaisuuksista saamme
tietoja spektraalianalyysin avulla; k.
jaetaan spektriluokkiin, jotka edustavat
asteita tähtien kehityskulussa;
pääluokat: I valkeat, II keltaiset, III
punaiset k:t. vrt. Maailmojen kehitys.
[Strömgren, „Kaikkeuden tähtitarhat" (1926).]

Kiipijäkala (Anabas scandens), Intian
suolattomissa vesissä elävä kala, joka kankeilla
evillään saattaa kulkea maatakin pitkin,


Kiipijäkala.


Kiipijät, kiipijälinnut
(Scansores), yhteinen nimitys
linnuille, joilla on kiipimäjalat,
s. o. 4 samasta tasosta lähtevää varvasta,
joista 2 suuntautuu eteen-, 2 taaksepäin.
Suomalaisia k:tä ovat esim. tikat, käki
ja käenpiika.

Kiipimäjuuri ks. Juuri.

Kiipin niemi, Cape Ann (ks. t.).

Kiipula, Kustaa (1847-1918),
janakkalalainen maatalousmies, talonpoikaissäädyn
jäsen 1885-1900.

Kiirastorstai (ruots.), pääsiäisen
edellinen torstai, vietetty Herran ehtoollisen
asettamispäivänä.

Kiirastuli (lat, purgatorium),
room.-kat. opin mukaan niiden sielujen olotila,
jotka ovat saaneet anteeksiannon
iankaikkisesta rangaistuksesta, mutta
tarvitsevat puhdistusta kärsimyksissä.

Kiireelliseksi julistaminen.
Perustuslakia koskeva lainsäädäntökysymys,
joka säännönmukaisesti on, tultuaan
kolmannessa käsittelyssä hyväksytyksi,
jätettävä lepäämään ensimmäisille uusien
vaalien jälkeen kokoontuville valtiopäiville,
mutta voidaan kuitenkin hyväksyä jo
niilläkin valtiopäivillä, joilla se on pantu
vireille, jos asia Eduskunnan päätöksellä,
jota on kannattanut 5/6 annetuista
äänistä, julistetaan kiireelliseksi (V. J.
20/7 1906, 60 §).

Kiiri on kulmaliitos, jossa näkyvä
liite, sauma (kiirisauma) käy kulmasta
kulmaan. Katto-k. on kahden eri
räystäs- tai harjasuunnan keskenään
muodostaman kulman aiheuttama
kattopinnan taite. — Kiiriparsi
l. kiiripiiru on kattorakenteessa
kiirin kohdalla heti kattopinnan alla
vinosti harjaa kohden käyrä parsi l. piiru.


Kiiri.


Kiiruna (Lagopus mutus), Euroopan
ja Aasian arktisissa osissa ja
alppiseuduilla puurajan yläpuolella elävä
kanalintu, metsäkanan läheinen sukulainen ja
hyvin sen näköinen, hieman sitä
pienempi, nokka kapeampi ja matalampi.
Höyhenistön ja värin vaihdos kuin
metsäkanan. Munii maahan; munat 8-13,
ruosteenkeltaiset, mustapilkkuiset.

Kiirunavaara, vuori Ruotsin Lapissa.
Tornionjärvestä n. 40 km etelään.
Ruotsin suurin rautamalmialue, jota
todennäköisesti jatkuu Luossajärven alitse
Luossavaaran malmivuoreen. V. 1910
arvioitiin alueen malmimäärä 740 milj.
tonniksi, josta 240 milj. Luossajärven
pinnan yläpuolella. Myöhemmin tehdyillä
timanttiporauksilla on todettu malmin
ulottuvan syvemmälle kuin ennen otaksuttiin.
Alueelle on muodostunut taajaväkinen
yhdyskunta, jossa lähes 9,000 as

Kiiseliguuri, piiguuri, piimaa (ks. t.).

Kiiski (Acerina cernua), ahvenen
sukuinen, 10-20 cm pitkä suolattoman tai
vähäsuolaisen veden kala, jonka selkäevät ovat
yhtyneet toisiinsa. Lihahyvänmakuista, mutta
meillä väheksittyä.


Kiiski.


Kiiskilä, verotila Viipurin pitäjässä;
kuulunut Krohneille.

Kiislat (Uria), peräjalkaisten lahkoon
kuuluva lintusuku. Yleisin meikäläinen
laji punajalkakiisla l. riskilä
(U. grylle), jonka kesäpuku on musta.


Riskilä. 1 talvipuvussa, 2 kesäpuvussa.




siivillä valkea läiskä, talvipuku mustan
ja valkoisen kirjava, Pesii kaikilla
merenrannoillamme, munia 2, kivenkolossa,
kallionpengermällä tai rotkossa.

Kiisseli (ven.), alk. hapan kaurapuuro;
makea, jauhoilla saostettu ja hyytynyt hedelmäliemi.

Kiisut, metallinkiiltoisia kivennäisiä,
eri metallien rikkiyhdistyksiä.

Kiitäjät l. iltaperhoset,
perhosten alalahko, ruumis paksu, myötäkarvainen,
tav. kartiomaisesti suippeneva. Siivet pitkät
ja kapeat, etusiivet usein suipot, levossa
asettuneet viistoon taakseppäin. Nopeita
lentäjiä, imevät kukista mettä. Toukat
kaljuja, niiden 11:nnessa nivelessä kyhmy
tai sarvi.


Sireenikiitäjä.


Kiiva l. Khiva. 1. Ent. kaanikunta
ja Venäjän vasallivaltio Turkestanissa,
Araljärvestä etelään; 1919-24 neuvostotasavalta
(Horesm-nimisenä), yhtyi 1924 Bukharan kanssa
Uzbekkien neuvostotasavallaksi (Uzbekistan).
— 2. Samanniminen kaup. Amu-Darjasta lounaaseen;
karavaanikauppaa. 10,000 as.

Kijk [tšłk], Johan Jacob
(1706-77), vuorineuvos; teollisuusmies, maa
ja metsätalouden harrastaja, Orijärven
kaivoksen avaaja.

Kijl [tšīl] (k. 1633), Niilo,
virkamies; 1604-08 Savonlinnan ja 1609-11
Turun käskynhaltija.

Kilauea, Hawaiji-saarella olevan
Mauna Loa-vuoren kaakkoisrinteellä
sijaitseva tulivuoren aukko, jonka
pohjalla on hehkuva, kuohuva, korkeita
suihkuja syöksevä laavajärvi.

Kiliä, Tonavan pohjoisin suuhaara.
Sen pohjoispuolella samanniminen pieni kaup.

Kiliasmi (kreik.), usko tulevaan
tuhatvuotiseen onnenvaltakuntaan, jossa
Kristus on hallitseva.

Kilikia, ent. maakunta Vähän-Aasian
kaakkoisimmassa osassa.

Kilima-Ndžaro, Afrikan korkein
vuori, 6.010 m, sammunut lumihuippuinen
tulivuori britt. Itä-Afrikassa,
Tanganjikan territoriossa.

Kiljander, Robert (1848-1924),
huvinäytelmienkirjoittaja, postivirkamies,
suomentajana tunnetun kirkkoherra K. M. K:n
(k. 1879) poika. Teoksia: „Mestarin nuuskarasia",
„Amalia ystävämme", „Piikkisen pidot",
„Postikonttorissa", „Pahassa pulassa",
„Vieraita odottaessa" y. m.


R. Kiljander.


Kiljukotka. Isompi k.
(Aquila clanga), Länsi-Aasiassa
ja Keski- ja Pohjois-Euroopassa elävä,
Suomessakin monesti tavattu, n. 70 cm:n
pituinen, tummanruskea kotkalaji.
Pienempi k. (A. pomarina)
elää Länsi-Euroopan pyökkimetsissä.

Kilkki (Idothea entomon), n.
6 cm:n pituinen kellanharmaa siira. Elää
merissämme, tekee kalastajille vahinkoa
syömällä kaloja verkoista. Myös Laatokassa
reliktieläimenä.


Kilkki.


Killian, Gustav (1860-1921),
saks. lääkäri, prof. Freiburgissa ja
Berliinissä, bronkoskopian (ks. t.) keksijä.

Killinen, Kustaa (1849-1922),
Kuopion kuuromykkäkoulun johtaja 1880-1922,
kuuromykkien oppikirjojen laatija, kirjailija
sekä valtiopäivä- ja kunnallismies.

Killinki (goot., ruots. skilling),
raha, ollut käytännössä m. m. Ruotsissa.

Killinkoski, koski Ätsärin reittiin
kuuluvien Pärännesjärven ja Toisveden
välillä Virroilla. Sen partailla on
Killinkosken Tehdasten o.-y:n puuhiomo,
sähkölaitos, sähkömylly ja saha (yhtiön
suurempi sähkölaitos Soininkoskella) sekä
A.-b. P. G. Holm O.-y:n nauhatehdas.

Kilo (kreik.). 1. Metrijärjestelmässä
käytetty liite, = 1,000, esim. k.-metri =
1,000 m. — 2. Sama kuin kilogramma.

Kilo, rautatiepysäkki Helsingin-Karjaan
rataosalla Espoon kunnassa, 13 km Helsingistä.

Kilogramma (kreik.). 1. 1.000
grammaa, lyh. kg. Pariisissa
sijaitseva malli-k. on tehty
platina-iridiumista (90 + 10 %);
sen massa on 4 cg liian suuri.
— 2. Teknillinen voimayksikkö, se
voima, millä maa vetää puoleensa
1 kg:n massaa 45° pohj. leveyttä
merenpinnan tasolla, = 981,000
dyneä, lyh. kg*.



Kilohaili (Clupea sprattus), sillin
sukuun kuuluva, 10-13 cm pitkä, terävävatsainen
merikala. Elää Atlantissa, Pohjanmeressä,
Itämeressä ja sen lahdissa. Syö pikkuäyriäisiä,
mätiä ja pieniä kalanpoikasia. Kutee loppukesällä
tai syksyllä. K:ia kalastetaan varsinkin maamme
lounaisrannikolla. Tammisaaren k. on erikoisen
hyväksi tunnettu.


Kilohaili.


Kilolasi, aurinkolasi, tummasta
lasista valmistettu levy, joka asetetaan
kaukoputken aukkoon aurinkoa tarkastettaessa
sen valovoiman heikentämiseksi.

Kilometripatsas l. -pylväs. Teiden
ja siltain tekemisestä ja kunnossapidosta
maalla 11/10 1918 annetun lain 11 §:n
mukaan maantie on mitattava ja jokainen
kilometri merkittävä pylväällä,

Kilovatti, lyh. kW, 1,000 vattia,
sähköopillinen tehoyksikkö = 1,36 hevosvoimaa,
102 kgm/sek. — Kilovattitunti, lyh. kWh,
se työ minkä 1 kilovatin tehoinen kone suorittaa
tunnissa, 367,000 kgm.

Kilpa-ajot ks. Ravikilpailut
ja Ratsastus.

Kilpailu. Vapaak. on yksilön vapaus
kilpailla kaikilla taloudellisen toiminnan
aloilla. 1800-luvulla vapaan k:n periaate
tuli yleisesti tunnustetuksi ja
toteutetuksi kotimaisen liike-elämän alalla.
Yleisen edun kannalta on kuitenkin
katsottu tarpeelliseksi rajoittaa sitä
erinäisissä suhteissa. Tällaisia rajoituksia ovat
eräiden tavarain, esim. apteekkitavarain,
väkijuomain ja räjähdysaineiden, valmistusta
ja myyntiä koskevat määräykset, eräiden
ammattien, esim. lääkärinammatin,
harjoittajilta vaadittu erikoinen pätevyys,
patenttilaitos, työväensuojeluslait, y. m.
Pahimpia vapaan k:n haittoja on, että
kilpailijain syrjäyttämiseksi käytetään
petollisia keinoja, esim. vääriä
tietoja tavarain laadusta, valmistuksesta,
alkuperästä. Tällaisen epärehellisen
(epäterveellisen) k:n ehkäisemiseksi on
useissa maissa julkaistu erityisiä säädöksiä.

Kilpailukelvottomuus, rankaisutoimenpide
sekä yksityisiä urheilijoita että koko seuroja
vastaan. K. voi kestää lyhyemmän tai pitemmän ajan.

Kilpi, lyönniltä, pistolta ja
ammunnalta suojeleva ase; levinnyt kautta
maapallon.


1. Germaanilainen pronssikauden kilpi. —
2. Frankkilainen pyörökilpi. — 3. Saksalaisen
ritarikunnan suurmestarin kilpi. — 4. Karolingilainen
jalkasoturi. — 5. Ratsumiehen kilpi n. 1450.


Kilpi, Oskar Kaaleb (s. 1878),
Kauppakorkeakoulun prof. v:sta 1920.
Teoksia: ,,Suomen ammatissa toimiva
väestö 1815-75", ,,Suomen siirtolaisuus
ja 19 vuosis. kansantalous". — Kilpi,
Volter (s. 1874), kirjailija, Turun
Yliopiston kirjastonhoitaja v:sta 1921.
Teoksia: ,,Bathseba", „Parsifal", „Antinous",
,,Kansallista itsetutkiskelua" y. m.

Kilpikaari, holvin seinäkaari.

Kilpikangas, damasti (ks. t.).

Kilpikirvat, kilpitäit (Coccidæ),
kirvojen (ks. t.) ryhmään kuuluvia
pieniä hyönteisiä, joiden urokset ovat
siivekkäitä, naaraat kilp.maisia,
siivettömiä, usein majattomiakin. Elävät
enimmäkseen lämpimissä maissa, meillä vain
harvoja luonnonvaraisia lajeja, useampia
ruukkukasveissa (palmuissa y. m.). Eräät
erittävät pinnalleen valkoista viilamaista
vahaa. vrt. myös Kokenillikirva.

Kilpikonnanluu on merikilpikonnien
selkäkilven sarveisainetta.

Kilpikonnat (Chelonia, Testudinata),
lyhyt- ja leveäruumiisia matelijoita,
joiden vartalon suojana on litteistä luista
yhteenkasvanut, sarveislevyjen peittämä
kupera selkäkilpi ja litteä, pienempi
vatsakilpi; tämän panssarin sisään usent
laj.t voivat vetää päänsä, raajansa ja
häntänsä. Eräillä lajeilla (m. m. joki-k:lla)
on ruumiinpeite pehmeä, nahkamainen. Leuat
hampaattomat, teräväreunaisen sarveistupen
peittämät. Laskevat pyöreitä, nahkeakuorisia



munia, jotka emo kaivaa maahan ja jättää auringon
haudottaviksi. Hitaita, sitkeähenkisiä.
pitkäikäisiä. Ryhmitetään tav. suo-, maa-
ja meri-k:iin.


Eurooppalainen suokilpikonna.


Kilpikuoriainen, täplikäs k.
(Cassida nebulosa), 5-7 mm pitkä, 3-5 mm
leveä, kellanruskea, tiheään mustapisteinen
kovakuoriainen; elää savikkakasveilla ja
siirtyy usein niiltä sokeri- ja punajuurikasten
lehdille, joita sekä toukat että täysimuotoiset
saattavat pahoin tuhota.

Kilpimuuri, holvien seinäpilarien ja
kaarien (kilpikaarien) rajoittama ohut muuri.

Kilpinen, Volmari ks. Schildt,
V. S. — Kilpinen, Yrjö (s. 1892), suom.
säveltäjä. On kohdistanut päähuomionsa suomenk.
yksinlaulun („pianolaulun") kehittämiseen, säveltänyt
suurehkon luvun kotimaisten ja ruots. runoilijain runoja.

Kilpirauhanen, kaulan alaosassa,
henki- ja ruokatorven kummallakin
puolella sijaitseva umpirauhanen, joka
erittää muuatta jodinpitoista hormonia,
tyroksiinia. Jos nuorelta eläimeltä
leikataan k. kokonaan pois, on
seurauksena yleinen kehityksen pysähtyminen,
ruumiinrakenne jää nuoruusasteelle. Jos
sama koe tehdään täysikasvuiselle
eläimelle, aiheuttaa se erilaisia sairaalloisia
ilmiöitä ja epämuodostuksia sekä älyllistä
tylsistymistä. Mutta jos osa rauhasesta
jätetään tai jos rauhasesta leikattu
kappale siirretään ruumiin toiseen osaan tai
jos eläimeen ruiskutetaan
kilpirauhasuutetta tai sille syötetään
kilpirauhasainetta, häviävät nuo häiriöt.
Toiselta puolen k:n liikatoiminta aiheuttaa
vakavia häiriöitä ruumiissa, m. m. Basedowin
taudin (ks. t.). Rauhasen eritteen
tehtävänä on ilmeisesti ylläpitää eri elinten
sopusuhtaista vuorovaikutusta.

Kilpiruoho (Alyssum calycinum),
harmaavillainen, matala ristikukkainen;
viljellään reunuskasvina.

Kilpirusto, kurkunpään suurin, sen
ylä- ja etuosan muodostava rusto. vrt.
myös Aataminomena.

Kilpisjärvi, maamme luoteiskolkassa,
lähellä Ruotsin, Norjan ja Suomen
rajojen yhtymäkohtaa. Puolet siitä kuuluu
Suomeen, puolet Ruotsiin. N. 20 km pitkä,
keskileveys 2-3 km, suurin syvyys 60 m,
korkeus 476 m yl. merenp., veden lämpö
heinäkuussa +6° C.

Kilpitäit, kilpikirvat (ks. t.).

Kilpiäyriäiset (Thoracostraca),
kuoriäyriäisryhmä, jonka lajeilla on
varrelliset verkkosilmät, pää ja keskiruumis
yhteenkasvaneet ja yhtenäisen kilven
peitossa. K:ia ovat m. m. kymmenjalkaiset
äyriäiset (jokiäyriäinen, hummeri, taskuravut).

Kilta (ruots. gille), keskiajalla
keskinäistä apua ja seurustelua varten
perustettu yhdistys l. ,,veljeys''. Niillä oli
tav. jonkun pyhimyksen nimi, jonka nimipäivää
viettivät. Nyk. annetaan joskus yhdistyksille
nimeksi k. vain hist. ,,värin" aikaansaamiseksi.

Kilvenkatselmus, vuosittainen
tarkastustilaisuus, johon verovapautta
nauttivien Ruotsin valtakunnan vapaamiesten
tuli saapua näyttämään, että heidän
ratsunsa ja aseensa olivat kunnossa.
Toimitettiin Suomessa Turussa.

Kimaira (kreik.), kreik. tarustossa
tulta pursuava hirviö, jonka Bellerofon
surmasi.

Kimalaiset (Bombus), mehiläisten
heimoon kuuluva pistiäissuku; paksu- ja
kömpelöruumiisia. tuuheakarvaisia,
mustalla pohjalla keltaisia tai
valkeita poikkivöitä. Elävät pienissä
yhteiskunnissa, joissa koiraita,
naaraita ja työ-k:ia (nekin oikeastaan
surkastuneita naaraita). Yhteiskunnan
perustaa sammalikossa talvehtinut
naaras. Pesä sammalten alla tai puun
kolossa. Toukat jalattomia, matomaisia,
elävät suuren ravintokokkareen sisässä.
— Lähisukuisia ja samannäköisiä ovat
lois-k. (Psithyrus), jotka munivat
varkain varsinaisten k:n pesiin ja joiden
toukat syövät näiden ravintovarastoja.
Niillä ei ole työläisiä, ei liioin vasuja
siitepölyn keräämistä varten kuten
varsinaisilla k:lla.


Kimalainen.




Kimberley [kimbəli], kaup.
Kapmaassa, autiossa erämaaseudussa;
kuuluisia timanttikenttiä, jotka keksittiin
1867. Kaikki timanttikaivokset yhden
ainoan engl. yhtiön (De Beers Consolidated
Mines) hallussa. Tähän asti K:stä
saatujen timanttien yhteenlaskettu arvo
arvioidaan n. 100 milj. punnaksi. 40,000
as., niistä puolet valkoihoisia.


Kimberleyn timanttikaivoksilta.


Kimbrit, germ. kansa. Siirtyi
asuinsijoiltaan Jyllannista eteläänpäin,
hyökkäsi Rooman valtakuntaan 113 e. Kr.,
havitteli Galliaa 109-102, tunkeutui sitten
Italiaan, missä Marius heidät voitti 101.

Kimmerialaiset, muinaisaikainen
paimenteleva ratsukansa Etelä-Venäjällä,
hävitti 600-luvulla Vähää-Aasiaa.

Kimmo, kimmoisuus (ks. t.).

Kimmoinen jälkivaikutus, se
jännitetyn kappaleen ominaisuus, että
jännittävän voiman lakattua
vaikuttamasta siinä tapahtuu hidas
muodonmuutos entiselleen.

Kimmoisuus, kimmo, joustavuus,
elastisiteetti, kappalten ominaisuus
vastustaa ulkonaisen voiman aikaansaamaa
muodon tai tilavuuden muutosta; myös itse
tätä muutosta vastustava voima. K. on
veto-, puristus-, taivutus- tai kierto-k:tta
sen mukaan, millaista muodonmuutosta
ulkonainen voima pyrkii saamaan aikaan.
Kappale, jolla on tämä ominaisuus on
kimmoinen; jos kappale voiman
lakattua vaikuttamasta palaa alkuperäiseen
muotoonsa, niin se on täydellisesti
kimmoinen (esim. teräs, norsunluu,
kautsu, niin kauan kuin voima ei ole
tiettyä rajaa, k.-rajaa, suurempi).
vrt. Kimmoinen jälkivaikutus.
— 1. Venytys-, veto-k. Jos päästään
kiinnitetyn langan toiseen päähän ripustetaan
paino (P), niin venytys (l)
on vastakkaisessa suhteessa langan
poikkileikkauspinta-alaan (a) ja
suorassa suhteessa langan pituuteen (L)
ja painoon, niin kauan kuin tämä ei sivuuta
tiettyä rajaa, suhteellisuusrajaa,
PL
kaavalla ilmaistuna l = k. ——.
a
Suhteellisuuskertoin k on nimeltään
k.-kertoin; se ilmoittaa venytyksen,
joka vastaa 1 kg:n kuormitusta ja 1 mm2
poikkileikkausalaa; vaihtelee aineen
laadun mukaan. K.-kertoimen käänteislukua
sanotaan elastisuus- l. k.-moduuliksi.
— Suhteellisuusraja on yleensä vähän ylempänä
k.-rajaa. — Tieteessä sanotaan kappaletta,
jolla on suuri k.-moduuli, esim. terästä,
hyvin kimmoiseksi; jokapäiväisessä kielessä
sanotaan usein hyvin kimmoiseksi kappaletta,
jolla k.-rajaa vastaa suuri venymä (hyvin
venyväinen kappale, esim. kautsu).
— 2. Puristus-k. noudattaa pääasiassa
samoja lakeja kuin veto-k., k.-kertoin on
molemmissa tapauksissa yhtäsuuri. Eräillä
aineilla suurikaan puristus ei saa aikaan
kappaleen särkymistä (plastilliset,
muovailtavat aineet, esim. lyijy). —
3. Taivutus-k. Kun päästään
kiinnitetyn, vaakasuoran kangen muotoinen
sauva kuormitetaan vapaasta päästään,
niin sen ylemmät kerrokset venyvät,
alemmat puristuvat kokoon. Taipuman
suuruus riippuu poikkileikkauspinnan
muodosta. — 4. Kierto-k. syntyy
toisesta päästään kiinnitettyä lankaa tai
sauvaa kierrettäessä; alkujaan
pystysuorat syyt saavat ruuviviivan muodon.
Kierto-k. ei riipu langan kuormituksesta,
on suorassa suhteessa läpimitan
neljänteen potenssiin ja kiertokulmaan. Siten
kiertoheilurin heilahdusaika on täysin
riippumaton heilahduskulmasta. Kierto-k:een
perustuvilla kiertovaaoilla on tärkeä merkitys
pienten voimien mittauskojeina. — 5. Tilavuus-k.
ilmenee, kun esim. nestemäistä tai kaasumaista
kappaletta koetetaan puristaa kokoon
(vrt. Puristuvaisuus).

Kimo, valkea hevonen tai tummempikin,
jonka karvassa on valkeita karvoja.

Kimon (n. 510-449 e. Kr.),
ateenalainen sotapäällikkö ja ylimysmielinen
valtiomies, Miltiadeen poika. Voitti
persialaiset n. 465 Eurymedon-joen suulla
Vähässä-Aasiassa, spartalaisystävällisyyden
takia karkoitettiin 461, kutsuttiin
myöh. takaisin.

Kimono, jap. miehen tai naisen
pusero; jap. leikkausta jäljittelevä
hihasaumaton euroopp. naisen vaatekappale.

Kimpi, ohut, puisten talousastioiden
ja tynnyrien valmistusta varten
kaarevaksi ja kouruksi veistetty lauta. —
K:ksi nimitetään myöskin kattopaanuja.
— Kimpisaha, halkaisusaha, jota
käytetään kimpiä, laatikkolautoja y. m.
sahattaessa.



Kimppupilari, suuremman pylvään
ympäri ryhmittyvistä solakoista
puolipylväistä (n. s. nihdeistä) muodostuva
holvia kannattava pilarimuoto, gotiikassa
tavallinen.

Kimröökki (ruots.), lampunnoki,
musta, hieno hiilijauho, jota saadaan
polttamalla vahvasti nokeavia öljyjä.
Kaupassa oleva k. on usein vain
hiilijauhetta. Käytetään maalivärinä.

Kimura, Hisaši (s. 1870), jap.
tähtitieteilijä ja geodeetti. Tutkinut
seikkaperäisesti latitudivaihtelu-ilmiötä
kansainvälisessä latitudiobservatoriossa
Mizusawassa; keksinyt n. s. k.-ilmiön, mikä
on latitudivaihtelujen vuosittainen
jaksollisuusilmiö.

Kimuran termi (z-termi),
kimurailmiön matemaattinen ilmaus.

Kin, ikivanha kiinal. sitrankaltainen
kielisoitin; kielet (luvultaan 5-25) ovat
kierrettyä silkkilankaa.

Kinck, Hans Ernst (s. 1865), norj.
kirjailija. Teoksia: „Flagermusvinger". „Fru
Anny Porse", ,,Emigranter". ,,Sneskavlen brast"
sekä renessanssiaiheisia näytelmiä ja
elämäkerrallisia teoksia.

Kineas, kreik. puhuja, seurasi kuningas
Pyrrosta sotaretkelle Italiaan diplomaattisena
asiamiehenä (280 e. Kr.).

Kineettinen energia, liike-energia.

Kineettinen kaasuteoria, se käsitys,
että kaasut muodostuvat molekyyleistä,
jotka liikkuvat kaikkiin mahdollisiin
suuntiin, keskinopeuden ollessa
määrätyssä suhteessa lämpötilaan. Kaasun
laajenemispyrkimys (ekspansioni, paine)
syntyy siitä, että molekyylit törmäävät
toisiinsa ja rajoittaviin seinämiin. Jos
kaasua puristetaan kokoon tai
lämmitetään, niin yhteentörmäysten luku
lisääntyy, edellisessä tapauksessa ahtaamman
tilan, jälkimmäisessä tapauksessa
nopeuden lisääntymisen vuoksi, ja paine
kasvaa. K:stä k:sta voidaan johtaa
Gay-Lussacin ja Boyle-Mariotten lait sekä
kaasujen diffusionin ja lämmönjohtaniisen
lait sekä Avogadron laki. K:n k:n
perusti Daniel Bernoulli ja sitä kehittivät
edelleen Clausius, Meyer, Boltzmann y. m.

Kinematiikka (kreik.), mekaniikan
osa, jossa tutkitaan liikettä erillisenä
ilmiönä, sen syytä huomioonottamatta.

Kinematografi (kreik.), projektsionikone
elävien kuvien esittämistä varten. vrt.
Elävät kuvat ja Projektsionikone.

Kinetiikka (kreik.), mekaniikan osa,
jossa kappalten liikettä tutkitaan niihin
vaikuttavista voimista ja niiden massoista
riippuvana.

Kinetofoni (kreik.), Edisonin keksimä
kinematografin ja fonografin yhdistelmä,
jolla voi esittää liikkeitä ja samanaikaisia
ääniä.

Kinetoskooppi (kreik.), Edisonin
keksimä kinematografin edeltäjä.

King (engl.), kuningas.

King, Austraalian mantereen ja
Tasmanian välissä oleva saari.

Kinganvuoret, Khingan (ks. t.).

Kingisep, Jaama (ks. t.).

Kingo, Thomas (1634-1703), tansk.
virsirunoilija ja piispa.

Kingsbay [-bei], lahti ja sen rannalla
oleva retkikunta-asema Huippuvuorten
pääsaaren länsirannalla. Amundsenin
pohjoisnapalentojen lähtökohta 1925 ja 1926.

Kingsley [kiŋzli], Charles
(1819-75), engl. kirjailija, kristillis-sosiaalisen
liikkeen johtajia Englannissa, Teoksia:
romaani ,,Alton Locke" ja hist. romaani
,,Hypatia" (suomen.), runoja.

Kingston [kingstən].
1. K. upon Hull, Hull (ks. t.).
— 2. K. upon Thames [əpən þems],
kaup. Englannissa, Thamesin oik. rannalla.
Ent. angls. kuningasten hallitus- ja
kruunauskaup. 40,000 as. — 3. Kaup. Kanadassa,
Ontario-järven koilliskulmassa. 24,000 as. —
4. Jamaikan pääkaup., linnoitettu
satamakaup., 65,000 as.

Kingstown [-taun], Irlannissa,
Dublinin ulkosatama.

Kingtetšen, kaup. Kiinassa, Kiangsin
maakunnassa, Jangtsekiangin eteläpuolella.
Kuuluisa posliinitehdas, kiinalaisten tietojen
mukaan per. jo 1005 j. Kr.

Kingtšou, kaup. Kiinassa, Hupein
maakunnassa Jangtsekiangin lisäjoen
varrella. 100,000 as.

Kini, nopeusyksikön 1 cm/sek, nimitys.

Kiniini ks. Kiinapuut.

Kinnekulle [tšin-], vuori
Ruotsissa, Länsi-Göötanmaalla, Vennerin
kaakkoisrannalla, 307 m yli merenp. Suosittu
matkailupaikka.

Kinnerjänne l. kantapääjänne,
Akillesjänne (ks. t.).

Kinnor [-ōr], muinaisheprealainen
kielisoitin, sitran tai harpun kaltainen.

Kinnula, kunta Vaasan läänissä
Pohjois-Hämeessä, Kivijärven pohjoispään
ympärillä; 444 km2, 2,205 as. (1925).

Kino, parkitusaineita, joita käytetään
mustaksi värjäämiseen. Saadaan erinäisistä
tropiikkien puista ja pensaista, (Pterocarpus,
Butea, Eucalyptus, Coccolola).



Kinoidiini, kiinaemäksien seos, jota
syntyy sivutuotteena kiniiniä valmistettaessa;
käytetään kuten kiniiniä.

Kinoidinen atomiryhmitys,
väriaineteollisuudessa tärkeä
atomiryhmitys (=C6H4=).

Kinokuume, eläinl., nautaeläinten
hengityselinten tauti; alkaa vilunväreillä
ja kuumeella, ruokahalu ja maidonanti
loppuvat, hengitys- ja ruuansulatuselinten
limakalvot tulehtuvat, silmistä vuotaa
kyyneleitä, luomet turpoavat, sieraimista
valuu alussa vettä, sitten märkää. Taudin
kulku on hidasta ja päättyy usein kuolemaan.

Kinoliini, kivihiilitervassa esiintyvä
typellinen orgaaninen emäs, C9H7N; siitä
johtuu suuri aineryhmä, k.-johdannaiset,
joista mainittakoon kiniini. — Kinoliinipuna,
kinoliinista valmistettu punaväri.

Kinoni, eräs bentsoli johdannainen,
C6H4O2, jota syntyy useiden
bentsoliyhdistysten hapettuessa. Pelkistämällä
saadaan tästä hydrokinonia.

Kinosoli, eräs kinoliinijohdannainen,
käytetään haavanhoidossa antiseptisiin siteisiin.

Kinsti, genetti (ks. t.).

Kintaus, rautatieasema
Haapamäen-Jyväskylän rataosalla,
Petäjäveden kunnassa, 26 km
Jyväskylästä länteen.

Kintereenkoski, koski Hounijoessa,
Vahvialan pitäjässä (8,5 m korkea, 227
hevosv.), sen partaalla m. m. O.-y.
Nurmen selluloosatehdas.

Kinttupahka, eläinl., loukkaantumisesta
aiheutunut turpoama kintunpäässä. Se aiheuttaa
tulehduksen nahassa ja sen alaisessa kudoksessa
ja limapussissa.

Kinunki l. kiertokela, pieni
vintturi painojen nostamista ja purjeköysien
kiristämistä varten.

Kios [kīos], saari Aigeianmeressä,
Smyrnan edustalla, viinien ja mastiksien
vientiä. 858 km2, 65,000 as. Kuuluu
v:sta 1923 Kreikalle, aiemmin Turkilla.
V. 1822 toimeenpanivat turkkilaiset
saarella hirveän verilöylyn väestön
yhdyttyä Kreikan vapaussotaan.

Kioski (turk.), pilarien kannattaman
telttakaton muodostama puutarhamaja;
altaanimainen ulkonema itämaisissa
rakennuksissa; sanomalehtien,
virvoitusjuomien y. m. myyntikoju.

Kioto, kaup. Japanissa, Nipponilla;
yliopisto, Japanin taiteellisen
käsiteollisuuden keskus. 600,000 as.

Kiova (ven. Kiev), kaup.
samannimisessä Ukrainan kuvernementissa Dneprin
varrella. Ukrainan suurin kaup., tärkeä
rautateiden risteys ja kauppakeskus,
varsinkin sokerin ja maataloustuotteiden
kaupan. Yliopisto, nyk. muutettu
kommunistiseksi opetuslaitokseksi. Lukuisia
kirkkoja (m. m. P. Sofian tuomiokirkko)
ja luostareita (m. m. Petšerskaja
lavra). 405,000 as. — K:sta tuli 862
varjagien perustaman valtakunnan
keskus, 998-1169 se oli suuriruhtinaitten
hallituskaupunkina, 1917-20 Ukrainan
itsenäispyrkimysten keskuksena.


Kiova.


Kipinäinduktori, induktsionikoje (ks. t.).
— Kipinälennätin ks. Radio.

Kipinänsammuttaja, säkenensammuttaja,
savupiippuun sovitettu laite, joka estää hehkuvia
hiili- tai nokikappaleita pääsemästä ulos tulipaloja
aiheuttamaan. K:ssa johdetaan kipinät kulkemaan
kylmää levyä tai verkkoa vasten, johon
lämpö kipinästä siirtyy ja kipinä sammuu.



Kipinäsähkötys ks. Radio.

Kipling, Rudyard (s. 1865), engl.
kirjailija. Kuvannut etupäässä Intiaa ja
sotilaselämää. Teoksia suomen.: „Kertomuksia
Intian ylängöiltä ja laaksoista", ,,Valon
kadotessa", „Indian viidakoista", ,,Kim",
„Meren sankarit", „Päivän työ" y. m.
Sai 1907 Nobelin kirjallisuuspalkinnon.


R. Kipling.


Kippari, laivuri.

Kippi, telinevoimisteluliike; tehdään
suorariipunnasta nostamalla voimakkaan
heilunnan aikana jalat lähelle rekkiä,
tämän jälkeen potkaistaan ne alas ja
taaksepäin, samalla kuin vartalo voimakkaasti
vetäistään ylös rekin päälle.

Kippin aparaatti, laboratorioissa
käytetty koje sellaisten kaasujen (vedyn,
rikkivedyn, hiilidioksidin) valmistamiseksi,
jotka syntyvät hapon vaikuttaessa kiinteään
aineeseen (metalliin, sulfidiin, karbonaattiin).


Kippin aparaatti.


Kippivaunu (saks.), kaatokärryt (ks. t.).

Kippunta (ruots.), vanha pohjoismainen
painomitta = 20 vanhaa leiviskää, meillä = 170 kg.

Kipregeli, maanmittauksessa ja varsinkin
graafillisesti toimitetuissa karttatöissä
käytetty koje, joka maanmittaustaulun ohella
soveltuu vaakasuorien ja pystysuorien kulmien
sekä etäisyyksien mittaamiseen.


Kipregeli.


Kipsattu viini, rypälemehusta
valmistettu viini, johon on pantu kipsiä.
Viinin käydessä tämä liukenee ja saa sen
nopeasti selkiämään.

Kipsi, kivennäinen, vedenpitoinen
kalsiumsulfaatti (CaSO4 . 2H2O), puhtaana
valkoista, mutta vieraiden aineiden
johdosta us. punertavaa, kellervää tai
harmaata, kidemuodoltaan monokliinista;
kiteet yleisiä suolakerroksissa ja
malmijuonissa. K:ia louhitaan Saksassa
(Harz), Ranskassa, Venäjällä, Englannissa,
Italiassa, Pohjols-Amerikassa. Hienorakeista
k:ia sanotaan alabasteriksi. —
Kuumennettaessa l. poltettaessa k.
menettää kidevetensä ja muuttuu jauheeksi.
Kun poltettua k:ia sekoitetaan veteen ja
tämä seos valetaan muottiin, niin se
kovettuu ja saadaan k.-valos
(k.-valanta). Täten valmistetaan
k.-kuvia, koristeita y. m. K:iä käytetään
myös posliinin valmistukseen ja lannoitteena.

Kipsimuotti on valamalla kipsiä
veistokuvan tai koristeen ympäri tehty
muotti, jolla kipsistä valetaan tämän
jäljennöksiä.

Kipsiside, poltetusta kipsistä ja
sidetarpeista valmistettu, m. m.
luuntaittumien hoidossa käytettävä side.
Kipsiä karistetaan siteeseen, tämä kastetaan
lämpimään veteen ja kääritään hoidettavan
ruumiinosan ympäri; kipsin kovettuessa
pitää kääre loukkaantuneen kohdan paikallaan.
Nykyjään on k:den asemesta yhä enemmän alettu
käyttää kipsilastoja.

Kipsisälpä, luonnossa esiintyvä,
kidevettä sisältävä kalsiumsulfaatti
(CaSO4 + 2H2O).

Kiptšak, Kaptšak (ks. t.).

Kipupisteet, ihossa olevia pistemäisiä
kohtia, jotka välittävät kivun aistimusta.

Kipuraha, hyvitys kivusta ja särystä
taikka viasta tai muusta pysyvästä
haitasta sekä myöskin kärsimisestä, jonka
on vaikuttanut väkisinmakaaminen,
vapauden kadottaminen tahi muu
senkaltainen syy (Rikoslaki 9:2).

Kirahvi, sirahvi (ks. t.).

Kirahviklaveeri, flyygeli, jonka kielet
ja kaikupohja ovat pystyssä ja muoto
siten muistuttaa kirahvia.

Kiramo, proomulle tai lautalle
rakennetun tukinnoistolaitoksen
kansanomainen nimitys. K:ssa on voimakoneena
sähkö- tai polttomoottori taikka höyrykone.

Kirby [kəbi], William Forsell
(1844-1912), engl. hyönteistutkija.
Kääntänyt Kalevalan englanniksi (1907), julk.
teoksen vir. kansanrunoudesta.

Kirchhoff [kirhjhof], Alfred
(1838-1907), saks. maantieteilijä, prof. Hallen
yliopistossa 1873-1904. Julk. us. maant.
teoksia. — Kirchhoff, Gustav Robert
(1824-87), saks. fyysikko, teki huomattavia
tutkimuksia sähkö- ja valo-opin alalla. Keksi
Bunsenin kanssa spektraalianalyysin, jonka
perustuksena on n. s. K:n laki valon emissionin
ja absorptsionin keskinäisestä suhteesta.


G. R. Kirchhoff.




Kirchhoffin lait. K:n valo-opillinen
laki lausuu: Hehkuva kaasu imee korkeammassa
lämpötilassa olevan valolähteen valkeasta
valosta ne osat, joilla on sama aaltopituus
kuin niillä säteillä, joita kaasu itse
valaisevana lähettää. — K:n sähköopilliset
lait ovat Ohmin lain laajennuksia
haarajohtojen varalle: 1) Haaraumaan
saapuvien virtojen voimakkuuksien summa on
yhtä suuri kuin siitä lähtevien virtojen
voimakkuuksien summa. 2) Umpinaisessa
virtapiirissä on elektromotoristen
voimain summa = johtohaarojen virran
voimakkuuksien ja vastusten tulojen summa.

Kirgiisiarot, n. 1,78 milj. km2 laaja
aroalue Aasiassa Uralin ja Balkaš-järven,
Turaanin ja Siperian metsäseudun välillä.

Kirgiisien tasavalta (Kirgisistan),
Kirgiisiarot ja lähiympäristön käsittävä
Neuvosto-Venäjän osa, v:sta 1920 (nimellistä)
itsehallintaoikeutta nauttiva. 6,1
milj. as., joista 47 % kirgiisejä ja 35 %
venäläisiä. Pääkaup. Orenburg.

Kirgiisit, turkkilais-tataarilainen
kansa, joka asuu Kirgiisiaroilla ja
Kaakkois-Euroopassa. K. elävät paimentolaisina,
asuvat jurtoissa. N. 2,5 milj.


Kirgiisejä.


Kiril Vladimirovitš [-mī'-] (s. 1876),
Aleksanteri II:n pojanpoika. Julistautui
1922 ,,Venäjän pyhän valtaistuimen
suojelijaksi" ja 1924 Venäjän keisariksi.

Kirimoija (Anona cherimolia),
et.-amer. hedelmäpuu.

Kirin, kaup. Mantšuriassa, Kiinassa;
laivanrakennusta. 120,000 as.

Kiristys, rikos, jonka tekee se, joka,
hankkiaksensa itselleen tai toiselle
hyötyä, uhkauksella kiskoo joltakulta
tavaraa tai rahaa, velan helpotuksen,
velkakirjan, takauksen taikka muun sellaisen
edun, johon hänellä ei ole laillista
oikeutta (Rikoslaki 31:4).

Kirja. 1. Vanhimmat kirjat ass.
savitaulujen y. m. s. ohessa olivat
kääryjä, koska paperina käytettiin
papyruskasvin rungosta suikaleiksi
valmistettuja levyjä, joille kirjoitettiin
vain toiselle puolen ja tällaisten
säilyttäminen oli mukavinta kääryinä.
Pergamentin käytön tultua yleiseksi kirjat
saivat nykyisen muotonsa. Lumppupaperin
ottivat käytäntöön ensimmäisinä
arabialaiset. Aikaisimmat painetut kirjat
olivat foliantteja (koko, jossa arkista
tulee 2 lehteä), myöhemmin alettiin
käyttää myös kvartto-, oktaavi-,
duodeesi- ja sedeesikokoa,
s. o. 4-, 8-, 12- ja 16-taitteisia l.
lehtisiä kirjoja. [Hendell (1912).]
— 2. Painetun tai kirjoitetun teoksen
pienempi osasto. — 3. 25 arkkia paperia
(englantilaisissa maissa 24 arkkia).

Kirja, Kustannusosakeyhtiö
K., helsinkiläinen kustannusliike, per.
1912 liittämällä yhteen Yrjö Weilin o.-y:n
ja O.-y. Kansan kustannusliikkeet.

Kirjailijaliitto, Suomen
Kirjailijaliitto, alkup. nimi
v:een 1906 Kaunokirjailijaliitto,
per. 1897, kotipaikka Helsinki. Liiton
tarkoituksena on olla yhdyssiteenä
suomenk. kirjailijain kesken ja vaikuttaa
suom. kirjallisuuden kehittämiseksi sekä
suomenk. kirjailijain taloudellisen aseman
parantamiseksi ja heidän oikeuksiensa
valvomiseksi.

Kirjainlasku, laskuopillisten
alkutoimitusten käsittely määräämättömin
luvuin, jolloin lukuja merkitään kirjaimilla;
muodostaa osan algebran alkeista.



KIRJANVALMISTUS


1. Monotype-latomakoneen kirjoituspöytiä.


2. Monotype-valinkone.


3. Linotype-latomakone.


KIRJANVALMISTUS


4. Käsilatomoa: etualalla kirjasinkaappeja (regaaleja), niiden päällä kirjasinkasteja.


5. Tiikelikoneita pienempiä painotöitä varten.


KIRJANVALMISTUS


6. Suuri pikapainokone, jossa voidaan painaa kahta väriä yhtaikaa.


7. Syvennyspainorotatsionikone.


KIRJANVALMISTUS


8. Automaattisia arkintaittokoneita.


9. Nitomakoneita.


10. Kansienvalmistusosastolta: kultauskoneita.





Akateemisesta Kirjakaupasta Helsingissä.

Kirjakauppa jakautuu 3 pääryhmään:
1) Kustannusliike tekee sopimukset
kirjantekijäin kanssa sekä painattaa
kirjat. vrt. Kustannustoimi.
2) Lajittelu- eli sortimentti-k.
tarjoaa kirjat yleisölle, enimmäkseen
avonaisesta myymälästä. Suomen suurimmat
k:t ovat Akateeminen K. ja Rautatie-k. o.-y.
Sitäpaitsi on n. s. jakelu- eli
kolportaaši-k:oja. jotka levittävät
kirjoja etupäässä kiertävien asiamiesten kautta.
Antikvaariset k:t pitävät kaupan käytettyjä
kirjoja sekä myyvät ja hankkivat vanhoja harvinaisia
kirjoja. 3) Komissioni-k:t eli
kirjanvälitysliikkeet k:n keskuspaikoissa
sijaiten välittävät liikettä ja tilitystä
kustantajien ja lajittelukirjakauppojen välillä.
Keski-Euroopan suurin kirjakauppakeskus on Leipzig.


Rautatiekirjakaupan asemamyymälä Helsingissä.


Kirjakieli, kielimuoto, jota käytetään
asianomaisen kansan kirjallisuudessa,
vastakohtana jokapäiväisessä puheessa
käytetylle sekä murrekielelle.

Kirjakkalan ruukki, Perniössä,
omistaja Tykö Bruks A.-B.

Kirjalabotn, Karjalanpohja,
isl. tarinoissa Suomenlahden sisäosa.

Kirjallinen haaste, kihlakunnantuomarin
tai sen, jolle tämä tehtävä on uskottu,
pyydettäessä antama kirjallisesti laadittu
haaste; vastakohtana suullinen haaste.

Kirjallinen Kuukauslehti, 1866-80
Helsingissä ilmestynyt aikakauskirja.
Päätoimittajia m. m. Yrjö Koskinen.

Kirjallisuusviikko, Suomessa v:sta
1921 vuosittain loka-marraskuun
vaihteessa kirjallisuuden harrastamisen ja
lukuhalun herättämiseksi vietetty viikko;
järjestetään joka kolmas vuosi suuremmassa
mittakaavassa.

Kirjaltaja, kirjapainoalalla
työskentelevien ammattinimi.

Kirjankoristus. Keskiaikaiset
käsikirjoitukset koristettiin
miniatyyrimaalauksin (ks. t.), samoin
varhaisimmat kirjapainotaidon tuotteet.
Vähitellen alettiin koristuksiakin painattaa,
tietenkin ajan makusuuntaa noudattavia.
Sellaiset suurmestarit kuin Holbein nuor. ja
Dürer toimivat k.-töissä. Puupiirrosten
sijasta aletaan 1600-luvulla käyttää
vaskipiirrosta (Rubens oppilaineen), joka
1700-luvulla on miltei kokonaan vallalla.
Varsin korkealla k. oli Ranskassa
rokokooaikana. Se rappeutui 1800-luvulla,
kunnes 1870-luvulla taidekäsityön jälleen
elpyessä myös k. pääsi arvoonsa. Nousu
on lähtöisin Englannista (Morris, Crane).
Kotimaisista k.-taiteilijoista mainittakoon
Gallén-Kallela („Seitsemän veljestä",
,,Koru-Kalevala"), Vikstedt („Nummisuutarit")
ja K. Carlstedt („Helkavirsiä").

Kirjanpito, taloudellisen yrityksen
omaisuuden ja sen muutosten järjestelmällinen
muistiinmerkitseminen siten, että liikkeen
tila ja toiminnan tulokset sekä näihin
vaikuttaneet asianhaarat käyvät ilmi.
Aloittaessaan yrityksen liikemies laatii
seikkaperäisen luettelon varoistaan ja
veloistaan, inventaarin. Tämän (omaisuusryhmittäin
laadittu) yhteenveto kirjoitetaan tilin
muotoon, s. o. siten, että kaikki varat
merkitään toiselle, kaikki velat sekä
varojen ja velkojen erotus, puhdas
omaisuus, toiselle puolelle. Kun yhteenlasku
suoritetaan kummallakin puolella, niin



Kirjankoristelua


Agricolan Uuden Testamentin nimilehti.


Seitsemän veljestä (ensi lehti).


U. T. Sirelius, „Suomen ryijyt";
korist. Toivo Vikstedt.


Eino Leino, „Helkavirsiä"; korist. K. Carlstedt.




saadaan siis yhtä suuret summat, tili on
tasan. Tätä tiliä sanotaan bilanssiksi,
taseeksi (aloitusbilanssiksi). Kaikkia
seurattavia varojen ja velkojen ryhmiä
varten avataan niinikään tilit, esim.
kassatili rahavaroissa tapahtuvien muutosten
seuraamista varten, tavaratili, velallisten
ja velkojien tili (jaoitellaan henkilö- l.
reskontratileiksi); samoin myös tärkeitä
meno- ja tuloryhmiä varten: korkotili,
vuokratili, palkkatili, kulunkitili, y. m.
Avausviennillä (vienniksi sanotaan
liiketapahtuman merkitsemistä
kirjoihin) merkitään kullekin tilille
bilanssitilin osoittama alkusumma, varat
vasemmalle (+ puolelle l. debetiin),
velat oikealle (— puolelle l. kreditiin).
Kukin liiketapahtuma merkitään
sitten tileihinsä, esim. tavaran
käteisosto tavaratilin debetiin ja kassatilin
kreditiin. Jos mainittujen ohella
avataan pääomatili, jonka kreditiin
merkitään puhdas omaisuus, sekä samalla
otetaan periaatteeksi, että jokainen
liiketapahtuma on merkittävä kahteen tiliin,
toisen debetiin ja toisen kreditiin, niin
k. on kahdenkertainen, muuten
yhdenkertainen. Kahdenkertaisessa
k:ssa voidaan milloin tahansa tehdä
koebilanssi sekä tileihin karttuneita
kokonaissummia että näiden erotuksia,
saldoja silmälläpitäen, ja
täten tarkastaa, onko syntynyt muodollisia
virheitä; bilanssin pitää näet aina
mennä tasan. Samalla tavoin tarkastetaan
bilanssin osoittamien määrien avulla
reskontratilien viennit, jolloin
asialliset virheet korjaantuvat.
Bilanssi laaditaan niinikään ainakin
kerran vuodessa tilinpäätöstä varten;
tähän otetaan ainoastaan varat ja velat
ja niitä merkittäessä otetaan huomioon
arvonvähennyksiä kulumisen y. m.
vuoksi. Lisäksi laaditaan voitto-
ja tappiotili, johon kunkin tilin
osoittamat voitot tai tappiot merkitään, ja
jonka saldo osoittaa puhtaan voiton;
tämä viimemainittu ilmenee myös
pääomatililtä puhtaan omaisuuden
lisäyksenä, ja on yhtä suuri molemmissa
tileissä, jos kirjanpito on ollut
virheetöntä. — Kahdenkertainen k. on
luotettavampana saavuttanut miltei yleisen
käytännön liike-elämässä. Sen sijaan
virastoissa käytetään sellaista k:oa, jossa
rahavarojen käyttöä verrataan ennakolta
tehtyyn suunnitelmaan, talousarviooni,
kameraalinen ja konstanttinen
k.-järjestelmä. — K.-järjestelmä
voidaan toteuttaa eri muodoissa.
Kahdenkertaisen k:n muodoista ovat yleisimmin
tunnetut: 1) Italialainen k., missä
edellämainitut tilit ovat pääkirjassa,
kukin omalla aukeamallaan, ja
lisäksi käytetään n. s. peruskirjoja:
kassakirjaa, johon kaikki käteistä
rahaa koskevat asiat merkitään, sekä
memoriaalia, johon muut
liiketapahtumat merkitään niihin molempiin
tileihin viitaten, mihin kukin summa on
merkittävä. Viennit merkitään näistä
pääkirjaan joko sinänsä tai erikoiseen
välikirjaan, journaaliin, missä ne
kootaan suuremmiksi eriksi pääkirjaan
vietäviksi. Lisäksi käytetään n. s.
apukirjoina inventaarikirjaa
(inventaarien merkitsemistä varten),
bilanssikirjaa, reskontraa l.
henkilökirjaa, hinnoittelukirjaa,
maksupäiväkirjaa y. m. liikkeen
laajuuden mukaan. 2) Amerikkalainen
l. rinnakkaistilinen k., missä
tärkeimmät tilit saavat samalla aukeamalla
kukin sarakkeensa sekä ,,muut tilit"
yhteisen sarakkeensa. Kirjojen lukumäärä
saadaan täten supistetuksi, mutta
varsinainen tilikirja saattaa paisua
vaikeasti käsiteltäväksi. Apukirjat
samat kuin italialaisessa k:ssa. —
Viime aikoina on k:n apukirjojen sijaan
osittain alettu käyttää korttijärjestelmiä
(esim. kunkin henkilön, kunkin
tavaralajin tiliä varten). [Kovero (1920-22);
Toiviainen (1922); Kaitila (1921);
Liipola (Suomen Kirjeopisto, Turku).]

Kirjanpitovelvollisuus. Jokainen joka
on velvollinen käyttämään toiminimeä
ja ilmoittamaan sen kaupparekisteriin,
on myös velvollinen pitämään
yrityksestään kirjaa, niin myös se, joka
harjoittaa liikennettä aluksella, minkä
päällikön tulee olla tutkinnon suorittanut.
Kirjanpito on laadittava yleisten
kirjanpitoperiaatteiden ja muuten hyvän
kauppiastavan mukaan ja tulee siitä selvitä
kirjanpitovelvollisen varat ja velat sekä
kaikki niissä tapahtuneet muutokset.
Yritystä aloitettaessa on laadittava
yksityiskohtainen luettelo varoista ja
veloista sekä tähän perustuva ryhmittäinen
omaisuustase. Tilien päätös on tehtävä
enintään 12 kuukautta kestäneen tilikauden
päätyttyä. Kirjanpitokirjojen tulee olla
sidottuja ja sivunumeroilla varustettuja
ja on kirjanpitokirjoja laskuineen ja
kuitteineen säilytettävä 10 v. viimeisen
merkinnän päivämäärästä lukien (Laki
k:sta 14/2 1925).

Kirjansidonta. K:ssa huomataan seur.
eri vaiheet: taittaminen l. 
falssaus, arkkien kääntäminen vastaavaan
kokoonsa, kollatsioneeraus, s. o.
täydellisten kappaleiden tarkkailu, ja



Kirjansitomakoneita


Kansituskone.


Yhdistetty pyöristys- ja falssikone.


Pikaleikkauskone.


Kansikone.


Pahvisakset.


Kolmensivun leikkauskone.


Pyöristyskone.


Kultauskone.




nitominen, joka suoritetaan ns.
nidontatelineessä tai -koneessa. Arkit
ommellaan toisiinsa 3-6 hieman kirjanselän
ulkopuolelle ulottuvilla sidenyöreillä
l. pinteillä, jotka harjataan auki
päistään ja liimataan kiinni kansiin
yhdistämään kokoonsidotut arkit kansiin. Sama
tarkoitus on etupapereilla, jotka
sidottaessa pannaan nimilehden eteen ja
niteen loppuun. Taittamiseen käytetään
erittäin nopeasti toimivia koneita, jotka
taittavat levynä olevan painoarkin niin
monitaitteiseksi kuin halutaan, Samoin
käytetään nitomiseen nitomakoneita,
jotka jatkuvassa sarjassa nitovat arkit.
Nidottaessa (brošeerattaessa)
päällyslehdet liimataan kiinni
suorastaan yhteennidottujen arkkien
selkään, mutta sidottavia kirjoja
valmistettaessa nidottu selkämys sivellään
lämpöisellä liimaliuoksella, ja kun se on
kuivunut, leikataan reunat auki (n. s.
snitti) erikoisessa koneessa.
Selkämys pyöristetään joko vasaralla tai
erikoisessa koneessa, jonka jälkeen vasaralla
tai koneessa selän molemmille puolin
lyödään syvennys, n. s. falssi.
Snitti värjätään tai kullataan. Kannet
kiinnitetään joko sidenyöreillä tai käyttäen
(milloin tahdotaan erikoisen lujaa työtä)
kaksinkertaiseksi käännettyä paperikaistaletta,
josta toinen puoli liimataan kiinni kansien
selkämykseen, irtoselkään, toinen
itse kirjaan. Kannet vuorataan nahalla,
paperilla tai kankaalla (klootti) ja
sisäpinnoille liimataan edellämainitut
etupaperit. Kirja pannaan puristuskoneeseen
ja on sitten vain vailla kultausta, milloin
sellaista tahdotaan. Sitä varten nahka tai
kangas sivellään munanvalkuaisella tai
muulla sopivalla aineella ja annetaan
kuivahtaa. Tämän jälkeen kullattavat
kohdat sivellään sopivalla rasva-aineella,
johon kulta (lehtikulta) levitetään ja
huolellisesti puristetaan. Sitten
suoritetaan itse painaminen, joka
tapahtuu kuumennetuilla leimasimilla.
Näin painetaan sekä koristeet että
kirjainnimet. Kurlaukseenkin käytetään
joukkotyössä nykyisin kultauskoneita,
jotka yhdellä kertaa suorittavat kaiken
pinnalle aiotun kultauksen, jolloin
kultaus suoritetaan ennen kansiinpanoa.

Kirjapainotaito l. typografia.
K. on kiinalaisten keksimä. Sen
edeltäjänä Euroopassa on puupiirrospaino.
Jo 1400-luvulla leikattiin Saksassa
pelikortteja ja pyhäinkuvia puuhun ja
otettiin sitten paperille jäljennöksiä.
Myöh. liitettiin pyhimyskuviin selityksiä
(vrt. Biblia pauperum) ja vihdoin
leikattiin puulaattaan pelkkä teksti.
Näin monistettu" m. m. koulukirjoja
(vrt. Blokki-kirjat).
K:n keksijä Euroopassa on saks.
J. Gutenberg (ks. t.), joka käytti
irtonaisia painokirjasimia ja alkoi niitä
myöh. valaa metallista. Kirjasinten
valantaa ja painomustetta paransi
Gutenbergin ja hänen liikekumppaninsa
J. Fustin apulainen
P. Schöffer. V. 1462 paloivat
sekä Gutenbergin että Fust-Schöfferin
kirjapainot, niistä aiheutui työmiesten
hajaantuminen eri maihin ja samalla k:n
leviäminen. — Ensim. Ruotsissa painettu
kirja on v:lta 1483. Vanhin Suomea
varten tilattu kirja on 1488 Lyypekissä
painettu ,,Missale Aboense", ensim.
suomenk. kirja Tukholmassa 1542 t. 1543
painettu Agricolan ,,Abc-kiria". Suomen
vanhimmat kirjapainot per. 1642 ja 1668 Turkuun,
kolmas 1689 Viipuriin. V. 1924 oli Suomessa
148 kirjapainoa, niissä 4,000 työntekijää,
tuotannon valmistusarvo 137,4 milj. mk.
— Tekn. K:oon kuuluu kaksi pääosaa,
latominen ja painaminen.
Edellinen tapahtuu joko käsin tai koneella.
Käsin ladottaessa latoja ottaa kirjasimet


Kirjasimien järjestys kastissa.

lokeroilla varustetusta laatikosta
l. kastista, joka käytettäessä on
vinossa asennossa pulpetintapaisella
telineellä, regaalilla. Ladottava
käsikirjoitus kiinnitetään erikoisella
pidikkeellä l. tenaakkelilla kastiin.
Latoja poimii oikealla kädellä kirjasimet
vasemmassa kädessä olevaan latomahakaan


Latomahaka.

(laatikontapainen, kaksi kiinteätä sivua,
kolmas siirrettävä, jonka avulla rivin
laajuus määrätään). Koneladonnasta ks.



Latomakone. Kun haka on täynnä,
siirretään ladotut rivit
latomalaivaan (reunoilla


Latomalaiva.

varustetulle sinkkilevylle) ja järjestetään
liuskoiksi l. palstoiksi. Niistä otetaan
kostealle paperille korrehtuuri painimessa
ensim. vedos, joka luetaan (ks. Korjausluku)
ja jonka mukaan latoja korjaa virheet. Korjauksen
jälkeen ladelma taitetaan l. katkaistaan
sivuiksi tai palstoiksi. Ryhmitettyjä sivuja
tai palstoja sanotaan kehilöksi.


Kehilö.

Painamista varten sivut (tai palstat) järjestetään
niin, että ne arkille painettuina voidaan taittaa
numerojärjestyksessä toisiaan seuraaviksi. Samalla
on katsottava, että sivujen reunat saavat oikean
leveyden. Tätä järjestelytyötä sanotaan
kehisteen tekemiseksi. Sitä puoliskoa,
jossa on arkin ensim. sivu, sanotaan prima- ja
sitä puoliskoa, jossa on arkin toinen sivu,
sekundakehilöksi. Kehilöt asetetaan takorautaisen
kehyksen sisään, johon ne kiilasuluilla lujasti
kiinnitetään. Tämän jälkeen kehilö nostetaan
painokoneeseen (ks. t.). vrt. myös Painoväri,
Kirjasin. [Hendell (1912); Malmström (1923).]

Kirjasalo, kylä Lempaalan
seurakunnassa Inkerissä Suomen rajalla, K. oli
inkeriläisten vapaajoukkojen hallussa
1919-20 ja luovutettiin Venäjälle Tarton
rauhan johdosta.

Kirjasin l. kirjake, kirjasinmetallista
valettu, nelisärmäinen, kirjaimen (numeron,
lukumerkin y. m.) kohokuvalla varustettu
metallikappale, joka on tehty sellaiseksi,
että se voidaan sovittaa ladelmaan ja käyttää
painamiseen. K.-suuruutta a-b (ks. kuvaa)


Kirjasin.

sanotaan keiliksi. Välimatka a-e
on k:n korkeus, b-c on k:n
paksuus, yläosa d-e on k:n pää ja
tämän pinnalla on kirjaimen kuva;
alaosa g on k:n jalka. K:n
rungossa oleva kouru f on nimeltään
tunnuke l. signatuuri, jonka
tehtävänä on sekä olla latojalle
ohjeena kirjasimen oikein päin
asettamiselle että estää saman keilinmitan
l. kirjasinasteen eri lajeja sekoittumasta
toisiinsa. — K:t jaetaan kirjainkuvan
mukaan kahteen pääryhmään fraktuuraan
ja antiikvaan. Erilaisista
painokirjaimista antaa seuraava luettelo
jonkinlaisen kuvan:

Fraktuura:


Antiikva:


Käsikirjoituskirjasimia:


Keilinmitan mukaan kirjasimet ryhmittyvät
eri asteisiin, joilla
vanhastaan on eri nimiä. Kirjasinasteet
määrätään nykyisin jo mieluimmin
pisteissä, esim.:



Näitä suurempia ovat: tertia (16), teksti
(20), kaksoiscicero (24), kaksoismitteli
(28), kaksoistertia (32), kanon (36), iso
kanon (40), pieni missaali (48), iso
missaali (60), sabon (72). — Teknillisesti
kirjasimet ryhmitetään leipäkirjasimiin,
jotka käsittävät keilinmitat 6-12 pistettä
ja joita käytetään tavallisiin kirja- ja
sanomalehtitöihin, ja nimiö- ja



tilapäistyökirjasimiin, joilla ladotaan
otsakekirjoituksia, sanomalehtien ilmoituksia
sekä yleensä tilapäis- l. aksidenssitöitä.
Kirjainkuvan paksuuden mukaan puhutaan myös
lihavista, puolilihavista, laihoista
y. m. kirjasimista. Pienen Tietosanakirjan
hakusanat ovat painetut puolilihavilla kirjasimilla.

Kirjasinmetalli, metalliseos, josta
kirjapainossa käytettyjä kirjasimia
valetaan. Sen tulee olla tarpeeksi kovaa
kulumista vastaan, lujaa painamista vastaan
ja valamisen takia helposti sulavaa. Tavallisin
kirjasinmetalli on lyijy-antimoni-tinaseos.

Kirjaskorpioni (Chelifer cancroides),
n. 3 mm pitkä kääpiöskorpioni, joka
asustaa kirjoissa, kasvikokoelmissa y. m.,
syöden pikkuhyönteisiä.

Kirjasto. Julkiset k:t jaetaan tav.
1) tieteellisiin l. tutkija-k:hin.
joiden tarkoituksena on edistää tieteellistä
tutkimusta sekä 2) yleisiin kansan-,
laina- l. kansalais-k:hin. Kansallis-k:n
tehtävänä on säilyttää ja pitää käytettävissä
kaikki maassa julkaistut kirjalliset tuotteet.
Suurimpia nykyajan tutkija-k: ja ovat
Pariisin kansallis-k. (3 milj. nid., 500,000
karttaa, 111,000 käsikirjoitusta), British
Museum (ks. t.) Lontoossa, Berliinin
valtion-k., Washingtonin parlamentti-k.
ja Kööpenhaminan kunink. k. Turun
Akatemian k. sai H. G. Porthanin ollessa
sen hoitajana varsinaisesti Suomen
kansallis-k:n leiman. Turun palossa 1827 se
tuhoutui, mutta kirjastonhoitaja F. W.
Pippingin ja Matti Pohdon (ks. n.)
ansiosta siihen saatiin uudelleen
kerätyksi miltei koko suom. kirjallisuus.
K. siirrettiin yliopiston mukana
Helsinkiin, missä sille 1845 valmistui
Engelin piirustusten mukaan kaunis rakennus.
Kotimainen kirjallisuus tulee sille
pakkokappaleina. Tässä k:ssa on lähes
300,000 teosta, lisäksi 60,000 kotimaista
pikkukirjasta ja 120,000 ulkomaista
väitöskirjaa. Maamme muista tieteellisistä
k:ista mainittakoon Turun Suom.
Yliopiston ja Turun Akatemian k:t sekä
Eduskunnan k. Helsingin Yliopiston
ylioppilaskunnalla on suuri sekä tieteellistä
että kaunokirjallisuutta käsittävä k.
Lukutaidon levitessä alettiin eri maissa
1800-luvulla perustaa n. s. kansan-k:ja
rahvaalle. Yhdysvalloissa alkanut ja
vars. viime vuosikymmeninä Eurooppaan
levinnyt uudenaikainen k.-liike pyrkii
valmistamaan kaikille kansalaisille
tilaisuutta kirjallisuuden saantiin.
Suomessa perustettiin ensim. kansan-k.
Anjalaan 1802 t. 1803. 1840-luvulla
toimi kauppa-apulainen J. Pynninen
Viipurissa k:jen perustamisen hyväksi.
Kansanvalistusseura, Suomen Kirjastoseura
(per. 1910) ja yhdistys Svenska Folkskolans
Vänner ovat tehneet paljon työtä k.-toimen
edistämiseksi. Huomattavampaa valtionavustusta
on k:ille jaettu vasta v:sta 1918.
V. 1920 Eduskunta päätti, että
k.-toiminnan keskusjohtoa varten asetetaan
edustajittain kokoonpantu Valtion
Kirjastotoimikunta, jonka tehtävänä on k:jen
tukeminen m. m. valtionavustuksia
jakamalla. Avustuksia on jaettu
kirjallisuuden hankintaan ja
kantakirjastonholtajien palkkaukseen.
V. 1925 oli valtion avustamia kirjastoja
579 ja avustuksina jaettiin yhteensä
643,000 mk. Määräraha valtion k.-toimintaa
varten v:lle 1926 on 1,400,000 mk. Valtion
K.-toimikunnan alaisena toimii Valtion
K.-toimisto sekä k.-neuvojia.
Kansalais-k:ista ovat huomattavimmat
Helsingin, Turun (kummassakin yli
100,000 nid.), Tampereen, Viipurin, Porin,
Oulun ja Kuopion kirjastot. [Cannelin,
„Kirjastonhoidon opas" (1922); Dahl (tansk.
ja ruots. I, 1924) ; Palmgren, ,,Kirjastot
ja kansankasvatus" (1910).] ks. kuvaryhmää
seur. siv.

Kirjastovarkaus, julkiseen kirja- tahi
käsikirjoituskokoelmaan kuuluvan
esineen varkaus (Rikoslaki 28:2).

Kirjatäit (Troctes), 1-2 mm pitkiä,
siivettömiä, nopeajalkaisia, valonarkoja,
jyrsijäkorentojen lahkoon kuuluvia hyönteisiä;
elävät kirjoissa, kasvikokoelmissa, pölyisten
paperien joukossa.

Kirjava hiekkakivi (saks.
Buntsandstein), triassysteemin
vanhimman alaosaston nimitys.
vrt. Trias.

Kirjavalahti, luonnonkauneudestaan
ja reheväkasvuisista rantamistaan kuulu
vuonomainen, 4 km pitkä Laatokan lahti
Sortavalasta pohjoiseen.

Kirjeenvaihtaja eli korespondentti.
1. Kirjeenvaihtoa hoitava virkailija liikkeessä;
liike jonka kanssa ollaan sellaisessa
liikeyhteydessa, että ollaan milloin saamassa
milloin velkaa (erotukseksi varsinaisista
velallisista ja velkojista); erityisesti
sanovat pankit toisia pankkeja, joiden kanssa
ovat liikeyhteydessa, k:ikseen,
— 2. K.-jäsen, tieteellisen seuran
— tieteellisten ansioitten tunnustukseksi
— valitsema (tav.) ulkomaalainen jäsen.
— 3. Henkilö, joka lähettää säännöllisesti
kirjeitä johonkin sanomalehteen.



Kirjastoja


Helsingin Yliopiston kirjasto.


Turun kaupunginkirjasto.


Tampereen kaupunginkirjasto.


Tampereen kirjaston lainausosastosta.


Helsingin kaupunginkirjaston lukusali.


Kallion kirjaston lasten lukusali Helsingissä.


Kuopion kaupunginkirjaston opintosali.


Maalaiskunnan mallikirjasto Tampereen
maatalousnäyttelyssä 1922.




Kirjekyyhkynen, kesykyyhkysen
rotu, jota on käytetty ohuelle paperille
kirjoitettujen tai mikrovalokuvauksen
avulla pienennettyjen kirjeiden
kuljettamiseen linnun kotiseudulle,
jonne se palaa pitkienkin matkojen takaa.


Kirjekyyhkynen.


Kirjelaatikko tuli käytäntöön 1700-luvun
loppupuoliskolla, yleisemmin 1800-luvulla.
V. 1923 oli Suomessa 5,255 postilaitoksen
asettamaa k:oa.

Kirjeopetus, kirjeellisesti tapahtuvaa,
tav. kirjeopistojen antamaa
opetusta. Oppilaille lähetetään tai
määrätään oppikirja ja annetaan
määräaikaiset, tav. viikoittaiset tehtävät,
neuvotaan opiskelutapa ja tehdään kysymyksiä,
joihin oppilaan tulee kirjallisesti vastata.
Opisto korjaa vastaukset ja palauttaa ne
oppilaalle. Ensim. kirjeopisto per.
Yhdysvalloissa 1891 Scrantonissa. Nyk. on
siinä 2,500 opettajaa ja avustajaa,
oppilaita vuosittain n. 100,000. Suomen
monipuolisin ja suurin kirjeopisto on
Kansanvalistusseuran (per. 1920).

Kirjesalaisuus. Hallitusmuodon 17/7
1919 12 §:n mukaan k. on loukkaamaton,
mikäli laissa siitä ei ole poikkeusta
säädetty. Rikoslain 38:8 mukaan on sitä
rangaistava, joka tahallansa ilman lupaa
avaa toisen suljetun kirjeen tahi
kirjoituksen, taikka hävittää, kätkee tahi
salaa kirjeen tahi kirjoituksen, joka hänen
tietensä on asetettu toisen vastaanotettavaksi.
Postivirkamiehille on k:n rikkomisesta
säädetty ankarampi rangaistus (Rikoslaki 40:14).

Kirjo, spektri (ks. t.).

Kirjoantilooppi l. guibe
(Tragelaphus scriptus), 90 cm korkea afr.
antilooppi, jonka kupeilla olevat valkoiset
koukerot ja täplät hieman muistuttavat
heprealaista kirjoitusta.

Kirjograniitti, kivilaji, säännöllinen
maasälvän ja kvartsin iskostuma, jonka
pinnalla kvartsi usein muodostaa
koukeroisia kuvioita.

Kirjoitus. Nyk. puhekirjoitus on
kehittynyt kuvakirjoituksesta, joka kuvien
avulla ilmaisee määrättyjä mielteitä,
käsitteitä, käsiteyhdistelmiä ja
tapahtumia. Ainakin kuusi nähtävästi erillistä
k.-järjestelmää tunnetaan: 1) egypt.
kirjoitus, 2) sumerilaisten nuolenpääkirjoitus,
3) kiinal. kirjoitus, 4) et.-amer.
kuvakirjoitus, 5) keski-amer. hieroglyfit
(meksikkolaiset, majalaiset) ja 6)
muinaisseemiläinen alkukirjaimisto.
Viimemainitussa on 22 keraketta. Siitä
polveutuvat muut seemiläiset kirjaimistot,
ja siitä kehittyi kreik. k. Tästä taas ovat
lähtöisin m. m. goot. ja osaksi germ.
riimu-k. sekä lat. k., joka sekin on
vaikuttanut germ. riimu-k:een. Seemiläinen
alku-k. kirjoitettiin oikealta vasemmalle,
kiinal. ylhäältä alaspäin. Vokaalien
merkintä pääsi vasta juutalaisten ja
arabialaisten k:issa käytäntöön. Kreikkalaiset
ja roomalaiset eivät aluksi tehneet eroa
piirto-k:ten (inskriptsionien) ja
käsi-k:ten kirjainmuotojen välillä.
Nykyiseen k.-tapaan, etupäässä pienten
yhteenliittyvien vinokirjainten käyttämiseen,
päästiin 800-luvulla. Näytteitä ks.
erikoisartikkelien kohdalta.

Kirjoituskaavio, esim. selluloidinen
kaavalevy, šabloni, jonka avulla voidaan
piirtää kirjaimia. K. sisältää joko
kaikkien kirjaimien ääriviivakuvat, tai vain
joukon kaaria, joita yhdistelemällä koko
kirjaimisto saadaan aikaan.

Kirjoituskone. Ensim. k:n tapaisen
lienee rakentanut Mill 1714. Ensim.
käyttökelpoisen k:n rakensi Sholes
1867; tätä ryhtyi sitten Remingtonin
kivääritehdas valmistamaan. Nyk. on kaupassa
kymmeniä täysikelpoisia k.-malleja. Kirjasimet
ovat joko vipujen (Continental, Underwood,


Underwood-kirjoituskone.

Remington y. m.) tai työntötankojen
(Noiseless) päässä tai yhteenvaletut
silinterinsektoriksi, jolloin takana
oleva vasara lyö sitä kirjainta, mikä
on kääntynyt kohdalle kosketinta
painettaessa (Hammond). Paperin ja
kirjasimen välissä on värinauha, josta
väri tarttuu paperiin. Tämä liikkuu
„vaunulla" askeleittain vasemmalle ja
rivittäin ylöspäin. Useampia jäljennöksiä
tarvittaessa käytetään paperien välissä
hiilipaperia tai kirjoitetaan teksti esim.
vahalevylle, josta jäljennökset otetaan


Remington-kirjoituskone.





mimeografilla. Taitava konekirjoittaja
voi lyödä n. 15,000 kirjainta tunnissa.

Kirjoituskouristus, hermostohäiriö,
joka tavallisimmin sattuu henkilöille,
joiden täytyy kirjoittaa paljon ja
kaunista käsialaa. Kirjoittamaan ruvetessa
ilmenee muutamissa sormissa tai koko
kädessä kouristuksia, jotka tekevät
kirjoittamisen mahdottomaksi. Hoidossa on
pääasiana lakata joksikin ajaksi kynällä
kirjoittamasta.

Kirjepaperi, yhteisellä nimellä kaikki
paperikoneesta tultua värjäämällä,
painamalla tai maalaamalla kirjaeltu ja
koristeltu paperi. K:eita käytetään m. m.
kirjansidonnassa.

Kirjosilkki, brokadi (ks. t.).

Kirkastus, Kristuksen k.,
evankeliumeissa kerrottu tapaus, jolloin Jeesus
pyhällä vuorella Galileassa ilmestyi
kirkastuneena kolmelle saapuvilla olevalle
oppilaalleen. Katoliset kirkot viettävät
tapauksen muistoksi erityistä juhlaa elok.
6 p:nä. Luterilaisessa kirkossa on
kertomus k:sta saarnatekstinä 7:ntenä
sunnuntaina Kolminaisuudesta.

Kirkcaldy [kərkō'di], kaup.
Skotlannissa, Forth-vuonon rannalla.
Veneveistämöitä ja telakoita. 40,000 as.

Kirke, kreik. tarustossa velhonainen,
jonka luona Odysseus kävi.

Kirkenes, Kirkkoniemi, kaup.
Norjan Ruijassa, Etelä-Varangissa. Hyvä
satama, rautamalmin vientiä. 2,300 as.

Kirkholm, Kerkholm (ks. t.).

Kirk-Kilisse, kaup. Euroopan
Turkissa, 50 km Adrianopolista itään.
Viininviljelysalueella. 17,000 as.

Kirkko (kreik.). 1. Seurakunta.
Kristillinen k. sai alkunsa paikallisseurakunnista,
jotka saivat myöh. yhteisen hallinnon ja
lainsäädännön. Kat. kirkko samastaa
ulkonaisen kirkkoelimistön ja
Kristuksen seurakunnan, jonka tähden
sen kannalta k:n ulkopuolella olevat
ovat kadotettuja. Lut. kannalta
seurakunta on pyhien yhteys, jossa Jumalan
sanaa puhtaasti julistetaan ja
sakramentit Kristuksen määräyksen mukaan
jaellaan. Reformeeratut opin mukaan on
erotettava tosiuskovaiset eli valitut ja
muut kastetut eli kutsutut.
2. Kirkkorakennus. K:t jaetaan
keskuskirkkoihin ja pitkäkirkkoihin.
Edellisissä pohjapiirros on pyöreä,
neliömäinen, monikulmainen tai
ristinmuotoinen. Jälkimmäisten
pohjapiirroksessa on pituussuunta
vallitseva. Niiden pääosat ovat
runkohuone, kuori ja usein torni. Runkohuone
jaetaan us. leveämpään keskilaivaan
ja kahteen (tai useampaan) sivulaivaan,
jotka arkadien lävistämät muurit
erottavat toisistaan. Useampilaivaiset kirkot
ovat joko basilikoja tai
hallikirkkoja (ks. n.). Joskus on
sivulaivojen yläpuolella parvekkeita, emporeja
ja triforioita (ks. n.). Runkohuoneen
ja kuorin välissä on suuremmissa k:issa
tav. poikkilaiva. Leikkauskohta on
nimeltään ristikeskus. Kuorista ja
tornista (ks. n.).

Kirkkohallintokunta. Kirkkovaltuusmiesten
päätösten toimeenpanemista sekä kirkon omaisuuden
lähimpää hoitoa varten asettavat valtuusmiehet
k:n, johon kuuluu vähintään 3 jäsentä ja 2
varajäsentä, jotka eivät samalla saa olla
valtuusmiehiä. Johtosäännön k:lle laativat
valtuusmiehet ja sen vahvistaa tuomiokapituli
(Kirkkolaki 477 §).

Kirkkoherra, yksityisen paikallisseurakunnan
johtaja, kirkonkokouksen ja kirkkoneuvoston
puheenjohtaja. — Kirkkoherrakunta, kirkkoherran
johdettava kirkollinen alue, johon emäseurakunnan
ohessa saattaa kuulua myös pienempiä alueita, kappeleita.

Kirkkohistoria, tieteellinen esitys
kirkon vaiheista; jaetaan vanhaan,
keski- ja uuteen aikaan [Gummerus-Rosenqvist
(1924); Nielsen (1913, v:een 1300);
Holmquist (suomennettavana).]

Kirkkohistoriallinen Seura ks.
Suomen Kirkkohistoriallinen Seura.

Kirkkoisät, vanhassa kirkossa
sellaiset kirkonopettajat, joiden vaikutus
kirkon opin tai elämän kehitykseen on
ollut erikoisen huomattava, kuten
Ambrosius, Augustinus, Hieronymus, Gregorius
Suuri, Origenes, Tertullianus y. m. Oppia
k:n julkaisemasta kirjallisuudesta
sanotaan patristiikaksi.

Kirkkojen yhtymisliike. Kat. kirkko,
joka pitää itseään Kristuksen todellisena
kirkkona on aina pyrkinyt yleiskristilliseksi
kirkoksi, mutta sen yhdistymispyrkimykset
ovat rauenneet vaatimukseen, että paavi on
tunnustettava koko kristikunnan pääksi.
Protestanttisissa kirkoissa on 1500-luvulta
asti ajettu lut. ja reformeeratun kirkon
yhdistämistä. Preussissa ja eräissä muissa
Saksan valtioissa on näiden kirkkojen
kesken 1800-luvulla saatu aikaan unioni.
V. 1910 syntyi Amerikan episkopaalisen
kirkon piirissä „Faith and order"-liike,
jonka tarkoituksena on aikaansaada
niiden kirkkokuntien yhtyminen, jotka
tunnustavat Jeesuksen jumaluuden.
Tämän liikkeen toimesta pidettiin



valmistava konferenssi Genevessä 1920. Toinen,
ekumeeniseen kristittyjen yhteyteen
elämässä ja työssä pyrkivä „Life and
work"-liike on ruots. arkkipiispa N.
Söderblomin (ks. t.) johtama. Sen toimesta
pidettiin 1925 Tukholmassa suuri
ekumeeninen konferenssi. Kat. kirkko ei
ollut edustettuna tässä eikä Geneven
konferenssissa. Useita pienempiä
konferensseja, m. m. ev.-lut.
maailmankonventti Eisenachissa 1923,
on pidetty ja joihinkin tuloksiin
samalla päästy.

Kirkkojärjestys, evankeeliseen
tunnustukseen kuuluvan kirkkokunnan oloja
järjestävä laki. Tällainen oli esim.
Vesteråsin ordinantia v:lta 1527.

Kirkkokaari, Ruotsin vanhoissa
maakuntalaeissa, paitsi Gotlannin laissa,
oleva osasto, joka sisälsi kotimaisten
lainsäätäjäin hyväksymän ja maallisten
tuomioistuinten noudattaman kirkko-oikeuden.

Kirkkokunta, erikoisen tunnustuksen
ja kirkkojärjestyksen kautta muista
erotettu kirkollinen yhdyskunta.

Kirkkokuri. Ev.-lut. seurakunnan
papistolla ja kirkkoneuvostolla on valta
asettaa ne seurakunnan jäsenet k:n
alaisiksi, jotka paheellisella elämällä
taikka harhaopilla taikka kristillisen
kutsumuksensa velvollisuuksia laiminlyömällä
aikaansaavat pahennusta seurakunnassa.
Kurinpitokeinoina ovat kirkkoherran tai
kirkkoneuvoston varoitus, kummina
olemiskelpoisuuden, kirkollisen äänioikeuden
tai vaalikelpoisuuden menettäminen,
tuomiokapitulin varoitus, julistaminen
määräajaksi kelvottomaksi nauttimaan
Herranehtoollista (Kirkkolaki 100 ja
101 §). vrt. Panna, Interdikti.

Kirkkokäsikirja, kirja, joka sisältää
julkisen jumalanpalveluksen ja muiden
kirkollisten toimitusten kaavat.

Kirkkolaki, valtion lainsäädäntövallan
hyväksymä kirkon oikeudellinen
järjestys. — Suomessa oli aikaisemmin
voimassa 1686 annettu k. Suomen ev.-lut.
kirkon nyk. k. on 6/12 1869, sen uusi
suomenk. teksti on hyväksytty 1908 v:n
valtiopäivillä ja vahvistettu 24/10 1908.
Muutoksia k:iin on tehty 7/6 1895,
19/10 1908, 1/7 1910, 25/6 1918, 8/3 1920 ja
23/1 1925. Oikeutta ehdottaa k:ia
muutettavaksi tai kumottavaksi käyttää kirkko
itse edusmiestensä kautta kirkolliskokouksessa,
mutta siellä ehdotettujen lainmuutosten tai
kumoamisen tutkiminen ja vahvistaminen on
Presidentin ja Eduskunnan tehtävä.

Kirkkomaansaari, Vaasan edustalla
olevan Suurluodon ent. nimi.

Kirkkomusiikki on luonnollinen
ilmaus jumalanpalvelukseen kokoontuneen
seurakunnan yhteisistä tunteista.
Hist. kehityskulussansa k. on lähtenyt
kaikkein alkeellisimmista sävelaineksista,
innostuttaen aikojen kuluessa suurimpiakin
mestareja mitä etevimpiin teoksiin.
— 1. Alkukristillinen aika
(v:een 400). Lauletaan resitatiivisia
psalmeja, luultavasti juutalaisten
temppelilaulusta perityillä sävelkaavoilla.
Esilaulajat kehittävät laulun
melodiikkaa kuvioiden sävelkaavojen
yksinkertaista kulkua, V:n 300 vaiheilla
leviää Antiokiasta käsin kahden kuoron
vuorottelu. Samaan aikaan syntyy myös
runomitallista virsirunoutta.
— 2. Gregoriaaninen aika (400-900).
Edellisen aikakauden kirkolliset laulut
kootaan ja järjestetään jumalanpalvelusten
kehyksiin. Kaikki edellämainitut eri
sävelmuodot saavat määrätyn sijansa ja
käytäntönsä. Jumalanpalvelukseen kuuluvien
laulujen kokonaisuus muodostuu täten
vaihtelevaksi ja sopusuhtaiseksi sarjaksi.
vrt. Gregoriaaninen laulu.
— 3. Uusien yritteiden aika (900-1300).
Uusiin yritteisiin antavat aihetta urut;
2-3-ääninen laulu kehittyy kömpelöistä
alkeistansa vähitellen sointuvampiin
sommitteluihin. Samalla ajalla yksiääninen
melodinenkin säveltyyli saa uusia
tuoreita aineksia Itämailta saapuvista
virikkeistä. Ulkopuolella kirkkoa virret
saavat kansankielisenkin muodon, ituna
vastaiseen evankeeliseen koraalilauluun.
— 4. Polyfonisen kuorolaulun aika
(1300-1600). Moniäänisen, sävellystekniikan
vakiintuessa ja kansanomaisen melodiikan
kehittyessä kukoistukseensa kohoaa
säveltäjäpersoonallisuuksia, jotka
yhdistävät nämä ainekset taiteelliseen
kokonaisvaikutukseen, saavuttaen huippunsa
Lasson ja Palestrinan tuotteissa.
Toisaalta pääsee uskonpuhdistuksen kautta
kansankielinen mitallinen virsilaulu
varsinaiseksi jumalanpalveluksen osaksi.
— 5. Draamallisen musiikin aika
(1600-1800) Oopperamusiikin voittokulku
vaikuttaa perinpohjaisen käänteen k:ssakin.
Urkumusiikki kohoaa kukoistukseensa,
saavuttaen huippunsa Bachin verrattomissa
koraalisovitelmissa. Keskiaikaisista
hengellisistä näytelmistä kehittyy suurenmoisia
passio- ja oratoriosävellyksiä. Erikoisen
merkityksen saavat saarnaan liittyvät
kirkkokantaatit. Mutta seurakunnan 1-ääninen
virsilaulu kangistuu „tasatahtiseksi".
— 6. Uudistuspyrintöjen aika
(v:n 1800 jälkeen). Virsilaulu on kuihtunut,
kuorolaulu maallistunut. Silloin kirkon



elpyvän elämän voimasta viriävät pyhät
säveletkin jälleen unhostaan. Katolilaiset
perkaavat k:staan pois oopperamusiikin
kajahdukset. Evankeeliset elvyttävät
virsikoraalinsa eloisiin rytmeihin,
ammentaen myös uusia aineksia hengellisistä
kansansävelmistään. Kaikilla tahoilla
pyritään sellaiseen, mikä oleellisesti
vastaa k:n tarkoitusta.

Kirkkoneuvosto l. kirkkoraati.
Jokaisessa ev.-lut. seurakunnassa tulee
olla k., jonka asiana on pitää kristillistä
siveydenhoitoa ja kirkkokuria seurakunnassa,
valvoa kirkon ja seurakunnan omaisuuden ja
varojen hoitoa ja hallintoa, valmistaa
seurakunnan meno- ja tuloarvioehdotus,
ottaa virkaan ja erottaa virasta suntio
ja muut alemmat kirkonpalvelijat sekä
panna täytäntöön kirkonkokouksen päätökset,
mikäli sitä ei ole jätetty muiden tehtäväksi.
K:oon kuuluu kirkkoherra puheenjohtajana,
sekä jäseninä seurakunnan muut vakinaiset
papit ja vähintään 6 kristillisestä
harrastuksesta tunnettua seurakuntalaista
(Kirkkolaki, 330-347 §).

Kirkkoniemi, Kirkenes (ks. t.).

Kirkkonummi (ruots. Kyrkslätt).
1. Kaksikielinen kunta (enemmistön
kielenä ruotsi) Uudenmaan läänissä,
Länsi-Uudellamaalla, Suomenlahden rannalla;
355,2 km2, 7,777 as. (1925). Eriksgårdin
maatalouskoulu. — 2. Samanniminen rautatieasema
Helsingin-Karjaan rataosalla K:n kunnassa,
38 km Helsingistä.

Kirkko-oikeus. Kun kirkko on
inhimillinen yhdyskunta, tarvitsee se
elintoiminnoilleen tunnustettua järjestystä,
jota tavallisesti sanotaan k:ksi. K.
jakaantuu: 1) sisäiseen k:teen,
joka järjestää kirkon jäsenten keskinäiset
suhteet sekä määrää, millä tavalla
kirkon tarkoitukset ovat toteutettavat ja
sen olemassaolo taattava ja 2) ulkonaiseen
k:teen, joka järjestää kirkon suhteen valtioon.

Kirkkoonottaminen, kirkottelu.
Kun vaimo, morsian tai aviolupauksin
maattu nainen on synnyttänyt lapsen ja
sen jälkeen terveeksi tullut, tulee papin
pitää rukous ja kiitos hänen puolestaan,
joko synnyttäjän käydessä ensikertaa
kirkossa taikka kotonaan. K. on nyk.
jäänyt käytännöstä (Kirkkolaki, 78-79 §).

Kirkkopolitiikka, valtion
lainsäädännössä noudattama menettely kirkkoa
kohtaan tai myös kirkon lainsäädännöllinen
suhtautuminen valtioon.

Kirkkoraati, kirkkoneuvosto (ks. t.).

Kirkkoreduktsioni, hengelliselle
rälssille läänityksinä tai muuten joutuneitten
tilojen ja verojen palauttaminen
valtiolle. Suurin sellainen Ruotsi-Suomessa
oli Kustaa Vaasan toimeenpanema 1527.
Se koski kaikkia kirkolle ja kirkollisille
laitoksille lahjoitettuja tiloja, sillä
lisämääräyksellä, että aatelisto sai takaisin
ne tilat, jotka se Kaarle Knuutinpojan
reduktsionin (1453-54) jälkeen oli
kirkolle luovuttanut.

Kirkkoslaavi ks. Muinaisslaavilainen
kirkkokieli.

Kirkkosävellajit, keskiajan
kirkkolaulun sävellajit, joista uudenajan alussa
nykyiset duuri- ja mollisävellajimme ovat
johtuneet. K:n erikoisomituisuudet ovat
todennäköisesti peräisin ikivanhasta
taidekäytännöstä. 800-luvulla tulivat
Länsimailla käytäntöön niiden nykyiset
nimet: doorilainen, fryygialainen,
lyydialainen ja miksolyydialainen. —
Selvitys k:n tonaalisuudesta:
1) Doorilainen = molli, perussävel
päätössävelenä, 6:s aste usein korotettuna.
2) Fryygialainen = molli, dominantti
päätössävelenä. 3) Lyydialainen =
duuri, perussävel päätössävelenä, 4:s aste
usein korotettuna, 4) Miksolyydialainen
= duuri, dominantti päätössävelenä. — 1500-luvun
teoreetikot lisäsivät k:n lukuun tavallisen
mollin ja duurin (n. s. ,,aiolisen"
ja „joonisen" sävellajin); sen jälkeen
ovat k. yhä enemmän näihin sulautuneet.
Oltuaan 1700-luvun keskivaiheilta
saakka miltei muinaismuistojen
asemassa, ovat k. viime aikoina uudelleen
herättäneet suurempaa mielenkiintoa.

Kirkkotaide, kirkkorakennukseen ja
sen kalustoon sekä erityisesti
jumalanpalvelukseen liittyvä taide.
Musiikkipuoleen nähden ks. Kirkkomusiikki.
Rakennustaiteellisen puolen suhteen
ks. artikkeleita eri kirkkorakennustyyleistä.
Maalaustaidetta esiintyy aluksi
rapattujen seinä- ja holvipintojen
kaunistamisessa (kuva ks. Kalkkimaalaus),
myöhemmin myöskin alttarikaappien ovissa,
alttaritauluissa, votiivitauluissa,
lehteririntamusten koristelussa y. m. Ikkunoissa
käytettiin goottilaisen taiteen aikana
lasimaalausta, värillisistä ja osittain
maalatuista ja poltetuista laseista
lyijykehyksin sommiteltua mosaiikkia, joka
on nyt jälleen pääsemässä käytäntöön.
Veistotaiteen tuotteita käytetään
portaaleissa, kastemaljoina ja
vihkivesiastioina. Verrattoman rikas
taideala on puunleikkaus: alttarikaapit,
kuoriaidakkeet, kuorituolit ja -penkit,
pyhimyskuvat katoksineen, sakramenttihuoneet,




Kirkollisen taiteen näyttelystä. (Alttarilla V.
Vallgrenin veistoksia, m. m. Kristuksen pää.)

relikvariumit ja rekonditoriot,
ristiinnaulitun kuvat (eritt. triumfiristit)
y. m. Metallisia hienotakeita
ovat jaloista metalleista tehdyt pyhät
astiat (vasa sacra): ehtoolliskalkki ja
öylättilautanen l. pateeni, öylättisäiliö l.
ciborium, monstranssi, suitsutusastia,
öljyastia, pyhäinjäännöslipas sekä sitäpaitsi
kynttilänjalat, kirkkokruunut ja
lampetit, ovien ja arkkujen raudoitukset ja
ovien kolkuttimet. Rikasta muoto- ja
värikieltä (5 „liturgista väriä") esiintyy
kirkollisissa taidekäsitöissä eli
paramenteissa. Liturgisena pukuna
ovat valkea messupaita (alba)
sekä kirkkovuoden ajan mukaan väriltään
vaihtuva messukasukka (casula).
Alttarin paramentteja ovat esivaate
(antependium), alttariliina,
kirjatelineen liina ja kalkkiliina.


Lasimaalaus maalaiskirkkoon (L. Segerstråle);
kastemalja ja pöydän peite.


Kirkkotaipale, suluton kanava
Ristiinan pitäjässä (Mikkelin l.),
Mikkelin-Lappeenrannan laivaväylällä,
Varkaantaipaleen kanavan eteläpuolella.

Kirkkotalli, kirkon lähellä pieni talli
tai maja, jossa sekä ihmiset että hevoset
saattoivat yöpyä kirkkomatkalla. K:t
muodostavat eräissä kirkonkylissä,
melkoisia rakennusryhmiä.

Kirkkovaltio, emt. keski-it. valtio,
jonka hallitsija oli paavi. Se käsitti
1859 Latiumin, Umbrian, Markkien ja
Romagnan maakunnat. K:n vars. alku
luetaan vv:sta 754 ja 756, jolloin
frankkien kuningas Pipin Pieni liitti paavien
ent. melkoisiin tiluksiin langobardeilta
valloitetun Eksarkaatin y. m. Seur.
vuosisatoina K. tuli yhä itsenäisemmäksi
ja sen alueet laajenivat. V. 1809
Napoleon sen lopetti. Wienin kongressissa K.
herätettiin uudelleen eloon, mutta se
menetti Ranskasta keskiajalla saamansa
Venaissinin ja Avignonin y. m. V:sta
1860 K:oon kuului vain Rooma, muun
osan yhdyttyä Italiaan. Kun 1870 ransk.
sotaväenosasto poistettiin Roomasta,
liitettiin sekin Italiaan. Paavit eivät
ole tähän asti suostuneet tunnustamaan
K:n liittämistä Italiaan.

Kirkkovaltuusmiehet, kirkkovaltuusto.
Seurakunnissa, joiden väkiluku
on vähintään. 5,000 ja muissakin
seurakunnissa, kirkonkokouksen päätöksestä
riippuen, on seurakunnan päätösvalta
eräissä asioissa annettava k:lle
(Kirkkolain 466-478 §, muutettu 10/10 1908,
25/6 1918 ja 23/1 1925).

Kirkkovarkaus, jonkin kirkon oman
tai sinne talteen pannun esineen varastaminen
(Rikoslaki 28:2). — Kirkkovene, tav.
isompi 4-18-hankainen vene jollaista käytettiin
kirkkomatkoilla.


Kirkkovene.

— Kirkkovuosi, adventista adventtiin
jatkuva vuosi, jonka kuluessa kristillinen
kirkko määrätyssä järjestyksessä viettää
juhla- ja pyhäpäiviänsä. — Kirkkoväärti,
kirkonisännöitsijä (ks. t.),



Kirkniemi (ruots. Gerknäs).
1. Aateliskartano Lohjalla. Kuulunut m. m.
Tott- ja Fleming-suvuille. — 2. Rautatieasema
Hyvinkään-Karjaan rataosalla Lohjalla.

Kirkollinen valta, kirkon
vallantäyteys oman elämänsä johtamiseksi.
Room.-kat. opin mukaan kirkolla on oikeus
opettaa ja hoitaa sakramentteja sekä
tuomiovalta, protestanttisen opin
mukaan valta saarnata sanaa ja jakaa
sakramentteja, mutta ei mitään
pakkovaltaa, joka koskisi ihmisen
persoonallista vapautta, kunniaa ja omaisuutta;
edellinen valta kuuluu seurakunnalle,
joka järjestyksen vuoksi luovuttaa
julkisen saarnaamisen ja sakramenttien
hoitamisen saarnaviralle.

Kirkollisasiaintoimituskunta ks.
Senaatti.

Kirkolliset juhlat, meillä vietetyt
ovat joulu, pääsiäinen, helluntai (kukin
2 päivää), uudenvuodenpäivä, loppiaispäivä,
Marian ilmestyspäivä, pitkäperjantai,
helatorstai ja Johannes Kastajan
päivä; kynttilänpäivää, Mikkelin päivää
ja pyhäin miesten päivää vietetään, jos
sattuvat arkipäiviksi, seuraavana
sunnuntaina. Neljänä sunnuntaina
vietetään myöskin katumus- ja rukouspäiviä.

Kirkolliskokous. Yleiseen k:seen
kokoontuu edusmiehiä Suomen ev.-lut.
kirkon puolesta joka 5:s vuosi.
Ylimääräisen k:n voi hallitus kutsua kokoon
tuomiokapitulin esityksestä. Kirkon
edusmiehinä k:ssa ovat: hiippakuntain
piispat, niin monta pappia, että heidän
lukumääränsä nousee 2/3:aan
rovastikuntien lukumäärästä, yksi maallikko
kustakin rovastikunnasta, yksi jäsen
Valtioneuvostosta, yksi jäsen
Korkeimmasta Oikeudesta, yksi Korkeimmasta
Hallinto-oikeudestä, yksi maan kustakin
hovioikeudesta, yksi professori Yliopiston
lainopillisesta ja yksi jumaluusopillisesta
tiedekunnasta. Puheenjohtajana on
arkkipiispa tai hänellä esteen ollessa, se
piispoista, jonka Valtioneuvosto siihen
määrää. K:n asiana on ehdottaa uutta
kirkkolakia ja voimassa olevan
muuttamista ja selittämistä, ottaa
käytettäväksi uusi virsi- ja evankeliumikirja
y. m. s., antaa lausuntoja niistä
kysymyksistä, jotka hallitus sille lähettää ja
jotka koskevat ev.-lut. kirkon suhdetta
valtioon tai muihin Suomessa oleviin
uskokuntiin, sekä n. s. sekalaisasioista,
sekä tehdä niistä esityksiä hallitukselle.
K. ei saa kestää yhtä kuukautta kauemmin.
K:ia on maassamme ollut 9 (1876, 1886,
1893, 1898, 1903, 1908, 1913, 1918 ja 1923).

Kirkollismaksut, verovelvollisuuteen
perustuvat suoritukset kirkkolaitoksen
ylläpitämistä varten, s. o. papiston,
lukkariurkurien ja kirkonpalvelijain
palkkaamiseen, kirkon ja hautausmaan
rakentamiseen ja kunnossapitämiseen sekä
muihin kirkollisiin tarpeisiin. Ev.-lut.
kirkkoon nähden sisältyvät verovelvollisuuden
perusteet papiston palkkausta
koskeviin lainsäännöksiin. 5/8 1886
annetun asetuksen mukaan, joka vielä on
voimassa suuressa osassa maamme
seurakuntia, kuuluu papiston
verotuksenluontoiseen palkkaukseen:
1) entisiä viljakymmenyksiä vastaavat maksut,
jotka tavallisesti on määrätty viljassa
suoritettaviksi, 2) muita kymmenyksiä
vastaavat maksut, jotka suoritetaan
osaksi rahassa, osaksi luonnontuotteissa,
3) henkivero, 4) suoritukset
kunnallisverotuksen perusteella.
Kaupunkiseurakunnissa, joille mainittu
asetus myönsi sopimusvapauden, on palkkaukseen
tarvittavat varat järjestelypäätösten mukaan
koottu henkiveroina ja kunnallisverotuksen
perusteella tahi jommallakummalla
perusteella. 4/8 1922 annetun lain mukaan
ovat verovelvollisuuden perusteet: 1)
henkilömaksu, 2) kunnallisverotuksen
perusteella määrättävä vero. — Kreik.-kat.
kirkkokunnasta on 26/11 1918 annetussa
asetuksessa säädetty, että sillä on oikeus
hallituksen vahvistamien perusteiden
mukaan verottaa jäseniään sekä
seurakuntien että kirkkokunnan yleisiin
tarpeisiin. — 10/11 1922 annetun
uskonnonvapauslain mukaan on sen nojalla
rekisteröitäväin uskonnollisen yhdyskunnan
yhdyskunta järjestykseen otettava
määräykset siitä, onko jäsenten suoritettava
maksuja yhdyskunnalle, sekä maksujen
suuruudesta taikka miten ne määrätään.
— Laajemmassa merkityksessä sisältyvät
kirkollismaksujen käsitteeseen myös
lunastukset virkatodistuksista ja palkkiot
erinäisistä kirkollisista toimituksista.

Kirkollisviraston Leski- ja Orpokassa,
Suomen, Turussa, per. 1824.
Kassa, jonka osakkaina ovat Suomen
ev.-lut. kirkon virkamiehet ja erinäiset
palvelijat, suorittaa näiden perheille
eläkkeitä 3:n eri luokan mukaan
(3.800-380 mk.; jos eläke on alkanut ennen
1/5 1924 on se 2,400-240 mk.). Kassan
varat olivat 30/4 1925 yht. n. 21,5 milj. mk.

Kirkollisvuosi. Ev.-lut. kirkossa
lasketaan eräisiin asioihin, esim. papiston
palkkaukseen nähden vuosi 1 p:stä
toukokuuta seuraavan kalenterivuoden
huhtikuun 28 päivän loppuun (Kirkkolaki
6/12 1869, 257 §).



Kirkonarkisto, seurakunnanarkisto (ks. t.).

Kirkonisännöitsijä, kirkkoväärti.
Lähintä huolta kirkon omaisuudesta
kussakin seurakunnassa, mikäli ei ole toisin
määrätty, pitää k., jonka seurakunta
valitsee kirkonkokouksessa kolmesta
luottamusta nauttivasta seurakunnan
jäsenestä, jotka kirkkoneuvosto on
ehdottanut. K. on tilivelvollinen
kirkonkokoukselle tai kirkkovaltuusmiehille
(Kirkkolaki, 348-355 §, osaksi muutettu
10/10 1905 ja 25/6 1918).

Kirkonkello.  K:t valetaan
kellometallista, valutakkiraudasta tai
valuteräksestä. Ne tulivat käytäntöön
500-luvulla, vanhin ruots. on v:lta 1228.
Suomen vanhimmat k:t valettiin Ruotsissa,
useat on myöh. valettu uudelleen; vanhimmat
säilyneet ovat tiettävästi Pohjan pitäjästä
v:lta 1554 ja Hollolasta v:lta 1573
(Kansallismuseoissa).


Kölnin tuomiokirkon kello
(maailman suurin soiva kello).


Kirkonkirjat, papiston pitämät
luettelot seurakuntain jäsenistä ja
kirkollisista virantoimituksista. Kirkkoherra
on velvollinen pitämään luetteloa
niistäkin seurakunnan alueen asukkaista,
jotka kuuluvat muihin seurakuntiin.
vrt. Siviilirekisteri.

Kirkonkirous ks. Panna.

Kirkonkokous. Kunkin seurakunnan
tulee kokoontua ainakin 2 kertaa v:ssa
k:een neuvottelemaan ja päättämään
seurakunnan yhteisten asiain hoidosta.
Puheenjohtajana toimii kirkkoherra tai
hänen ollessa estettynä se seurakunnan
pappi, jonka kirkkoherra on siihen
määrännyt. Oikeus olla osallisena k:n
keskusteluissa ja päätöksissä on jokaisella
kasteenliittonsa uudistaneella jäsenellä sitä
lähinnä seuraavan v:n alusta, jona on
täyttänyt 24 v. eikä Kirkkolain 309 §:n
mukaan ole tätä oikeutta vailla. Kullakin
on yleensä 1 ääni, mutta täytettyään 40 v.
saa äänivaltainen 1 lisä-äänen sekä 1
lisä-äänen avioliiton perusteella 10 v:n
kuluttua siitä, kun avioliitto on käsikirjassa
määrätyllä tavalla pyhitetty. Puhe- ja
äänioikeus voidaan valtakirjalla toiselle
siirtää. K:n päätöksistä saa muutamissa
asioissa valittaa tuomiokapituliin,
toisissa taas maaherralle ja eräät
päätökset on alistettava hallituksen
tutkittaviksi ja vahvistettaviksi (Kirkkolaki.
306-329 §, muutettu 19/10 1908 ja 25/6 1918).

Kirkonpalvelija, suntio,
kellonsoittaja, haudankaivaja tai joku muu
henkilö, jonka kirkkoneuvosto on ottanut
kirkon palvelukseen. — Kirkonvanhin,
seurakunnanvanhin (ks. t.). — Kirkonäijä,
vaivaisäijä (ks. t.). — Kirkottelu,
kirkkoonottaminen (ks. t.).

Kirkwood [kəkvud], Daniel
(1814-95), amer. tähtitieteilijä, tutkinut
pikkuplaneettoja ja osoittanut, että ne
muodostavat aurinkoetäisyyksittäin ryhmiä,
joita aukot erottavat, ja että tämä
johtuu Jupiterin häiritsevästä vaikutuksesta.

Kirman, Kerman (ks. t.).

Kirnumaito, vetinen osa kermaa,
joka jää rasvarikkaimman osan
erottautuessa kirnutessa voiksi.
Suuremmassa määrässä hapanta tai happamella
maidolla sekoitettua k:oa sanotaan
kirnupiimäksi; toisin paikoin
sanotaan kirnupiimäksi tavallistakin k:oa.

Kiromantia (kreik.), kädestäennustaminen.
— Kiropraktiikka, erään amer.
lääkärikoulukunnan (perustajat Palmer,
isä ja poika) edustama tautien
parannustapa, joka perustuu siihen
olettamukseen, että jonkun selkänikaman
epänormaalinen asento aiheuttaisi hermorunkoon
kohdistuvan puristuksen johdoista erilaisia
tauteja (riippuen siitä, mikä nikama on
kyseessä) refleksitietä, minkä johdosta
pääasiana taudin hoidossa on nikaman
saattaminen luonnolliseen asemaansa.

Kirput (Siphonaptera), hyönteislahko.
Siivettömiä, pitkäjalkaisia, hyviä
hyppijöitä, silmät yksinkertaisia
pikkusilmiä. Muodonvaihdos täydellinen,
toukka matomainen, elää likaisissa
paikoissa kuten lattianraoissa y. m. s.
Täysimuotoiset elävät imettäväisten
ulkoloisina imien verta ihosta, ihmisessä
tavallinen k. (Pulex irritans).


Tavallinen kirppu.
1 muna, 2 toukka,
3 kotelo, 4 täysimuotoinen
hyönteinen.


Kirš l. girš, turkkilaisen
piasterin arab. nimitys.

Kirsi, routa (ks. t.).

Kirsikkaeetteri, etikkahappoisen
etyylieetterin ja bentsoehappoetyylieetterin
seos, sokerileipomoissa käytetty esanssi.



Kirsikkakoi (Argyresthia
ephippiella), pieni kirjava koiperhonen,
jonka sitruunankeltainen, 6 mm:n pituinen
toukka tekee keväisin tuhoa kirsikkapuiden
silmuissa. — Kirsikkapistiäinen
(Caliroa limacina), 4-5 mm:n pituinen
kiiltävänmusta lehtipistiäinen, jonka
kellanvihreä, limainen, 10 mm pitkä toukka
elää m. m. kirsikan, luumun, päärynän,
orapihlajan lehdillä, nakertaen näitä
päältäpäin. Yleinen maassamme. —
Kirsikkapuu, ruusukasvien heimoon
kuuluva hedelmäpuu, jota viljellään
mehevien luumarjojensa vuoksi. Kaksi
lajia: hapan-k. (Prunus cerasus)
ja linnun-k. (P. avium);
edellinen pensasmainen, sen hedelmät
happamet, niitä kantavissa kääpiöversoissa
lehtiä; jälk. paksurunkoinen puu, hedelmät
makeat, niitä kantavat kääpiöversot lehdettömät.
Meillä viljellään melkein yksinomaan
hapanta k:ta, joka viihtyy kutakuinkin
samoilla leveysasteilla kuin omenakin.

Kirskulinnut (Strisores), lintulahko.
jonka lajeilla on heikot, pienet jalat,
etuvarpaat us. välinähän yhdistämät,
takavarvas kynsineen pieni, tavallisesti
eteenpäin kääntyvä. K:hin luetaan
kehrääjät, tervapääskyt ja kolibrit.

Kirurgi (kreik.), kirurgian
harjoittaja.— Kirurgia, sananmukaisesti:
käsivaraisesti harjoitettava lääketaito; nyk.
tavallisesti k:lla tarkoitetaan sitä
lääketieteen osaa, johon sisältyy tautien ja
vammojen parantaminen leikkauksilla
(operatsionit).

Kirurginen Sairaala, Helsingissä
(Kasarmink. 11-13), rak. 1886-88 arkkitehti
Reinierin piirustusten mukaan. 200 sairaspaikkaa.


Kirurginen Sairaala Helsingissä.


Kirvat (Phytophthires), hyönteisryhmä
niveljalkaisten lahkossa. Siihen kuuluvat
lehti-k:n, lehtikirppujen ja
kilpi-k:n heimot.

Kirveli, useiden Umbelliferæ-heimon
kasvien nimi. Ryyti-k. (Anthriscus
cerefolium), ryydinhajuinen, tavallisen
koiranputken näköinen, viljellään
keittojen mausteeksi käytettävien lehtiensä
vuoksi. — Mukula-k. (Chœrophyllum
bulbosum), varsi turvonnut nivelten
alapuolelta; viljellään mehevän juurensa
vuoksi. — Saksan-k. (Myrrhis
odorata) kasvaa Etelä-Suomen vanhoissa
puutarhoissa ennen vanhaan viljeltynä
maustekasvina.

Kirves, vanha ja yleinen työ- sekä
taistoase; alkuaikoina kivestä ja
simpukankuoresta; pronssisessa keltissä oli
varsiputki tai -ruoto. — Suomalaisilla oli
myöhemmällä rautakaudella kapeateräisiä.
piilu- ja sota-k:itä. Kuvat esittävät
nykyaikaisia k:itä.


Kirveitä, 1 kirvesmiehen kirves, 2 piilukirves,
3 metsäkirves, 4 ja 5 koverokirveitä.


Kirviset (Anthus), västäräkkien
heimoon kuuluvia pikkulintuja. Laulu ja
lento kuin leivosten.

Kirvu, kunta Viipurin läänissä, Karjalan
eteläosassa, Vuoksen itäpuolella; 649,7 km2,
10,359 as, (1925); huopatehdas; luonnonparantola
Herajärven rannalla.

Kirvunjoki l. Helisevänjoki,
Vuoksen lisäjokia, laskee Helisevänjärveen.

Kiseleff, Feodor (1823-74),
liikemies. Lahjoitti 100,000 mk.
Uusmaalaiselle Osakunnalle.

Kisfaludy [kišfaludi], Károly
(1788-1830), unk. kirjailija. Julk. etupäässä
hist. murhenäytelmiä ja kansanelämää kuvaavia
huvinäytelmiä. K:n kunniaksi on 1836 perustettu
kaunokirjallisuutta edistävä K.-seura.
— Kisfaludy, Sándor (1772-1844),
K. K:n veli, runoilija. Pääteos rakkausrunokokoelma
,,Himfy szerelmei".

Kisil-Irmak, Vähän-Aasian pisin joki,
950 km, laskee Mustaanmereen.



Kisil-Kum, Araljärven itäpuolella
oleva hiekkaerämaa.

Kišinev [-njo'f] (rom. Kissinou),
kaup. Romaaniassa, Bessarabiassa, Odessan-Jassyn
radan varrella. Teoll. ja viljakauppaa. 115,000 as.

Kisko, kunta Turun ja Porin läänissä,
Varsinais-Suomen itäosassa; Orijärven
kuparikaivokset; 231,3 km2, 3,351 as.
(1925).

Kiskokoe, koe, jolla tutkitaan
rautatiekiskojen lujuutta m. m. pudottamalla
paino kiskolle. vrt. Iskukone.

Kiskominen, rikos, jonka tekee se,
joka käyttämällä hyväkseen toisen pulaa,
ymmärtämättömyyttä tai kevytmielisyyttä,
varallisuutta koskevalla välipuheella tahi
sen yhteydessä on ottanut tahi itsellensä
tai toiselle edustanut aineellista etua,
joka on ilmeisessä epäsuhteessa siihen,
mitä hän on antanut tai myöntänyt
(Rikoslaki 38:10, muutettu lailla 17/2 1923).

Kiskonjoki, Koskenjoki, saa
alkunsa Kiskon pitäjän Kirkkojärven
eteläpäästä, laskee Finbynlahteen.

Kiskonjärvi, Iso-Kiskonjärvi (ks. t.).

Kiskotie l. kenttärata, rautatien
pienin muoto ja niin rakennettu, että
sen raide helposti voidaan irroittaa
kannettaviin osiin ja laskea uudelleen maata
erityisemmin valmistelematta tai
varustamatta. K:ta käytetään maataloudessa
lannan, suomaan y. m. kuljetukseen,
metsänhakkuissa, kaivoksissa y. m.
Raideleveys on 40-100 cm, tav, 60 cm. Kiskot
painavat n. 7 kg metri. Vaunut
mahdollisimman keveät, pyörien läpimitta
30-45 cm. Liikevoimana miesvoima,
hevosvoima, höyry-, sähkö- tai moottoriveturi.
— K:llä voidaan kuljettaa hevosvoimalla
4-5 kertaa niin suurta bruttokuormaa
kuin hyvällä tasaisella maantiellä ja
n. 1 1/2 kertaa suuremmalla nopeudella.

Kisme (arab.), turk. kismet,
ihmiselle edeltäpäin määrätty kohtalo.

Kissa, kesy kotikissa (Felis domestica),
kellertävästä nuubialaisesta k:sta
(F. maniculata) polveutuva kotieläin,
jossa todennäköisesti on myös
keskieurooppalaisen mustajuovaisen
metsäkissan (F. catus) verta.
K:n muunnos on pitkä- ja hienokarvainen
angora-k.


Kotikissa.


Kissahai (Scyllium catulus), n. 90 cm
pitkä, kuuman ja lauhkean vyöhykkeen
merissä elävä haikala; 2 selkäevää, iho
vaalea, tummapilkkuinen. Syö muita
kaloja, varsinkin sillejä. Liha syötäväksi
kelpaamatonta, maksasta valmistetaan öljyä.

Kissakoski, samannimisen, Mäntyharjun
reitissä (Hirvensalmen pitäjässä) olevan
kosken varrella sijaitseva puuhiomo (aik.
myös paperitehdas); per. 1910, nyk.
Kymiyhtiön hallussa.

Kissankulta, kiille (ks. t.).

Kissankäpälä (Antennaria diæca),
mykerökukkainen, talvehtiva, villakarvainen ruoho.

Kissansilmä (saks. Katzenauge),
korukivenä käytetty kvartsimuunnos, jossa
on hienoja yhdensuuntaisia asbestikuituja.
Ceylonilla ja Malabarrannikolla,

Kissat. 1. Petoeläinheimo (Felidæ):
pää pyöreähkö, raateluhampaat suuret.
nystermähampaat pienet, tav. vain
yläleuassa; varvasastujia, eturaajoissa 5,
takaraajoissa 4 varvasta, kynnet
sisäänvedettävät. Notkeita, raatelevia, usein
kiipeämistaitoisia, hämärissä liikkuvia
petoeläimiä. — 2. Petoeläinsuku (Felis),
johon paitsi tavallista kotikissaa
kuuluvat m. m. ilves, metsäkissa, leijona,
tiikeri, pantteri, jaguaari ja puuma.


Metsäkissa.




Kissingen, kaup. Luoteis-Baijerissa.
Saksan suosituimpia kylpypaikkoja:
hiilihappoisia keittosuolalähteitä, joiden
vettä juodaan vatsakatarrien lääkkeeksi.
6,000 as.

Kissoidi (kreik.), kolmannen asteen
käyrä, yhtälö x (2+ y2)—2ry2 = 0.
K:n mielivaltainen piste M saadaan
(ks. kuviota) siten, että mielivaltaisesta
sekantista AE erotetaan AM - DE.


Kissoidi.


Kistemaeckers [-mākers], Henri
(s. 1872), belg.-ransk. kirjailija. Teoksia:
näytelmät ,,La blessure", ,,L'instinct", ,,La
flambée", romaaneja.

Kistna, Krišna, joki Etu-Intiassa,
lähteet Länsi-Ghats-vuorilla, laskee
Bengaalinlahteen, 1,280 km pitkä.

Kisälli l. sälli (ruots.), opinkäynyt
palkkatyömies etupäässä ammattikuntalaitoksen
aikana. Ennenkuin pääsi k:ksi oli oltava
oppipoikana ja suoritettava k:n-näyte. Arvonsa
vahvistukseksi k. sai kisällintodistuksen.
Nyk. suoritetaan meillä k:n-näytteitä hyvin harvoin.

Kitairon, vuorijono muin. Kreikassa,
Attikan ja Boiotian rajalla.

Kitakaaret, kitakielekkeen tyvestä
sivuille- ja alaspäin kulkevat
limakalvopoimut, joiden väliin jää kolmikulmainen
syvennys. — Kitakieleke, pehmeän
suulaen keskeltä alaspäin riippuva pienen
kielen kaltainen muodostuma. — Kitalaki,
suulaki, suuontelon katto-osa.
Sen etuosaa sanotaan kovaksi,
takaosaa pehmeäksi k:ksi. — Kitaluu
sijaitsee ihmisellä aivo-ontelon pohjassa,
niskaluun pohjaosan etupuolella. Siinä
on kuutiomainen runko ja sen kummallakin
puolella 3 lisäkettä, siipeä. —
Kitapurje, pehmeän suulaen takaosa.

Kitara (kreik.), muin.-kreik.
kielisoitin. — 2. Alk. luutunmuotoinen
kielisoitin, jonka uudenaikainen muoto on
alkuperäisestä huomattavasti muuttunut.
Oikeampi nimi kitarri.


Kitara.


Kitarisa, kitakaarien välisessä
kolmikulmaisessa syvennyksessä oleva
pitkänpyöreä imurauhasen kaltainen elin.

Kitasato, Šibasaburo (s. 1856),
etevä jap. bakteriologi, tunnettu koleran,
kurkkumädän, paiseruton ja jäykkäkouristuksen
bakteriologiaa edistävistä tutkimuksistaan,

Kitchener of Khartoum [kitšenə],
Herbert (1850-1916), engl. sotamarsalkka.
Egyptin armeijan ylipäällikkönä v:sta 1892 voitti
mahdin 1898 ja valtasi Sudanin. Esikuntapäällikkönä
buurisodassa v:sta 1899, ylipäällikkönä 1900-02.
Ylipäällikkönä Intiassa 1902-09, hallintomiehenä
(pääkonsulina) Egyptissä 1911-14. Sotaministerinä
1914-16. Matkalla Venäjälle upotettiin hänen
aluksensa ja K. hukkui esikuntineen.


H. Kitchener.


Kitee, kunta Kuopion läänin
eteläosassa, Viipurin läänin rajalla;
karjanhoitokoulu; 952,2 km2,
13,078 as. (1925).

Kiteenjoki, alkaa Kiteenjärvestä,
juoksee useiden pikkujärvien kautta ja laskee
Sortavalan kohdalla Laatokkaan.

Kiteinen, sellainen aine, jolla on eri
suuntiin erilaisia ominaisuuksia, mikä
johtuu atomien määrätystä asennosta
toisiinsa nähden.

Kiteiset liuskeet, ne kivilajit, jotka
ovat saaneet nykyisen asunsa vuorenpoimuttumiseen
liittyvien muuttumisprosessien (metamorfismin)
vaikutuksesta oltuaan alkujaan joko
purkautuneita tai kerrostuneita vuorilajeja.
Ne ovat kiteisiä ja liuskeisia. K:n l:n
päämuotoja ovat gneissit, kiilleliuske ja
fylliitti, kvartsiitit, amfiboliitit, marmori,
kiteiset rautamalmit.

Kitelä, Impilahden kunnassa oleva
kreik.-kat. seurakunta. Puukirkko K:n
kylässä.

Kitiini, orgaaninen, typenpitoinen,
tavallisiin liuottimiin liukenematon aine,
joka muodostaa useiden eläinten,
erikoisesti niveljalkaisten ruumiinpeitteen.

Kitinen, Kittinen, Kemijoen
latvajokia, Sodankylän pitäjän alueella,
n. 200 km.

Kitka, hankaus, friktsioni.
Ulkonainen k., vastustus, joka
ilmenee kappaleen liikkuessa pitkin
toisen pintaa (liik e-k.); johtuu
pintojen epätasaisuudesta. K. on joko
liukumis- tai vierimis-k.,
riippuen siitä koskettaako liikkuvan
kappaleen sama kohta aina alustaa, vai
vieriikö se, yhä uusien kohtien
koskettaessa alustaan. Käytännössä
kysymykseen tulevissa rajoissa k. on



riippumaton kosketuspinnan suuruudesta,
suoraan verrannollinen pintaa vastaan
kohtisuoraan paineeseen. Vierimis-k.
on vastakkaisessa suhteessa
läpimittaan. Se luku, jolla vaakasuoralla
alustalla olevan kappaleen paino on
kerrottava, jotta saataisiin k., on
k.-kertoin- l. k.-koeffisientti;
tämä on eri suuri eri aineiden kosketuspinnoilla
sekä riippuen siitä ovatko pinnat kuivat
vai esim. öljytyt. — Levossa olevaa
kappaletta estää lähtemästä liikkeelle
lepo-k., joka on = se voima, joka
pyrkii työntämään kappaletta liikkeelle;
lepo-k:n suurin arvo, täysin kehittynyt
lepo-k., on jonkinverran suurempi kuin liike-k.
— Sisäinen k. esiintyy nesteissä ja
kaasuissa, näiden hiukkasten välillä. —
K. aiheuttaa aina energian häviötä;
toiselta puolen ilman k:aa ei voisi seisoa
eikä kävellä, ei mikään esine pysyisi käsissä.

Kitkajoki, Oulankajoen suurin
lisäjoki, Ylä- ja Alakitkajärvien
laskujoki, 30 km pitkä (Alakitkasta
Oulankaan). Jyrkkärantainen; komeimmat
kosket Aallokkokoski ja Jyrävänköngäs.

Kitkakytkin, koje, jolla kaksi akselia
voidaan kytkeä toisiinsa koneen ollessa
käynnissä. Kummankin akselin päässä
on laippa, joiden välillä tavalla tai
toisella voidaan saada aikaan niin voimakas
kitka, että käyttävä akseli tempaa käytettävän
akselin mukaansa pyörimisliikkeeseen.


Kitkakytkin.
A kiinteä,
B siirrettävä laippa,
Q kytkentäyoima
(akselin suuntaan).


Kitkapyörä,
tasapintainen. Q voima,
jolla toista pyörää
painetaan toista
vastaan, P
kehävoima.

— Kitkapyörä. K:ia käytetään
hammaspyörien asemesta siirtämään
pyörivä liike akselista toiseen,
milloin liike on usein keskeytettävä.
Toinen pyörä käy siirrettävissä
laakereissa ja painetaan toista vasten.
Kitkan suurentamiseksi tehdään kehille
usein lovittain toisiinsa, sopivia uurteita.


Kitkapyörä, lovipintainen.


Kitkasähkö ks. Sähkö. —
Kitkatuli, kahta erikovuista 
uuta vastakkain hankaamalla aikaansaatu tuli.

Kitoni (kreik.), muin. kreikkalaisilla
useimmin hihaton ihopaita.

Kittel, Rudolf (s. 1853), saks.
ev.-lut. teologi. Teoksia: „Geschichte des
Volkes Israel", „Israels religionshistoria"

Kittelsen, Theodor (1857-1914)
norj. taiteilija, varsinkin piirtäjä ja
vesivärien käyttäjä.

Kitti (ruots.), aineseos, jolla liitetään
kappaleita toisiinsa tai täytetään
esineissä olevia koloja y. m. Tavallisimmat
ovat öljy-k. (ikkuna-, mönjä- ja kivi-k.),
hartsi-k. (mastiksi-, puu-, nahka-,
metalli- ja marine-k.), kaseiini- l. juusto-k.,
glyseriini-k., kumi-k., rauta-k. y. m.

Kittilä, kunta Oulun läänissä Ounasjoen
kahden puolen; 8,056,2 km2, 4,669 as.
(1925). Luonnonnähtävyyksistä mainittavin
Pallastunturi.

Kitupellava (Camelina),
ristikukkaisten heimoon kuuluva kasvisuku,
lehdet kapeita, kukat vaaleankeltaisia,
hedelmät pullean vastapuikeita. Viljan tai
pellavan seassa rikkaruohoina.

Kitzberg [kitsb-], August (s. 1856),
vir. kirjailija, Viron huomattavimpia
näytelmänkirjoittajia. Suomessa esitetty
,,Tuulten pyörteessä".

Kiuas, sisäänlämpiävä kivistä ja
savesta tehty saunan ja pirtin uuni, myöh.
myös löylykivet.

Kiukainen. 1. Kunta Turun ja
Porin läänissä, Satakunnan eteläosassa.
Eurajoen ympärillä; 169,7 km2, 4,565 as.
(1925). — 2. Samanniminen rautatieasema
Peipohjan-Rauman radalla K:n kunnassa,
34 km Raumalta; yksityinen, 14 km pitkä
haararata Kauttuaan.

Kiukiang, jokisatamakaup. Kiinassa,
Jangtsekiangin oikealla rannalla. 55,000 as.

Kiungtšu, Kiangtšou,
Hainan-saaren pääkaup.

Kiurunkannus (Corydallis),
unikkojen heimoon kuuluvia, keväällä
kukkivia monivuotisia ruohokasveja. Suomen
eteläosissa lehdoissa sinipunakukkainen
C. solida,, koristuskasvina
keltakukkainen C. nobilis.

Kiurut, leivoset (ks. t.).

Kiuruvesi. 1. Kunta Kuopion läänissä,
samannimisen järven ympärillä. Iisalmesta
länteen; yhteiskoulu; 1,317,6 km2,
12,976 as (1925). — 2. Samanniminen rautatieasema
Iisalmen-Ylivieskan radalla, 34 km Iisalmesta.

Kiušiu, eteläisin Japanin neljästä
pääsaaresta; 42,000 km2, 8,2 milj. as.
Kaupunkeja: Nagasaki, Kagošima, Sasebo.

Kiuskeri ks. Iso-Kalastaja.



Kivakkakoski, kaunis koski
Oulankajoessa Vienan-Karjalassa,
Kivakkavaaran äärellä.

Kivalo, n. 110 km pitkä, lounaasta
koilliseen kulkeva yhtäjaksoinen jonomainen
vuoriryhmä Kemijoen laakson itäpuolella.
Korkeimmat huiput Tuiskukivalo ja Palovaara
(n. 250 m yl. merenp.}.

Kivalteri (ruots.), ennen vanhaan
poliisimiehen nimi.

Kivatšu, Kiuvaskoski, luonnonihana
koski Sunujoessa, Aunuksen Karjalassa, n. 70 km
Petroskoin kaupungista pohjoisluoteeseen.

Kiveistavarat ks. Saviteollisuus.

Kivekkäät, Kivekäs nimisestä
inkeriläisestä talonpojasta nimensä saaneet
talonpoikaississit, jotka suuren pohjan
sodan aikana toimivat Inkerissä ja Suomessa.
Järjestettiin 1711 omien päälliköiden
johtamiksi jalkarakuunakomppanioiksi.
K.-päälliköitä olivat m. m. Taneli
Luukkoinen ja Pietari Långström [Lindeqvist,
,,Isonvihan aika Suomessa" (1919).]

Kivekset. 1. Urosten siittiörauhaset.
— 2. Verkon ja nuotan painot.

Kivekäs, Konrad Fredrik
(1847-1918), ,,Kaiun" päätoimittaja 1878-1905.
kirjoittanut m. m. Yrjö Washingtonin
ja O. Cromvellin elämäkerrat ja teoksen
Elberfeldin järjestelmästä, jonka saattoi
(ensikerran Suomessa) käytäntöön Oulussa.
— Kivekäs, Lauri (1852-93),
asianajaja, poliitikko. Lennokas puhuja ja
innokas suomalaisuudenmies. [Kasanen,
„Ida Aalberg" (1925).]

Kivenheittokone ks. Ballista
ja Katapultti.

Kivenmurskaaja, kone, jolla
kiviliuskoista muserretaan pienempiä
murska- l. sepelikiviä.


Kivenmurskaaja.


Kivennapa, kunta Viipurin läänissä,
Suomen kaakkoisrajalla; 11,917 as. (1925);
Lintulan naisluostari. V. 1911 valmisteltiin
Venäjän hallituspiireissä K:n yhdistämistä
Venäjään, mutta hanke jäi toteuttamatta.

Kivennuoliaiset (Cobitis),
särkikalojen sukulaisia; ruumis tasapaksu,
kuonossa viiksisäikeitä. Oleskelevat
matalien suolattomien vesien pohjassa.
Tavallinen k. (C. barbatula)
on 8-15 cm pitkä, kuonossa 6 säiettä. Iso
k. l. mutakala (C. fossilis),
15-30 cm pitkä, tumma täplikäs, kuonossa 10
säiettä; sitkeähenkinen, nousee ukkossään edellä
levottomana vedenpinnalle.


Tavallinen kivennuoliainen.


Kivennäinen, mineraali,
jokainen maankuoren aineksena oleva aine,
joko alkuaine (kulta, timantti) tai kein.
yhdistys. K. on aina määrätty aine,
jonka kokoomuksen voi ilmaista kein.
kaavalla. Kem. kokoomus on kullekin
k:lle erikoinen, poikkeuksen muodostavat
heteromorfiset aineet, joilla on sama
kokoomus mutta eri kidemuoto ja muita
erilaisia ominaisuuksia; timantti ja
grafiitti ovat siis eri k:ia, vaikka
molemmat ovat hiiltä. Eri kivennäislajeja
tunnetaan toista tuhatta, niistä
vain 25 yleistä kivilajien aineksina. —
Kivennäis-, yhdistyksissä yleensä sama
kuin epäorgaaninen.

Kivennäistiede, mineralogia,
kivennäisiä käsittelevä tiede. Se
jakautuu yleiseen ja erikoiseen osaan;
edelliseen kuuluu kivennäisten muoto-opillisten,
fysikaalisten ja kemiallisten ominaisuuksien
selvittely sekä kivennäisten luokittelu,
jälkimmäiseen kunkin kivennäislajien
erikoisominaisuuksien kuvailu
sekä kivennäisten synnyn, leviämisen ja
esiintymistavan määrääminen. K:n
aputieteitä ovat kideoppi, fysiikka ja kemia.
[Eskola, „Kidetieteen, mineralogian ja
geologian alkeet" (1921).]

Kivennäisvalkoinen, permanenttivalkoinen,
blanc fixe, luonnollista tai keinotekoista
bariumsulfaattia. Käytetään maalaukseen ja
paperiteollisuudessa.

Kivennäisvedet, terveysvedet,
kivennäissuolarikkaat vedet, joissa tav.
runsaasti hiilihappoa ja jotka usein
ovat luonnossa verraten kuumiakin
(kuumat lähteet l. termit). K. joko
syntyvät sadeveden tunkeutuessa maan
sisään ja liuottaessa kivennäisaineita
tai tulevat syvemmältä maan sisästä
tuliperäisten voimien vaikutuksesta. —
Keinotekoisia k:iä valmistetaan
liuottamalla veteen kivennäis-suoloja
samoissa suhteissa, kuin niitä on todettu
olevan luonnon k:ssä. K:iä käytetään
vesiparannuksessa ja virvoitusjuomina.



Kivennäisöljyt, öljymäiset,
hiilivedynpitoiset aineet, joita ei saada
kasvi- eikä eläinkunnasta; tärkein on
vuoriöljy l. petroleumi (nafta).

Kivettymä. 1. Fossiili (ks. t.). —
2. Rajoitetussa merkityksessä: fossiili,
joka on muodostunut siten, että
orgaanisten aineitten lahotessa kalkkia,
kvartsia, piitä y. m. tunkeutuu niiden
sijaan (petrefakti).

Kivi (Apteryx), strutsinsukuisia,
pitkänokkaisia lintuja, joiden siivet ja pyrstö
ovat surkastuneet, ruumiinpeitteenä jouhimaiset
höyhenet. Jaloissa 3 etuvarvasta ja niitä
ylempänä pieni takavarvas.


Kivi.


Kivi, lääket., sappirakossa,
munuaisissa, virtsarakossa tai eräiden
rauhasten johtotiehyissä esiintyvä kalkki-,
fosfori- y. m. suoloista syntynyt kivimäinen
muodostuma.

Kivi, Aleksis (1834-72), suom.
kirjailija. Synt. 10 p. lokak. 1834
Nurmijärven Palojoella, missä hänen
isänsä E. J. Stenvall eli räätälinä. K. tuli
ylioppilaaksi 1857 ja seurasi yliopistollisia


Aleksis Kivi.

luentoja joitakin lukukausia. K:n ensim.
painettu teos on murhenäytelmä „Kullervo" (1864).
Sam. v. ilmestyi huvinäytelmä „Nummisuutarit",
joka sai valtion palkinnon 2,500 mk. V. 1866
ilmestyivät pieni huvinäytelmä „Kihlaus" ja
runokokoelma „Kanervala", 1867 murhenäytelmä
„Karkurit" ja maalaisidylli ,,Yö ja päivä",
1869 yksinäytöksinen „Lea", jonka
ensi-esityksestä toukok. 10 p:stä 1869
lasketaan suom. teatterin synty, 1870 
K:n pääteos, laaja mestariromaani „Seitsemän
veljestä", ja 1871 näytelmä „Margareta". Tämä
Suomen suurin kirjailija kuoli sairauden ja
puutteen murtamana mielisairaana veljensä mökissä
Tuusulassa jouluk. 31 p:nä 1872.
K:n kootut teokset, myös ennen painamattomat
(kuten runoja ja näytelmät „Olviretki
Schleusingenissä", „Leo ja Liina", „Canzio"
ja „Selman juonet") sekä kirjeet julkaistiin
1915-19. Us. Kiven teokset on ruotsin.,
eräitä muillakin kielillä. „Seitsemän
veljestä" on 1908 kuvittanut A. Gallén-Kallela
(vrt. Kirjankoristus) ja
„Nummisuutarit" 1923 Toivo Vikstedt.
[Tarkiainen (1923, suppeampi 1917),
Lehtonen (1922), Saarimaa, „Kielen ja
tyylin alalta" (1925).]


A. Kiven syntymäkoti Nurmijärven Palojoella.


Kivihiili, musta hiiliaine, jota
tavataan maassa kerroksina pääasiallisesti
tertiäärikautta vanhemmissa muodostumissa.
Se on syntynyt veden alle tai muuten
kosteihin paikkoihin kasaantuneista ja
aikojen kuluessa hiiltyneistä kasvullisuuden
jäännöksistä. K. on tiivis, läpinäkymätön
ja rasvankiiltoinen, om.-p. 1,2-1,3, kovuus
2-2,5. Kokoomus vaihtelee suuresti: tuhkaa
1-20%, hiiltä 75-90 %, vetyä 0,2-5,8 %, happea
3-20 % ja typpeä 0-2 %. Lisäksi on
rikkiyhdistyksiä. — K:tä erotetaan
himmeät ja kiiltävät lajit;
lihavat antavat runsaasti kaasuja,
laihat vähemmän. Erikoisen
kaasurikkaita ovat vahankiiltoinen,
harmaanmusta tai pikimusta cannelhiili
ja himmeä bogheadhiili. Sulavat k:t
(saks. Backkohl) antavat kiinteäksi
massaksi sulanutta koksia, piintyvät k:t
(saks. Sinterkohl) antavat piintyneen,
mutta ei sulanutta koksia, hiekkahiilien
koksi hajoaa jauheeksi. — Euroopassa saadaan
k:ia Englannissa. Westfalenissa, Reinin maakunnassa,
Šleesiassa, Saksissa, Belgiassa, Ranskassa,
Böömissä ja Etelä-Venäjällä sekä Skånessa,
Lofoteilla ja Huippuvuorilla. Amerikassa
saadaan sitä Appalakkien länsirinteillä ja
Mississippi'n laaksossa. Kiinassa on
vieläkin suuremmat k.-varastot.



— K:ta käytetään polttoaineena höyrykoneissa
ja sulatoissa, siitä valmistetaan valo-
ja polttokaasua, jolloin sivutuotteena
saadaan kivihiilitervaa (ks. t.).


Pohjois-Amerikan ja Englannin kivihiili- ja ruskohiilikentät sekä rautamalmialueet.


Kivihiiliasfaltti, kivihiilipiki,
pikimäinen aine, jota jää jätteeksi
kivihiilitervaa tislattaessa. K:ia
sekoitetaan luonnolliseen asfalttiin
ja käytetään m. m. puusementin valmistukseen.
„Keinotekoinen tukholmanterva" on
tavallista puutervaa, johon on sekoitettu
k:sta erikoisesti preparoitua tervaa.

Kivihiilikausi, karbonikausi,
permi- ja dévonikauden välinen
paleotsooisen maailmankauden välinen
ajanjakso. — Kivihiilisysteemi,
kivihiilikauden geol. muodostumat; saanut
nimensä siitä, että siihen kuuluu
kivihiilikerroksia enemmän kuin mihinkään
muuhun systeemiin. K:n yläosaa sanotaan
produktiiviseksi kivihiilimuodostumaksi,
alaosaa, joka on enimmäkseen merellisiä
kerrostumia, vuorikalkiksi tai
kulmiksi. Kivihiilikauden kasvillisuus
oli rehevää, vaikka ei hyvin runsaslajista;
vallitsevia muotoja olivat puumaiset
itiökasvit: kortemaiset Calamites-,
liekomaiset Lepidodendron- ja Sigillaria-.,
saniaismaiset Sphenopteris-, Odontopteris- ja
Glossopteris-lajit sekä käpypalmut;
loppuaikana oli jo varsinaisia havupuitakin
(Cordaites, Walchia). K:n
eläinjäännöksistä mainittakoon alkuhyönteiset,
skorpionit, hai- ja keuhkokalat,
kiillesuomuiset, sammakkoja muistuttavat
stegokefalit (ensimmäiset nelijalkaiset
selkärankaiset), vrt. myös Kivihiili.


Kivihiilikauden puita. Etualalla liekopuita, oik.
Lepidodendron, vas. Sigillaria, keskustassa oik.
saniaispuu, vas. Cordaites, äärimmäisenä oik. ja
vas. kortepuu (Calamites).


Kivihiiliterva, sakea, musta,
pahanhajuinen neste, jota syntyy kivihiiliä
kuivatislattaessa. Sisältää suurimmaksi
osaksi aromaattisia hiilivetyjä, bentsolia
ja sen johdannaisia. Ensimmäisessä
jaoittelevassa tislauksessa k. jaetaan
yleensä 1) keveihin öljyihin
(om.-p. 0,91-0,95), jotka sisältävät
bentsolia, toluolia, ksylolia ja pyridiinejä,
2) keskiöljyihin (om.-p. 1,01), jotka
sisältävät karbolihappoa, naftaliinia,
kresolia y. m. desinfioimiseen käytettyjä
aineita, 3) raskaisiin öljyihin
(om.-p. 1,04), jotka sisältävät naftaliinia
sekä joukon tarkemmin tutkimattomia



hiilivetyjä ja 4) antraseeniöljyyn
(om.-p. 1,10). Jäljelle jää kiinteä piki:
eräitä suurimolekyylisiä tuntemattomia
yhdistyksiä ja hiiltä. Raskaita öljyjä
käytetään ratapölkkyjen kyllästämiseen ja
dieselmoottorien käyttämiseen, antraseeniöljystä
osa on karbolineumia, puun
säilytysainetta. — Tärkein merkityksensä
kaikilla k:n tislaustuotteilla on
kem. teollisuuden raaka-aineena. Niihin
perustuu suureksi osaksi nykyaikainen
väri-, lääke- ja räjähdysainetuotanto.

Kivijalka l. sokkeli, maanpintaa
lähinnä oleva osa rakennuksen seinästä;
valmistetaan sekä puu- että tiilirakennuksissa
luonnonkivestä ja erotetaan eristyskerroksella
itse seinästä, jotta maan kosteus ei
kohoaisi seinään. Rakennusjärjestyksissä
on k:n pienin korkeus yleensä määrätty
(Helsingissä 60 cm).

Kivijärvi, kunta Vaasan läänissä,
Pohjois-Hämeessä samannimisen järven
kahden puolen; 820,2 km2, 4,543 as.
(1925).

Kivijärvi. 1. Järvi Vaasan läänissä,
Viitasaaren reitissä, Keiteleestä
luoteeseen, 47 km pitkä, suurin leveys 8,5 km.
Laskee Hilmonjokea ja Kämärinjokea
myöten Vuosjärveen ja siitä edelleen
Keiteleeseen. — 2. Järvi (oikeastaan
järvireitti) Viipurin läänissä Saimaan
lounaispuolella, Valkealan reitin alkuosassa.

Kivijärvi, Erkki (s. 1882),
kirjailija. Toiminut teatteri-, koulu- ja
sanomalehtialalla, julk. runoja ja
novellikokoelmia, näytelmät ,,Hänen poikansa",
,,Eeva", ,,Itkevä ilveilijä", esseekokoelman
y. m. K. on Suomen Kuvalehden Bagheera.

Kivik [tšīvīk], kalastaja-asema ja
kylpypaikka Skånessa Simrishamnin pohjoispuolella.
Siellä on kuuluisa esihist. muistomerkki, n. s.
K:n hauta, paasiarkku, jossa pronssikauden luonteisia
kalliopiirroksia.


Kivikin kalliopiirros.


Kivikarini l. rullavaunut,
yksinkertainen, matala, puinen kehä.
jossa pyörien asemesta on kaksi telaa.

Kivikausi, esihist. ajanjakso, jolloin
ihmiset metalleja tuntematta valmistivat
teräaseensa kivestä ja talouskapineensa myös
luusta, puusta tai savesta. K. jakautuu
vanhempaan l. paleoliittiseen ja
nuorempaan l. neoliittiseen ajanjaksoon,
s. o. hiomattoman ja hiotun kiven
aikakauteen. K. päättyy Etelä- ja
Keski-Euroopassa n. v:een 2000, Suomessa
n. 1500-luvulle e. Kr.


Kivikauden esineitä, 1 pyörökirves, 2
suippokantainen kirves, 3 kehdonjalaksen muotoinen
kirves, 4 luinen pistinase, 5 veneenmuotoinen
kirves, 6 reikänuija, 7 hirvenpääase, 8
keihäänkärki, 9 nuolenkärki, 10 ongenkoukun varsi.


Kivilaji, vuorilaji, miner.,
kiviaines, joka isonlaisina massoina esiintyen
ja kutakuinkin tasalaatuisena muodostaa
maankuoren osia. K:t ovat useimmin
rakentuneet kivennäisistä l. mineraaleista
(useammista tai vain yhdestä), mutta niissä
voi myös olla aineksena, joko osaksi tai
kokonaan, lasi (vulkaanisissa k:eissa)
tai eloperäisiä aineita: turvetta tai
kivihiiltä. — Syntynsä mukaan k:t jaetaan
purkautuneisiin l. eruptiivisiin
(magma-k:t), kerrostuneihin l.
sedimenttisiin ja metamorfisiin.
Viimeksimainittuja nimitetään myös
kiteisiksi liuskeiksi. — K:eja
käsittelevää tiedettä sanotaan kivitieteeksi
l. petrografiaksi.

Kiviliitos, rakennuskivien järjestely,
niin että ne ilman sideainettakin tulevat
liitokseen keskenään. vrt. Muuriliitos.

Kivimaa, Kustavin (ks. t.) pitäjän
kirkonkylä ja kirkkosaari. Koko
pitäjän ent, nimi, jota vieläkin toisinaan
pitäjästä käytetään. Myös = Kiuskeri
(ks. Iso-Kalastaja).

Kivinen, Ilmari (s. 1883),
humoristinen kirjailija ja sanomalehtipakinoitsija,
nimim. Tiitus Helsingin Sanomissa.



Kiviniemenkoski, Vuoksessa
Valkjärven ja Sakkolan pitäjien rajalla,
2,9 m korkea. Ennen laski Suvanto
K:n kohdalla olevan kannaksen poikki pientä
puroa myöten Vuokseen. Kun Suvannon
vesi sitten johdettiin suoraan Laatokkaan,
kaivettiin 1856-57 uoma Kiviniemen kannaksen
poikki ja tällöin syntyi K., jossa vesi nyt
virtaa päinvastaiseen suuntaan kuin ennen.

Kiviniemi, rautatieasema
Käkisalmen-Raudun rataosalla Sakkolan
kunnassa, 20 km Rautuun.

Kivinilkka (Zoarces viviparus),
limakalojen heimoon kuuluva, 20-40 cm
pitkä kala, joka synnyttää eläviä poikasia.
Luut vihreät. Pohjanmeren, Itämeren ja sen
lahtien sekä Jäämeren rannoilla. Ei kalasteta
meillä, mutta lihaa kehutaan hyväksi,
varsinkin savustettuna.


Kivinilkka.


Kivipaino, litografia,
laakapainomenetelmä, jossa piirros (kivipiirros)
tai kuva kemiallisella liidulla tai kynällä
tai kaivertamalla kiinnitetään kiven
pintaan, niin että se sitten värillä
varustettuna voidaan kivilaatasta painaa.
K. perustuu siihen, että rasva ja vesi
eivät sekoitu toisiinsa. Jos kiven
pintaan piirretään kuva litografisella
liidulla (vahaa, saippuaa, lampaantalia,
salpietaria, kimröökkiä) tai litografisella
musteella, tarttuu painoväri vain
rasvaisiin piirroskohtiin, kun taas
piirtämättömät kohdat pidetään painaessa
kosteina, joten ne eivät tartuta itseensä
rasvansekaista painoväriä. Aivan
valkoisiksi (värittömiksi) jäävät kohdat
useimmiten syövytetään ja silataan kumilla.
Menetelmiä on pääasiallisesti kahta lajia:
1) kuva piirretään hiotulle ja erikoisella
hapolla sivellylle kivelle timantilla tai
terävällä metallipiirtimellä ja täten
syntyneihin syvennyksiin hierotaan
painoväriä, jonka jälkeen kuva painokoneella
siirretään paperille; 2) kynää, tai
sivellintä käyttäen kuva maalataan
rasvaisella värillä kivelle, jonka pinta sitä
ennen on esim. hopeajauheella tehty
karkeaksi, ja sen jälkeen syövytetään värittä
jääneet osat, niin että itse maalaus jää
koholle. Erikoisen hyviä tuloksia on
antanut uusi n. s. offsetmenetelmä:
painokuvan jäljennös painetaan ensin
kumikankaalla päällystetyn painovalssin
pintaan, josta se sitten painetaan
paperille tai muulle pinnalle. Kivipiirrosta
käytetään myöskin menestyksellä värillisten
— joko jäljennösten tai alkuperäisten —
kuvien aikaansaamiseksi (kromolitografia).
Tähän tarvitaan yhtä monta kivilaattaa
kuin kuvassa on väriä, painettaessa on
jokainen erivärinen laatta sitten aina
tarkoin kohdistettava edellisen sijalle
paperille. Kiven asemesta käytetään nykyisin
jo monesti aluminiumlevyjä (algrafia),
milloin ei kuvan piirtämistä suoriteta
kaivertamalla, sekä myös sinkkilevyjä
(sinkografia). Valokuvauksen
käytöstä k:n palveluksessa ks.
Fotolitografia. — Kaiverretuilta
kivilevyiltä ei suuria painoksia otettaessa
painamista enää suoriteta suorastaan
painatuspinnalle, vaan kuva painetaan
ensin siirtopainon välityksellä
toiselle kivelle, joten alkuperäiset kivet
säilyvät kulumiselta. Siirtopainoa on myös
edellä mainittu uusi offsetmenetelmä.

Kivipora, työkalu tai kone, jolla
tehdään reikiä kiveen. K:t ovat joko isku- tai
vääntöporia. Yksinkertaisin on käsipora.
Isompia reikiä porataan erilaisilla
talttaporilla, iskuporilla, jolloin
poraa varsineen kohotetaan ja annetaan
sitten pudota kiveen joka iskulla hieman
vääntäen sitä. Vääntöporissa on putki varsi,
jonka päässä on terä, jolla hioma jauhetta
tai timantteja painetaan kalliota
vasten, niin että tämä poraa väännettäessä


Ruunupora.


Talttapora.


Ristipora.


Timanttipora.


Porakone toimessa.




jauhautuu. Jauhe nousee vartta
pitkin painetun veden mukana ylös.
Tavallisin vääntöpora on timanttipora.


Sähköporakone.


Kivipähkinä, kasvullinen norsunluu (ks. t.).

Kivirikko, Kaarlo Eemeli
(s. 1870), Suomalaisen Normaalilyseon
luonnonhistorian ja maantiedon yliopettaja,
fil. toht. Julkaissut eläin- ja kasviopin
sekä maantiedon oppikirjoja.

Kiviruuti, suurirakeista ruutia, jota
käytetään kivien louhinnassa.

Kivisakset, suuret rautaiset pihdit
tai kourat, joilla nostetaan kiviä
varsinkin perkaustöissä.

Kivisalmi. 1. Tärkeä liikenneväylä
Rautalammin pitäjässä, yhdistää
Konneveden pohjois- ja eteläselän
toisiinsa. — 2. Käkisalmen kaupungin
ulkosatama.

Kivisappi, kiehki (ks. t.).

Kivisolut, kasvisoluja, joiden seinät
ovat vahvasti paksuntuneet, haaraisten
huokostiehyiden lävistämät. Eräissä
hedelmissä, siemenissä, juurissa j. n. e.

Kivitasku (Saxicola ænanthe),
rastaiden heimoon kuuluva varpuslintu;
selkäpuoli harmaa, vatsapuoli, otsa,
juova kulmilla, pyrstön tyvi ja yläperä
valkeat, posket, siivet ja pyrstön
kärkipuoli mustat (uros) tai ruskeat
(naaras). Asuu viljelysmailla ja
asuntojen läheisyydessä, varsinkin
kivisillä seuduilla. Syö hyönteisiä
ja matoja. Pesä kivenkoloissa;
munia 5-7, vaaleansinivihreät.


Kivitasku.


Kivityö, hyödyllisten vuorilajien ja
mineraalien murtaminen ja taloudellinen
käyttely yleensä taikka eräiden kivilajien
louhiminen ja muovailu tie-, huone- ja
siltarakennuksia tai patsaita ja
kuvanveistoksia varten. Tavallisesti
louhitaan kalliosta 7-8 m paksuisia
kerroksia. Matalat kiilareiät tehdään
hakulla, jolloin litteää kiilaa käytetään,
tai poraa ne yksi mies pyöreällä
talttaporalla. Syvempiä reikiä
porattaessa iskee poraa 1-2 miestä
7-11 kg:n moukareilla, taikka
porataan ne porakoneilla. Kivi
irroitetaan kiilaamalla, ampumalla tai
sahaamalla. Möhkäleitten muokkaamiseen
käytetään käsiaseita: talttoja, erilaisia
hakkuja tai koneita, raamisahoja,
sorveja, tasoitus-, hakkuu-, tahkoamis- ja
kiilloituskoneita.


Granitin kiviveistämö Hangossa.


Kivu, järvi Itä-Afrikassa, laskee
Russisi-jokea myöten Tanganjikaan.

Kivääri (saks., ruots.). 1. Sotilas-k:t.
Jalkaväen ampuma-aseena mainitaan k.
ensi kerran 1364. Se oli raskas pronssinen
putki, jota ammuttaessa tuettiin
haarukalla (hakapyssy). Laukaisu tapahtui
sytyttämällä ruudin sankkireiässä.
Parannuksia olivat lunttulukko, rataslukko
(1541) ja piilukko (1630), joka oli
käytännössä 1840-luvulle asti. 1800-luvun alussa
tuli käytäntöön perkussionilukko, jossa ruuti
sytytettiin antamalla hanan iskeä malliin.
Kiertävät rihlat keksi 1630 nürnbergiläinen
August. Takaaladattavan k:n keksi ransk. Payly,
ja saks. Dreyse kehitti sitä 1836. Preussi
ensimmäisenä hankki armeijalleen
takaaladattavan k:n 1841. Tämä oli n. s. neula-k.,
jossa oli sytytin patruunan takaseinässä.
Amerikan sisällissodan aikana 1860
keksittiin parannettu patruuna. Ranskan ja
Saksan sodassa 1870-71 oli ranskalaisilla
11 mm:n kaliberinen Chassepot-k. ja
saksalaisilla, 15 mm:n neula-k.
Englantilaiset ottivat 1871 käytäntöön
Martin-Henry-mallin ja venäläiset
sam. v. 10,66 mm:n Berdaani-k:n,
joka oli tämän ajan parhaita. Mutta jo 1874
ottivat ranskalaiset käytäntöön
Gras-Kropatschek-k:n ja 1886


Saks. kiväärin
makasiinin poikkileikkaus.




Lebel-k:n, ja näin oli tultu repeteeri-
l. makasiini-k:eihin. Jo tätä ennen oli
Sveitsissä valmistettu
Vetterli-makasiini-k. (meillä
tunnettu John Graftonina). Makasiini-k:eistä
on ehkä tunnetuin Mauser, jota Saksa,
Ruotsi, Amerikka y. m. käyttävät. Hyvin
yleinen on myöskin Marinlicher.
Näissä sekä engl. Lee-k:ssä on kiinteä
makasiini sulkulaitoksen alla. Tanskassa
ja Norjassa on Krag-Jörgensen-k.,
jossa on kiinteä makasiini lukon alla ja
sivulla. Lebel-k:ssä on putkimakasiini.
Eri maiden k:t ovat likipitäen
samanlaiset: kaliberi 6,5-8 mm, pituus
123,5-133 cm, paino 3,71-4,49 kg, patruunojen
luku makasiinissa 5-10, kuulan paino
8,2-12,8 g, patruunan paino 22-29,2 g ja
lähtönopeus 700-900 m/sek., tähtäinetäisyys


Neulakivääri.


Venäläinen kolmen linjan kivääri.


Saksalainen sotilaskivääri.


Ranskalainen Daudeteau-kivääri.


Englantilainen Lee-Metford-kivaari.

n. 2,000 m. Suomessa käytetyn ven. 3 linjan
k:n kaliberi on 7.62 mm ja lähtönopeus 880 m/sek.
2. Urheilu-k:t. Pienois-k:ksi
sanotaan 5,6 mm:n kaliberisia k:ejä. Niitä
käytetään kilpailuissa lyhyillä matkoilla
(tavallisin matka 50 m, tuulettomalla
säällä jopa 150 m). Tarkkuus-k. on


B. S. A.-pienoiskivääri.


Sievensin tarkkuuskivääri.

erikoinen kilpailu-k., jossa on kevyt,
lyhytlyöntinen iskuri ja pikaliipasin,
kaliberi 7 ja 6,5 mm; amer. k:eissä myös
7,62 mm, patruunassa vaippaluoti ja
keskussytytin. Lukkokopan päällä on
reikätähtäin varustettuna korkeus- ja
sivuvientiruuveilla tai reikätähtäin
(dioptri) k:n tukin kaulassa. Piiput ovat
kuten pienois-k:ssäkin tav. 66-82 cm
pitkät (joskus 60 ja 94 cm). Paino suuri,
4 1/2-6 1/2 kg. Tukki on erikoisesti poskelle
sovitettu ja painopiste edullinen jalalta ja
polvelta ammuttaessa. Ammutaan matkat 100-800 m.

Kiväärivartio, sot., suojelee
kiväärejä, jotka miehistö marsseilla
levähtäessään tai muuten on pannut
pois käsistään (4 kivääriä yhteen asettamalla).

Kjær [hjär], Nils
(1870-1924), norj. kriitikko ja
näytelmänkirjoittaja. Teoksia suomen.:
,,Kuvia ja esseitä", „Tilinteon päivä",
sitäpaitsi esitetty „Onnellinen vaali".

Kjahta, Kiahta, kaup. Siperiassa,
Baikaljärvestä etelään, Kiinan rajalla. 20,000 as.

Kjellén [tšelē'n], Rudolf
(1864-1922), ruots. valtiotieteellinen kirjailija
ja poliitikko, prof. Gööteporissa ja Upsalassa.
Teoksia suomen.: „Suurvallat", „Valtio elinmuotona".

Kjellman [tšel-], Frans Reinhold
(1846-1907), ruots. kasvitieteilijä,
kasvitieteen prof. Upsalan yliopistossa.
Tutkinut etupäässä leviä, oli mukana
Nordenskiöldin Vegan-retkellä 1878-80.

Kjerulf [hjä-], Halfdan
(1815-68), norj. säveltäjä, jonka omaperäiset,
kansallissävyiset ja tunnelmarikkaat laulut
ovat suosittuja kaikissa pohjoismaissa,

Kjöge, Köge (ks. t.).



Klaani (engl.), Irlannin ja Skotlannin
ylämaan ent. kelttiläisistä heimoista
käytetty nimitys; tarkoittaa joko yhtä
päällikön johtamaa heimoa tai useampia,
jotka polveutuvat samasta kantaisästä.
Saman k:n jäsenillä oli yhteinen
liikanimi, joka muodostettiin liittämällä
yhteisen kantaisän nimeen joko ua =
pojanpoika, tai mac = poika, esim.
Ua Conchobair (anglisoituna O'Conor).
— Nyk. eräiden liittojen nimitys, esim.
Ku-klux-klaani (ks. t.).

Klaara ks. Klarissalaiset.

Klaatsch, Hermann (1863-1916),
saks. eläintieteilijä, anatomian,
antropologian ja etnografian prof. Breslaussa.
Julkaissut useita ihmisen polveutumista
koskevia teoksia.

Klaavi (lat.) l. nuottiavain on
viivaston alkuun asetettu merkki, joka
osoittaa määrätyn sävelen aseman
viivastolla ja siten määrää kaikkien nuottien
asteikonmukaisen sävelkorkeuden. Alk. oli
k:ien asema viivastolla vaihteleva; usein
se vaihteli pitkin sävellyksen kulkuakin,
jottei tarvitsisi „apuviivoja" käyttää.
Nyk. on g-k. aina viivaston toisella
viivalla, alhaalta laskien, f-k. samoin
toisella ylhäältä, c-k., muinoin yleisin, nyt
harvinaisin, esiintyy joko keskimmäisellä
viivalla (altto-k.) tahi sitä lähinnä
ylemmällä (tenori-k.).

Klabund [-ābunt] (s. 1891), oik.
Alfred Henschke, saks. kirjailija.
Kirjoittanut runoja, novelleja, romaaneja ja
näytelmiä (m. m. kiinalaisaiheinen „Liituipiiiri",
esitetty Suomessa).

Kladi (holl.), kirja liikemiehen ensim.
muistiinpanoja varten.

Kladodio (kreik.), laakaverso (ks. t.).

Klagenfurt [klā-], teollisuuskaup.
Itävallassa, Kärntissä, lähellä Etelä-Slaavian
rajaa. 27,000 as.

Klaipeda, Memel (ks. t.).

Klakki, claque (ks. t.).

Klami, Erkki Jaakonpoika
(1820-68), virolahtelainen laivuri,
valtiopäivämies 1863-64.

Klampenborg, kylpypaikka
Tanskassa, 10 km Kööpenhaminasta
pohjoiseen, Juutinrauman rannalla.

Klanetti, klarinetin (ks. t.)
kansanomainen nimitys.

Klapka, György (1820-92), unk.
soturi. Kunnostautui Unkarin vapaustaistelussa
1849 vars. Komáromia puolustaessaan.

Klaproth [-rōt], Martin Heinrich
(1743-1817), saks. kemisti, prof. Berliinissä.
Keksi zirkoniumin, uraanin ja ceriumin.

Klareeraus (ruots.). laivanselvitys.

Klarinetti. 1. Tärkein ja monipuolisin
nykyaikaisen orkesterin puupuhaltimistä.
K. on muodostunut ammoisilta
ajoilta periytyneestä ,,paimenpillistä".
K:n sävelala ulottuu hyvin laajalle
(e—c4); tavallisimmin käytetään nyk.
B- ja A-k:eja, jotka soivat 1 tahi 1 1/2
sävelaskelta matalammalla, kuin
nuotteihin on merkitty. Muunnos k:sta on
basso-k., sävelalueeltaan oktaavia
matalampi. Harvinaisempi on altto-k. eli
bassettitorvi. — 2. K:n ääntä
muistuttava urkuäänikerta.


Klarinetti.


Klarissalaiset, Franciscus
Assisilaisen perustama fransiskaaninen
nunnakunta. Saanut nimensä ensimmäisestä
johtajastaan Klaara Sceffistä (1194-1253).

Klarjoki [-ā-], alkujuoksu Norjassa,
pääosa Ruotsissa, Vermlannissa. Lähteet
Ruotsin puolella, virtaa Norjassa olevan
Fämundin järven läpi, laskee Venneriin;
pituus 450 km; useita putouksia.

Klason [klā-], Johan Peter
(s. 1848), ruots. kemisti, Tukholman
Tekn. Korkeakoulun prof. 1890-1913.
M. m. puun kuivatislausta ja selluloosan
valmistusta koskevia tutkimuksia.

Klassifikatsioni (lat.), luokitus.

Klassikko (lat.), klassillinen
kirjailija tai taiteilija, myös klassillisia
opintoja harjoittanut henkilö. — W.
Ostwaldin mukaan, vastakohtana romantikolle,
tiedemies tai yleensä henkisen työn
tekijä, joka panee pääpainon työn
suorituksen tarkkuudelle ja tulosten
ehdottomalle luotettavaisuudelle. —
Klassillinen. 1. Mallikelpoinen,
täyspitoinen, se mikä makusuuntien vaihtelusta
riippumatta kuuluu parhaaseen ja yleisesti
tunnustettuun taiteen, kirjallisuuden,
tieteen tai musiikin alalla. — 2. Muinaisen
Kreikan ja Rooman kieltä, kirjallisuutta
ja sivistyselämää koskeva. — 3. Joskus
= omituinen, naurettava.

Klassillinen koulukunta, vapaamielinen
koulukunta (ks. t.). — Klassillinen sivistys,
opillinen sivistys, joka perustuu. klassillisten
kielten, latinan ja kreikan, ja niiden
kirjallisuuksien tuntemiseen. — Klassisismi
ks. Ranskalaisklassillisuus ja
Uusklassillisuus.

Klastillinen (kreik.) on kivi- tai
maalaji, joka on muodostunut muiden kivi- ja
maalajien murskautumis- ja murenemiatuloksista,
esim. sora ja hiekka, hiekkakivi, konglomeraatti.



Klausenburg (unk. Kolozsvár), kaup.
Romaaniassa Siebenbürgenissä; yliopisto,
musiikkikonservatorio, vilkasta teoll.
85,000 as. (unkarilaisia). Kuului ennen
maailmansotaa Unkariin.

Klausuuli (lat.), rajoitus; selittävä
ja rajoittava lisäpykälä.

Klausuuri (lat.), munkkien ja nunnien
velvollisuus pysyä luostarissa, joskus myös
kammiossa pysyminen.

Klaveeri (saks.), pianon entinen nimitys.

Klaveness, Thorvald (1844-1915),
norj. pappi. Teoksia suomen.: „Evankeliumi
julistettu nykyajalle", ,,Jeesus ja jokapäiväisyys".

Klaviatuuri (lat.), koskettimisto,
mus., sormin tai jaloin paineltavista
koskettimista kokoonpantu laite, joka siihen
liittyvän koneiston avulla saa soittimesta
ilmi ne sävelet, joita kulloinkin halutaan.
K:ia käytetään pianossa, uruissa, harmonissa,
kellosoittimessa sekä avainviulussa.

Kléber [-bä'r], Jean Baptiste
(1753-1800), ransk. kenraali. Kunnostautui
vallankumoussodissa, vars. Egyptissä,
jossa ylipäällikkönä Napoleonin lähdettyä.

Kloblatt [-ō-] (Klöfverblad),
Juhana Ottenpoika (k. 1644), kamreeri.
Johtajana komissionissa, joka 1608
uudisti Pohjanmaan verotuksen.

Klebs, Edwin (1834-1913), saks.
bakteriologi, prof. useissa Saksan
yliopistoissa ja v:sta 1896 Chicagossa. Keksi
lavantaudin ja kurkkumädän basillit.

Kleen, Richard (1841-1923), ruots.
oikeusoppinut, Teoksia: „Kodifierad
handbok i krigets lagar", ,,Kodifierad
framställning i mellanfolklig rätt".

Kleerus (lat.), hengellinen sääty eli
papisto maallikkojen (laicus) vastakohtana.

Kleftit (uuskreik.), Pohjois-Kreikan
sotaiset vuoristoasukkaat, tunnetut myös
armatolien ja palikaarien nimellä.

Klein [klain], Felix (s. 1849),
saks. matemaatikko, käsitellyt joukon
probleemoja funktsioni- ja ryhmäteorian,
geometrian ja mekaniikan alalta. — Klein,
Gottlieb (1852-1914), juut.
uskonnontutkija, rabbiinina Tukholmassa,
vapaamielisen reformijuutalaisuuden edustaja;
tutkinut varsiinkin kristinuskon alkuaikoja,

Kleineh [-ne], Oskar (1846-1919),
suom. merimaalari.

Kleinmeister, pienoismestarit (ks. t.).

Kleio (lat. Clio), kreik. tarustossa
historian runotar (muusa).

Kleist [klaist], Ewald von
(1715-59), saks. runoilija. Pääteos: „Der
Frühling". — Kleist, Heinrich von
(1777-1811), saks. näytelmänkirjoittaja.
Teoksia: huvinäytelmä „Rikottu ruukku"
(suomen.), murhenäytelmä „Penthesilea",
romanttinen ritaridraama „Das Kätchen
von Heilbronn", hist. näytelmä „Der
Prinz von Homburg", kertomus „Michael
Kohlhaas". [Witkop (saks., 1921).]

Kleistenes, ateenalainen valtiomies.
Kansanpuolueen johtajana pani toimeen
508-507 e. Kr. kansanvaltaisen
hallitusmuodonuudistuksen.

Kleistogaamiset (kreik.) l.
umpisiittoiset kukat pölyttyvät ja
muodostavat siemeniä koskaan avautumatta.

Klemens, paaveja. — 1. K. (I)
Roomalainen (k. 100), n. s. apostolisia
isiä, Klemensin ensim. kirjeen
kirjoittaja. — 2. K. III, paavina 1187-91.
Sai aikaan kolmannen ristiretken. —
3. K. V, paavina 1305-14. Siirsi Filip IV
Kauniin kehoituksesta paavinistuimen
Avignoniin (1309) siten aloittaen n. s.
paavien Baabelin vankeuden. — 4. K. VII
(Giulio Medici) (1477-1534), paavina
1523-34. Koetti Kaarle V:n ja Frans I:n
välisissä taisteluissa ajaa itsenäistä
liittopolitiikkaa; liittymisestä Ranskaan
oli seurauksena Rooman hävitys 1527. —
5. K. XIV (1705-74), paavina 1769-74.
Lakkautti jesuiittain veljeskunnan.

Klemens Aleksandrialainen (k. n. 215),
kirkkoisä, Aleksandrian katekeetta-koulun
opettaja ja johtaja. K. on järjestelmällisen
jumaluusopin alkaja vanhassa kirkossa.

Klementiinit, juutalais-kristillis-gnostillisten
kirjoitusten 300-luvulla suoritettuja katolisia
mukailuja, K. ovat saaneet nimensä Klemens Roomalaisesta
(ks. t.), jonka tekemiä ne muka olivat.

Klemetti, Heikki (s. 1876), suom.
kuoronjohtaja, säveltäjä ja musiikintutkija.
Toiminut v:sta 1898 miltei yhtäjaksoisesti
Ylioppilaskunnan Laulajien johtajana ja
v:sta 1916 teologisen tiedekunnan
laulunopettajana. Perusti 1900 Suomen
Laulun, ensin valiomieskuorona, laajentaen
sen 1907 sekakuoroksi. Saavuttanut mainetta


Heikki Klemetti.




kuorosoinnin puhdasvireisyydellä sekä suurten
mestariteosten (Bachin y. m.) esityksen
tyylikkyydellä ja teknillisellä
valmiudella. Ottanut osaa maamme
kirkkolaulun uudistustyöhön (,,Uusia
hengellisiä sävelmiä" I-III, ,,Suomen kirkon
messusävelmiä"). Säveltänyt kuorolauluja
ja kansanlaulusovitelmia. Julkaissut
„Musiikin historian" (ilmestymässä)
sekä soolo- ja kuorolaulun oppaita y. m.

Klemming, Gustaf Edvard
(1823-93), ruots. kirjastomies, Kunink.
Kirjaston johtaja 1865-90. Julk. keskiaikaisia
tekstejä, harjoittanut kansitutkimusta (ks. t.).

Klemperer, Georg (s. 1865), saks.
lääkäri, tutkinut syövän esiintymistä; julk.
m. m. ,,Der jetzige Stand der Krebsforschung".

Klenze [-tse], Leo von (1784-1864),
saks. uusklassillinen arkkitehti. Suunnitellut
Müncheniin Glyptoteekin, Vanhan Pinakoteekin
(ks. Pinakoteekki), Ruhmeshallen,
Propylaiat ja Pietariin Eremitaašin.

Kleobis ja Biton, argolaisen Heran
papittaren Kydippen poikia. Kun äidin
oli ajettava juhlaan ja juhdat eivät
tulleet ajoissa, vetivät nuorukaiset hänen
vaununsa temppeliin. Perille tultuaan
äiti pyysi jumalatarta suomaan pojille
parasta, mitä ihmisille voi antaa,
jolloin tämä nukutti heidät ikuiseen
uneen.

Kleomenes, Spartan kuninkaita. —
1. K. I, hallitsi n. 520-491 e. Kr. Voitti
Argoksen. — 2. K. III, hallitsi 236-222,
koetti turhaan palauttaa entiselleen
Spartan mahtiasemaa taistelemalla
akaialaisliittoa vastaan.

Kleon (k. 422 e. Kr.), Ateenan
kansanpuolueen johtaja, ammatiltaan
nahkuri. Ajoi spartalaisvastaista
sotapolitiikkaa.

Kleopatra (68-30 e. Kr.), Egyptin
kuningatar. Veljiensä ja puolisoidensa
Ptolemaios XIV:n ja XV:n kanssahallitsija,
Cæsarin ja Antoniuksen rakastettu. Teki
itsemurhan välttyäkseen joutumasta Octavianuksen
triumfisaattoon. Häntä kuvaa Shakespeare
näytelmässä. ,,Antonius ja K."

Kleopatran neulat, kaksi
muinaisegypt. obeliskia, joista toinen on
pystytetty Lontooseen, toinen New Yorkiin.

Kleptomania (kreik.), sairaalloinen
taipumus varastamiseen.

Klercker, Karl Nathanael af
(1734-1817), ruots. kenraali, vapaaherra.
Otti osaa vv:n 1788-90 sotaan, Viaporin
päällikkönä 1791-95 ja 1797-1801, sitten
Suomen sotavoiman ylipäällikön
Klingsporin sijaisena v:een 1808, vars.
ylipäällikkönä syksyllä 1808. vrt. Suomen
sota 1808-09.

Klerikaalinen (kreik.), papistoa
koskeva; puolue, jonka tarkoituksena on
lisätä kirkon ja papiston vaikutusvaltaa.
— Klerikalismi, klerikaalisten
pyrkimysten yhteisnimi.

Kleve [-ēfe], kaup. Preussissa,
Reinin maakunnassa, lähellä Hollannin rajaa.
Vesiparantola. 11,000 as.

Klick, Karl Henrik (1753-1808),
suom. itsenäisyysmies, majuri. Anjalan
liiton johtomiehiä; pakeni sen hajottua
Venäjälle. Puolsi 1808 Suomen venäläistyttämistä.

Klientti (lat.), muinaisessa Roomassa
henkilö, joka oli riippuvainen johonkin
patriisisukuun kuuluvasta suojelusherrasta
(patronus). K. nautti patronuksen
suojelusta oikeudellisessa suhteessa
tehden puolestaan hänelle taloudellisia
vastapalveluksia; myöh. köyhä kansalainen,
vapautettu orja, joka eli suureksi osaksi
jonkun rikkaan kustannuksella; nyk. jonkun
suojelusta nauttiva; myös asianajajan asiakas.

Kliimaksi (kreik.), kiihtyminen,
puhetaidollinen kuvio, jossa rinnastetut
käsitteet asetetaan niin, että vähimmällä
painolla varustettu on ensin, ja sitten
seuraavat nousevan painon mukaisessa
järjestyksessä. vrt. Antikliimaksi.

Kliinillinen, kliniikkaa (ks. t.) koskeva.

Klikki (ransk.), ryhmäkunta.

Klimaatti (kreik.), ilmasto, ilmanala.

Klimakteeriset vuodet, vaihdevuodet
l. kriitillinen ikäkausi, ne vuodet naisen
elämässä, joina häneltä alkavat kuukautiset
tauota ja hän siis menettää hedelmöittymiskykynsä;
tav. 40-50 ikävuosien välillä.

Klimatologia (kreik.), ilmasto-oppi (ks. t.).
— Klimatoterapia, ilmaparannus (ks. t.).

Klimt, Gustav (1862-1918), itäv.
taidemaalari. K:n taiteelle on ominaista
ornamenttimainen viivakäsittely ja
hienostunut väritys. Koristanut m. m.
Wienin Burgteatteria ja Hovimuseota.

Klinckowström, Otto Wilhelm
(1778-1850), hovi- ja virkamies,
taiteensuosija. Viipurin läänin maaherrana
1820-25, tuli senaattoriksi 1825; Tie- ja
Vesirakennusviraston varapuheenjohtaja
1841-47. Mielipiteiltään taantumuksellinen.

Klindworth [klintvort], Karl
(1830-1916), saks. pianisti ja pianopedagogi.



Lisztin oppilas. Yleistä tunnustusta ovat
saavuttaneet K:n pedagogisilla huomautuksilla
ja esitysmerkeillä varustetut musiikkijulkaisut.

Klingendahlin tehdas, A.-b. F. Klingendahl
& Co. o.-y:n verkatehdas Tampereella,
kauppaneuvos F. Klimgendahlin perustama 1894;
osakepääoma 9 milj. mk., työväestön lukumäärä
1926 450.

Klingenstjerna [-šärna], Samuel
(1698-1765), ruots. matemaatikko ja
fyysikko. Saavuttanut maailmanmaineen
tutkimuksellaan, jolla osoitti, vastoin
Newtonia, että on mahdollista valmistaa
akromaattisia linssejä. vrt. Akromatismi.

Klinger, Friedrich Maximilian von
(1752-1831), saks. runoilija,
ven. kenraali. Kirjoittanut näytelmän
„Sturm und Drang", joka on antanut
nimen kokonaiselle kirjalliselle
aikakaudelle. — Klinger, Max
(1857-1920), saks. taidemaalari,
piirtäjä  ja kuvanveistäjä. Teoksia:
maalaukset „Kristus Olympossa" ja „Pietà",
kuvanveistokset „Salome" ja „Beethoven" sekä
lennokas syövytyssarja „Brahmsphantasie".
Pastor (saks., 1918).]


Klinger: Beethoven.


Klingeriitti, laippaputkiliitoksiin,
höyry- ja moottorisilinterien kansiin y. m.
käytetty, erikoisella tavalla vulkanoitu
kumitiiviste.

Klingerlasi, höyrykattilan vesilasi,
jossa on kiiltäväpohjainen metallikotelo
ja sen etuseinänä paksu, pitkittäisuurteilla
varustettu lasi; veden täyttämä
osa ei heijasta valoa, vaan näyttää
mustalta, joten vedenkorkeus näkyy selvästi.

Klingspor, Wilhelm Maurits
(1744-1814), ruots. sotamarski, kreivi.
Yli-intendenttinä vv:n 1788-90 sodassa,
Suomen sotavoiman ylipäällikkönä 1802-syysk.
1808. Kiireisellä peräytyniisellään
ja sitten hitaalla etenemisellään teki
mahdottomaksi Suomen tarmokkaan puolustuksen
1808. Tukholman ylikäskynhaltijana 1809-10.
vrt. Suomen sota 1808-09.

Klingstedt [-et], Gustaf Fredrik
(1771-1851), ruots. sota-intendentti.
Ollessaan kruununmakasiinin hoitajana
Loviisassa joutui 1808 vasten tahtoaan
ottamaan huostaansa Suomen armeijan
taloudenhoidon ja nimitettiin komissariaatini
yliadjutantiksi. Samanlaisissa toimissa
vielä Ruotsin puolella ja seur. sodissa.

Kliniikka (kreik.), kliinillinen
tautioppi. sairas vuoteen ääressä
annettava käytännöllinen lääket. opetus.

Klinikka (kreik.), semmoisen
sairaalan nimitys, jossa kliinillistä opetusta
(vrt. Kliniikka) annetaan; toisinaan
muistakin sairaaloista käytetty. —
Poli-k., semmoisen sairaalan nimitys,
missä potilaille annetaan lyhytaikaista
hoitoa ja neuvontaa ja missä heitä
käytetään opetuksessa sairasaineistona.

Klinkerfues [-fys], Ernst
Friedrich Wilhelm (1827-84), saks.
tähtitieteilijä, ratalaskujen erikoistutkija,
oppikirjan tekijä.

Klinkkerilaidoitus, aluksen
kylkilaidoitus, jossa laudat ovat limissä l.
suomussa (limisauma-alus). Kun laudat ovat
reunoittain (tasasauma-alus) puhutaan
kravel-laidoituksesta. —
Klinkkeritiilet, klinkkerit,
tiilet, jotka ovat niin kovasti poltettuja,
että ne kokonaan ovat sulaneet tiiviiksi
massaksi. Kestävät hyvin ilmaston vaikutusta.

Klinometri, klinoskooppi
(kreik.), kallistusmittari,
heilurista tai vesivaa'asta muodostettuja
kojeita jonkin kappaleen, esim. laivan
kaltevuuden osoittamiseksi ja määräämiseksi.

Klinostaatti (kreik.), koje, jonka
avulla valon ja painovoiman vaikutus
kasviin voidaan poistaa. Siinä kellolaitos
kiertää hitaasti akselia, jonka toiseen päähän
kiinnitetään tutkittava kasvi alustoineen. Kun
akseli on pystysuorassa, on valon vaikutus
tehoton, kun se on vaakasuorassa, lakkaa
painovoiman vaikutus,


Klinostaatti.




Klint, Gustaf af (1771-1840),
ruots. vara-amiraali. K:n avulla Kustaa III
laati suunnitelman n. s. Viipurin kujanjuoksuun.

Klio, Kleio (ks. t.).

Klippinki (ruots.), nelikulmaiseksi
leikattu raha 1500- ja 1600-luvuilta
(Ruotsissa, Tanskassa, Saksassa y. m.).

Klišee (ransk.), klišea, kuvalaatta.

Klissov, kylä Puolassa, 80 km
Krakovasta koilliseen. Siellä Kaarle XII voitti
1702 August II:n.

Kljasma, Okan vasen lisäjoki (Venäjällä).

Kljutševskij [-e'-], Vasilij
Osipovitš (1839-1911), ven.
historiankirjoittaja. Teoksia: laaja Venäjän
historia (saksan.), „Venäjän historia
pääpiirteissään" (suomen.).

Kloaakki (lat.). 1. Likaviemäri. —
2. K. l. yhteissuoli, peräsuoli, johon
virtsa- ja sukusolutiehyet avautuvat.
K. on haikaloilla, sammakkoeläimillä,
useilla matelijoilla, linnuilla ja
nokkaeläimillä.

Kloaakkieläimet, nokkaeläimet (ks. t.).

Kloasma (kreik.), maksatäplä,
varsinkin kasvoissa esiintyvä ruskea
ihotäplä.

Kloasongi (ransk.), väliseinä, lautaseinä.

Klockars, Petter (1752-1814),
talollinen. Vallittiin Suomalaisen
Lähetyskunnan jäseneksi 1808,
talonpoikaissäädyn puhemies Porvoon
valtiopäivillä 1809.

Klods Hans, tansk. pilalehti, per. 1899.

Klodvig (465-511), frankkilaisvaltakunnan
perustaja, hallitsi 481-511. Voitti
roomalaiset 486, alemannit 496, burgundit
500 ja länsigootit 507 sekä raivasi tieltään
kilpailevat pikkukuninkaat ollen kuollessaan
melkein koko Gallian valtias. Kääntyi
kristinuskoon 496.

Klondike, Klondyke [klondaik],
kultakenttäalue samannimisen joen
(Yukonin liisäjoen) ympärillä Kanadan
Yukonin territoriossa. Tärkein kaupunki
Dawson. Keksittiin 1896, nyttemmin
tuotto tyrehtymässä.

Kloori, epämetallinen alkuaine
halogeeniryhmästä. Kem.merkki Cl, at.-p.
35,46. Vihreänkeltainen, raskas
kaasu (om.-p. 2,45), nesteytyy —34°:ssa
tav. paineessa, jäätymäp. —101,5°; myrkyllinen,
liukenee helposti veteen, jolloin syntyy k.-vettä,
ei itse pala, mutta yhtyy helposti vetyyn
ja metalleihin, jotka suorastaan palavat
k.-kaasussa klorideiksi. Vaikuttaa
kiivaasti orgaanisiin aineisiin, ryöstäen
näiltä vedyn tai muodostaen k.-yhdistyksiä.
Veden läsnäollessa vaikuttaa hapetvasti.
Muodostaa suuren joukon hapellisia yhdistyksiä
metallien kanssa: hypokloriitit (Voimakkaita
valkaisuaineita), kloriitit, kloraatit,
perkloraatit. Yhtyy myös muihin halogeeneihin
ja typpeen. Käytetään kem. aineiden valmistukseen,
valkaisuun ja desinfioimiseen. Esiintyy
yleisesti luonnossa klorideina, joista
tärkein natriumkloridi (keittosuola).
Valmistetaan suolahaposta tai klorideista.
vrt. Deaconin kloorimenettely.
— Kloorihapoke, HClO2, esiintyy
ainoastaan -suoloissaan, kloriiteissa.
— Kloorihappo, HClO3. Tämän
kaliumsuola muodostuu, kun kloori vaikuttaa
kuumaan, väkevään kaliumhydroksidiin.
— Kloorihopea, hopeakloridi. ks.
Hopea. — Kloorihopeapaperi,
hopeakloridia  sisältävällä  kollodium- tai
šelatiinikerroksella päällystetty valonarka
valokuvauspaperi. — Kloorikalkki,
valkaisukalkki, syntyy kun
sammutettuun kalkkiin johdetaan klooria;
todennäköisesti kalsiumkloridin (CaCl2) ja
kalsiumhypokloriitin  [Ca(OCl)2]  seos.
Käytetään valkaisuun ja desinfioimiseen.
— Kloorityppi, typen ja kloorin yhdistys,
räjähtävä öljymäinen neste. — Kloorivesi, 
kloorin vesiliuos, vaikuttaa kuten
kloori. Muuttuu vähitellen kloorivetyhapoksi.
— Kloorivety, kloorin ja vedyn
yhdistys, HCl; syntyy vedyn palaessa
kloorissa sekä rikkihapon vaikuttaessa
keittosuolaan. Liukenee veteen k.-hapoksi
l. suolahapoksi. — Kloornatrium,
natriumkloridi, keittosuola. — Kloornatroni,
natriumhypokloriitti, käytetään valkaisuaineena.

Kloos, Willem (s. 1859), holl.
runoilija ja arvostelija, aikakauskirjan De
Nieuwe Gids perustaja.

Klootti (engl.), kovaksi viimeistelty
kaksiniitinen puuvillakangas, jota
käytetään kirjankansiin y. m.

Klopstock [-štok], Friedrich
Gottlieb (1724-1803), saks. runoilija.
Teoksia: kuuluisa eepos „Messias" (1748-73),
yleviä oodeja sekä näytelmiä. K. vapautti saks.
runouden kuivan järkeilyn kahleista. [Muncker
(saks., 1900).]


Fr. Klopstock.




Kloraali, triklooriasetaldehydi,
CCl3CHO, syntyy kloorin vaikutuksesta
alkoholiin; neste, kiehumap. 97°; sen yhtyessä
veteen syntyy kiteistä, helposti liukenevaa
k.-hydraattia, jota käytetään unilääkkeenä.

Kloraatit, kloorihapon suolat. —
Kloraattiruuti, kaliumkloraatin,
hiilen y. m. aineiden herkästi räjähtävä seos.

Kloridi, metallin ja kloorin yhdistys.
K:t syntyvät kloorin suorastaan
vaikuttaessa metalliin tahi kloorivetyhapon
(suolahapon) vaikuttaessa metalleihin.
niiden oksideihin tai karbonaatteihin.
Ovat yleensä veteen liukenevia (lyijy-k.
vaikeasti, hopea- ja elohopea-k. tuskin
ensinkään). — Kloriitit, klooriihapokkeen
suolat.

Kloriitti, kiilleryhmään kuuluva
yleinen, useimmiten vihreä kivilajmiineraali,
magnesium-aluminium-rautasilikaatti.
Kloriittiliuskeen pääaines. —
Kloriittiliuske, selväliuskeinen,
pehmeä, vihreä kivilaji, jossa kloriitti on
pääaineksena. Meillä k:itä on Karjalan
liuske vyöhykkeessä.

Kloroformi, metaanitrikloridi,
CHCl3, raskas, väritön neste, saadaan
tislaamalla alkoholia tai asetoniakloorikalkin
kera. Liuottaa rasvaa, hartsia, kautsua y. m.
Nukutusaine.

Klorofylli (kreik.), lehtivihreä.

Kloroosi, kalvetustauti (ks. t.).

Kloroplasti (kreik.), lehtivihreähiukkanen.

Kloruuri. Jos aine muodostaa kaksi
eri klooriyhdistystä, niin klooriköyhempää
näistä sanotaan k:ksi.

Klosetti (engl.), käymälä.

Klotar, frankkilaisia hallitsijoita. —
1. K. I (k. 561), Klodvigin poika, sai
511 valtakunnanjaossa Pohjois-Gallian,
yhdisti koko valtakunnan 558. — 2. K. II
(k. 628), ed:n pojanpoika. Yhdisti
frankkilaisvaltakunnan 613.

Klotz [klots], Louis Lucien
(s. 1868), ransk. poliitikko. Ollut
viidesti rahaministerinä 1910-20.

Klovni (engl.), ilveilijä.

Klubi (engl.), suljettu yhdistys, kerho;
sellaisen huoneisto.

Kluck, Alexander von (s. 1846),
saks. kenraalieversti. Johti 1914
Ranskassa Saksan ensim. armeijaa
(äärimmäisellä oik. sivustalla).

Kluge [-ū-], Friedrich (s. 1856),
saks. kielentutkija; pääteos: ,,Etymologisches
Wörterbuch der deutschen Sprache".

Klughardt [-ū-], August
(1847-1902), saks. säveltäjä ja kapellimestari.
Sävelsi oopperoita, oratorioita, sinfonioja,
kamarimusiikki- ja kuoroteoksia.

Klunyläinen liike ks. Cluny.

Klusiili (lat.), eksplosiivi,
umpiäänne, konsonanttiäänne, jota
äännettäessä ilmavirta ääntimien sulun vuoksi
on jonkun aikaa katkaistuna: k, p, t,
aspiratsioni ('). g, d, b.

Klušino, kylä Smolenskin
kuvernementissa Keski-Venäjällä. Siellä
puolalaiset voittivat 1610 Jaakko de la
Gardien johtamat ruotsalaiset.

Klytaimestra l. Klytaimnestra,
kreik. taruhenkilö, Agamemnonin
puoliso. Saa surmansa poikansa Oresteen
kädestä, koska toiseen rakastuneena oli
murhannut miehensä.

Klyysi (ruots.), aluksen parrasrakenteen
lävistävä ja siihen kiinnitetty rautainen
rumpu tai rengas, jonka lävitse aluksen
kiinnitysköydet tai -kettingit kulkevat.

Klåvskär [klōvšär], kallioryhmä
Ahvenan saaristossa Kökarin ja Föglön
välillä. Runsas vesilinnusto.

Klöfverblad ks. Kleblatt.

km, kilometrin kansainvälinen lyhennysmerkki.
— km2 = neliökilometri.

Knaappi (saks.), keskiajalla ritarin
asemies; uuden ajan alussa Ruotsi-Suomessa
alhaisempi vapaamies, joka omistamatta
aateliskirjaa sotapalvelusta tekemällä
pyrki osalliseksi aateliston etuoikeuksista.

Knackfuss, Herman (1848-1915),
saks. maalaaja ja taidekirjailija. Johtanut
sarjateoksen ,,Künstlermonographien" julkaisemista.

Knape [-ā-], Ernst (s. 1873),
suom. lääkäri. Esiintynyt ruotsink.
kirjailijana, vars. runoilijana.

Knapp, Georg Friedrich
(1842-1926), saks. tilasto- ja taloustieteilijä;
teoksia: „Bauernbefreiung in Preussen",
,,Staatliche Theorie des Geldes".

Knasteri (holl.), alk. eräs hieno
tupakkalaji, nyk. huono tupakka.

Knaus, Ludwig (1829-1910), saks.
laatukuvamaalari (kansanelämänkuvaaja),
nuoremman Düsseldorfkoulun päämestareita.

Kneipp [knaip], Sebastian
(1821-97), saks. kat. pappi ja vesiparantaja.

Knidos [-ī-], doorilainen siirtokunta
Kaariassa Vähän-Aasian lounaisrannikolla; siellä
oli Praksiteleen kuuluisa Afroditen kuvapatsas.

Knight [nait] (engl.), ritari; nyk.
persoonallinen, ei perinnöllinen arvonimi
Englannissa (alin aatelisarvo). K.-arvolla
varustetun henkilön ristimänimen edellä
käytetään arvonimeä Sir.

Knight [nait], Andrew (1758-1838),
engl. kasvifysiologi ja hedelmäpuiden jalostaja.



Knipperdollinck, Bernhard
(k. 1536), uudestikastaja. Münsterin
pormestari 1534-36 ja Juhana Leideniläisen
vallankumouksen jälkeen myös maaherra.
Mestattiin kaupungin valloituksessa.

Knitteli, korkoon perustuva, parittain
loppusoinnullisista säkeistä rakennettu
runomitta, tav. neljä nousua, laskussa
tavujen lukumäärä ja laajuus vaihteleva;
meillä Agricolan käyttämä.

Knjazj (ven.), ruhtinas.

Knobelsdorff [knō-], Georg
Wenzesiaus von (1699-1753), saks.
arkkitehti. Rakentanut Berliinin oopperan ja
Potsdamiin Sanssouci'n (ks. t., kuva).

Knock out [nokkaut] (engl.), oik.
lyödä pois, ,,pelistä poissa"; kun
nyrkkeilijä iskun saatuaan ei voi ottelua
jatkaa, on hän ,,knock out".

Knop (holl.), solmu (ks. t.); laivan
nopeuden mitta, meripenikulmia tunnissa.

Knorring, Bogdan von (1744-1825),
ven. kenraali. Buxhoevdenin jälkeen
ylipäällikkönä Suomen sodassa 1808-09. —
Knorring, Eugen Theodor von
(1812-74), senaattori 1862-63, 1867-74,
prokuraattori 1863-67, vaikutti
tehokkaasti Suomen vankilalaitoksen
kehitykseen. — Knorring, Frans
Peter von (1792-1875), Finströmin
kirkkoherra, kirjailija. Teoksia: ,,Gamla
Finland eller det fordna Wiborgska
gouvernementet" I (1833). — Knorring,
Sofia von (1797-1848), o. s. von
Zelow, ruots. kirjailijatar. Teoksia:
„Cousinerna", „Vännerna", „Axel", „Ståndsparaleller",
„Torparen och hans omgifning".

Knosos, muinainen kaup. Kreetassa
lah. Kandiaa. K:een kreikkalaiset
sijoittivat Minosta ja labyrinttiä koskevat
tarinat. Kaivausten avulla on v:sta 1900
alkaen paljastettu suuri pronssikauden
palatsi.

Knox [noks], John (1505-72),
Skotlannin uskonpuhdistaja. V:sta 1559
johtomiehiä kapinassa, joka päättyi
luostarien ja kirkkojen kuvien hävittämiseen
ja kalvinilaisen uskontunnustuksen hyväksymiseen
(1560). Esiintyi Maria Stuartin vastustajana.


John Knox.


Knoxville [noksvil], kaup.
Yhdysvalloissa, Tennesseen valtiossa;
yliopisto, 80.000 as.

Knudsen, Gunnar (s. 1848), norj.
radikaalinen poliitikko ja teollisuusmies.
Us. ministerinä, m. m. 1908-10 ja 1913-20
pääministerinä. — Knudsen, Jakob
(1858-1917), tansk. kirjailija, grundtvigilaisuuden
huomattavin kaunokirjallinen edustaja. Teoksia
suomen.: „Opettaja Urup" sekä kaksiosainen
Luther-aiheinen romaani „Ahdistusta" ja
,,Uskallusta", muita „Den gamle Præst".
[Begtrup (tansk., 1918).] — Knudsen,
Martin (s. 1871), tansk. fyysikko,
tutkinut hyvin ohennettujen kaasujen fysikaalisia
ominaisuuksia.

Knutson [-ū-], Johan (1816-99),
ruots.-suom. taiteilija. Toiminut etupäässä
muotokuvaajana ja piirtäjänä (m. m. Runebergin
kuva) sekä maisemamaalarina.

Knuut, Ruotsin kuninkaita. — 1. K.
Eerikinpoika, Eerik IX Pyhän
poika, hallitsi 1167-95. — 2. K. Pitkä,
hallitsi 1229-34.

Knuut (tansk. Knud), Tanskan
kuninkaita. — 1. K. Suuri (995-1035),
hallitsi 1018-35, Englannissa v:sta 1014.
Järjesti siellä valtansa tueksi vakinaisen
sotajoukon. Voitti yllätystä yrittäneet
norjalaiset ja ruotsalaiset 1027, valloitti
osan Ruotsia ja Norjan 1028. Oleskeli
enimmäkseen Englannissa, jonka oloja
järjesti. — 2. K. Pyhä (n. 1040-86),
hallitsi 1080-86. Lujitti kirkon valtaa,
murhattiin kirkossa; keskiajalla Tanskan
suojeluspyhimys. — 3. K. VI (k. 1202),
hallitsi 1182-1202, jatkoi piispa
Absalonin tukemana isänsä Valdemar
Suuren toimintaa Tanskan laajentamiseksi
voittaen vendit ja valloittaen Pommerm
ja Mecklenburgin.

Knuutila, Kaarlo (s. 1868),
liikemies. Lahjoitti 1918 Turun Suom.
Yliopistolle 1 milj. mk.

Knuut Lavard (1096-1131), tansk.
prinssi, Etelä-Jyllannin herttua; murhattu.

Knüpfer, Arnold Friedrich
Johann (1777-1843), vir. kansanrunouden
kerääjä ja kielentutkija, pappi.

Knäred [knērēd], pitäjä Ruotsissa
Hallandin läänissä. Siellä tehtiin 1613
Ruotsin ja Tanskan välillä K:n rauha,
jossa Ruotsi sitoutui lunastamaan
Elfsborgin linnan miljoonalla taalarilla,
vrt. Elfsborgin lunnaat.

Knäsee l. Knäsoi, kylä
Vienan-Karjalassa, Kannanlahden lounaisrannalla.
Tärkeä satamapaikka, kalastusasema ja liikekeskus.



Koaanit (kreik.), taemmat nenäaukot,
ilmaa hengittävien selkärankaisten
nenäontelosta suuonteloon johtavien
käytävien alemmat avautumisaukot.

Koadjutori (lat.), room.-kat. piispan
avuksi määrätty ylempi pappismies, myös
kat. papin väliaikainen apulainen.

Koafeerata (ransk.). kammata,
kähertää. — Koafyyri, tukkalaite. —
Koafööri, kähertäjä. — Koaföösi,
naiskähertäjä, kähertäjänainen.

Koagulatsioni (lat.), maksoittuminen,
hyytyminen.

Koaita, hämähäkkiapina (ks. t.).

Koalitsioni (ransk.), yhteenliittyminen,
liittoutuminen, valtioiden välinen liitto
jonkun määrätyn tarkoitusperän saavuttamiseksi.
— Koalitsioniministeristö, kokoomushallitus.

Kobe, kaup. Japanissa, Hondo-saarella,
Osakan Satamakaup. Jokohaman jälkeen
Japanin suurin Satamakaup. Laivaveistämöitä,
paperi-, kutomo- ja tulitikkuteoll. 610,000 as.

Koblenz [-lents], kaup. Preussissa,
Reininmaakunnassa, Moselin ja Reinin
yhtymäkohdassa, hedelmällisellä
viininviljelysalueella; reininviinien kaupan
keskus. Kastor-kirkko 1100-luvulta. 60,000 as.

Koboltti, metallinen alkuaine, kein.
merkki Co, at.-p. 59,0, om.-p. 8,5-8,9,
sulamisp. n. 1500°. Harvinainen luonnossa;
esiintyy sidottuna arsenikkiin tai
rikkiin. Sen suolat ovat vedenpitoisina
punaisia, vedettöminä sinisiä. Oksidit
ovat sinisiä, ja niitä käytetään lasin
värjäykseen ja posliinimaalaukseen.
Metallinen k. on magneettisilta
ominaisuuksiltaan raudan kaltainen. Teknillistä
merkitystä sillä ei ole. — Kobolttihohde,
punertavan hopeanvalkea kobolttimalmikivennäinen
(CoAsS). Ruotsissa, Norjassa, Keski-Euroopassa. —
Kobolttikiisu, linneiitti (ks. t.). —
Kobolttikukka, punainen kivennäinen,
kokoomukseltaan kobolttiarsenaatti (Co3As2O8
+ 8H2O), koboltinpitoisten kiisujen
muuttumistulos, Keski-Euroopassa.

Kobra, silmälasikäärme (ks. t.).

Koburg, Coburg [kōburhj],
kaup. Pohjois-Baijerissa, v:een 1920
Sachsen-Koburgin pääkaup. Lähistössä
keskiaikainen K:n linna, jossa museo. 24,000 as.

Koch [koh], Erich (s. 1875),
saks. poliitikko, Saksan demokraattisen
puolueen jontaja. Sisäministerinä 1919-21.—
Koch [kok], Halfred von
(s. 1872), ruots. köyhäinhoitomies,
köyhäinhoidontarkastaja v:sta 1918. Teoksia:
„Työväen kulutusyhdistykset Englannissa"
(suomen.), ,,Social handbok", ,,Organiserad
alkoholistvård". — Koch, Helge von
(1870-1924), ruots. matemaatikko,
suorittanut tärkeimmät tutkimuksensa
lukuteorian alalla. — Koch, Johan
Peter (s. 1870), tansk. sotilas,
maantieteilijä ja kartografi; tehnyt useita
tutkimusmatkoja Grönlantiin, kulki A.
Wegenerin kera mannerjäätikön poikki
itärannikolta (76° pohj. lev.) Upernivikiin.
— Koch [koh], Joseph Anton
(1768-1839), saks. taidemaalari, saks.
sankarimaisemien (ks. t.) maalauksen
alkuunpanija. — Koch [kok],
Martin (s. 1882), ruots. kirjailija,
sikäläisen sosialistiisen työväenliikkeen
huomattavin. Teoksia suomen. ,,Elli", ,,Työväkeä".
— Koch [koh], Robert (1843-1910),
saks. lääkäri, prof. Berliinissä, bakteriologian
etevimpiä kehittäjiä. Keksi ja puhdasviljeli useita
taudinbakteereja, m. m. tuberkuloosan ja koleran,
ja totesi useiden tarttuvien tautien aiheuttajat.
Hänen keksimänsä tuberkuliini ei tosin osoittautunut
siihen pantuja toiveita vastaavaksi tuberkuloosin
hoidossa, mutta taudin toteamisessa on sillä
edelleen suuri merkitys. K. sai 1905 Nobelin
lääket. palkinnon. — Koch [kok],
Svend Lauge (s. 1892), tansk.
Grönlannin tutkija, tehnyt useita tutkimusmatkoja
Grönlantiin, kävi m. m. saaren pohjoiskärjessä 1921.


Robert Koch.


Kochanowski [-hano'-], Jan
(1530-84), vanhan Puolan suurin runoilija.
Teoksia: runokokoelma ,,Treny".

Kocher [koher], Theodor
(1841-1917), sveits. lääkäri, kirurgian prof.
Bernissä. Sai 1909 Nobelin lääket.
palkinnon Basedowin taudin kirurgista
hoitoa ja kilpirauhasen toimintaa
koskevien tutkimustensa johdosta.

Kochin-Kiina [kotšin-], Ranskan
Indo-Kiinaan kuuluva siirtomaa-alue
Taka-Intiassa Etelä-Kiinan meren rannalla;
66,000 km2, 3,8 milj. as. Pääkaup.
Saigon. vrt. Ranskan Indo-Kiina.

Kochin ruiske, kvassiaruiske (ks. t.).

Kock [kok], Axel (s. 1851), ruots.
kielimies. Teoksia: ,,Språkhistoriska
undersökningar om svensk akcent", ,,Studier
öfver fornsvensk ljudlära", ,,Svensk
ljudhistoria". — Kock, Johan
(1861-1915), suom. vallankumousmies;



alikapteeni. Punakaartin päällikkönä
suurlakon aikana 1905, uudelleen elok.
1906 Viaporin sotilaskapinan aikana;
pakeni Amerikkaan. — Kock, Paul de
(1793-1871), ransk. romaaninkirjoittaja.

Kodak, amer. The Eastman Kodak
Co:n tehtaissa valmistettu valokuvauskamera.

Kodeiini, kasviemäs (metyylimorfiini),
jota on opiumissa vähäisin määrin.
Käytetään yskän lääkkeenä.

Kodifikatsioni (lat.), hajanaisten
lakien tai tavanomaisten oikeussäännösten
yhdistäminen järjestelmälliseksi kokonaisuudeksi,
lakikokoelmaksi. — Kodifioida, yhdistää
lakeja järjestetyksi kokoelmaksi.

Kodisilli (lat.), kirje; roomal.
oikeudessa testamentin kanssa rinnastettu
muoto kuoleman varalta tehtyjä
määräyksiä. K:lla ei voitu kuitenkaan
asettaa perijää, vaan ainoastaan tehdä
legaatti l. jälkisäädöslahjoitus.

Kodisjoki, kunta Turun ja Porin
läänissä, kuuluu rukoushuonekuntana
Laitilan seurakuntaan; 42 km2.

Kodok ks. Fašoda.

Kodros, Ateenan viimeinen kuningas;
tarun mukaan uhrasi henkensä
pelastaakseen Attikan joutumasta sinne
hyökänneiden doorilaisten valtaan.

Koeala. Metsän puumäärän arvioimiseksi
käytettyjä pienempiä, tyypillisiä
metsänosia sanotaan k:iksi. K:t ovat
neliön, toisinaan ympyrän muotoisia.
Meillä käytetään usein hyvin pitkiä ja
kapeita k:ja. — Pysyviksi k:iksi
nimitetään sellaisia, joita aika ajoin
uudelleen mitataan ja joita käytetään
kasvututkimuksiin.

Koeffisientti, kertoin (ks. t.).

Koekoulu l. kokeilukoulu,
oppilaitos, joka on perustettu sitä varten,
että käytännöllisen kokeilun avulla
saataisiin selvitetyksi jokin koululaitoksen
järjestelyä tai opetusmenetelmää koskeva
uudistuskysymys. K:ja on meillä
kansakoulu Pukinmäessä (Boxbackassa),
koelyseo Helsingissä ja koe(yhteis)-lyseo
Jyväskylässä; kahden viimemainitun
tarkoitus on selvittää täydellisen
kansakoulun sopivaisuutta yleiseksi
pohjakouluksi.

Koeksistensisi (lat.), yhdessäolo.

Koekuormaus, sot., harjoitus, jonka
tarkoituksena on kuormata junaan
määrättyyn järjestykseen ja mahdollisimman
nopeasti sotaväkeä kaikkine aseineen,
kuormastoineen ja varustuksineen.

Koekuormitus. Kannattavia
rakenteita, siltoja, välikattoja y. m,
koetellaan kuormittamalla niitä, ennenkuin
ne annetaan yleisön käytettäväksi.
Yleisen turvallisuuden kannalta vaaditaan,
että rakenne kestää useammankertaisella
varmuudella sille tulevan kuormituksen.
Tämän tutkiminen tapahtuu siten, että
piirustuksista lasketaan, kuinka paljon
esim. rautatiesillan määrätyt kohdat
painuvat, kun sille tulee k:ssa
käytettäväksi aiottu juna tiettyine painoineen
ja määrättyyn asentoon. Jos sitten itse
k:ssa osoittautuu, että todelliset
painumat eivät ole laskettuja suuremmat,
todistaa se, että silta on oikein tehty
ja kantaa määrätyllä varmuudella
laskelmien pohjaksi pannun kuorman.

Koelypsy, lypsykarjan yksityisten
lehmien tuottaman maidon määräaikainen
punnitseminen ja maitomäärien
erityiseen kirjaan merkitseminen, jotta
saataisiin tietää paljonko kukin lehmä
vuoden kuluessa lypsää. Jos k:n ohella
tutkitaan eri lehmien maidon
rasvanpitoisuus ja samalla tarkataan
tuotantoon käytettyjen rehujen paljous, niin
saadaan selvitys ruokinnan ja tuotannon
keskinäisestä suhteesta.

Koeputki, toisesta päästään umpeen
sulatettu pienehkö, ohutseinäinen
lasilieriö; käytetään kem. töissä.

Koepuu l. keskipuu. Metsän
arvioimisessa, kun puut on ryhmitetty paksuus
(ja korkeus-) luokkiin, valitaan kussakin
luokassa jokunen luku keskimittaisia puita,
k:itä, jotka kaadetaan ja kuutioidaan tarkasti.

Koersitiivivoima, magneettisuuden
säilyttämiskyky. ks. Magnetismi.

Koetin, sondi, metallista,
eboniitista, kumista tehty puikko- tai
putkimainen koje, jolla tunnustellaan sellaisia
ruumiinosia, joita ei pääse sormin koskemaan
eikä silmin näkemään.

Koetoiminta ks. Maatalouskoetoiminta
ja Metsätieteellinen koetoiminta.

Koffeiini, kaffeiini,
trimetyylidioksypuriini, kasviemäs.
jota on kahvipensasten siemenissä ja
lehdissä (1-2 %), teepensaan lehdissä
(2-4 %) ja kolapähkinöissä (2-3 %).
K. kiteytyy valkoisiksi, hajuttomiksi,
katkeranmakuisiksi neulasiksi. Se
vaikuttaa kiihoittavasti keskushermostoon,
lisää lihasten työtehoa (myös sydämen),
kohottaa verenpainetta, vaikuttaa eräitä
verisuonia laajentavasti. Siihen perustuu
kahvin merkitys nautintoaineena ja k:n
käyttö sydäntaudeissa, päänkivistyksessä
ja eräissä myrkytystapauksissa.

Koffertti (ransk.), matka-arkku.



Koffi (ruots., holl.), pienehkö
hollantilaismallinen alus.

Kognaatit (lat.), veriheimolaiset, sekä
mies- että naispuoleiset sukulaiset
katsomatta siihen, ovatko sukulaisuutta
välittävät henkilöt miehiä vai naisia.

Kogrundsrännan, Juutinrauman
eteläpäässä Skanörin ja Falsterbon edustalla
oleva perattu laivaväylä.

Kohde, objekti (ks. t.).

Kohdun esiinluiskahdus, eläinl.,
tapahtuu etupäässä lehmillä aiheutuen
yleisestä velttoudesta, jälkeisten
jäämisestä, rajuista jälki poltoista y. m. —
Vamma parannetaan viemällä huolellisesti
puhdistettu kohtu paikoilleen ja estämällä
se uudelleen esiinluiskahtamasta.
— Kohduntulehdus, aiheutuu synnytyksestä
johtuneista häiriöistä. Eläimellä saattaa olla
kuume, yleisvointi häiriytynyt, vuotoa hävystä.
Hoidossa käytetään kohdan huuhtelua sitä
supistavilla ja desinfioivilla liuoksilla.

Kohennuspaino, reliefipaino (ks. t.).

Kohereeri (lat.), alkuperäisin
radiodetektori, lasiputki, jossa on
metallijauhetta tai -rakeita elektrodien
välillä. vrt. Radio.

Kohesioni (lat.), kiinnevoima,
kappaleiden koossapysyväisyys, joka johtuu
sen molekyylien välisestä attraktsionista.

Kohinoor, Englannin hallitsijan
kruunussa oleva timantti, tuotu 1850 Intiasta.
Painoi alkujaan 186, uudelleen hiottuna
106 karaattia.

Kohju, tyrä (ks. t.), revehtymä.

Kohlrausch [-ōl-], Friedrich
(1840-1910), saks. fyysikko, tunnettu
sähköopillisista tutkimuksistaan ja
tarkkuusmittauksistaan, paljon käytetyn
kokeellisen fysiikan oppikirjan tekijä.

Kohokit (Caryophyllaceæ),
kaksisirkkaisheimo; ruohokasveja, lehdet
vastakkaiset, teriö ruusumainen tai
neilikkamainen, kukat harsuissa
kaksihankaisissa viuhkoissa. Hedelmäkota,
harvoin pähkylä. Useita lajeja viljellään
koristuskasveina (Dianthus, Lychnis, Silene,
Gypsophila). — Kohokki (Silene),
useita valko- ja punakukkaisia luonnonvaraisia
lajeja, yleisin laji pulleaverhiöinen
nurmikohokki (S. inflata).

Kohopaino, kaikki ne kirjapainomenetelmät,
joissa väri tarttuu paperiin pohjaa ylempänä
olevista osista (kirjasimista y. m.). Vastakohtia:
laakapaino ja syvennyspaino.

Kohortti (lat.), roomal. legioonan
kymmenes osa.

Koht [kūt], Halvdan (s. 1873),
norj. historioitsija, prof:na Oslossa.
Teoksia: „Det norske maalstrævs historie",
kuvaus germaaneista teoksessa „Verdenskulturen",
,,Sosialdemokratie", ,,Inhogg og utsyn i norsk
historie", ,,Johan Sverdrup".

Kohtalotar ks. Moira.

Kohtalotragedia, murhenäytelmä, jossa
sankarin tuhoutumisen aiheuttaa
armoton, ennaltamäärätty kohtalo.

Kohtaus, näytelmässä näytöksen osa,
jonka erottaa muista jonkun henkilön
tulo tai poistuminen.

Kohtio ks. Galvaaninen
elementti ja Magnetismi.

Kohtu, emä (ks. t.).

Koidula, Lydia (1843-86), Viron
kansallisen heräämisajan ihailluin runoilija,
J. W. Jannsenin (ks. t.) tytär, Julk. runovihkot
,,Wäinö lilled", ,,Emmajõe õpik" sekä
näytelmiä. [Kallas, „Tähdenlento" (1915).]


Lydia Koidula.


Koiiri ks. Kookospalmu.

Koijärvi, kunta Hämeen läänissä,
Forssan lähellä. 2,841 as. (1925).

Koillisväylä, Aasian pohjoispuolitse
Atlantin valtamerestä Tyyneenmereen
johtava avomeritie. Sitä etsivät m. m.
Barents ja H. Hudson turhaan, sen
purjehti A. E. Nordenskiöld 1878-79.

Koinsidenssi (lat.), kahden
(kuulo- tai näkö-) havainnon yhtäikaisuus.
Kahta kelloa tarkkaan verrattaessa määrätään
ne hetket, jolloin niiden sekuntilyönnit
sattuvat yhteen, s. o. niiden lyöntien k:t.

Kointähti, aamutähti, aamulla
loistavan Venuksen nimitys.

Koiperhoset (Tineidæ),
pikkuperhosheimo; siivet suipot ja kapeat,
ripsireunaiset, lepoasennossa kattolaskuiset
tai vaipan tavoin ruumiin ympäri kääriytyneet.
Yleinen tuhohyönteinen on koi l.
vaatekoi (Tinea pellionella),
jonka toukka syö turkiksia, villakankaita y. m.
Täysimuotoisilla on metallihohtoiset, vaalean
kullanruskeat etusiivet, jodssa pieni musta täplä
sekä kiiltävät kellanharmaat takasiivet. Toukka
laatii jyrsimästään vaate- tai turkisaineesta
putkimaisen verhon ohuen ihonsa peitteeksi.
vrt. myös Jyväkoi, Omenankehrääjäkoi.


Vaatekoin
toukkia.




Koira, Kesy k. muistuttaa suuresti villejä
kantamuotojansa. Sen kallon rakenne ja hammaskaava, 
2.1.3.1.3
————,
2.1.4.1.3
ovat samanlaiset kuin sudella ja ketulla.
Ruumiin koko- ja muoto erittäin vaihteleva.
Nykyiset k.-rodut ryhmitetään niiden viiden
historiantakaisen koiralajin ympärille,
joiden jäännöksiä on löydetty kivi- ja
pronssikauden kerrostumista. Näiden
historiantakaisten koirien taas
katsotaan polveutuvan sakaalista, sudesta
y. m. samansukuisista eläimistä. Studerin
jakojärjestelmää seuraten mainittakoon
seuraavat koirarodut: 1. suokoirasta
(Canis familiaris palustris) polveutuvat:
eurooppalainen pystykorva,
suosittu seurakoira; dobermannpinšeri,
seura- ja poliisikoira; kääpiöpinšeri,
seurakoira; terrierit, suuri,
Britteinsaarilta kotoisin oleva roturyhmä,
Tunnetuin näistä on foksterrieri,
jota käytetään „luolakoirana" ottamaan ulos
kettuja ja mäyriä pesistä; airedaalit,
suurikasvuinen, poliisikoirana käytetty terrierilaji.
— 2. Canis familiaris Inostrantsevista,
polveutuvat: pohjoismaiset pystykorvat,
kuten suomalainen, jämtlantilainen,
samojedilainen ja lappalainen
pystykorva. Pohjoismaisia pystykorvia
käytetään yleensä vetoeläiminä, lappalaista
paimenkoirana sekä suomalaista


Suom. pystykorva.

(„haukkuvaa lintukoiraa") ja jämtlantilaista
lintu-, hirvi-, ja petoeläinmetsästykseen.
Bulldoggia, Englannin kansalliskoiraa,
käytettiin keskiajalla härkätaisteluissa, nyk.
se on seurakoira. Ransk. bulldoggi on
pienempi, suosittu seurakoira. Tansk. doggi
(grand danois l. Deutsche Dogge), Saksassa
kehitetty Tanskasta kotoisin oleva
suurikokoinen seurakoira. Dogge ja käyttävät
katukaupustelijat Keski-Euroopassa vetojuhtina.
Bernhardilaiskoira on Sveitsin
vuoristoluostareissa kasvatettu suurikokoinen,
kaikkialla suosiossa oleva seura- ja
vartijakoira, joka on pelastanut lukemattomia
ihmisiä kuolemasta lumipyryyn Sveitsin alpeilla.
Newfoundlandilaiskoira on tunnettu
merihätään joutuneiden pelastajana. —
3. Canis familiaris matris optimæsta
polveutuvat paimenkoirat. Ne ovat
osaksi vieläkin karjan paimentajia, kuten
skotl. l. collie (myös seurakoira),
osaksi puhtaita seurakoiria, kuten saks.
paimenkoira (Schäfer), joka on
etevä poliisikoira. — 4. Canis familiaris
intermedius on varsinaisten
metsästyskoirien kantaisä, joista kuitenkin
puudeli l. villakoira, on kokonaan
menettänyt metsästysominaisuutensa ja
luetaan seurakoiriin. Ajokoirat ovat
yleisin metsästyskoirarotu. Useimmilla
Euroopan mailla on omat ajokoirarotunsa,
joista laajalti tunnettu on varsinkin
Englannin kettuajokoira (foxhound).
Suom. ajokoira polveutuu Ruotsin y. m.
ajokoirista esiintyen nyk. itsenäisenä rotuna.


Suom. ajokoira.

Ajokoiriin luetaan myös vainu- vihikoirat,
joita käytetään haavoittuneen riistan verijälkien
seuraamiseen. Tunnetuin on engl. verikoira
(bloodhound). Mäyräkoira on saksalaisten
kansalliskoira, jota käytetään luola- ja
seurakoirana. Se on matalajalkainen samoin kuin
spanieli, engl. metsästyskoira, josta on
seurakoiriksi muuttuneita kääpiömuotoja.
Pitkäkarvaisista seisovista lintukoirista
ovat yleisimmät: engl. (valkoinen,
musta- tai keltatäpläinen), irl.
(punaisenruskea) ja gordonsetteri
(pääväri musta, täplät ruskeat) sekä
saks. seisova koira (Vorsteher),
jota on myös lyhytkarvainen muoto.
Lyhytkarvaisista on tunnetuin Englannista
kotoisin oleva pointteri.
— 5. Canis familiaris Leineristä,
polveutuu m. m. irl. susikoira,
nykyään suosioon päässyt seurakoira.
— 6. ,,Etelämaisiin koiriin"
luetaan m. m. vinttikoirat,





1. Saks. paimenkoira. — 2. Euroopp. pystykorva. — 3. Dobermannpinšeri. — 4. Puudeli l.
villakoira. — 5. Tansk. doggi. — 6. Bernhardilaiskoira. — 7. Engl. bulldoggi. — 8. Ransk. bulldoggi.
— 9. Engl. vinttikoira (greyhound). — 10. Ven. vinttikoira. — 11. Engl. kettukoira. — 12.
Foksterrieri. — 13. Mäyräkoira. — 14. Pointteri. — 15. Engl. setteri. — 16. Saks. seisova lintukoira.




joista tunnetuimmat ovat lyhytkarvaisista
engl. greyhound ja whippet
sekä pitkäkarvaisista ven. vinttikoira,
kaikki pääasiallisesti seurakoiria.
— Koiralajeja ja -muotoja on 200-300
ja yhä uusia syntyy. — Nartun raskaustila
kestää n. 62 vuorokautta; se synnyttää 3-10,
joskus useampiakin penikoita, jotka 9-12
vuorokautta ovat sokeita. Koiraurheilun
edistämiseksi on eri maissa kennelseuroja,
Suomessa Suomen Kennelklubi, per. 1889.
[Henricsson, ,,Koira terveenä ja sairaana";
Koskimies, „Rotukoira"; Strebel, „Die
deutschen Hunde".]

Koira, kaksi tähtikuviota, Iso-K. etel.
ja Pieni-K. pohj. taivaalla, likellä
toisiaan, linnunradan kahden puolen,
näkyvät Suomessa tammikuussa etelässä
illalla. Ison-K:n huomiattavin tähti on
Sirius, Pienen-K:n Prokyon.

Koirahai (Scyllium canicula), n. 70 cm
pitkä, päältä punertava, ruskeatäpläinen,
alta valkea haikala; kuuman ja lauhkean
vyöhykkeen merissä.

Koiraluola (it. Grotta del cane),
Agnano-järven luona lähellä Napolia
oleva luola, jonka alaosaan kerääntyy
hiilihappoa, mikä tappaa sinne tulleet
pienehköt eläimet (esim. koirat).

Koirankuonolaiset, koiranpäisiä
ihmisiä. Kertomuksia k:n muka tunnetun
maailman äärellä asuvasta kansasta
tavataan useilla Euroopan kansoilla.
Suomessa on myöhemmin k:n nimi siirtynyt
Venäjän armeijassa palveleville kalmukeille.

Koiranmuotoiset apinat, häntäapinat,
kapeanenäisiä apinoita, joilla tavallisesti on
pitkä häntä sekä istuinkamarat ja poskipussit.
Tunnetuimpia ovat huimaani, magotti, gueretsa,
marakatit, paviaanit, nenäapina.

Koiranputki, koirankumina
(Anthriscus silvestris), kuminaa
jonkinverran muistuttava yleinen putkikasvi.

Koirantähti (lat. Sirius), Ison-Koiran
huomattavin tähti.

Koiranvahti, vahti laivassa kello
12-4 yöllä.

Koirat (Canidæ), petoeläinheimo,
johon kuuluu koiran suku (Canis): kuono
suippo, sahateräiset poskihampaat isot,
nystermäiset verraten pienet; varvasastujia,
eturaajoissa 5, takaraajoissa 4 varvasta, kynnet
eivät ole sisäänvedettävät. K:iin luetaan, paitsi
tavallista koiraa, susi, hyeenakoira, sakaali,
kettu ja naali.

Koiravero maksetaan kunnalle, maalla
10-100 mk., kaupungissa ja kauppalassa
50-200 mk., ollen valtuuston asia
päättää näissä rajoissa veron suuruus.
Porolappalaiset sekä porokarjani omistajat
eivät maksa k:oa paimenkoiristaan (Asetus
k:n suorittamisesta 14/12 1894, osaksi
muutettu 30/12 1921).

Koirinoja, kylä ja lastauspaikka
Impilahdella Laatokan rannalla.

Koiruoho ks. Mali.

Koiruohoöljy, absinttiöljy,
vermutöljy, koiruohosta l. mausta
tislattu sinivihreä, katkera öljy.
Käytetään likööreihin.

Koitajoki alkaa Venäjän puolella
olevasta suuresta suosta, virtaa Ilomantsin
ja Enon pitäjien läpi, saa vettä
Suojärvenkin pitäjästä, laskee Pielisjoen
yläosaan. Komein koski 10,5 m korkea
Pamilo (ks. t.).

Koitere, Koitajärvi, 22 km pitkä,
16,5 km leveä luonnonihana järvi Ilomantsin
pitäjän pohjoisosassa. Laskee Koitajokeen (ks. t.).

Koivikko. 1. Koulumaatila Muhoksen
pitäjässä, Oulujoen varrella; tietopuolinen
karjanhoitokoulu. — 2. Maatila Kiteellä;
2-vuotimen käytännöllistietopuolinen
karjanhoitokoulu.


Koiviston satamasta.

Koivisto. 1. Kunta Karjalan
kannaksen länsiosassa; siihen kuuluu
Suomenlahden rannikkoa sekä saaria, joista
suurimmat ovat K. eli Koivusaari, Piisaari
ja Tiurinsaari; yhteiskoulu; 304,9 km2,
10,697 as. (1925). — Saarien ja mantereen
välissä on n. 26 km pitkä



ja leveimmältä kohdaltaan 5 km leveä
K:n salmi, Itä-Suomen paras
merisatamapaikka. Salmen rannalla olevaan
K:n satamaan rakennettiin 1914-16
rautatie Terijoelta, ja 1925 avattiin
Viipurista sinne johtava rata liikenteelle.
V:sta 1927 on K:n satama-alue
ympäristöineen kauppala. — 2. Rautatieasema,
47 km Viipurista ja 73 km Terijoelta.

Koivu (Betula), kasvisuku
Betulaceæ-heimossa; 1-kotisia, pohj. lauhkeassa
vyöhykkeessä kasvavia puita tai pensaita;
kukat norkoissa. Meillä 3 lajia: puumaiset


Rauduskoivu.

raudus-k. (B. verrucosa), jonka
lehdet ovat pitkäsuippoiset, toiskertaan
sahalaitaiset, ja hies-k. (B. iorata),
jonka lehdet lyhytsuippoiset, yhdenkertaisesti
sahalaitaiset, ja pensasmainen vaivais-k.
(B. nana), jonka lehdet pienet, pyöreät,


Vaivaskoivu.

lyhytruotiset. Suurimmat metsät hies- ja raudus-k.
muodostavat maamme itäosissa. K.-metsä menestyy
kaikenlaisella maaperällä, mutta parhaiten tuoreilla,
lihavilla saven ja hiekansekaisilla hietikkomailla.
K. vaatii runsaasti valoa, ei ole arka hallalle
eikä pakkasille. Siemenet (oikeastaan pähkylät)
siipipalteiset, 1,000:n kpl:n paino 0,2-1 g,
itävyys 12 %; niistä osa kypsyy ja karisee Etelä- ja
Keski-Suomessa jo heinäkuulla, suurin osa
elokuulla ja syyskuun alkupuoliskolla.
K. tuottaa itävää siementä 15-30 v:n
ikäisenä, lisääntyy myös kantoversoista,
kasvaa nopeasti, nopeimmin 10-20 v:n
iällä. Hakkuuikä 50-80 v:n välillä;
korkein ikä terveenä pysyen n. 180 v.
Puuaine on kellahtavan tai punertavan
valkoista, kovaa, joustavaa, lujaa, mutta
jokseenkin kestämätöntä kosteuden ja
ilman vaikutukselle; tuoreena om.-p.
0,80-1,09, ilmakuivana 0,51-0,77; kutistuu
säteen suuntaan 4,5 %, tangentin 6,5 %.
K:ua käytetään polttopuuksi, rihmarullien,
koivukeppien, faneeri-, puusepän- ja
vaunuteollisuuteen, maatalousvälineisiin,
kimröökin valmistukseen. K:n visa on
hyvin arvokasta tekopuuta, tuohesta
valmistetaan erilaisia tuohiteoksia ja
k.-pikiöljyä (tököttiä), mahlasta juomia.

Koivu, rautatieasema Kemin-Rovaniemen
radalla Tervolan kunnassa, 65 km
Kemistä, 49 km Rovaniemeltä.

Koivuhiiri (Sminthus subtilis),
rottien heimoon kuuluva jyrsijä; selkäpuoli
ruskea, vatsapuoli vaaleanharmaa;
ruumiin pituus n. 65 mm, hännän n. 84 mm.
Asustaa koivumetsissä ja niiden
ympäröimillä peltomailla. Syö kasviruokaa.
Kaakkois- ja Etelä-Suomessa.

Koivukoski, Kajaaninjoen suurin
koski, 4,7 m korkea, Ämmä- ja Kuurnakosken
välillä. Vieressä kanava.

Koivula, Tuusulassa, maan vanhin,
yksinomaan valtion ylläpitämä kasvatuslaitos,
per. 1891, pahantapaisia poikia varten.

Koivulahti (ruots. Kvevlaks),
ruotsink. kunta Vaasan läänissä Etelä-Pohjanmaalla,
Merenkurkun rannikolla Kyrönjoen suistossa;
197,1 km2, 3,784 as. (1925).

Koivuniemi (ruots. Björkudden),
Z. Topeliuksen huvila Östersundomin
kappelissa, 2 penink. Helsingistä itään.
1879-98 runoilijavanhuksen asuntona.
Eräiden huoneiden sisustus nyk.
Herttonaisten museossa lähellä Helsinkiä.


Koivuniemi.


Koivuterva, tökötti, kuivatislataan
koivun tuohesta ja kuoresta. Käytetään,
vars. Venäjällä, nahan voiteluun.

Kojambatur, Coimbatore (ks. t.).

Koje, aparaatti, instrumentti,
laite jota käytetään tieteelliseen
tutkimukseen tai jonkin ilmiön aikaansaamiseen,
milloin varsinainen voimansiirto ei ole
päätarkoituksena: mittaus-k:t, puhelin-k.,
kaukoputki. K:itä nimitetään jokapäiväisessä
kielessä usein koneiksi: valokuvauskone.



Kojo, rälssitila Tammelan pitäjässä.

Kojo, Viljo (s. 1891), kirjailija ja
taidemaalari. Julk. runokokoelmia,
novelleja ja romaaneja kuten „Suruttomien
seurakunta", „Kiusauksesta kirkkauteen".

Kokaiini, kokapensaan lehdistä saatu
kasviemäs: kiteinen, hajuton, väritön,
kitkeränmakuinen. Vaikuttaa pieninä
annoksina elvyttävästi, suurina huumaavasti.
Käytetään paikallisen tunnottomuuden
aikaansaamiseksi sekä nautintoaineena;
tämmöisenä se on turmiollista.

Kokand, Chokand, kaup.
Turkestanissa, Ferganan maakunnassa.
Savimuurien ympäröimä; kaunis linna;
puuvilla- ja silkkikauppaa. 120,000 as.

Kokapensas (Erythroxylon coca),
2-3 m korkuinen pensas, luonnonvaraisena
Boliviassa ja Perussa Andien itärinteillä,
viljeltynä siellä sekä Etelä-Aasiassa ja
Austraaliassa. Lehdistä saadaan kokaiinia (ks. t.).


Kokapensaan oksa.


Kokardi (ransk.), maan kansallisväreistä
tehty pyöreä merkki, jota käytetään virkalakissa
tunnusmerkkinä.

Kokeellinen, määrättyä tarkoitusta
silmälläpitäen järjestettyihin kokeisiin
perustuva, kokeista saatu. — Kokeellinen
sielutiede ks. Psykofysiikka,
— Kokemusperäinen, empiirinen,
kokemukseen l. havaintoon perustuva.
Laajempi käsite kuin kokeellinen.

Kokemäenjoki, K:n vesistön
laskujoki. — Vesistöön kuuluu 3 suurta
järvialuetta: 1) Näsijärvi ja siihen
laskevat Ätsärin, Pihlajaveden ja Keurun
reitit; 2) idästäpäin tulevat Längelmäen,
Hauhon ja Vanajaveden reitit; näiden
molempain järviryhmien keskusjärvenä
on Pyhäjärvi; 3) Kuloveteen pohjoisesta
laskeva Ikaalisten reitti, jonka suurin
järvi on Kyrösjärvi. — K:n alkuosa on
n. 40 km:n pituista järvireittiä (Kulovesi,
Rautavesi ja Liekovesi), sitten alkaa
varsinainen K. Tämä saa vasemmalta
lisäjoekseen Loimijoen ja
muodostaa Pohjanlahden rannalla n. 9 km
pitkän, 2-3 km leveän, Porin kaupungin
kohdalta alkavan suistomaan. Joen
pääuoma muodostaa Porin sataman, siitä vesi
juoksee kolmea päähaaraa (Luotsinmäen
l. Luusoorin juopaa, Kokemäensaaren
juopaa ja Vähä-Rauman juopaa) myöten
mereen.


Kokemäenjoen viljeltyjä rantamia.


Kokemäenkartano, Kokemäellä, oli
jo 1300-luvulla kuninkaankartanona ja
Satakunnan hallinnon keskuksena. Ollut
keskiajalla Turun piispoilla, sitten
Bonde-, Tott-, Sture-, Fleming-, Vaasa-,
Kurki-, Forbus-, De la Gardie- ja von
Knorring-suvuilla.

Kokemäenkartanon lääni, keskiajalla
linnalääninä ja uuden ajan alussa v:een
1558 veronkantoalueena eli voutikuntana;
käsitti koko Satakunnan.



Kokemäki, 1. Kunta Turun ja Porin
läänissä, Satakunnan keskiosassa,
Kokemäenjoen keskijuoksun varrella; 339,6
km2, 7,993 as. (1925); yhteiskoulu,
maamieskoulu, meijerikoulu. Tiilinen
muistokappeli huoneen ympärillä, jossa
Henrik Pyhän sanotaan saarnanneen. —
2. Rautatieasema K:n kunnassa Porin
radalla, 94 km Tampereelta, 42 km Porista.


Kokemäen kirkonkylää.


Kokenillikirva (Coccus cacti),
Meksikosta kotoisin oleva, opuntia-kaktuksilla
elävä kilpikirva, jonka naaraissa on
punaista väriainetta (kokenillia,
kotšenillia, konšonellia). Tästä
valmistetaan karmiini- ja karmosiini-väriaineita.
Näiden käyttö on nyttemmin syrjäytymässä
tervaväriaineiden tieltä.

Koketti (ransk.), keimaileva nainen;
myös naisten tai lasten paidan, liivin,
mekon y. m. yläosa, joka verhoaa
hartiaseutua ja johon vaatekappaleen alaosa
ommellaan kiinni. Teonsana: koketeerata,
keimailla; nimisana: koketteria, keimailu.

Kokilli (ransk.), metallimuotti. —
Kokillivalu, valaminen kokilliin; sopii
vars. helpostisulavien metallien
valamiseen. Takkiraudan valamisessa
käytetään k:ua, kun tahdotaan esineen pinta
kovaksi joko kauttaaltaan tai vain osittain,
esim. valssit, rautatievaunujen pyörät, y. m.

Kokkapuomi, liivaripuomi,
kiinteän kokkapuun jatko isonpuoleisissa
aluksissa, johon liivaripurjeiden taakit
johdetaan. — Kokkapuu, aluksen
keulasta ulos pistävä vankka pyöröpuu
keulapurjeita varten.

Kokkeli, alk. itäsuom. nimitys sakealle
piimälle; saadaan kuoritusta maidosta,
jota itsekseen hapatetaan ja pidetään
lämpimässä uunissa.

Kokkelijyvät, Intiassa ja Malaijien
saaristossa kasvavan Anamirta
cocculus-nimisen köynnöspensaan
munanmuotoiset, n. 1 cm pitkät, tuoreina
tummanpunaiset luumarjat, joissa on
öljynpitoinen, kitkerä, myrkyllinen siemen.
Tätä käytetään kalastuksessa kalojen
huumaamiseen. K:n myrkky (pikrotoksiini)
aiheuttaa kouristuksia, verenpaineen
kohoamista, ruumiinlämmön alenemista.

Kokki, pallonmuotoinen bakteeri;
myös mieskeittäjä. Laivakokkien
valmistamiseksi toimii Helsingissä Suomen
Kokki- ja Stuerttikoulu.

Kokko, Juhana (s. 1856),
kansakoulunopettaja ja kirjailija. Teokset
(nimellä Kyösti): „Kölliskö",
„Räisäs-poika", ,,Kruunun metsissä".
[Tarkiainen (1904); „Nuori Suomi" (1924).]


Kokkola.

Kokkola (ruots. Gamlakarleby), kaup.
Vaasan läänissä, Pohjanlahden rannalla,
Keski-Pohjanmaalla. Suom. 8-luokkainen
yhteiskoulu, ruots. keskikoulu ja
jatkoluokat, meijerikoulu. Lukuisia
pienehköjä teollisuuslaitoksia. 5 km:n
päässä kaupungista Ykspihlajan
satama. 4,210 as. (1925), joista
suomenkielisiä lähes puolet. — Sai
kaupunginoikeudet 1620, tapulioikeuden 1765.
Halkokarin kahakka (ks. t.) 1854.



Kokkolanjoki, Vetelinjoki (ks. t.).

Kokkolan maalaiskunta, Kokkolan
kaupungin ympärillä; 713,9 km2, 6,392 as.
(1925), joista suomenkielisiä vajaa tuhat.
Saha- ja nahkateoll.

Kokkoliitti. 1. Kivennäinen,
kalsium-magnesiumrautasilikaatti, mustanvihreä,
rakeinen. — 2. Mikroskooppisia, pyöreitä
kalkkilevyjä merien pohjamudassa.

Koko l. formaatti, kirjan tai
paperiarkin koko ja muoto (pituus ja
leveys). Eri ko'ot (folio, nelitaitteinen l.
kvarto, kahdeksantaitteinen l. oktaavo
j. n. e.) syntyvät siten, että arkki
taitetaan vastaavaan lukuun (kahteen,
neljään, kahdeksaan j. n. e.) lehtiä. Kun
eri arkit ovat eri suuria, niin nimitykset
ovat horjuvia. Järjestelmättömyyden
poistamiseksi on viime aikoina tärkeimmissä
sivistysmaissa ryhdytty ajamaan yhtenäiskokoa
(saks. DIN-formate).

Kokoaskel, mus., välimatka kahden,
toisiaan asteikossa seuraavan sävelen
välillä, joiden keskivälille sopii kolmas
sävel askelta kahtia jakamaan. K:n
vastakohtana on 1/2-askel, joka esiintyy
määräkohdalla diatonisessa asteikossa
(esim. e-f, h-c) ja yksinomaisena
muodostaa kromaattisen. — Tarkalleen
nimitykset k. ja puoliaskel vastaavat
todellisuutta vain tasaväreisessä virityksessä.

Kokoliitti (kreik.), poltetusta kipsistä
kookospähkinän kuituja sideaineena
käyttäen valmistettuja peitelevyjä, joita
käytetään puuseinien vuoraamiseen.

Kokonaisfunktsioni, jonkin suureen
sellainen funktsioni, jonka lausekkeessa
kyseellinen suure ei esiinny missään
nimittäjässä.

Kokonki, kotelokoppa (ks. t.).

Kokonselkä. 1. Lähellä Viipuria oleva
pieni järvi (nimenä myös Kavantjärvi)
Juustilan järveen laskevassa vähävetisessä
reitissä. — 2. = Kokonsaarenselkä,
Pihlajaveden selkä Säämingin pitäjässä.

Kokonuotti l. „varreton", mus.,
merkitään pelkällä avoimella „päällä",
ilman ,,kaulaa" l. vartta: O. K:lla
merkitään säveltä, jonka aika-arvo kestää
4/4-tahdin alusta loppuun asti.

Kokoomushallitus l. koalitsioniministeristö,
hallitus, jossa useampia puolueita on osallisena.

Kokoomuspuolue, virallisesti
Kansallinen K., per. 1918. Puolueen
ohjelmassa on toiminnan ohjeena suom.
kansallishengen ja isänmaallisen
yhteistunnon kohottaminen sekä pyrkimys
valtion ja yhteiskunnan lujittamiseen.
Edustajaluku valtiopäivillä 28 v:sta
1919, 35 v:sta 1922, 38 v:sta 1924.
Pää-äänenkannattaja: Uusi Suomi.

Kokoontumisvapaus, kansalaisten
oikeus edeltäpäin lupaa hankkimatta
kokoontua keskustelemaan yleisistä
asioista tai muussa luvallisessa
tarkoituksessa. Tämä kansalaisoikeus
turvattiin 20/8 1906 annetulla
perustuslainvoimaisella lailla lausunto-,
kokoontumis- ja yhdistymisvapaudesta.
Sittemmin 17/7 1919 annettuun H. M:oon (10 §)
otettiin vastaava säännös ja samalla säädettiin,
että säännöksiä k:n käyttämisestä annetaan
lailla. vrt. Kokous.

Kokoschka [-o'ška], Oskar
(s. 1886), saks. taidemaalari, saks.
ekspressionismin huomattavimpia edustajia.

Kokotti (ransk.), kevytmielinen nainen.

Kokous, lakit. K. on joko yksityinen,
jos vain mieskohtaisesti kutsutuilla
tahi sellaisenaan kutsun saaneeseen
yhdistykseen kuuluvilla henkilöillä on siihen
pääsy, tai yleinen, kun siihen on pääsy
muillakin. Yleisistä k:ista on annettu
laki 20/7 1907. Sen mukaan saa Suomen
kansalainen, joka on hyvämaineinen eikä
ole holhouksenalainen, sekä yhdistys
panna toimeen yleisen k:n, josta
kuitenkin, jos se pidetään yleisessä
paikassa taivasalla, samaten kuin julkisista
juhlasaatoista ja kulkueista on
poliisiviranomaiselle tehtävä ilmoitus.
Yleisessä k:ssa ei saa keskustella eikä
tehdä päätöksiä, ennenkuin on valittu puheenjohtaja.
Poliisiviranomaisilla on oikeus olla k:issa
saapuvilla. Virkamies, joka on oikeutettu
olemaan läsnä yleisessä k:ssa, saa sen
hajoittaa, jos häneltä tai hänen alaiseltaan
virka- tai palvelusmieheltä kielletään
siihen pääsy, jos yleisessä paikassa taivasalla
pidetyssä k:ssa ei noudateta
poliisiviranomaisen antamia määräyksiä, jos
puheenjohtaja ei täytä hänelle kuuluvia
velvollisuuksia tai k. ei noudata
puheenjohtajan hajoittamiskäskyä tai jos k:n on
toimeenpannut sellainen henkilö, jolla ei
ole siihen oikeutta. Rikkomuksista tämän
lain säännöksiä vastaan on säädetty
rangaistus. K:iin, jotka ovat laissa
tai asetuksissa määrätyt tai sallitut
sekä joita uskonnolliseen yhdyskuntaan
kuuluvat pitävät hartauden harjoittamista
varten niin myös eräisiin tieteellisessä
ja kasvatuksellisessa tarkoituksessa
pidettyihin k:iin sekä hääkulkueihin ja
hautaussaattoihin ei edellä mainitun
lain säännöksiä saa sovelluttaa.



Kokouskone, konelaite, jota käytetään
vedensekaisesta puuvanukkeesta tai
selluloosasta vettä poistettaessa.

Kokovtsov [-o'ftsof], Vladimir
Nikolajevitš (s. 1853), ven. valtiomies.
Rahaministerinä 1904-05, 1906-11, pää- ja
rahaministerinä 1911 — helmik. 1914.

Koksi (engl.), hiilirikas jäte, joka
syntyy bitumiinisia hiiliä kuivatislattaessa,
jolloin haituvat aineet poistuvat.
K aivos-k:ia valmistetaan vartavasten
hiilikaivosten läheisyydessä erikoisissa
k.-uuneissa; käytetään masuuneissa,
valimoissa y. m. Kaasu-k:ia saadaan
kaasutehtaista; käytetään yleensä
lämmityslaitoksissa polttoaineena.
— Koksihiili, koksinvalmistukseen
soveltuva kivihiililaji.



Koi l. kolaarilaiset, Etu-Intian
syrjäseuduissa elävä kansa, maan alkuväestön
viimeisiä jätteitä; 2-3 milj. K:eja ovat
m. m. bhilit, santaalit ja khondit.

Kol, Nellie van (s. 1851), holl.
nuorisokirjailija, julk. hollanniksi
nuorisolle mukaillun suorasanaisen Kalevalan.

Kolapähkinät, troopillisesta
Länsi-Afrikasta kotoisin olevain ja siellä
viljeltyjen Cola acuminaia- ja
C. vera-puiden siemenet, joita pureksitaan
Afrikassa virkistävän vaikutuksensa vuoksi.
Euroopassa ja Amerikassa nautintoaineena
ja lääkkeenä. K:ssa on runsaasti tärkkelystä,
2,5 % koffeiinia ja vähän teobromiinia.

Kolari, kunta Oulun läänissä Ruotsin
rajalla; 2,281,1 km2, 2,687 as. (1925).

Kolbe, Georg (s. 1877), saks.
kuvanveistäjä. Kuvaa mielellään alastomia
ihmisiä rytmillisessä liikkeessä. —
Kolbe, Hermann (1818-84), saks.
kemisti, suorittanut tärkeitä tutkimuksia
orgaanisen kemian alalla ja keksinyt
salisyylihapon antiseptiset ominaisuudet

Kolberg [-berhj], teoll.-kaup.
Preussissa, Pommerissa, 2 km Itämerestä;
kylpypaikka. 29,000 as.

Kold, Kristen (1816-70), Tanskan
kansanopiston merkkimiehiä.

Kolde, Theodor (1850-1913),
saks.-lut. jumaluusoppinut. Pääteos: ,,Martti
Luther" (suomen.).

Kolding, kaup. Tanskassa, Kaakkois-Jyllannissa.
1200-luvulla rakennetun Koldinghusin
linnan rauniot. 20,000 as.

Koleerinen (kreik.), kiivasluonteinen.

Kolehmainen, Hannes (s. 1889),
suom. urheilija, urheiluvälinekauppias.
Voitti 1912 Tukholman olympialaisissa
3,000, 5,000 ja 10,000 m:n sekä murtomaajuoksun,
1920 Antverpenin olympialaisissa maratonjuoksun.
Saavuttanut 1912-22 kymmeniä maailmanennätyksiä.
— Myös veljet Tatu (s. 1884.) ja
Viljam (s. 1887) ovat eteviä
juoksijoita. [Kaila (1926).]


Hannes Kolehmainen.


Kolehti (lat.), vapaaehtoisten rahalahjojen
kanto julkisten jumalanpalvelusten ja
hartaushetkien aikana.

Kolera (kreik.). 1. Aasialainen k.
(cholera asiatica), äkillisesti ilmenevä
tarttuva suolitauti, jonka aiheuttajaksi
R. Koch 1884 keksi pilkunmuotoisen n. s.
kommabasillin l. koleravibrion. Tämä
elää suolessa, ja tartunta tapahtuu
ulostusten välityksellä. Itämisaika vaihtelee
muutaman tunnin ja 5 vuorokauden
välillä. Ensimmäisenä oireena on ripuli,
usein myös oksennukset; valkeissa
tapauksissa ulostukset käyvät tiheiksi,
riisivellin näköisiksi, verenkierto
vaikeutuu, ruumiinlämpö alenee. Toisinaan
päättyy tauti parissa tunnissa
kuolemaan; kuolevaisuusprosentti vaihtelee,
vaikeimmissa tapauksissa se on n. 50 %.
— K. on alkuisin Intiasta, viime
vuosisadalla se muutamia kertoja levisi



kulkutautina Eurooppaan. Pahimmin raivosi
k. Suomessa 1831 ja 1853. Viimeksimainittuna
v. sairastui Suomessa k:aan yli 5,000
henkeä, joista n. puolet kuoli.
— 2. Kotimainen k. (cholera
nostras), ajoittain, tav. kesäisin,
äkillisenä esiintyvä, oksennusten ja
ripulin seuraama ankara vatsatauti,
äkillinen suoliston tulehdus, joka
usein aiheutuu pilaantuneista
ruokaaineista (koleravibrioita ei ole).

Kolesteriini, sappirasva, kem. kaava
C27H45OH, ruumiin nesteissä ja
aivokudoksessa tavattava rasvamainen aine,
kuuluu alkoholiryhmään.

Kolgujev [gu'-], saari
Pohjois-Jäämeressä, Novaja Semljan
lounaispuolella. Tundraa.

Kolhapur [koulapū'ə], samannimisen
etuint. vasallivaltion pääkaup. Bombayn
piirikunnassa. Kauniita temppelinraunioita.
55,000 as.

Kolho, rautatieasema Tampereen-Haapamäen
rataosalla Vilppulan kunnassa, 14 km
Haapamäeltä etelään.

Koli, luonnonkauneudestaan kuulu
valtion omistama vaara Juuan pitäjässä
Pielisjärven länsirannalla. Korkeus 336 m
yl. merenp. ja 242 m yli Pielisjärven.
Laella Matkailijayhdistyksen majat,


Näköala Kolilta.


Kolibrit (Trochilidæ), tervapääskylle
lähisukuinen linturyhmä, johon kuuluu n. 500
Amerikassa elävää lajia, niistä pienimmät
kimalaisen kokoisia. Siivet pitkät ja käyrät,
jalat pienet, nokka pitkä, kieli pitkälle
venyvä, tyveen asti kaksihaarainen. Urosten
höyhenys kauniisti metallinhohtoinen, usein on
erikoisia koristesulkiakin. Lento nopeata;
pääravintona hyönteiset, joita k. kielellään
poimivat kukista. Pesä taidokkaasti
kasvien syistä ja karvoista laadittu,
oksahankaan kiinnitetty. Munia 2. — Useita
lajeja pyydystetään naishattujen koristeiksi;
eräät kauneimmat ovat täten jo sukupuuttoon
häviämässä.


Lippupyrstökolibri.


Koliikki, ähky (ks. t.).

Koliini, eräs kasviemäs, jota on
siemenissä, kärpässienessä y. m. sekä
hermoaineessa. Katkera, heikosti
myrkyllinen, Kem. läheistä sukua
ruumismyrkylle.

Kolikkoinmäki, Viipurin kaupunginosa
v:sta 1924, sitä ennen Viipurin
maalaiskuntaan kuulunut Viipurin esikaup.

Kolimajärvi, Viitasaaren reitissä,
Pihtiputaan ja Viitasaaren pitäjien rajalla;
30 km pitkä, suurin leveys n. 6 km.

Kolin, kaupunki Tšekko-Slovakiassa,
54 km Praagista itään. 16,000 as. — K:ssa
itävaltalaiset voittivat Fredrik Suuren
johtamat preussilaiset 1757.

Kolja (Gadus æglefinus), turskan
sukuinen, 50-60 cm pitkä (joskus 90 cm),
6-8 kg painava merikala, Yleinen
Pohjanmeressä, Atlantin pohjoisosissa,
Pohjois-Jäämeressä; Itämeren länsiosassa
harvinainen. K:aa kalastetaan runsaasti
hyvän lihansa vuoksi.

Koljola, rautatieasema Karjalan
radalla Antrean kunnassa, 48 km Antreasta
pohjoiseen.

Koljonvirta. K:n sillalla 2 km
Iisalmen kirkolta pohjoiseen Sandelsin
johtamat suomalaiset lokak. 1808 voittivat
ylivoimaisen venäläisosaston.

Kolkis, muin. maakunta Mustanmeren
itärannikolla Kaukasuksen eteläpuolella.



Kolkkala, Väinö (s. 1883),
kirjailija, sanomalehtimies. Teoksia:
„Rusthollari Varala", ,,Puhdasta jälkeä",
„Naurun loppu", „Henrik Hyyryläisen elämä".

Kolkkojärvi, Rantasalmen pitäjässä,
14 km pitkä, suurin leveys n. 2 km.

Kollageeni, sidekudossäikeiden, luun
orgaanisen aineksen ja ruston
perusaineksen pääasiallinen aineosa,
albuminoidi. Muuttuu vedessä tai miedossa
hapossa keitettynä liimaksi.

Kollanius, Abraham (k. 1667),
lakimies. Valmisti 1648 lainsuomennoksen,
joka painettiin vasta 1926. [Rapola (1925).]

Kollapsi (lat.), äkkiheikontuminen,
äkillinen ruumiinvoimien aleneminen ja
tajunnan menettäminen. Keuhko-k.:
keuhkojen kokoonpainuminen keuhkopussin
täyttyessä ilmalla tai nesteellä.

Kollateraalinen (lat.), rinnakkain
kulkeva, esim. hermo tai verisuonen
haara, joka toisen samanlaisen rinnalla
kulkien vie samasta rungosta samaan
päätekohtaan. — Kasvit. K. johtojanne =
ulkonilainen johtojanne: puuosa varren
keskustan, nilaosa pinnan puolella.

Kollatsioneerata (lat.), verrata
jäljennöskirjoitusta alkuperäiskappaleeseen.
— Kollatsioni, yksinkertainen
juhla-ateria, jonka kustannuksiin
mukanaolijat tav. ottavat osaa.

Kolle, Wilhelm (s. 1868), saks.
lääkäri, immuniteetintutkija, keksinyt
m. m. tehokkaan seerumin lavantaudin
ennakkoehkäisemiseksi. Julk. yhdessä
Wassermannin kanssa suurimman
tähänastisen bakteriologisen käsikirjan,
8-osaisen „Handbuch der pathogenen
Mikro-organismen" (1903).

Kollega (lat.), virkatoveri, aiemmin
nuorempaa lehtoria vastaava virkanimitys.

Kollegio (lat.), luentokurssi;
opettajakunta; virasto, jossa jäsenet yhdessä
ratkaisevat siinä käsiteltävät asiat. Vars.
tarkoitetaan k:lla Ruotsissa 1600-luvulla
ja myöh. asetettuja keskusvirastoja
(hovioikeus, sota-k., amiraliteetti-k.,
kanslia-k, ja kamari-k. Viimeksimainitusta
erotettiin eri k:iksi kauppa-k., vuori-k.,
valtiokonttori ja kamarirevisioni).
K.-järjestelmän vastakohtana on toimisto
l. päällikköjärjestelmä, jonka
mukaan päällikkö yksin päättää asiat.
Suomessa on korkeimmissa virastoissa
k.-järjestelmä yleisempi. Adjektiivi:
kollegiaalinen l. kolleginen.

Kollekta (lat.), kirkkorukous, joka
jumalanpalveluksessa luetaan alttarilta
ennen epistolatekstiä.

Kollektiivinen (lat.), us. henkilöitä,
asioita tai esineitä käsittävä, yhteinen.
— Kielit. K. substantiivi l.
kollektiivi, ryhmänimi, ilmoittaa
yksikkömuotoisena joukon samaan lajiin
kuuluvia yksilöitä yhdeksi kokonaisuudeksi,
esim. kirjasto.

Kollektiiviprokuura (lat.), useille
henkilöille annettu yhteinen prokuuravaltakirja.

Kollektiivirikos l. yhdysrikos.
Muutamiin rikoksiin nähden on laissa
säädetty, että ne voivat käsittää useita
eri rikollisia tekoja, katsomatta siihen,
ovatko vai eivätkö nuo eri teot ole
kussakin todellisessa tapauksessa sellaisessa
suhteessa toisiinsa, että ne muodostavat
luonnollisen yhteyden, esim. konkurssirikokset.

Kollektiivisopimus, joukkosopimus (ks. t.).

Kollektivismi (lat.), eräiden
sosialististen yhteiskuntateoriojen nimitys.
Ne hylkäävät kulutusvälineiden yhteisomistuksen,
mutta vaativat tuotantovälineet otettaviksi
yhteiskunnan haltuun. — Kollektivisti,
kollektivismin kannattaja.

Kollektori (lat.), kokooja, kerääjä. —
Tekn. K., virrankokooja l.
kommutaattori, se sähkö- l. dynamokoneen
osa, jonka kautta induktorin vyyhdissä
syntynyt virta johdetaan k:lla liukuvien
harjojen avulla ulkojohtoon. K:ssa tav.
on yhtä monta levyä (lamellia) kuin
induktorissa on vyyhtiä.

Kollektsioni (lat.), kokoelma.

Kollenkyyma, kasvit., paksusoppinen
solukko, on muodostunut soluista, joiden
ketto on pehmeä ja kimmoinen ja vahvasti
paksuntunut siinä, missä useita soluja
sattuu yhteen.

Kollerimylly, mokkamylly,
rouhin- ja hienonnuskone, jossa on
liikkuviin tappeihin sovitettu kaksi
pystyakselin ympäri kiertävää raskasta
valurauta- tai kivipyörää, vierin- l.
juoksupyörää, jotka vieriessääm rauta-
tai kivialustallaan („lautasella")
musertavat hiertäen hienonnettavan
aineen, kiven, valuhiekan, paperijätteet,
öljysiemenet, luut, ruudin.


Kollerimylly.


Kolli, uroskissa.

Kolli (ransk.), matkatavarakappale.



Kollideerata (lat.), törmätä yhteen.

Kollimaattori (lat.), tähtit., koje, jonka
avulla voidaan tarkistaa, että kaukoputken
objektiivin valo-opillisen keskuksen ja
hiusristikon yhdysviiva, kollimatsioniviiva,
on kohtisuorassa sen kiertoakselia vastaan,
t. s. että kaukoputkessa ei ole kollimatsionivirhettä.
— Fys. K:ksi sanotaan myös spektroskoopin yhteydessä
käytettyä putkea, jonka linssijärjestelmä taittaa valosäteet
yhdensuuntaisiksi.

Kollisioni (lat.), yhteentörmäys,
yhteensattuma, ristiriita.

Kollodium (kreik.), pumpuliruudin
liuos eetterin ja alkoholin seoksessa;
väritön, siirappimainen neste. Liuottimen
haihtuessa muodostaa ohuen, tiiviin kalvon.
Käytetään valonaran aineen kiinnittämiseen
lasilevylle n. s. märässä valokuvauksessa
etenkin kemigrafisissä töissä, myös
haavainhoidossa. — Kollodiumpaperi,
kloorihopeakollodiumpaperi; käytetään
valokuvauksessa.

Kolloidi (kreik.). Viime vuosisadan
keskivaiheilla Thomas Graham
huomasi, että esim. arabikumin vesiliuos
tärkeissä kohdin eroaa suolaliuoksista.
M. m. liuotettu liima ei kykene
tunkeutumaan ohuiden kalvojen läpi (vrt.
Dialyysi). Tämän ominaisuuden mukaan
Graham jakoi aineet kiteisiin ja
kolloidisiin; kolloidista liuosta
sanotaan nyk. lyhyemmin vain k:ksi.
K. on yleensä läpikuultava, enemmän tai
vähemmän samea. Varsinaisesta liuoksesta
se eroaa m. m. sen kautta, ettei
siinä ilmene sanottavaa osmoottista
painetta eikä tämän seurausilmiöitä,
liuottimen jäätymä- ja kiehumapisteen
siirtymistä. Nämä eivät ole kysymyksessä
olevan aineen ominaisuuksia, vaan
riippuvat ainehiukkasten suuruudesta,
mitkä k:ssa ovat suuremmat kuin
liuoksissa, joissa aine on jakautuneena
molekyyleiliin (ioneihin; läpimitta alle
1 μμ = yksi miljoonasosa mm), mutta pienemmät
kuin liettymissä (esim. savivellissä),
missä hiukkaset ovat näkyviä (yli 100 μμ.
K.-hiukkasia ei voi nähdä vahvallakaan
suurennuksella; ultramikroskoopissa voi
niiden olemassaolon todeta, sivulta tuleva
valo kun heijastuu niistä kuten auringonsäteet
tomupilvestä. — Miltei mikä aine tahansa on
voitu saada kolloidiseen tilaan, jakamalla se
tarkoituksenmukaisilla keinoilla
sopivankokoisiksi hiukkasiksi. Näin ollen ei
siis ole jyrkkää rajaa k:ien ja liuosten
eikä k:ien ja liettymien välillä. Kuten
liuoksissa ioneilla on k:llakin sähkövaraus,
useimmiten negatiivinen. Tästä johtuen k:t
voidaan saostaa esim. liuottamalla niihin
jotakin suolaa, jonka ionien varaus vetää
puoleensa k:n hiukkasia. — K:t jakautuvat
kahteen pääryhmään, hydrofiileihin,
jotka itsestään liukenevat liuottimeen (esim.
liima) ja hydrofobeihin, joita on
vaikea saada k:iksi. — Jos liuotinta
(vettä) on runsaanlaisesti, niin k:ia
sanotaan sooliksi (hydrosooliksi),
mutta jos sitä on vähemmän, niin k. on
hyytelömäistä, ja sitä sanotaan
geeliksi. Liuottimen vastineena
saattaa olla myös kaasu (esim. savu), tai
kiinteä aine (rubiinilasi sisältää kultaa
kolloiditilassa). — Elollisen luonnon tärkeimmät
aineet ovat k:ja. K:ien tutkimus on
tärkeää sekä maanviljelys- että biokemialle,
mutta myös teollisuudelle. Eräät metallisoolit
ovat tehokkaita katalysaattoreita.

Kolloidiini, kollodiini,
kasviliima, liisterimäinen aine, jota käytetään
liimaukseen ja viimeistelyyn.

Kollojodi, jodivalmiste, joka sisältää
jodia kolloidisessa kasvivalkuaisliuoksessa.
Sisällinen lääke suonien kalkkiutumista vastaan.

Kollokvi l. kollokviumi (lat.),
keskustelu, sovittelu.

Kollontaj, Aleksandra Mihailovna
(s. 1872), ven. bolševikkijohtaja. Kuulunut
kansankomissaarien neuvostoon, 1924-26
lähettiläänä Norjassa.

Kollusioni (lat.), toimenpide, jolla
todisteita hävittämällä tai muutoin
estetään oikeusasian selvittämistä.

Kolmar (ransk. Colmar), kaup.
Ranskassa, Elsassissa, kutomateoll. 42,000 as.

Kolme kuningasta, kristillisen
muinaistarun mukaan: Melchior, Kaspar ja
Balthasar. Heidän muistolleen omistettiin
loppiainen.

Kolme muskettisoturia, A. Dumas
vanhemman (ks. t.) romaani.

Kolmen kappaleen probleema, tähtit.,
kolmen toistensa vetovoimapiirissä
liikkuvan taivaankappaleen suhteellisen
liikkeen määrääminen.

Kolmen keisarin liitto, Saksan,
Itävallan ja Venäjän keisarien 1872 tekemä
liitto; hajosi 1878. — Kolmen keisarin
taistelu, Austerlitzin taistelu 2 p.
jouluk. 1805, jossa olivat mukana Napoleon,
Frans I ja Aleksanteri I.

Kolmetoista ks. Lukusymboliikka.

Kolmijakoviljelys, viljelystapa, jossa
pelto on jaettu kolmeen lohkoon: 1)
kesanto, 2) syysvilja, 3) kevätvilja. vrt.
Peltoviljelysjärjestelmät.



Kolmijalka l. tripodi,
kreikkalaisilla ja roomalaisilla padan- tai
maljanmuotoinen korkea kolmijalkainen
metalliastia, jota käytettiin viinin
sekoittamiseen tai, koristuksena
temppeleissä ja kunniapalkintoina.

Kolmikas, trioli (ks. t.).

Kolmikasrykmentit, suuren pohjan
sodan alussa ruotujen siten asettamat
lisärykmentit, että kolme ruotua tai
ratsutilaa asetti yhdessä yhden miehen
entisten lisäksi.

Kolmikuoroinen, mus., on piano, jossa
jokaiseen koskettimeen kuuluu 3 kieltä.
K. on myös urkuäänikerta, jossa, jokaista
kosketinta vastaa 3 pilliä.

Kolmikymmenvuotinen sota, Saksassa 1618-48
käyty sota. Kun keisari Rudolfin Böömin
protestanteille antamaa majesteettikirjaa
oli näiden mielestä loukattu ja keisari
Matthias asettunut katolisten puolelle,
syttyi Böömissä kapina. Keisarin kuoltua
ei hänen seuraajaansa Ferdinand II:ta
tunnustettu Böömin kuninkaaksi, joksi
valittiin Pfalzin vaaliruhtinas Fredrik V.
Tämä voitettiin Katolisen Liigan (ks. t.)
joukkojen avulla Valkeallavuorella läh.
Praagia (1620); myös Pfalz valloitettiin.
Fredrikiä puolustamaan asettuneet
Baden-Durlachin markkreivi Yrjö
Fredrik, Mansfeldin kreivi Ernst ja
Braunschweigin herttua Kristian voitettiin
niinikään. Keisarin kasvanut valta ja
uhkaava kat. taantumus vaikuttivat sen,
että Pohjois-Saksan ruhtinaat ja Tanskan
kuningas Kristian IV solmivat liiton
Fredrik V:n hyväksi, mutta heidät
voitettiin. Liiton johtaja Kristian IV, joka
oli kärsinyt tappion Lutter am Barenbergessä
(1626), teki rauhan Lyypekissä 1629.
Kustaa II Aadolf huolissaan keisarin
vallan ulottumisesta Itämereen tuli
kesällä 1630 Saksan protestanttien
avuksi. Hän ei tosin voinut estää
Magdeburgin hävitystä, mutta voitti
keisarilliset Breitenfeldissä (1631) ja
Lech-joella ja miehitti Münchenin. Keisarin
sotapäällikkö "Wallenstein puolustautui
menestyksellä Nürnbergissä. mutta kärsi
1632 tappion Lützenissä, jossa Kustaa II
Aadolf kaatui. Wallenstein, joka oli
neuvotellut vihollisten kanssa, murhattiin
1634. Kustaa Horn voitettiin Nördlingenissä,
ja us. protestanttiset vallat tekivät
1635 rauhan. Nyt yhtyi Ranska sotaan
keisaria vastaan. Banér voitti katoliset
Wiltstockiissa (1636), Torstenson
Breitenfeldissä (1642) ja Jankaussa (1645) sekä
uhkasi Wieniä parikin kertaa. Ranskalaiset
ja ruotsalaiset Turennen ja Wrangelin
johtamina tunkeutuivat Baijeriin ja
toiselta taholta Böömiin; silloin sota
loppui n. s. Westfalenin rauhaan (ks. t.).

Kolmikärki, kolmikärkinen valtikka
tai keihäs. Poseidonin (Neptunuksen)
tunnusmerkki.

Kolmiliitto, Saksan ja Itävallan 1879
tekemä liitto, johon Italia yhtyi 1883;
hajosi muodollisesti 1915. tosiasiallisesti
jo maailmansodan puhjettua.

Kolmiloikkaus ks. Hyppyurheilu.

Kolminaisuuden sunnuntai, helluntain
jälkeinen sunnuntai.

Kolminaisuus. Usko k:een tarkoittaa
käsitystä, että jumaluus on ilmestynyt
kolmessa persoonassa, Isässä, Pojassa ja
Pyhässä Hengessä, jotka kuitenkin ovat
olemukseltaan yksi (= kolmiyhteys).

Kolmio, kolmen toisiaan parittani
leikkaavan suoran muodostama tasokuvio
(taso-k.) tai kolmen isoympyrän rajoittama
kuvio pallonpiimalla (pallo-k.).
Leikkauspisteet ovat k:n kärkiä,
näiden väliset janat sen sivuja;
näistä se, jolla k:n ajatellaan seisovan
on k:n kanta, ja vastaisesta kärjestä
(huipusta) kantaa vastaan piirretty
kohtisuora sen korkeus. Kärjen ja
vastaisen sivun keskipisteen yhdistysjana on
k:n keskijana (mediaani). K:n
korkeudet leikkaavat toisensa samassa
pisteessä, samoin sen kulmien puolittajat,
sivujen keskinormaalit sekä keskijanat
(k:n merkilliset pisteet). Jos
k:n yksi kulma on suora tai tylppä,
sanotaan k:ta suora- tai
tylppäkulmaiseksi, muuten
teräväkulmaiseksi. Kulmien summa
on oikokulma. Jos kaksi sivua on yhtä
pitkää, niin k. on tasakylkinen;
jos kaikki 3 sivua ovat yhtäsuuret, niin
tasasivuinen. Suorakulmaisen k:n
hypotenuusan (suoran kulman vastaisen
sivun) neliö on = kateettien (muiden
sivujen) neliöiden summa. K:n ala on
puoli kannan ja korkeuden tuloa. vrt.
myös Yhteneväisyys ja
Yhdenmuotoisuus.

Kolmiomittaus, kolmioiminen,
kartoitustöiden kiintopisteiksi
tarvittavien pisteiden määrääminen. Myös
astemittaus (ks. t.) perustuu k:seen. K:ta
varten mitataan ensin metallilangalla tai
-tangoilla ainakin yksi kanta- l.
perusviiva. Tämän päätepisteistä tähdätään
toisiin kiintopisteisiin, tähtäyskulmat
mitataan huolellisesti, ja siten saadaan
näiden kiintopisteiden asema tarkoin
määrätyksi. Valitsemalla yhä uusia
kiintopisteitä määrätään yli kartoitettavan



alueen kolmioketju tai (vielä laajempi)
kolmioverkko. Kiintopisteiden etäisyys
toisistaan on 20-80 km; verkkoa sanotaan
I luokan l. pääkolmio verkoksi. Tähän
liittyen määrätään joukko kiintopisteitä
tiheämmässä, 10-40 km etäisyydellä
toisistaan (II luokan kolmioverkko),
ja niin edelleen. Kolmiopisteet merkitään
maahan pysyväisesti ja näkyväisyyden
edistämiseksi niille rakennetaan korkeita
torneja, havaintotelineitä l. signaaleja.

Kolmipäinen olkalihas (musculus
triceps brachii) lähtee yhdellä päällään
lapaluusta, kahdella olkaluusta ja
kiinnittyy kyynärluuhun. Sijaitsee
olkavarren takaosassa; ojentaa kyynärvartta
ja kohottaa olkavartta taaksepäin.

Kolmisointu. 1. K. muodostuu
kolmesta sävelestä, joiden tasot sijoittuvat
terssittäin toistensa yläpuolelle (esim.
c—e—g). — 2. ks. Kristillinen
Taideseura.

Kolmisopimus ks. Entente cordiale.

Kolmisoutulaivat l. trireemit,
vanhalla ajalla käytännössä olleet
sotalaivat, joissa oli kolme riviä
soutajia kummallakin puolella
vinosti asetettuina eri korkeuksiin
toistensa viereen.


Kolmisoutulaiva.


Kolmitiehana, putkien risteymäkohdassa
käytetty hana, jonka tulppaa de (ks. kuvaa)
kääntämällä esim. a:sta tuleva neste tai kaasu
voidaan päästää joko johtoon b tai c
tai molempiin yhtaikaa.


Kolmitiehana.


Kolmivaihevirta ks. Sähkövirta.

Kolmiväripaino, värikuvien
painatus käyttämällä kolmea
perusväriä (keltaista, punaista, sinistä),
joiden sekoituksena saadaan kaikki
värivivahdukset. Tämän teoksen värikuvat
ovat kolmivärikuvia. vrt. Väripaino.

Kolmiääninen sävellystyyli oli
1100-1400-luvuilla yleinen. Naiskuorot
sävelletään nykyjäänkin enimmiten
kolmiäänisiksi.

Kolmoishermo ks. Aivohermot.

Kolofoni, havupuiden hartsi, saadaan
havupuiden pihkasta, kun tästä ensin on
vesihöyrytislauksella poistettu tärpätti.
Keltaista tai ruskeaa, lasimaista;
käytetään sinettilakan, hartsisaippuain,
vernissan valmistukseen ja viuluhartsiksi.

Kolokvintti, Afrikassa ja
Länsi-Aaslassa kasvavan Citrullus
colocynthis-nimisen kurkkukasvin kuivattujen
hedelmäin nimitys. Niitä käytetään
ulostavana lääkkeenä sekä alkoholinpitoisten
valmisteiden denaturoimiseen.

Kolombo, Colombo, Ceylonin
pääkaup., saaren länsirannalla. Eurooppalaisten
ja alkuasukasten kaupunginosat, edellisessä
komeita julkisia rakennuksia. 250,000 as.

Kolomea (puol. Kolomyja), kaup.
Puolassa, Kaakkois-Galitsiassa. Vilja- ja
karjakauppaa. 41,000 as.

Kolomna, kaup. Venäjällä, Moskovasta
kaakkoon, koneteoll. 20,000 as.

Koloni (lat.), Rooman vallan
loppuaikoina puolivapaa alustalainen,
joka oli perinnöllisesti sidottu johonkin
maatilaan ja jonka oli suoritettava
tilanomistajalle vuotuisia maksuja tilan
nautinto-oikeudesta; maaorja. Siitä
kolonaatti, k:n perinnöllinen
alamaisuus-suhde.

Kolonia (lat.), siirtokunta, -maa.
— Koloniaalipolitiikka, siirtomaapoltiikka.
— Kolonisatsioni, siirtokuntien
perustaminen; jonkun alueen asuttaminen
siirtolaisilla.

Kolonna (ransk.), sot., rivistö.

Kolonnadi (ransk.), pylväsjono; avoin
pylväskäytävä tai halli.

Kolonni (ransk.), pyöreävartinen
tuki; siitä kolonnelli, pikkupylväs.

Kolonnikoje, kolonniaparaatti,
tislauskoje, jossa nesteen höyryt
nousevat pylväsmäiseen, erikoisia kappaleita
sisältävään osaan, missä ne vähitellen
pääsevät kohoamaan yhä korkeammalle,
kunnes vihdoin joutuvat tislautunutta
nestettä poisvievään putkeen. K:ta
käytetään m. m. alkoholin valmistuksessa ja
etikkatehtaissa.

Kolorado, Colorado (ks. t.).

Koloratuuri (lat.), mus., erikoinen
laji melodisen sävelkulun muodostusta.
Laulussa k. johtuu tavallisesta sanoja tavu
tavulta noudattavasta sävelkulusta siten,
että jonkun tavun osalle tulee useamman
sävelen muodostama, verraten nopealiikkeinen
sävelryhmä. Soitinmusiikissa voidaan vastaavia
sävelmuodostumia samoin nimittää k:ksi
(vrt. Korusävel).

Koloreerata (lat.), värittää, peittää
maalilla. — Koloriitti, väritys, värien
pääsävy eli kokonaisvaikutus, värituntu.

Kolorimetri (lat., kreik.). 1. K. l.
kromoskooppi, värimittari, laite,
jolla määrätään jonkun liuoksen värinvoimakkuus
vertaamalla sitä n. s. normaaliliuoksen tai
värjätyn lasin väriin. Käytetään



värillisten ionien kvantitatiiviseen
määräykseen. — 2. Tähtit. Tähtien värien
mittaamiskoje, jossa on Nicolin prisma
ja vuorikristallilevy valolähteen ja
okulaarin välissä.

Kolorismi (lat.), värivaikutuksen
ylivoittoinen tavoittelu maalaustaiteessa. —
Koloristi, värittäjä, väriniekka;
maalaaja, joka on etevä värien käyttäjä tai
jonka taiteen huomattavimpana puolena
on väritys.

Kolossalaiskirje, Paavalin kirje
Fryygiassa olleen Kolossain kaupungin
asukkaille. Lähetetty yhtaikaa
Efesolaiskirjeen kera, jota muistuttaa.

Kolossi (kreik.), jättiläiskuvapatsas;
suunnattoman suuri esine.

Kolozsvár, Klausenburg (ks. t.).

Kolpitsa (ven.), karjalaistuvissa
kiukaan peräseinän puolelle antava
lavitsamainen osa, jota käytettiin
istuimena ja makuupaikkana.


Kolpitsa.


Kolportööri (ransk.), kiertävä kirjojen tai
sanomalehtien myyjä, maallikkosaarnaaja ja
hengellisen kirjallisuuden levittäjä.

Kolppana, suom, seurakunta Inkerissä
Hatsinan ympäristössä. K:n kylässä oli
1863-1919 seminaari, joka valmisti lukkareita
ja kansakoulunopettajia Inkerin seurakuntiin.


Kolppanan opettajaseminaari.


Kolpyy, Kållby (ks. t.).

Kolster, Rudolf (1865-1918),
anatomian tutkija, Helsingin Yliopiston
mikroskoopp. anatomian prof. v:sta 1905.

Koltat, kolttalappalaiset,
filmanit, lappalaisheimo, joka elää
hajallaan Kuollan Lapissa (Petsamossakin)
sekä siellä täällä Norjan Ruijassa, yht.
n. 2,000 henkeä, Suomen Petsamon
alueella 375. Paulaharju (1921).]


Kolttapariskunta.


Kolthoff, Gustaf (1845-1913),
ruots. lintutieteilijä, Upsalan yliopiston
eläint. museon konservaattori, Tukholman ja
Turun biologisten  museoiden järjestelyn
ohjaaja. Julk. „Nordens fåglar" sekä useita
eläinbiologisia kuvauksia.

Koltšak, Aleksandr Vasiljevitš
(1874-1920), ven. amiraali. Taisteli v:sta
1918 Siperiassa Omskista käsin bolševikkeja
vastaan, mutta joutui tappiolle ja ammuttiin.

Koltsov [kaljtso'f], Aleksej
Vasiljevitš (1808-42), ven. runoilija.
Kuvasi kansanlaulun tapaisissa, mutta
hienostuneissa runoissa luontoa ja kansanelämää.

Kolttaköngäs (norj. Skoltefossen),
1,200 m pitkä koski lähellä Paatsjoen
suuta (kosken lopusta Paatsvuonon
perukkaan 3,6 km), putouskorkeus 9,8 m.
K:ksi sanotaan myös vain kosken yläosassa
olevaa jyrkkää, 4 m:n korkuista putousta,
jonka leveys on 35 m.

Kolu, kanava Karttulan pitäjässä
Iisveden-Pielaveden kulkuväylällä, 2,160 m
pitkä. Rakennettu 1892-95.

Kolumbaario, columbarium (ks. t.).

Kolumbia (engl. Columbia, esp.
Colombia), tasavalta Etelä-Amerikan
luoteisosassa; 1,147,500 km2,
5,9 milj. as. Länsiosa vuorimaata, itäosa
tasankoa, joka vuorimaan lähistöllä oli aarniometsän
peittämää, idempänä savannia ja aroa (l'lanos).


Vaakuna.

— Ilmasto erilaista eri korkeuksilla: kuuma vyöhyke
ulottuu 600-700 m:n korkeuteen, lauhkea vyöhyke
siitä 2,200 m:n korkeuteen, sen yläpuolella on kylmä
vyöhyke; lumiraja n. 4,500 m yl. merenp. — Asukkaista
vain 10 % valkoihoisia, 15 % intiaaneja, 35 % neekereitä
ja neekerien ja muiden rotujen sekarotuja, 40 % mestitsejä.
— Elinkeinot. Pääelinkeino maanviljelys



varsin alhaisella kannalla. Viljalajeista
maissi tärkein; sitäpaitsi viljellään
vehnää ja riisiä, sokeriruokoa, perunaa,
puuvillaa, tupakkaa, kaakaota y. m.
Tärkeimmät vientitavarat: kahvi, vuodat,
platina, banaanit. L'lanosilla hoidetaan
karjalaumoja. Vuorista saadaan
kivihiiltä, kuparia, sinkkiä, lyijyä, platinaa,
rautaa sekä yähän kultaa ja hopeaa;
Bogotán seutuvilta louhitaan vuorisuolaa.
Maapallon parhaat smaragdialueet ovat
K:ssa. Kantateitä on yht. 1,500 km.
Uskonto room.-kat.; yliopistoja on 5;
virallinen kieli espanja. Presidentti
valitaan 4 v:ksi; eduskunta 2-kamarinen.
Pääkaup. Bogotá. — Ensim. esp.
siirtokunta perustettiin K:aan 1536;
siitä pitäen Espanjan hallussa v:een 1819,
jolloin Venezuela, Ecuador, Panama ja
K. yhtyivät yhdeksi tasavallaksi. V. 1829
ja 1830 Venezuela ja Ecuador erosivat
K:sta ja 1903 Panama. Maassa on alituisesti
ollut sisäisiä levottomuuksia.

Kolumbiitti, pikimusta, rombisesti
kiteytyvä harvinainen kivennäinen.
Suomessa sitä on löydetty Kiskosta ja
Kuortaneelta.

Kolumbuksen muna, vertauskuva
siitä, miten nerokkaasti suoritettu työ
jäljestäpäin voi tuntua niin yksinkertaiselta,
että kuka tahansa olisi sen voinut
suorittaa. Kasku kertoo näet, että
Kolumbus jossain seurassa, jossa hänen
purjehdustaan Atlantin poikki oli arvosteltu
perin helpoksi, oli kysynyt, kuka
läsnäolevista voi saada munan seisomaan
päällään pöydällä. Kun kukaan ei siihen
ollut kyennyt, oli Kolumbus ottanut
munan ja napauttanut sen pään rikki,
jolloin se jäi pystyasentoon.

Kolumbus, Kristoffer (1446-1506),
it. Christoforo Colombo, esp.
Christóbal Colón, lat. Columbus,
Amerikan löytäjä, synt. todennäköisesti 1446
Genovassa. Lähti 1470-luvulla Portugaliin,
missä esitti Juhana II:lle suunnitelman
Intian meritien etsimiseksi purjehtimalla
Atlantin poikki länteen. Kun ehdotus ei
saanut kannatusta, lähti hän uusille
merimatkoille, m. m. Englantiin ja Guinean
rannikolle, ja n. 1484 hän siirtyi
Espanjaan, missä esitti sikäläiselle
hallitsijaparille, Ferdinandille ja
Isabellalle, edellämainitun suunnitelmansa.
Granadan valloituksen jälkeen 1492 hän tekikin
hallitsijain kanssa suunniteltua matkaa ja
sen mahdollisia tuloksia koskevan
sopimuksen. Hallitus sitoutui hankkimaan
hänelle 2 pientä laivaa — itse hän hankki
3 ennen — hänet nimitettiin Intian
amiraaliksi ja löytämiensä maiden
varakuninkaaksi ja hänelle taattiin
kymmenykset näistä alueista saatavista
valtion tuloista, Elok. 3 p. 1492 hän lähti
ensim. matkalleen pienen
Palos-kaupungin satamasta 3 laivallaan, 90
miestä laivaväkenä, ensin Kanarian
saarille ja sitten suoraan länteen. Lokak.
12 p. nähtiin ensi kerran maata: muuan
Bahamasaarista, todennäköisesti Watling.
Lokak. 28 p. tultiin Kubaan, jota K. luuli
Aasian mantereeksi, 6 p. jouluk. Haitiin,
jonne K. rakennutti pienen linnoituksen.
Tähän jätti hän osan miehistöääni ja
kääntyi itse paluumatkalle Espanjaan, missä
sai osakseen suuria kunnianosoituksia
sekä väestön että hallitsijaparin puolelta.
— Syysk. 25 p, 1493 K. lähti toiselle
matkalleen, tällä kerralla mukanaan
17 laivaa ja n. 1,500 miestä, joista osa
siirtolaisia. Marrask. 3 p. saavuttiin
Pienille-Antilleille ja sieltä Haitiin, jossa
siirtola löydettiin poltettuna ja miehet
todettiin surmatuiksi. Perustettuaan
tänne uuden siirtolan, käytyään Kubassa
ja löydettyään Jamaikan K. palasi taas
kesäkuussa 1496 Espanjaan torjumaan
kadehtijainsa syytöksiä. — Toukokuussa
1498 hän lähti kolmannelle matkalleen,
jolloin saapui Orinoco-virran suulle.
Tietämättä vieläkään olevansa
uuden maanosan rannikolla hän sieltä
riensi Haitille, jossa siirtolaiset olivat
nousseet kapinaan hallinnon johdossa
ollutta K:n veljeä vastaan. Kapinan
jälkiselvittelyissä K:lta riistettiin
ylimmän hallintovallan käyttöoikeus ja lopulta
hän lähetettiin kahleissa Espanjaan.
Täällä hän sai kuningasparilta hyvitystä
häntä kohdanneesta häväistyksestä, mutta
ei enää entistä käskynhaltijavaltaansa. —
Toukokuussa 1502 K. lähti
neljännelle matkalleen. Haitin uusi
käskynhaltija ei sallinut hänen nousta
siellä maihin, ja K. jatkoi matkaansa
etsiäkseen salmea, josta piti päästä
Intianmereen. Monien seikkailujen ja
kärsimysten jälkeen — salmea ei
tietenkään löytynyt — K. palasi 1504
Espanjaan. Eli loppuikänsä unohdettuna ja
kuoli Valladolidissa 20/5 1506 tietämättä,
että oli löytänyt uuden maanosan.


Kolumbus.


Kolumni (lat.), sarake, palsta;
kirjap., ladottu sivu.



Kolvi, juottovasara; mäntä; pyssyn
tai pistolin perä.

Kolyma, joki Koillis-Siperiassa, alkaa
Stanovoj-vuorilta, laskee Pohjois-Jäämereen
n. s. K.-lahteen. 1,700 km pitkä.

Komantšit, comanchit (ks. t.).

Kombinatsioni (ransk.), yhdistäminen,
yhdistelmä; teonsana kombinoida, yhdistää,
tehdä yhdistelmiä.

Kombinatsionioppi, matem., käsittelee
niitä sääntöjä, joiden mukaan joukko esineitä
tai suureita voidaan eri tavoin ryhmitellä.
Suureita sanotaan elementeiksi,
ryhmiä jäseniksi. Näitä on kolmea,
lajia: 1) Permutatsionit. jotka
sisältävät kaikki kysymyksessä olevat
elementit, mutta eri järjestyksessä.
n elementistä saadaan n!
(vrt. Kertoma) eri permutatsionia.
2) Kombinatsionit, jotka sisältävät
kukin yhtä monta elementtiä, ja eri
kombinatsioneiksi luetaan vain. ne, joissa
vähintään yksi elementti on eri. Neljästä
elementistä 1, 2, 3, 4 saadaan neljä
kolmittaista kombinatsionia, nim. 123, 124,
134 ja 234. 3) Jos jokaisesta
kombinatsionista muodostetaan sen kaikki
permutatsionit, niin saadaan variatsionit.
Viime esimerkistä niitä saadaan 24. — K. on
tärkeä m. m. todennäköisyyslaskennan perustuksena.

Kombinatsionisävel, mus., syntyy
siitä, että kahden erikorkuisen sävelen
yhtaikaa soidessa mukana, kaikuu
hiljaa niiden yhteinen „pohjasävel", jonka
yläsäveliin ne kumpikin kuuluvat.

Kombineesi (ransk.), naisten
alusvaate, jossa paita ja housut tai
liivinsuojus ja alushame ovat samana
kappaleena.

Komedia (kreik.), huvinäytelmä. —
Komediantti, komeljantti,
näyttelijä, vars. kuljeksiva (pilkkanimi).

Komeetanetsijä, pyrstötähtien
etsimiseen käytettävä kaukoputki, jolla on
pieni suurennuskyky, mutta suuri
näköpiiri ja valoisuus.

Komeetta (kreik.), pyrstötähti (ks. t.).

Komendantti (ransk.), sotilashenkilö,
jonka tehtävänä on valvoa sotilaallista
järjestystä garnisoneissa, leireillä,
asemilla y. m., missä sotaväkeä on.
Korkeimmissa esikunnissa on myöskin k.

Komendööri (ransk.), komentaja.

Komennus, sotilaallinen tehtävä, joka
tavallisesti on suoritettava toisella
paikkakunnalla. Komennetulle maksettavaa
päivärahaa sanotaan k.-rahaksi.
— Komennuskunta, erikoisiin tehtäviin
määrätty pieni joukko-osasto.

Komensky, Amos ks. Comenius.

Komentaja, sot., pataljoonan ja sitä
suuremman joukko-osaston päällikkö.
Pienemmissä joukko-osastoissa sanotaan
johtajaa päälliköksi.

Komentajakapteeni, meriväen upseeriarvo;
vastaa muiden aselajien majuria.

Komento, sot., joukko-osaston tai
voimistelijajoukon johtaminen suullisilla käskyillä.

Komentosilta, merenk., kohotettu, tav.
keskilaivalle rakennettu kansi, josta on
vapaa näköala kaikille suunnille.

Komerssi (ransk.), tavaranvaihto,
kauppa; (leikillisessä merkityksessä) juomingit.

Komfortti (engl.), mukavuus; siitä
adj. komfortaabeli, mukavasti sisustettu.

Komi (syrj.), syrjääni, syrjäänien
omakielinen nimi.

Komiikka (kreik.), suunnilleen sama
kuin koomillisuus (ks. t.).

Komintern, lyh. sama kuin
Kommunistinen Internatsionaali.
ks. Internatsionaali.

Komissaari l. komisarjus (lat.),
asiamies, valtuutettu. Sanaa käytetään
myös virkanimissä, esim. sota-k., pankin-k.
— Komissariaatti, komissaarinvirasto.

Komissioni (lat.), tehtävä; komitea,
valiokunta; myyntien ja ostojen y. m. s.
tehtävien toimittaminen toisen laskuun
ja määräyksen mukaan.

Komissionikauppa l. välityskauppa,
sellainen menettely, että kaupitsija l.
komissionääri omassa nimessään mutta jonkun
toimenantajan, kaupittajan l. komitentin,
puolesta tekee kauppoja. Myynti-k. käy joko
siten, että komissionääri ottaa hankkiakseen
komitentille tilauksia näytteiden avulla tai
siten, että komitentti lähettää tavarat
komissionäärin paikkakunnalla myytäviksi.
Komissionääri on maksuvelvollinen ainoastaan
siitä osasta tavaroita,, minkä hän saa myydyksi.
Korvaukseksi työstään komissionääri saa
komissionipalkkion l. provisionin.
— Komissionitili, myyntitili.
— Komissionääri (ransk.), henkilö, joka
suorittaa joitakin tehtäviä toisen laskuun
ja määräysten mukaan; kaupitsija.

Komitaatti (lat.), kreivikunta,
hallinnollinen alue Unkarissa.

Komitatiivi (lat.), seuranto, eräs
länsisuom. kielten sijamuoto, suomessa
-ne-päätteinen ja aina monikkomuotoinen.
Substantiivin k. on aina possessiivisuffiksilla
varustettu. Ilmoittaa sitä, joka seuraa jonkun
mukana. Esim. „Menin vaimoineni".



Komitentti, ostojen, myyntien y. m.
tehtävien toimeksiantaja.

Komma (kreik.). 1. Kielit. Pilkku. —
2. Mus. Akustinen erotus kahden
likimäärin samankorkuisen sävelen välillä.
Yleisimmin tulevat kysymykseen: 1)
Pytagoraan k., joka on erotus
12 peräkkäisen puhtaan kvintin ja
7 oktaavin välillä. Jakamalla tämä
erotus tasan kunkin kvintin osalle
aikaansaadaan n. s. tasavärinen
(tempereerattu) viritys,
2) didymon (eli syntoninen)
k., joka on erotus „laajemman"
ja „niukemman" kokoaskelen (suhdeluku

91081
luku — : —— = ——) välillä. K.-merkkiä
81080
(,) käytetään nuottikirjoituksessa usein
osoittamaan hengityskohtaa tai muuta
musiikillisen jäsentelyn rajaa.

Kommabasilli, koleran basilli.

Kommandiittiyhtiö, äänetön yhtiö.
ks. Yhtiö. — Kommanditääri,
äänetön yhtiömies.

Kommensalismi (lat.), pöytätoveruus,
sellainen suhde kahden eliön välillä, että
niillä on yhteinen asunto ja samanlaatuinen
ravinto, niiden sanottavasti hyödyttämättä tai
vahingoittamatta toisiaan.

Kommensuraabeli (lat.), yhteismitallinen (ks. t.).

Kommentaari (lat.), selitys, myös arvosteleva.

Kommentaattori (lat.), selittäjä.
K:eiksi eli postglossaattoreiksi
sanotaan niitä keskiajan lainoppineita,
jotka varsinkin 1300-luvulla jatkoivat
glossaattorien (ks. t.) aloittamaa työtä
roomalaisen oikeuden tunnetuksi tekemiseksi
ja kehittämiseksi. — Kommenteerata,
selittää, varustaa selityksillä.

Komministeri (lat.), apulaispappi,
Suomessa eräiden kaupunkiseurakuntien
kappalaisten nimitys.

Kommodori, arvoaste meriväessä,
vastaa muiden aselajien everstin arvoa.

Kommunardi (ransk.), Pariisin
kommuunikapinan kannattaja.

Kommunikatsioni (lat.), tiedoksianto;
liikeyhteys; monikossa = kulkuneuvot.

Kommunikee (ransk.), virallinen tiedonanto.

Kommunioni (lat.), Herranehtoollinen.

Kommuniseerata, kommunisoida
(lat.), ilmoittaa, tiedottaa; olla
yhteydessä jonkun kanssa.

Kommunismi (lat.). 1. Vanhimpien
yhteiskuntien maahan kohdistuva
yhteisomistus sekä vapaaehtoinen
omaisuudenyhteys esim. luostariyhdyskunnissa. —
2. Opit ja liikkeet, jotka vaativat
yksityisomistuksen täydellistä poistamista.
K:ia edusti jo Thomas More teoksessaan
„Utopia" (1516), Ranskan vallankumouksen
aikana ja jälkeen Babeuf, Cabet ja
Owen. Uudelle pohjalle ohjasi k:n
Marxin ja Engelsin 1848 julkaisema
„Kommunistinen manifesti" (ks. t.), josta
kaikki myöhäisempi k., myös ven. lähtee.
Viimemainittu on yhteiskunnallistuttamiskokeilua
osuustoiminnan ja valtiososialististen
toimenpiteiden avulla. Venäjän
kommunistipuolue syntyi 1919, ja sen
myötävaikutuksella on perustettu
miltei kaikkiin maihin väkivaltaisin
keinoin valtaan pyrkiviä kommunistipuolueita.
Suomen „sosialistinen työväenpuolue"
perustettiin 1920. Sillä oli v:n 1922
Eduskunnassa 27, v:n 1924 18 edustajaa.
Kun se tuomioistuimen päätöksellä julistettiin
hajoitetuksi, muutti se nimensä „työväen ja
pienviljelijäin puolueeksi". vrt.
Bolševismi ja Sosialismi.

Kommunistinen manifesti, Marxin
ja Engelsin (ks. n.) vähän ennen
helmikuunvallankumousta 1848 julkaisema
vallankumouksellisen sosialismin
ohjelmakirjoitus (suomen.). Päättyi sanoihin:
„Kaikkien maiden köyhälistö, liittykää yhteen!"

Kommuniteetti (lat.), ylioppilasasunto,
korkeamman oppilaitoksen oppilaiden yhteisasunto.

Kommutaattori (lat.), virrankääntäjä
tai kollektori (ks. n.).

Kommuuni (ransk.), kunta, vars. v:n
1871 aikuinen Pariisin kunta ja sen
vallankumouksellinen hallitus. vrt.
Ranska, historia.

Komnenos, bysant. hallitsijasuku,
hallitsi Konstantinopolissa 1081-1185,
Trapezuntissa 1204-1462. Tätä sukua oli
myös Anna Komnena (ks. t.).

Komorin ks. Kap Komorin.

Komorit, Ranskalle kuuluva
tuliperäinen saariryhmä Madagaskarin
luoteispuolella; 2,167 km2, 100,000 as.,
niistä 500 euroopp., muut neekereitä,
arabialaisia ja malaijeja. Vienti:
vuotia, sokeria, vaniljaa.

Komorn (slovak. Komarno, unk.
Komárom), kaup. Tšekko-Slovakian
eteläosassa, Tonavan varrella, kuului v:een
1919 Unkariin. 18,000 as.

Kompa, runousop., epigramma (ks. t.).

Kompakti (lat.), tiivis, onteloton;
pieneen kokoon tiivistetty.

Kompanjoni (ransk.), toveri,
yhtiötoveri, liiketoveri.




Komparaattori (lat.), koje, jolla
pituusmittaa saattaa verrata mallimittaan.
Sen muodostaa kaksi mikroskooppia, joista
ainakin toisessa on mikrometriruuvi
hiusristikon siirtämistä varten. K:lla
saatetaan verrata pituuksia 1/1000 mm
tarkkuudella ja vielä tarkemminkin.

Komparatiivi (lat.), voittoaste,
adjektiivin tai adverbin vertailuaste, jolla
ilmaistaan, että jokin ominaisuus
määrätyllä esineellä y. m. on suuremmassa
määrässä kuin jollakin toisella. Esim.
hän on minua pitempi. — Komparatiivinen,
vertaileva. — Komparatsioni, vertailu,
adjektiivin tai adverbin käyttäminen
vertailuasteissaan, komparatiivissa
ja superlatiivissa (ks. n.). Suomessa on
substantiivisiinkin perusmuotoihin
perustuvia komparatsionimuotoja, esim.
rannempana. — Teonsana: kompareerata.

Kompassi (lat.), koje ilmansuuntien
määräämistä varten. Aina viime aikoihin
asti on käytetty ainoastaan magneettista k:ia,
yksinkertaisimmassa muodossaan terävään
kärkeen nojaavaa, tämän ympäri vapaasti
pyörivää magneettineulaa; tukipisteeseen
on usein sovitettu pieni jalokivi. Neula
asettuu magneettisen meridiaanin suuntaan,
ja osoittaa siis likimain pohjoissuuntaa.


Kompassin ruusu.

Laiva-k:ssa magneettineula (tai useampi)
on ripustettu levyyn, johon on merkitty
ilmansuuntien jako, n. s. ruusu. Sen kannatin
1. malja on kardaanlsesti ripustettu
puolipallon muotoinen astia, jonka keskustassa
olevaan kärkeen levy nojaa. Joskus malja on
täytetty nesteellä. — Magneettisen k:n osoitukset
riippuvat, paitsi deklinatsionin
vaihteluista, ympäristön (m. m. laivan rungon)
rautaosien muodosta ja suuruudesta sekä
sähkövirroista. Riippumaton näistä ja
tarkkaa maant. pohjoissuuntaa näyttävä
on hyrrä- l. gyro-k., jonka toiminta
riippuu siitä, että nopeasti pyörivä hyrrä
pyrkii säilyttämään pyörimisakselinsa
suunnan muuttumattomana.


Laivakompassi.


Kompassikasvit, kasveja, joiden
lehdet ovat pohjois—etelä-suunnassa, niin
ettei keskipäivän aurinko niitä pahoin
paahda, mutta niin että ne voivat käyttää
aamu- ja iltapäiväaurinkoa hyväkseen
(esim. Lactuca scariola).

Kompendi l. kompendiumi (lat.),
pääkohdittainen esitys jonkun tieteen
alasta, lyhyt oppikirja, käsikirja.

Kompensaattori (lat.), tasoittaja,
koje kompensatsionin aikaansaamiseksi;
kompensatsionimenetelmään perustuva mittakoje.
— Kompensatsioni, tasoitus, korvaus;
menetelmä jonkin haitallisesti vaikuttavan
ilmiön vastapainoksi, esim. heilurin tai
liipottimen rakentaminen eri metalleista,
siten että lämmön laajentava vaikutus ei
muuta heilahdusaikaa, tai putkijohdon
varustaminen kimmoisilla laipoilla, jotka
sallivat johdon osien laajentua ja supistua
lämpötilan muutosten mukaan. K.-menetelmä,
esim. sähköjännityksen mittaaminen
vastakkaisella sähköjännityksellä, jonka
suuruus on säädettävissä, niin että
galvanometri osoittaa yhteistuloksena
nollaa. — Verbi: kompenseerata,
kompensoida.


Putkijohdon
kompensaattori
(läpileikkauskuva).


Kompetenssi (ransk.). Lakit. K:lla
tarkoitetaan 1) niitä ominaisuuksia, jotka
muodostavat henkilön kelpoisuuden
johonkin julkiseen toimeen tai 2) sitä
julkista toimivaltaa, joka jollekin
valtio-orgaanille taikka muulle
viranomaiselle lain mukaan kuuluu.
N. s. kompetenssi-kompetenssilla
tarkoitetaan liittovaltion oikeutta itse
määrätä toimivaltansa osavaltioihin nähden.

Kompetenssiriita, pätevyysriita,
eri virastojen, etenkin tuomioistuinten
välinen erimielisyys jonkun asian
käsittelypaikasta. Se on positiivinen,
kun kaksi tai useammat katsovat olevansa
oikeutettuja samaa asiaa käsittelemään,
ja negatiivinen, kun ne, vaikkakin
joku niistä on laillinen käsittelypaikka,



selittäytyvät epäpäteviksi. Jos eri
tuomioistuimet samasta asiasta ovat
antaneet päätökset, jotka saavat
lainvoiman tai syntyy negatiivinen
k. eri tuomioistuinten kesken samoin
myös kun k. syntyy tuomioistuinten,
hallintoviranomaisten tai erikoisoikeuksien
kesken, ratkaisee k:n Korkein Oikeus (Laki
Korkeimmasta Oikeudesta 22/7 1918, 4 §).

Kompetentti (lat.), pätevä, lukukelpoinen.

Kompilatsioni (lat.), kompileeraamalla
syntynyt kirjallinen tuote. — Kompileerata,
laatia kirjoitus tai kirja sommittelemalla yhteen,
mitä muut ovat asiasta esittäneet; subst.:
kompilaattori.

Kompleksi (lat.), kokonaisuus, joka
on yhdistetty keskenään itsenäisistä
osista, yhdistelmä, ryhmä.

Kompleksiluku, reaaliluvun ja
imaginaariluvun summa, yleistä muotoa a+bi,
missä i = √ —1. a + bi ja a — bi ovat
toistensa kompleksi-konjugaattilukuja.
K:ja voidaan esittää geometrisesti
vektorilla, jonka alkupiste on origossa ja
loppupisteen koordinaatit ovat a ja b.
Vektorin kaltevuuskulma on k:n amplitudi,
sen pituus (√ a2 + b2) k:n
itseisarvo l. moduuli. K:t ovat huomattavasti
edistäneet funktsioniteoriaa, lukuteoriaa
ja algebrata. — K:t, jotka muodostuvat
vielä useammista yksiköistä, Hamiltonin
kvaternionit, ovat pohjana nykyaikaiselle
vektorianalyysille.

Komplementti (lat.), täyte, täydennys.
Matem. Kulman tai kaaren k. on se kulma
tai samansäteinen kaari, joka lisättynä
edelliseen antaa summaksi 90°. — Luvun
dekadinen k. on pienin luku, joka
lisättynä kyseelliseen lukuun antaa
summaksi 1, 10, 100 tai jonkin muun 10:n
kokonalspotenssin. — Bakteriol.
Normaalisessa veressä oleva suojeluaine, jolla
on bakteereja tappava vaikutus immuuniseerumissa.

Komplementtivärit, vastavärit, värit,
jotka optillisesti sekoitettuina antavat
tulokseksi neutraalisen harmaan (tai valkean).

Komplementääri (lat.), persoonallisessa
vastuussa oleva yhtiömies, vastakohtana
kommanditäärille.

Kompletteerata (lat.), täydentää. —
Kompletti, täysilukuinen, täydellinen.

Komplikatsioni (lat.), sotkeutuminen,
sekautuminen; lisätauti.

Komplimangi (ransk.), kohteliaisuus.
— Komplimenteerata, sanoa
kohteliaisuuksia, kehua.

Kompliseerattu (lat.), monimutkainen, sekava.

Komplotti (ransk.), salahanke,
välipuhe useiden kesken määrätyn tahi
määrättyjen rikosten tekemisestä. vrt.
Rikosjoukkue.

Komplutensinen Raamattu ks. Polyglottiraamattu.

Komponeerata (lat.), sommitella; säveltää,
— Komponentti, komposantti
ks. Voimainsuunnikas ja Kaksoistähdet.

Kompositsioni (lat.), kokoonpano,
taidesanana sommittelu l. yksityisosien
järjestäminen sopusuhtaisesti vaikuttavaksi
kokonaisuudeksi; sävellys. — Kompositööri,
säveltäjä.

Komposti (lat.), väkimulta,
sekalanta on useimmiten vaikeasti
liukenevista kasvi- ja eläinkunnan
jätteistä käymisen ja mätänemisen avulla
saatua lantaa, johon saatetaan sekoittaa
luonnollistakin lantaa sekä olosuhteista
riippuen kalkkia maatumisen edistämiseksi.
Mätäneminen kestää tavallisesti 2 v.,
jonka kuluessa k. on ainakin kerran
käännettävä.

Kompotti (ransk.), sekahedelmähilloke.

Kompoundkone (engl.) ks.
Höyrykone ja Sähkökone.

Komppa, Gustaf (s. 1867), suom.
kemisti ja dendrologi, Tekn. Korkeakoulun
professori, Suom. Tiedeakatemian sihteeri.
Tärkeimmät tiet, työt koskevat kamferiryhmän
yhdistyksiä, kamferihapon ja kamferin synteesiä.

Komppania (ransk.). 1. Seura,
kauppa- tai teollisuustarkoituksia varten
perustettu yhdistys tai yhtiö. Liikkeiden
nimissä sana lyhennetään: Komp. (comp.),
Ko (co), Kump. (= kumppanit).
— 2. Sot., pienin käytännössä oleva
jalkaväen taktillinen yksikkö; käytettävänä
olevan miehistön mukaan jaetaan k. 2-4
joukkueeseen, joihin erikoisjoukkueena
liittyvät lähetit, teknillinen
erikoismiehistö ja toimitushenkilökunta.
vrt. Joukkue ja Ryhmä.

Kompressi (lat.), kääre.

Kompressibiliteetti (lat.),
puristuvaisuus (ks. t.).

Kompressioni (lat.), kokoonpuristus,
varsinkin kaasun, höyryn.

Kompressori, ilmanpuristuskone (ks. t.).

Komprometteerata (ransk.), saattaa
huonoon valoon, tehdä epäilyksenalaiseksi.

Kompromissaari (ransk.), välimiesoikeuden
jäsen.




Kompromissi (lat.), riidanalaisen
asian ratkaiseminen molemminpuolisilla
myönnytyksillä; riitakumppanien sopimus
riidan ratkaisemisesta välimiesmenettelyä
käyttämällä, välityssopimus; välimies-
l. sovinto-oikeus l. -lautakunta.
— Kompromissituomio, välitystuomio.

Komputatsioni (lat.), laskutapa.
Kanonisen k:n mukaan luetaan
sukulaisuuden läheisyys tai etäisyys
laskemalla syntymäin lukumäärä toisen
kyseessä olevan henkilön ja yhteisen
kannan välillä ja elleivät henkilöt ole
tasasukuisia, otetaan huomioon suurempi
polviluku. Siviilisen k:n mukaan, jota,
Suomen perintöoikeudessa noudatetaan,
lasketaan polviluku toisesta henkilöstä
yhteiseen kantaan ja siitä edelleen
toiseen puheenaolevista henkilöistä. —
Ajanlaskussa siviilisen k:n mukaan
otetaan huomioon vain kokonaiset päivät,
luontais-k:n mukaan aika luetaan
tarkalleen ajankohdasta ajankohtaan.

Konakki (turk.), ylhäisen henkilön
talo, virkamiehen asunto, kuninkaan palatsi.

Kondakov [kandako'f], Nikodim
Pavlovitš (s. 1846), ven. taidehistorioitsija.
Tutkinut vars. bysant. ja muinaiskristillistä taidetta.

Kondemnatsioni (lat.), tuomio, vars.
laivan tuomitseminen käyttökelvottomaksi
tai sotasaaliiksi.

Kondensaattori (lat.). 1. Lauhduttaja
(ks. t.). — 2. Sähkötekn. Laite, jossa
kaksi eristyskerroksen toisistaan erottamaa
johtajaa on niin lähekkäin, että johtajien
saadessa erinimisen sähkövarauksen näiden
välillä vallitsee suurehko vetovoima; tämän
vuoksi k:lla on suuri kapasiteetti.
Yksinkertaisimman k:n, Franklinin levyn,
muodostaa lasilevy, joka on molemmin puolin
päällystetty tinapaperilla. Yleinen k:n laji on
Leidenin pullo, lasipullo, joka on


Kondensaattori,
a Leidenin pullo,
b purkaja.

ulkoa ja sisältä vuorattu metallikerroksella;
sisävuorauksen yhteydessä on metallitangon
päässä oleva purkauspallo, ponsi. Varattua
k:ia purettaessa (sen vuorauksia saatettaessa,
johtavaan yhteyteen) syntyy kipinä. Jos n
samanlaista k:ia kytketään rinnakkain (vrt.
Kytkentä), niin kapasiteetti tulee
n-kertaiseksi; jos ne yhdistetään
sarjaan, niin syntyy kaskadi-paristo,
jonka kapasiteetti on 1/n yhden k:n
kapasiteetista. — Puhelintekniikassa käytetään
k:ja. joissa on vahatun paperin tai kiilteen
eristäminä joukko tinapaperi-kerroksia, jotka
ovat kytketyt rinnakkain. Tällainen k.
asetettuna johtoon estää tasavirran läpikulun,
mutta ei vaihtovirtasignaalien. —
Radiotekniikassa käytetään k:ia muuttamaan
johtojärjestelmän ominaisvärähdysten taajuutta
(ja aaltopituutta). vrt. Radio.


Puhelinkondensaattorin kaavakuva.
Mustat viivat tinapaperia,
varjostetut vahapaperia.


Kondensatsioni (lat.), tiivistys,
lauhdutus; siitä teonsana: kondenseerata,
kondensoida. — Kondensatsionitorni,
reaktsionitorni (ks. t.).

Kondensoitu maito, „milkki",
valmistetaan joko nuoresta tai kuoritusta
maidosta haihduttamalla sitä 1/3 tai 1/4:aan
alkuperäisestä tilavuudestaan. Haihduttaminen
tapahtuu tyhjiökattiloissa 40-50° C:n
lämmössä. Kestävyyden lisäämiseksi pannaan
maitoon toisinaan sokeria. K. m. myydään
ilmatiiviisti suljetuissa peltirasioissa.
Meillä valmistaa Valio k:ua m:oa.

Kondensori, lauhduttaja (ks. t.).

Konditoria (lat.), sokerileipurinliike,
kahvila. — Kondiittori, sokerileipuri.

Konditsionaali (lat.), ehtotapa,
verbin modus, joka ilmoittaa tekemisien
ehdonalaisena, esim. tekisin.

Konditsioni (lat.), tila, kunto;
palveluspaikka, palveluksessa-olo esim.
kotiopettajana.


Konditsionikoje, laite, jolla
määrätään eräiden kauppatavarain.
varsinkin kuituaineiden kosteusmäärä,
siis niiden todellinen kauppapaino. Silkki
esim. imee itseensä ilmasta jopa 30 %
kosteutta, villa ja pellava 40 %.
Punnitseminen l. konditsioneeraus toimitetaan
seuraavasti: kun koemäärä, n. 1/2 kg,
on otettu sieltä täältä koko tavaramäärästä,
punnitaan se ensin sellaisenaan,
asetetaan kuivausuuniin ja punnitaan
uudelleen n. 110° lämpöisenä. Punnitus-
l. konditsionikojeessa (kuva) on häkki,
johon tavara pannaan, bunsenpoltin,
lämpömittari sekä lasikaapissa vaaka.


Konditsionikoje. a
rautalankahäkki, b bunsenpoltin,
c lämpömittari, d kuivan,
kylmän ilman tuloaukko, e kostean
ilman poistoaukko, f polttokaasujen
poistoaukko, g ilmaventtiili,
h vaaka (lasikaapissa).


Kondoleanssi (ransk.), osanotto,
surunvalitus. — Kondoleerata, ilmaista
osanotto toisen suruun.

Kondominaatti (lat.), useampain
valtioiden yhteishallinto jollakin alueella.
vrt. Condominium.

Kondori (Sarcorhamphus gryphus),
korppikotka, petolinnuista suurin, pituus
1 m, siivenkärkien väli lähes 3 m. Pää
ja kaulan yläosa, paljaat, kaulassa usein
vaalea untuvapuuhka. Elää Etelä-Amerikan
Andeilla. Syö enimmäkseen raatoja, myös
pienehköjä eläviä imettäväisiä.


Kondori.


Kondottieeri (it.), palkkajoukkojen
päällikkö Italiassa 1300- ja 1400-luvuilla.

Kondrooma (kreik.), rustokasvain.

Konduktori, sähköop., johtaja (ks. t.);
johtavasta aineesta laadittu sähkövarauksen kokooja.

Konduktööri (ransk.), junailija,
henkilö, joka junassa ja raitiotievaunussa
valvoo järjestystä ja perii matkustajilta
piletit ja maksut, — Konduktöörivaunu,
rautatievaunu, jossa junamiehistö oleskelee.
K:ssa säilytetään matkatavaraa, koiria sekä
kaikenlaiset apuaseet, tarvekapineet ja
varaosat, esim. merkinantolaitteet, paloruisku,
sairaspaarit y. m.

Konduriotis, Pavlos (s. 1857),
kreik. amiraali ja poliitikko.
Maailmansodan aikana jäsenenä Venizeloksen
väliaikaisessa hallituksessa Saloniki'ssa,
tuli 1917 meriministeriksi. Oli kuningas
Aleksanterin kuoltua 1920 valtionhoitajana,
samoin kuningas Yrjön karkoituksen jälkeen
1923, tuli huhtikuussa 1924 Kreikan
tasavallan ensim. presidentiksi; erosi 1926.

Kondylooma (kreik.), visvasyylä, ihon
ja limakalvon käsnämuodostus, saattaa
johtua esim. tippurista ja kupasta.

Kone, yleisimmässä merkityksessä
laite, jonka tehtävänä on muuntaa
energiaa käytännöllisiä tarkoituksia varten.
K:lle annettu energia saattaa muuntua
muodolleen, esim. lämpö liike-energiaksi
(höyrykone), kem. energia lämmön kautta
liike-energiaksi (polttomoottorit), sähkö
liike-energiaksi ja päinvastoin
(sähkömoottorit ja dynamot), asemaenergia
liike-energiaksi (vesiratas, kello) tai
saattaa tapahtua vain voiman suunnan,
vaikutuspisteen ja suuruuden muutoksia
(mekaaniset koneet, nostokoneet,
työkoneet), kemiallisia ja lämpömuutoksia
(jäähdytyskone), j. n. e. — Teknillisesti
k:t jaetaan 1) voima-k:hin (moottorit),
joilla ihmis-, eläin- tai luonnonvoima
muunnetaan työksi (vintturi, hevoskierto,
tuuli-, vesi- ja lämpömoottorit),
2) työ-k:hin, joilla volma-k:ista saatu
työ muunnetaan hyödylliseksi työksi
(siirto- ja nosto-k:t, työkalu-k:t, mylly-,
saha-, kutoma- y. m. k:t) ja
3) voimansiirto-k:hin, jotka välittävät
työn siirron voima-k:ista työ-k:hin. Näiden
lisäksi puhutaan mittaus- ja säätö-k:ista
(kellot, nopeuden ja voiman mittarit,
säätäjät y. m.), jotka oikeastaan on
luettava kojeisiin (ks. t.).
— Fysiikassa nimitetään
yksinkertaisiksi k:ksi vipua,
väkipyörää, telaratasta, kaltevaa pintaa,
kiilaa ja ruuvia,

Koneellinen tutkimus, vastakohtana
silmämääräiselle tutkimukselle, on tie- ja
varsinkin rautatielinjain tarkempi
käynti, jolloin linja mitataan,
paalutetaan ja kartoitetaan ja sen
epätasaisuudet mitataan punnituskojeella
tasoitustöiden arvioimista varten.

Koneenkoetus. Koneen työkyvyn,
polttoaineiden kulutuksen, koneen
toiminnan ja taloudellisen
kannattavaisuuden selville saamiseksi
toimitetaan k:ia. Koneenkoetuslaitoksia
omistavat m. m. konetehtaat ja valtio.
K:ssa tarvitaan voiman-, paineen-, ajan-,
nopeuden-, lämmön-, sähkön-, veden-
y. m. mittareita.

Koneenkäyttäjä, voimakonetta
hoitava henkilö. Entisen asetuksen mukaan
jaettiin k:t ensimmäisen ja toisen
luokan k:iin sekä koneenhoitajiin.
Nykyisissä, kauppa-aluksia koskevissa
asetuksissa nimitetään laivojen
konepäällystöä konemestareiksi,
ja tekeillä olevien kattila-asetusten
mukaan olisi maalla kattilanhoitajia ja
veturinkuljettajia.




Kone- ja Siltarakennus o.-y:n työsalista.

Kone- ja Siltarakennusosakeyhtiö,
Helsingissä, per. 1891, osakepääoma
20 milj. mk.; telakka, siltarakennus-,
kone- ja höyrykattilaosastot,
separaattoritehdas. Työväkeä n. 1,100.

Konejuntta, paalujuntta (ks. t.).

Konekivääri on ampuma-ase, joka
itsetoimivasti syöttää, lataa, laukaisee ja
heittää patruunan hylsyn ulos. Sillä
saadaan siis aikaan yhtenäinen luotisuihku.
mutta silti on yksityistenkin laukausten
ampuminen mahdollista. K:eitä on raskaita
ja kevyitä. Raskaat painavat
n. 45 kg, ampumanopeus on 400-600
laukausta minuutissa, kuljetetaan
ajoneuvoilla. Kevyt k. ei ole niin tarkka,
ampumanopeus on vain 150-400, niitä
voivat miehet kantaa, paino 9 kg (Madsen)
ja 4,5 kg (Bergmann). Suuren
ampumanopeuden takia piippu kuumenee
nopeasti; sen ympärillä on siksi
vesijäähdytysvaippa, ja piippu pitää sen
kuumetessa vaihtaa. Patruunat syötetään
erikoisista liinavöistä, metallikehistä tai
makasiineista. Patruunain laatu ja
luodin lähtönopeus sama kuin kivääreissä.
Meillä sanotaan kevyttä k:ia
pikakivääriksi. On myös olemassa
n. s. automaattinen kivääri, joka
itse toimittaa lataamisen ja hylsyn
poistamisen, mutta jossa laukaiseminen jää
ampujan suoritettavaksi; se oikeastaan olisi
pikakivääri. — Huomattavimmat raskaat
k.-mallit ovat saks. Maxim ja ransk.
Hotchkiss (meillä edellinen). Kevyistä
k:eistä nyk. huomattavin lienee tansk.
Madsen. — Kevyeen k:iin verrattavissa
on konepistoli (ks. Pistoli).


Konekivääri, 1 vaippa, 2 laatikko, 3 kädensija,
4 syöttäjä, 5 jousilaite, 6 tähtäin. Jalustassa
a takatuki, b rintakappale, e etutuet, d käsipyörä,
e korkeussuuntauslaitteen kehys, f korkeusvipu,
g nostovipu, h nostovarsi, i kiväärinkannattaja,
j kytkinrengas, k sulkulaite ja sivuvipu.


Konelaboratorio on tekn.
oppilaitoksessa käytännöllisten konekoetusten
suorittamista varten. Se on varustettu
asianmukaisilla koneilla ja mittauslaitteilla.
K:ssa on tavallisesti aineenkoetus-,
nosto- sekä voimakoneita y. m. niiden
työkyvyn, hyötysuhteen sekä toiminnan
tutkimista varten.

Konemestari, yleensä jonkun
erikoiskoneen, kirjapainokoneen,
teatterikoneiston y. m. käyttäjä ja
hoitaja. Laivain k:eilta vaaditaan
määrätty käytännöllinen kokemus ja
teollisuuskoulussa suoritettu oppikurssi
saadakseen vastaavan k.-kirjan
Merenkulkuhallitukselta.

Konepaja, metallitehdas; konetehdas.



Konepiirustus, koneita ja koneen osia
esittävä piirustus. K:ssa käytetään
aksonometrista ja ortogonaalista
kuvaamistapaa. Jälkimmäinen on
tavallinen, edellistä käytetään harvoin.
Esineestä piirretään yleensä ainakin
kaksi kuvaa (projektsionia), toinen
edestäpäin, toinen päältä, tarpeen mukaan
vielä sivuilta, joskus takaa ja altakin.
K:t ovat skitsi-, työ-, kokoonpano-,
tarjous-, ilmoitus- ja patentinhakupiirustuksia.
Näistä ovat kaksi ensinmainittua varsinaisia
k:ia täydellisine mittoineen y. m. tietoineen.

Koneteollisuus. Maassamme
huomattavimpia konetehtaita ovat Kone- ja
Siltarakennus o.-y., Hietalahden
Laivatelakka o.-y. sekä valtionrautateiden
konepajat Helsingissä, Tampereen
Pellava- ja Rautateollisuus o.-y. ja O.-y.
Lokomo Tampereella, Crichton-Vulcan o.-y.
Turussa, Porin konepaja Porissa,
Karhulan, Fiskarin, Karkkilan (Högforsin),
Kotkan, Lahden, Varkauden y. m. konepajat.
K:n työpaikkoja oli meillä 1924 yht. 358,
työntekijöitä n. 18,000, tuotantoarvo on
n. 750 milj. mk.

Konevitsa, kreik.-kat. luostari
Laatokan Kononsaarella Pyhäjärven pitäjässä,
tarinan mukaan novgorodilaisen
Arsenij-nimisen munkin perustama 1393.

Koneöljy ks. Voiteluaineet.

Konfederatsioni (mlat.), liitto,
yhdistys; valtioyhdistys, esim. Sveitsin
valaliitto; samaa-ajattelevien yhtyminen
määrätyn valtiollisen ohjelman
ympärille. — Puolassa sanottiin k:eiksi
liittoja, joita aateliset vars. 1700-luvulla
tekivät milloin minkin valtiollisen
tarkoituksen saavuttamiseksi. Ne us.
korvasivat n. s. liberum veton
lamauttamat valtiopäivät.

Konfekti (it.), makeinen.

Konfektsioni (lat.), valmiiden vaatteiden
kauppa. — Konfektsioniteollisuus, vaatetusteollisuus.

Konfereerata (ransk.), neuvotella,
verrata. — Konferenssi, neuvottelu,
määrätyn asian käsittelyä varten valittujen
edustajien neuvottelukokous.

Konfessionalismi (lat.), ankara
kirkon tunnustuksesta kiinnipitäminen. —
Konfessioni, tunnustus.

Konfetti (it.), kipsistä, liidusta tai
paperista tehdyt pallot tai eriväriset
pienet paperiympyrät, joilla ihmiset
karnevaaleissa y. m. heittelevät toisiaan.

Konfidentsielli (ransk.),
luottamuksellinen (tiedonanto).

Konfirmandi (lat.), se, joka
konfirmeerataan. — Konfirmatsioni,
konfirmeeraus, kasteen liiton vahvistus.
Kat. kirkossa k. kuuluu sakramentteihin
ja toimitetaan pyhän öljyn voitelemisella;
tapahtuu 7-12 v:n iässä. Lut. kirkossa,
jossa kat. k. hylättiin, se sai varsinaisen
merkityksen vasta Spenerin kautta
tullen kirkon antaman uskonnonopetuksen
juhlalliseksi päätökseksi, johon kuuluu
julkinen uskon tunnustaminen ja ensim.
ehtoollisella käynti. V:een 1910 oli k.
Suomessa pakollinen ollen m. m. ehtona
aviokuulutuksen saamiseen. — Konfirmeerata,
suorittaa konfirmatsionitoimitus.

Konfiskeerata (lat.), tuomita joku tai
jotkut varallisuusesineet kruunulle
menetetyiksi; takavarikoida.

Konfityyri (ransk.), hillo, marmeladi,
hillotäytteinen makeinen.

Konflikti (lat.), ristiriita, riita.

Konfokaalinen (lat.). Kaksi
kartioleikkausta on k:t jos niillä on yhteinen
polttopiste, kuten kiertotähtien radoilla aurinko.

Konforminen (lat.) l. pienimmiltä
osiltaan yhdenmuotoinen on sellainen kuva,
missä kuvattavan esineen pienimpien
kulmien suuruus pysyy muuttumattomana.

Konformistit (engl.), engl.
protestantit, jotka hyväksyvät anglikaanisen
kirkon 39 artikkelia. Vastakohta:
nonkonformistit.

Konformiteetti, 
(lat.), yhdenmukaisuus.

Konfortaabeli (ransk.), mukava, hyvin
sisustettu.

Konfrontatsioni (lat.), kahden tai
useamman ristiriitaisia tietoja antaneen
syytetyn tai todistajan yhdessä
kuulustelu viranomaisen edessä; vastakkain
kuulustelu. — Konfronteerata,
kuulustella vastakkain.

Konfucius, Konfutse (ks. t.).

Konfusioni (lat.), sekoitus, yhtyminen,
hajamielisyys. — Lakit. Yhtymys,
s. o. velkojan ja velallisen useimmiten
perinnön kautta tapahtuva yhtyminen samaksi
henkilöksi, jolloin velkasuhde tavallisesti
lakkaa.

Konfutatsioni (lat.), kumoaminen.

Konfutse (551-478 e. Kr.), Kiinan
valtionuskonnon puhdistaja. K. tunsi suurta
kunnioitusta esi-isien tapoja kohtaan —
esi-isien palvonta oli oleva uskonnollisen
elämän keskus — ja kehoitti ihmisiä
suhtautumaan toisiinsa kunnioittavasti ja
oikeamielisesti. Hän hylkäsi mietiskelyt
yliluonnollisista asioista; hänen
siveysoppinsa on kuivan järkevää, mutta



käytännöllistä. K:n oppi (,,konfutselaisuus")
on tullut Kiinan pääuskonnoksi, ja K:n
palvomista varten on rakennettu paljon
temppeleitä, vrt. Kiinan kieli ja
kirjallisuus. [Korhonen (1921).]

Konfyysi (ransk.), hajamielinen.

Kongeaa [-eō], 65 km pitkä
Pohjanmereen laskeva joki Jyllannin
niemimaalla. Vv. 1864-1920 oli osa siitä
Tanskan ja Saksan rajana.

Kongeloven [-lō-] kuninkaanlaki,
Tanskan kuninkaan Fredrik III:n 1665
antama perustuslaki.

Kongeniaalinen (lat.), hengenheimolainen.

Kongenitaalinen (lat.), synnynnäinen.

„Kongens By" (tansk.), „kuninkaan
kaupunki", s. o. Kööpenhamina.

Kongens Livjægerkorps, tansk.
vapaaehtoinen, porvarillinen sotilaallinen
järjestö; per. 1801.

Konginkangas, Kömi, kunta Vaasan
läänissä, Pohjois-Hämeessä; 283,9 km2,
2,574 as. (1925).

Konglomeraatti (lat.), kasauma; geol.,
pyöreähköistä, yhteeniskostuneista
kivimukuloista ja sorasta muodostunut
kivilaji. — Konglomeraattiliuske, kivilaji,
joka alkujaan on ollut konglomeraatti,
mutta vuorenpoimuttumisessa muuttunut
liuskeiseksi.

Kongo. 1. Joki Keski-Afrikassa,
lähdejoet Luapula ja Lualaba; juoksee Bangweolo-


Aluksia Kongon rannalla.

ja Meru-järvien läpi; päiväntasaajan kohdalla
Stanleyn putoukset, suupuolessa Livingstonen
putoukset ja näiden alapuolella Jellalan putous.
Lisäjokia oikealta: Lukuga (Tanganjikasta),
Aruwimi ja Ubangi, vasemmalta Sankuru-Kassai-Kwa.
K. on pituudeltaan maapallon 6:s (4,640 km);
vesialueeltaan toinen (3,7 milj. km2).
— 2. Kongo-joen alanne, jossa 2
valtiollista aluetta: 1) Belgian K.;
2,365,000 km2, 8,5 milj.
(toisten tietojen mukaan 15 milj.) as.;
sitäpaitsi Kansainliiton mandaattialueena
Saksan Itä-Afrikan luoteisosa (Urundi ja
Ruanda); 54,000 km2, 3 milj.
as. Troopillinen mannerilmasto, kostea
ja eurooppalaisille epäterveellinen.
Lännessä, etelässä ja koillisessa
savannimaisemia, keskellä troopillista
sademetsää, tämän puita m. m. öljypalmu ja
kautsuliaanit. Eläimiä: gorilla ja simpanssi,
norsut, virtahevot, sarvikuonot, sirahvit,
antiloopit, leijonat, leopardit, pelikaanit,
flamingot, ibis, termiitit, tsetsekärpäset.
Väestö enimmäkseen bantuneekereitä,
pohjoisessa sudaninneekereitä;
kääpiöheimoja asuu hajallaan siellä täällä.
Eurooppalaisia n. 9,000. Pääelinkeino
maanviljelys (maniokki, jamsjuuri,
maissi, kahvi, kaakao, öljypalmu).
Tärkeimmät vientitavarat: palmunpähkinät,
kupari, kopaali, palmuöljy, tina, kautsu,
puuvilla, kaakao, riisi, norsunluu.
Hallitusta hoitaa Leopoldvillessa
asuva kenraalikuvernööri Brysselissä
olevan siirtomaaneuvoston valvonnan
alaisena. — Belgian K. järjestettiin
kansainvälisessä Kongon-konferenssissa 1884-85.
Sen hallitsijaksi tuli Belgian kuningas
Leopold II, joka luovutti K:n 1908
Belgialle. — 2) Ranskan K.
= Ranskan Keski-Afrikka (ks. t.).


Kongo. Naisia talousaskareissa.


Kongopuna, ensim. kivihiilitervan
tislaustuotteista valmistettu, suorastaan
1. substantiivisesti (peitatta) puuvillaa
värjäävä väriaine. Käytetään pääasiallisesti
happojen indikaattorina.

Kongovaltio = Belgian Kongon ent.
nimi. ks. Kongo.





Kongregatsioni (lat.), kokous, liitto;
luostariliitto, pyhä yhdyskunta; kardinaalikollegion
valiokunta, esim. Congregatio sancti officii,
harhaoppisten tutkinaiseksi, C. indicis,
kirjasensuuria varten, C. de propaganda fide,
lähetystyötä varten.

Kongregatsionalistit, independenttien
(ks. t.) nykyinen nimitys. He eivät mene
riippumattomuusvaatimuksissaan yhtä
pitkälle kuin independentit. Lukumäärä
Englannissa, sen siirtomaissa ja
Yhdysvalloissa 4-5 miljoonaa.

Kongressi (lat.), juhlallinen
kansainvälinen kokous. — 1. Kansainoik.
Eri maiden valtuutettujen kokous joko rauhan
solmiamiseksi tai muiden kansainvälisten
kysymysten ratkaisemiseksi. Asioita ei
tällöin ratkaista enemmistöpäätöksellä,
vaan kunkin maan yhtyminen päätökseen
riippuu sen vapaasta tahdosta. —
2. Valtio-oik. Us. Amerikan tasavalloissa
kaksikamarisen eduskunnan nimitys,
samoin Ranskan eduskunnan, kun sen
molemmat kamarit yhtyvät yhteiseksi
kokoukseksi (kansalliskokoukseksi).

Kongressikudos, villakanava, melkein
läpinäkyvä, pieniruutuinen kangas, jota
käytetään kuvio-ompeluksessa pohjana.

Kongressi-Puola, se osa Puolan
kuningaskuntaa, joka Wienin
kongressissa 1815 annettiin Venäjälle.

Kongruenssi (lat.), yhteellisyys,
yhtäpitäväisyys. — Kielit. Taivutuskielten
sellainen kieliopillinen ominaisuus, että
lauseessa läheisesti toisiinsa kuuluvat
sanat taivutuksessa vastaavasti taipuvat.
Esim. suomessa: pientä poikaa-, miehet,
jotka-, hevoset juoksevat. — Matem. =
kongruenttisuus, yhteneväisyys (ks. t.). —
Kongruentti, yhteneväinen. — Jos
kahdella luvulla on se ominaisuus, että kun
ne jaetaan samalla luvulla, niin saadaan
sama jakojäännös, niin luvut ovat k:t,
mainitun jakajan ollessa moduulina.

Kongsberg, kaup. Etelä-Norjassa,
Oslosta lounaaseeni; hopeakaivoksia,
aseteoll. 7,000 as.

Konia (ent. Ikonion), kaup.
Vähässä-Aasiassa Bagdadin radan varrella.
Muinaisen seldžukkivaltakunnan pääkaup.
1000-luvulla; lukuisia niiden aikojen
loistorakennusten raunioita. 70,000 as.

Konidio (kreik.), kuromaitiö,
kuroumalla syntynyt itiö.

Koniferiini, havupuiden ja parsan
nesteessä oleva glykosidi, joka hapettuu
vanilliiniksi ja hydrolysoituu
koniferyylialkoholiksi ja rypälesokeriksi.

Koninck [-nk], Philips (1619-88),
holl. muoto- ja laatukuvaaja; liittyy
maisemakuvissaan Rembrandtiin. — Koninck,
Salomon (1609-56), holl. muoto-,
laatu- ja historiakuvaaja.

Konjakki, ransk. rypäleviina, sisältää
40-60 tilavuusprosenttia viinistä tislattua
alkoholia.

Konjekturaalikritiikki (lat., kreik.),
kritiikki, joka todennäköisyysperusteilla
kokee parantaa käsikirjoituksissa olevia
turmeltuneita lukutapoja tai täyttää
niissä olevia aukkoja. — Konjektuura
(lat.), todennäköisyysperusteiden mukaan
ehdotettu lukutapa jossakin teoksessa.

Konjugaatti (lat.). 1. ks.
Kompleksiluku. — 2. Hyperbelin k.-akseli
= sivuakseli. ks. Hyperbeli, kuva.
— 3. Kartiolelkkauksen halkaisijan
k.-halkaisija puolittaa kaikki mainitun
halkaisijan suuntaiset jänteet.

Konjugatsioni (lat.), verbin taivutus;
teonsana: konjugeerata, taivuttaa
verbiä. — Biol. Kahden yksisoluisen eliön
lyhytaikainen yhtyminen (esim. tuma-aineen
vaihtamista varten), kasvitieteessä myös
kahden parveilemattoman sukusolun yhtyminen.

Konjunktiiva (lat.), silmäluomen
sisäpintaa peittävä sidekalvo.

Konjunktiivi (lat.), verbimoodi, joka
indikatiivin vastakohtana esittää
tekemisen epätodellisena, ajateltuna,
esiintyen vars. monissa sivulauseissa ja
epäsuorassa kertomuksessa. Suomessa k:ia
osittain vastaavat potentsiaali ja
konditsionaali (ks. n.).

Konjunktsioni (lat.). 1. Kielit.
Sidesana, taipumaton partikkeli, joka
yhdistää lauseita tai lauseenjäseniä. K:t ovat
joko rinnastavia, jotka yhdistävät
yhdenvertaisia lauseita ja lauseenjäseniä,
tai alistavia, jotka aloittavat sivulauseita
ja yhdistävät niitä niiden päälauseisiin.
Rinnastavia k:eja on, kopulatiivisia
eli yhdistäviä (ja, ynnä, sekä, sekä
. . . että, saati, jopa), disjunktiivisia
eli erottavia (eli, tai, joko . . . tai),
adversatiivisia eli vastakohtaa
ilmaisevia (mutta, vaan), konklusiivisia
eli johtopäätöstä ilmaisevia (siksi, siis)
ja eksplanatiivisia eli selittäviä
(sillä, näet, nimittäin). Alistavia
k:eja on eksplikatiivinen eli yleiseen
alistava (että), konsekutiivisia
eli seurausta ilmaisevia (että, jotta),
finaalisia eli tarkoitusta ilmaisevia
(jotta, että), kausaalisia
l. syytä ilmaisevia (sentähden että, koska),
temporaalisia l. aikaa ilmaisevia
(kun, kunnes, jahka, ennenkuin),
konditsionaalisia eli ehtoa ilmaisevia
(jos, kun, ellei), konsessiivisiä
l. myönnytystä ilmaisevia (vaikka, jos
kohta, joskin), komparatiivisia
eli vertaavia (kuin, niinkuin) ja
interrogatiivisia eli kysyviä
(-ko, -kö, tokko). — 2. Tähtit. Kahden
taivaankappaleen (näennäinen) yhdessäolo (σ).



Konjunktuuri (ransk.), erityisten
seikkojen ja tapahtumien yhteensattuminen.
— Konjunktuuripolitiikka, valtiotaito,
joka sovittaa toimintansa hetkellisten
olosuhteiden mukaan. — Konjunktuurit,
toiveet, mitkä markkinoilla vallitseva tila,
erityisesti tarjonnan ja kysynnän keskinäinen
suhde, antaa liikeyritysten menestymisestä.
— Konjunktuurivoitto, voitto, minkä joku
saavuttaa konjunktuurivaihteluiden aiheuttamasta
hintojen noususta tai laskusta.

Konkaavi (lat.), kovera; vastakohta
konveksi = kupera.

Konkkalan parantola, läh. Viipuria,
per. 1911. Käytetty toipuvien ja lepoa
tarvitsevien hoitolaitoksena, potilaat
pääasiassa venäläisiä. Ollut suljettuna
v:sta 1917.

Konklaavi (lat.), huoneus, jossa
paavin vaali toimitetaan; kardinaalien
kokous paavin vaalin toimittamiseksi.

Konkludenttiset teot (lat.), sellaiset
teot, joista voi päättää määrätyn tahdon
olemassaolon, vaikkei sitä suorastaan
lausuta. K:lla t:lla on oikeudellisessa
suhteessa huomattava merkitys.

Konklusiivinen (lat.) ks. Konjunktsioni.
— Konklusioni, johtopäätös.

Konkoidi (kreik.), neljännen asteen
käyrä, jonka avulla kreik. matemaatikko


Nikomedes n. 200 e. Kr. suoritti kullman
kolmiajaon ja kuution kahdistamisen. K. on
niiden pisteiden ura, jotka määrätään
seuraavasti. Kiinteästä pisteestä (A)
piirretään säteitä ja siitä pisteestä (M),
missä kukin säde leikkaa kiinteätä
suoraa (OX) mitataan molemmin puolin
määrätty pituus (MP ja MP').
Pisteet P ja P' ovat k:lla.

Konkoly-Thege [konkoli-tägä],
Miklós (1842-1912), unk. tähtitieteilijä,
alkujaan merimies. Kakensi maatilalleen
observatorion, missä teki tärkeitä
ustrofysikaalisia havaintoja; julk. käsikirjoja
tähtit. havaintojen tekijöille.

Konkonen, Aleksanteri (1856-1925),
kunnallisneuvos, kotoisin Viipurista. Lahjoittanut
lähes 3 milj. mk. yleishyödyllisiin tarkoituksiin.

Konkordaatti (lat.), sopimus, vars.
kirkon ja valtiovallan sopimus kirkon
asemasta jossakin valtiossa.

Konkordanssi (lat.), luettelo kaikista
kohdista (esim. Raamatussa), jossa sama
sanamuoto (verbaali-k.) tai
samanlaisia ajatuksia (reaali-k.) esiintyy.

Konkordanttinen, geol., on
kerrosasento, jossa yksityiset kerrokset ovat
keskenään yhdensuuntaiset, mikä merkitsee sitä,
että kerrostuminen on tapahtunut jatkuvasti.
vrt. Diskordanttinen.

Konkordia (lat. concordia = sopu),
1885-1914 toiminut yhdistys sekä v:sta
1919 kaksi liittoa, suomenk. ja ruotsink.,
joiden stipendirahastoista jaetaan
apurahoja opiskeleville tai johonkin
käytännölliseen toimeen valmistuville naisille.
[Ottelin (ruots., 1924).]

Konkreettinen (lat.), oik. kovettunut,
tihentynyt; todellinen, havainnollinen.
K. esine on havaittu olevainen semmoisenaan,
kaikkine yksilöllisine ominaisuuksineen.
Vastakohta: abstraktinen.

Konkrementti (lat.), pienten osasten
yhteen iskostumisesta muodostunut kiinteä
kappale; lääket., kivimuodostuma
(tav. kalsiumsuoloja) virtsarakossa,
sappirakossa, haiman ja sylkirauhasten
käytävissä y. m. s.; miner. = konkretsioni.

Konkretsionit (lat.), savi-, kalkki- tai
hiekkakivilajeissa olevat kivennäismyhkyrät,
jotka ovat toista ainetta kuin kivilajin
pääosa, esim. savessa esiintyvät marlekat
eli imatrankivet.

Konkubiini (lat.), jalkavaimo. —
Konkubinaatti, roomal. ja vanhassa
germ. oikeudessa sallittu sukupuolinen
yhdyselämä, joka ei ollut vars. avioliiton
veroinen, syrjäavio.

Konkureerata (ransk.), kilpailla. —
Konkurenssi, kilpailu. — Konkurentti,
kilpailija,

Konkurssi (lat.), vararikko, se
oikeudellinen menettely, jonka kautta
velallisen omaisuus, yhdellä kertaa
luovutettuna kaikkien hänen velkojainsa
tyydyttämiseksi, laissa määrätyssä
järjestyksessä jaetaan näiden kesken sikäli,
kuin kullakin velkojalla on saamista
velalliselta. K.-tilaan asettaa velallisen
joko hänen itsensä tai siihen oikeutetun
velkojan kirjallisesta, kaksin kappalein
laaditusta hakemuksesta se alioikeus,
jossa velallisen tulee vastata velkaasioissa.
Sen jälkeen toimittaa oikeus
velkojain kuulustelun, valvonnan
ja esiinhuudon sekä, jollei k:ia
peruuteta, ratkaisee asian k.-tuomiolla.
K. katsotaan alkaneeksi sinä päivänä, jolloin
hakemus on oikeuteen tai sen puheenjohtajalle
annettu, jos k. tämän hakemuksen johdosta seuraa.
Velkojain kuulustelussa vahvistetaan
lopullisesti k.-pesän tila



siten, että velallinen vannoo pesäluettelon
oikeaksi, jotapaitsi oikeus saapuvilla
olevain velkojain ehdotuksesta määrää
yhden tai useampia uskottuja miehiä
pesää hoitamaan. Viimeistään valvontapäivänä,
johon velkojat julkisella haasteella kutsutaan,
tulee velkojain kirjallisesti (asiakirjat
kaksoiskappaleina) valvoa saatavansa, s. o.
oikeudelle ilmoittaa ne sekä se etuoikeus,
minkä niille tahtovat, ja valalla vannoa ne
omistavansa, sekä valita uskottujen miesten
tilalle pesää hoitamaan toimitsijamiehiä,
joille oikeus antaa tähän määräyksen.
Esiinhuudoissa, joita raastuvanoikeudessa on
kaksi ja kihlakunnanoikeudessa yksi, tulee
asianosaisten esittää toisiaan vastaan kaikki ne
huomautukset ja todistukset, joita oikeutensa
valvomiseksi pitävät tarpeellisina. Sen jälkeen
oikeus, tutkittuaan valvottuja saatavia
ainoastaan, mikäli niitä vastaan on
muistutuksia tehty, antaa tuomiossa
lausuntonsa velkojain vaatimuksista ja
niille tulevasta etuoikeudesta sekä
velallisen vastaisesta maksuvelvollisuudesta,
lykäten riitaisiksi saatetut valvonnat eri
oikeudenkäynnissä ratkaistaviksi. K.
katsotaan päättyneeksi, kun alioikeuden
tuomio on annettu taikka kun
k.-hakemus ennen julkisen haasteen antamista
on peruutettu tai oikeus katsoo k:n pesän
varojen vähyyden vuoksi raukeavan tai
kun velallinen ja velkojat tekevät
akordin (ks. t.). — Uskottujen ja
toimitsijamiesten tehtävänä on huolenpito
k.-pesän hoidosta, takaisinvoitosta, vieraan
omaisuuden antamisesta pois, k.-pesän rahaksi
muuttamisesta ja kertyneiden varojen
jakamisesta velkojille. Päätösvaltaa
k.-pesää koskevissa asioissa käyttää
velkojainkokous, jonka kokoonkutsuvat
uskotut tai toimitsijamiehet ja jolle
näiden on tehtävä toiminnastaan tili. —
K.-tilaan asetettu velallinen menettää
käyttöoikeuden omaisuuteensa, mutta on
oikeutettu k:n alkuaikoina saamiaan
elatuksensa k.-pesästä. K. rajoittaa jossakin
määrin velallinen vapautta sekä supistaa
myös hänen kansalaisoikeuksiaan. —
Elleivät velkojat ole suostuneet
vapauttamaan velallista joltakulta velan osalta,
eikä luovutettu omaisuus ole riittänyt
kaikkien valvottujen ja hyväksyttyjen
velkojen suorittamiseen, voivat velkojat
hakea jäljellä olevat saatavansa siitä
omaisuudesta, jonka velallinen k:n
jälkeen saa. Valvonnan laiminlyönti ei estä
velkojaa k:n jälkeen hakemasta
saatavaa velalliselta, mutta jos k:ssa
saapuvilla olleet velkojat myöntävät
velalliselle huojennusta velan maksussa,
tulee velalliselle yhtäläinen helpotus
poissaolleiden velkojain saamisiin nähden
(Konkurssisääntö 9/11 1868, muutettu
asetuksella 3/12 1895 ja 5/2 1926 sekä laeilla
31/12 1917, 30/3 1922, 17/2 1923 ja 14/2 1925).

Konkurssihuutokauppa, konkurssinalaisen
omaisuuden huutokauppa. — Konkurssipesä l.
konkurssivarat, omaisuus, johon
konkurssi kohdistuu. — Konkurssirikos,
laissa erityisesti määrätty konkurssitilaan
joutuneen velallisen tai eräissä tapauksissa
velkojan ennen tai jälkeen konkurssin alkamista
tekemä teko, joka on omiaan huonontamaan
velkaantuneen pesän varallisuustilaa tai
ainakin vaikeuttamaan pesän tilan
selville saamista. Rikoslaissa on velallisen
tekemät k:t ryhmitetty kolmeen
ryhmään sen mukaan, onko velallista
pidettävä 1) petollisena, 2)
epärehellisenä vai 3) huolimattomana
eli kevytmielisenä velallisena;
minkä ohella vielä se velallinen, joka
velan tähden karkaa, on
rangaistuksen alainen. Velkoja tekee k:n,
jos hän äänestä, mikä hänellä on velkojain
kokouksessa, velalliselta, taikka tämän
puolesta toiselta on edustanut itselleen
erityistä etua taikka muuten velallisen
kanssa tehnyt välipuheen erityisestä,
itselleen tulevasta edusta (Rikoslaki
39:1-7). — Konkurssiselvitys,
konkurssipesän säädetyssä järjestyksessä
tapahtuva jakaminen velkojille. —
Konkurssisopimus, akordi (ks. t.). —
Konkurssisääntö ks. Konkurssi.

Konna, rupisammakko.

Konnanmarja (Actæa), leinikköisiin
kuuluva kasvisuku. Monivuotisia ruohoja,
joilla myrkylliset marjat. Suomessa yksi laji.

Konnetaabeli (ransk.), oik.
tallimestari, ratsuväen päällikkö; Ranskassa
myöh. koko maasotajoukon päällikkö,
arvossa ensim. mies kuninkaasta.

Konnevesi, Rautalammin reitin
pääjärviä, n. 40 km pitkä, pohjoisosa n.
1 km:n levyisen kannaksen erottama Keiteleestä.

Konnevesi, kunta Kuopion läänissä,
1921 erotettu Rautalammin kunnasta;
471,1 km2, 4,797 as. (1925).

Konnitsa, valtion omistama ent.
lahjoitusmaatila Pyhäjärven kunnassa (V. l.)
Kiimajärven luoteisrannalla. Jaettu
pikkutiloiksi. Valtion omistamalla
kantatilalla K:n maamieskoulu.

Konnivesi, n. 20 km pitkä järvi
Kymijoen vesistössä, suurin osa Heinolan
pitäjässä. K:een laskee Ruotsalainen
Jyrängön virtaa myöten ja K:sta alkaa
varsinainen Kymijoki.



Konnossementti (it.), lastia
vastaanottaneen laivan päällysmiehen lastin
lähettäjälle antama kirjallinen tunnustus
siitä, että tavara on laivaan
vastaanotettu, sekä sitoumus toimittaa
vastaanotettu tavara määräpaikkaansa
asiakirjassa mainitulle henkilölle. K:n, joita
on annettava niin monta yhtäpitävää
kappaletta, kuin tarve vaatii, voi asettaa
nimitetylle henkilölle, myöskin lastin
antajalle itselleen, n. s. nimi-k.,
taikka nimitetylle henkilölle tai hänen
määräämälleen, n. s. siirrännäis- l.
orderi-k. Jos oikea omistaja on
antanut eri kappaleita samaa k:ia eri
henkilöille, on ensin annetun k:n omistajalla
etuoikeus, mutta jos käy ilmi, että
myöhempi k:n luovuttaminen on tapahtunut
siitä syystä, että ensim. vastaanottaja ei
ole maksanut tavaran hintaa, on
luovuttanut omaisuutensa konkurssiin taikka
kieltäytynyt hyväksymästä tai
maksamasta velaksiannetun tavaran hinnasta
oikein tehtyä vekseliä, katsotaan ensin
annettu k. peräytetyksi, stoppage
in transitu, ja myöhemmin annetun
k:n omistaja saa ottaa tavaran. —
Kotimaisessa merenkulussa voidaan k:n
asemesta käyttää rahtikirjaa (Merilaki
9/6 1873, 87-90 sekä 110, 112, 114,
118-120 §).

Konnunsuo, n. 5,000 ha laaja suomaa
Joutsenon pitäjässä Viipurin läänissä
(vähäisiä osia myös Lappeen, Nuijamaan
ja Jääsken alueella). Alueella varavankila;
vangit suorittaneet kuivaustöitä.

Konnus, 267 m pitkä kanava
Koirusveden ja Leppävirran välissä, Soisalon
saaren länsipuolisella väylällä. K:n
kanava rakennettiin 1835-39, nykyinen
kanava on kumminkin rakennettu
1865-68 ja sijaitsee vanhan kanavan
länsipuolella.

Konon (k. n. 390 e. Kr.), ateenalainen
sotapäällikkö. Voitti Persian laivaston
päällikkönä Spartan laivaston Knidoksen
kohdalla 394 e. Kr.

Konow [kūnov], Kaarle
Juhana von (1773-1855), suom. eversti.
Kunnostautui kapteenina Lapualla ja
Kauhajoella 1808. ,,Vänrikkien" sankareita. —
Konow [kunū'v], Wollert
(Konow S. B.) (1845-1924), norj. vapaamielinen
poliitikko. Pääministerinä 1910-12. —
Konow, Wollert (s. 1847), norj.
poliitikko, ed:n serkku. Ministerinä 1891-93
ja 1900-03.

Konkvistadori (esp.), conquistador (ks. t.).

Konrad (k. 1192), Jerusalemin
kuningas 1192, Monferraton rajakreivi.
Puolusti 1187 Tyrosta Saladinia vastaan.

Konrad, saks.-roomal. keisareita ja
kuninkaita. — 1. K. I (k. 918), hallitsi
911-918. Taisteli turhaan suurvasalleja
vastaan. — 2. K. II Saalilainen
(n. 990-1039), hallitsi 1024-39, keisari
v:sta 1027. Sai 1034 Burgundin. —
3. K. III (1094-1152), hallitsi 1138-52,
kuului Hohenstaufien sukuun. Otti osaa
toiseen ristiretkeen 1147-49. — 4. K. IV
(1228-54), kuningas v:sta 1250. Taisteli
Saksassa vastahallitsijolta vastaan,
valloitti Napoli'n.

Konradin (1252-68), Sisilian
kuningas, viimeinen hohenstaufi, Saksan
kuninkaan Konrad IV:n poika; joutui
tappiolle ja vangiksi taistellessaan Kaarle
Anjoulaista vastaan; mestattiin.

Konrad Marburgilainen (k. 1233),
saks. saarnamies ja harhaoppisten
vainooja Saksassa; 1226-31 Pyhän
Elisabetin rippi-isä.

Konrehtori (lat.), ylemmän alkeiskoulun
toinen, rehtorin jälkeinen opettaja.

Konsekratsioni (lat.), leivän ja viinin
siunaaminen ehtoollisessa, kat. kirkossa
pyhien esineiden, kirkkojen y. m. vihkiminen.

Konsekutiivinen (lat.) ks. Konjunktsioni.

Konsekvenssi (lat.), seuraus, johdonmukaisuus.
— Konsekventti, johdonmukainen.

Konselji (ransk.), neuvosto. —
Konseljipresidentti, neuvoskunnan
puheenjohtaja; usein = ministeristön
presidentti, pääministeri.

Konsensuaalikontrahti,
konsensuaalisopimus, yksinomaan
sopimuskumppanien yhtäpitävään tahtoon
perustuva sopimus.

Konsentratsioni (lat.), keskitys;
väkevyys. — Konsentrinen,
samakeskinen. K:t ovat käyrät
viivat tai pinnat, joilla on yhteinen
keskus (keskipiste). — Konsentriset
piirit, opetusopissa sellainen
opetusaineksen järjestely, että
oppijakso esitetään useaan kertaan, joka
kerralla laajennettuna ja täydennettynä.
— Konsentroida, kem., väkevöida,
vähentää liuoksesta liuotinta.

Konsepti (lat.), kirjallisen työn
valmisteleva luonnos; puhtaaksikirjoittamaton
työ. — Kadottaa konseptinsa, joutua
ymmälle, sekaantua.

Konseptsioni (lat.), hedelmöittyminen,
jonkun aatteen esiin pulpahtaminen
mielikuvituksessa.



Konseptualismi (lat.), se keskiaik.
filosofinen käsitys, että yleiskäsite ei
ole olemassa reaalisesti objektiivisessa
maailmassa, vaan että se on olemassa
käsitteenä meissä sekä myöskin
aatteena Jumalassa.

Konserteerata (ransk.), panna toimeen
konsertti. — Konsertti. 1. Mus.,
julkinen musiikkitilaisuus, K:ien
toimeenpaneminen sai alkunsa v:n 1700
vaiheilla, vrt. Konsertto. — 2.
Politiikassa, yksimielisyys, yhteistoiminta;
sopimus. — Konserttimestari,
orkesterin viulunsoittajista ensimmäinen,
esiintyy tarpeen tullen soolosoittajana tai
kapellimestarin sijaisena. — Konsertto
(it.), mus., sävellys orkesterin
säestämälle soolosoittimelle, jolla siinä on
tilaisuus loistaa keinovarojensa täydellä
monipuolisuudella. Kaksois-k. on k.,
jossa esiintyy kaksi soolosoitinta, milloin
erikseen loistellen, milloin toisiinsa yhtyen.

Konservaattori (lat.), hoitaja,
henkilö joka valmistaa luonnontieteellisiä
museoesineitä sällytyskelpoisiksi (täyttää
lintuja j. n. e.); meillä myös henkilö,
joka esihist. tai taidemuseossa valvoo
esineiden säilyttämistä mahdollisimman
muuttumattomina sekä johtaa tätä
tarkoitusta varten tehtäviä töitä.

Konservatiivinen (lat.), se joka
tahtoo säilyttää olevat olot, vanhoillinen.
— Konservatismi, vanhoillisuus.

Konservatorio (lat.), musiikkikorkeakoulu.
Ensim. k. perustettiin Napolissa 1537.
Huomattavimmat muista aikaisemmin
perustetuista k:ista ovat Pariisin
(1795), Wienin (1821), Lontoon (1823)
ja Leipzigin (1843). Uudemmista ovat
mainittavimmat Musiikkikorkeakoulu
(1869) Berliinissä ja Schola Cantorurn
Pariisissa (1896). Skandinaavian k:ista
on vanhin Tukholman (1771),
senjälkeen Oslon (1865), Kööpenhaminan
(1866). — Helsingin Musiikkiopiston
(nyk. Konservatorion) perusti Martin
Wegelius 1882.

Konserveerata (lat.), säilyttää
vahingoittumatta (esim, museoeläimiä,
ruokatavaroita). Konserveeraamiseksi
sanottiin 1600- ja 1700-luvuilla sitä
tapaa, että virkamies (tav. pappi)
nai edeltäjänsä lesken tai tyttären.
— Konservi, säilyke.

Konsessiivi (lat.) ks. Potentsiaali.
— Konsessiivinen ks. Konjunktsioni.

Konsessioni (lat.), toimilupa,
perustamislupa, myönnytys, varsinkin julkisen
viranomaisen antama lupa sellaiseen yritykseen,
joka yleisen turvallisuuden tahi muun
yhteiskuntaedun vuoksi ei ilman sellaista
lupaa ole sallittu.

Konsideratsioni (lat.), (erikoisten
asianhaarojen) huomioonottaminen.

Konsigneerata (lat.). 1. Kaup.
Lähettää tavaroita jollekin kauppiaalle
toiseen (tavallisesti kaukaiseen) paikkaan
myytäväksi omistajan laskuun. Lähettäjä
on silloin konsignantti ja
vastaanottaja konsignatääri.
— 2. Sot. Sotaväen konsigneeraamisella
tarkoitetaan sitä, että sotaväki pidetään
koottuna kasarmissa ja valmiina lähtemään
liikkeelle minä hetkenä hyvänsä.

Konsiili (lat.), kirkolliskokous, synodi,
kat. kirkossa arvohenkilöiden kokous
kirkon elämää koskevien kysymysten
pohtimista ja päättämistä varten. Yleiset
k:t olivat paavien (aiemmin keisarien)
kokoonkutsumia ja koskivat koko kirkkoa.
Kuuluisimmat näistä ovat Nikaian 325,
Konstantinopolin 381, Efesoksen 431 ja
Kalkedonin 451, 4:s lateraanisynodi 1215.
n. s, reformatoriset k:t Pisassa 1409,
Konstanzissa 1414-18 ja Baselissa 1431-49,
Tridentin 1545-63, Rooman 1869-70.

Konsiisi (lat.), täsmällinen, lyhytsanainen.

Konsipeerata (lat.), hedelmöittyä, tulla
raskaaksi; tajuta joku aate mielikuvituksessa;
muodostaa perusaate laajempaan henkiseen tuotteeseen.

Konsistenssi (lat.), kokoonpano,
kokoomus; (nesteen) tiiviysaste.

Konsistori, konsistorio (lat.),
eräiden kirkollisia tai opetusasioita hoitavien
virkakuntien nimitys. Kat. kirkossa on
piispallinen k. piispan rinnalla toimiva
kollegiaalinen tuomioistuin, joka
kirkollisissa asioissa tuomitsee ensim.
oikeusasteena. Kalvinilaisessa
kirkonjärjestyksessä k. on seurakunnallisen
hallinnon virasto, jonka muodostavat
seurakunnan papit ja vanhimmat. Saksan lut.
kirkossa k:eja perustettiin 1500-luvulla
kirkollisiksi tuomioistuimiksi; vähitellen
niistä tuli myös kirkkohallinnon
keskuksia. Ruotsissa ja Suomessa
tuomiokapituli vastaa k:ia. — Yliopiston
professorien muodostama k. hoitaa yliopiston
hallintoa. Laatusana: konsistoriaalinen,
konsistoria koskeva, siihen kuuluva, sen alainen.

Konskribeeraus, konskriptsioni
(lat.), sotaväen värväys; sotaväen otto
(Englannissa myös = asevelvollisuus).

Konsoli (ransk.), olkakivi, kannike
(ulkoneva rakennusosa); käyräjalkainen
seinäpöytä.

Konsolideerata (lat.), vahvistaa,
yhdistää; vakauttaa (esim. valtiovelka).



Konsonanssi (lat.), tasasointu,
mus., syntyy samaan (duuri- tahi molli-)
sointuun kuuluvain sävelten yhtymisestä;
vastakohta: riitasointu l. dissonanssi
(ks. t.).

Konsonantti (lat.), kerake, sellainen
kielen äänne, joka yleensä vain yhdessä vokaalien
kera muodostaa tavuja. Esim. k, p, l, s.

Konsortsio (lat.), taloudellinen, vars.
finanssiyhtymä.

Konspiratsioni (lat.), salaliitto. —
Konspiratööri l. konspiraattori
salaliittolainen, vehkeilijä. — Konspireerata,
tehdä salaliitto, vehkeillä.

Konstaapeli (engl.), poliisimiehistöön
kuuluva henkilö. — Merenk. Aluksen
alipäällystöön kuuluva merimies,
joka lain myöntämissä tapauksissa hoitaa
aliperämiehen tai perämiehen tehtäviä
sekä tav. huolehtii muonavarojen hoidosta.

Konstans (323-350), Rooman keisari
337-350, Konstantinus Suuren nuorin
poika. Hoiti v:sta 335 Italian, Illyricumin
ja Afrikan hallitusta. Voitti 340 veljensä
ja kanssahallitsijansa Konstantinuksen,
joka kaatui.

Konstantaani, kupari-nikkelilejeerinki,
jonka sähkövastus on miltei riippumaton
lämpötilasta; käytetään vastuskojeisiin.


Konstantinopoli. Taustassa Marmarameri ja Aasian rannikkoa.

Konstantinopoli (turk. Stambul),
Turkin suurin kaup. ja v:een 1923 sen
pääkaup. Varsinainen Stambul, kaupungin
vanhin osa, sijaitsee kauniilla paikalla
Marmarameren ja Bosporin lahden,
„Kultaisen sarven", välisellä niemellä.
Lahden poikki vie 2 siltaa Galataan
ja Peraan; ed. on satamakaup, ja
liike-elämän keskus, Pera on eurooppalaisten
kaupunginosa. Aasian puolella on Skutari.
Stambulissa ovat K:n huomattavimmat
rakennukset: lukuisat moskeijat, joista
kuuluisin Sofian moskeija, ent. sulttaanin
palatsi Seralji, virastorakennus ,,Korkea
portti", y. m. K:ssa asuu kreik.-kat.
patriarkka; siellä on turk. yliopisto.
Tärkeä maailmankaupan keskus. 900,000
as., esikaupunkeineen 1,1 milj.
Yleiskuva I os., p. 421-422. — K. (alk.
Bysantion) tuli 330 Rooman
valtakunnan, 395 Itä-Rooman pääkaupungiksi,
1453-1923 Turkin pääkaupunkina, 1919-23
ympärysvaltain hallinnon alaisena.


Konstantinopoli. Nousutie Pera-kadulle.




Konstantinos, Itä-Rooman keisareita.
— 1. K. VII Porfyrogennetos
(905-959), hallitsi 912-959. Edisti
tieteitä ja taiteita, laati esityksen valtion
hallinnosta. — 2. K. XI Dragases
(1403-53), viimeinen Itä-Rooman keisari,
hallitsi 1448-53. Kaatui puolustaessaan
Konstantinopolia turkkilaisia vastaan.

Konstantinos (1868-1924), Kreikan
kuningas 1913-17 ja 1920-22. Ylipäällikkönä
sodassa Turkkia vastaan 1897 ja Balkanin
sodissa 1912-13. Maailmansodassa puolueettomana
(henkilökohtaisesti saksalaisystävällisenä)
joutui ympärysvaltojen vihoihin ja pakotettiin
luopumaan kruunusta. Poikansa Aleksanterin
kuoltua kutsuttiin kansanäänestyksellä
takaisin; pakotettiin uudelleen luopumaan
Kemal paššaa vastaan käydyssä sodassa
kärsittyjen tappioiden johdosta.

Konstantin Pavlovitš (1779-1831),
ven. suuriruhtinas, Paavali I:n toinen
poika. Oli luopunut kruununperimysoikeudestaan,
mutta kun luopumusta ei oltu julkaistu,
tunnustettiin 1825 keisariksi, jolloin
luopui julkisesti. Puolan varakuninkaana
1816-30.

Konstantinuksen lahjoitus (donatio
Constantini), Konstantinus Suuren
luuloteltu lahjoitus, jolla hän muka antoi
paaville kaikkien kirkkojen esimiehyyden
sekä Rooman, Italian ja länsimaiset maakunnat.

Konstantinus Suuri (274 [288?]-337),
keisari Constantius Chloruksen ja
Helenan poika. V:sta 306 Rooman läntisinten
maakuntain ja voitettuaan Liciniuksen
v:sta 323 koko Ropman keisari. Teki
kristinuskon suvaituksi, vieläpä
suosituksi uskonnoksi, määräsi Bysantionin l.
Konstantinopolin pääkaupungiksi. Jatkoi
Diocletianuksen aloittamaa valtakunnan
hallinnon uudelleen järjestelyä.

Konstantsa, Constanta (ks. t.).

Konstantti (lat.), pysyvä, vakinainen,
muuttumaton; matem., arvoltaan
muuttumaton suure, vakio.

Konstanz [-ants], kaup. Saksassa,
Badenissa, Bodenjärven etelärannalla Reinin
niskassa. Lukuisia keskiaikaisia rakennuksia.
30,000 as. — K:n kirkolliskokous 1414-18
lopetti suuren skisman ja tuomitsi Hussin.

Konstateerata (lat.), todeta.

Konstellatsioni (lat.), tähtikuvio,
tähtien keskinäinen asento maasta katsoen.

Konsternatsioni (lat.), tyrmistys;
verbi: konsterneerata, tyrmistää.

Konstitueeraava valta, se valtiovallan
harjoittamismuoto, jota käytetään
oikeusjärjestyksen perussäännöksiä,
valtiosääntöä luotaessa. Selvimmässä
muodossa tämä toiminta esiintyy silloin,
kun vallankumous on tapahtunut ja poistanut
aikaisemmat perustuslait ja jollakin
valtio-orgaanilla, tavallisesti rajattomalla
vallalla päättävällä kansalliskokouksella,
on toimena luoda oikeusjärjestykselle
uusi perustus.

Konstitueerata (lat.), perustaa; olla
olennaisena osana jossakin kokonaisuudessa,
määrätä, asettaa. — Konstitueerautua,
muodostua vakinaiseksi yhdistykseksi.

Konstitutiivinen (lat.), olennainen,
perustavaa laatua oleva.

Konstitutoriaali (lat.),
viranvahvistuskirja, jolla henkilö
asetetaan johonkin virkaan, johon
ei valtakirjaa anneta.

Konstitutsionalismi (lat.),
hallitustapa ja oikeusjärjestys, jonka
perustuksena on hallituksen valtaa rajoittava,
kansan valtiollista ja yhteiskunnallista
vapautta turvaava konstitutsioni. —
Konstitutsioni, valtiosääntö,
perustuslaki.

Konstrueerata (lat.), liittää
järjestetyksi kokonaisuudeksi, rakentaa;
liittää sanoja lauseeksi; piirustaa, laatia
luonnos; koettaa antaa todellisuudesta
filosofinen selitys sovittamalla siihen
kaavamaisella johdonmukaisuudella
abstraktisia periaatteita. — Konstruktiivinen,
koossapitävä; sellainen rakennuksen osa,
joka on välttämätön antamaan sille
lujuutta. — Konstruktööri, rakennusten,
koneiden, alusten y. m. suunnittelija ja
piirtäjä. — Konstruktsioni, rakenne,
suunnitelma; piirustus; ajatusrakennelmia.
— Matem. Piirros. Geometrisiksi k:ksi
sanotaan niitä piirustustehtävien suorituksia,
joihin käytetään välineinä ainoastaan viivoitinta
ja harppia, Apu-k., sellainen
apupiirros, joka suoritetaan geom. todistusta
varten. — Kielit. Sanojen
järjestelmällinen yhdistelmä, järjestelmä,
sanojen lauseopillinen suhde; lauserakenne.
— Konstruktsionipiirustus, tekn.
piirustus, joka on niin yksityiskohtainen,
että sitä voidaan käyttää joko asentamisessa
(monteerauksessa) tai työpiirustuksena
yksityisosia valmistettaessa.

Konsulaarilainkäyttö ks. Kapitulatsioni.

Konsulaatti (lat.), konsulinvirasto
asianomiaisine henkilökuntineen. —
Konsulentti, neuvoja. — Konsuli.
1. Roomassa kuningasvallan loputtua 509 e.
Kr. kaksi korkeinta, kansan vuodeksi,
valitsemaa virkamiestä. Aluksi k:t valittiin vain
patriiseista, v:sta 366 toinen oli plebeiji.



— 2, Viranomainen, joka vieraassa maassa
huolehtii kotivaltionsa taloudellisista,
vars. kauppa-asioista. K:t ovat osaksi
n. s. ammatti- l. lähetettyjä k:eja
(consules missi), osaksi n. s.
vaali-k:eja (consules electi).
Edelliset nimitetään yleensä sen maan
kansalaisista, joka k:t asettaa; he ovat
palkatut ja nauttivat suurempia oikeuksia
kuin vaali-k:t, jotka tav. otetaan
asianomaisen vieraan maan kansalaisista.
Virka-arvoltaan k:t jakautuvat pää-k:hin,
k:hin, vara-k:hin ja konsulaariasiamiehiin.
Toimitusta, jolla vieras valtio tunnustaa
uuden k:n, sanotaan eksekvaaturiksi.
Paitsi kotivaltion taloudellisten etujen
valvomista kuuluu myöskin tämän
valtion alamaisten etujen huolehtiminen
k:ien tehtäviin. — 3. Ranskan n. s.
konsulaarikonstitutsionien mukaan (1799-1804)
kuului valtion ylin johto 10 v:ksi
valitulle pää-k:lle (ensim. k:lle), jonka
rinnalla oli neuvonantajina kaksi
vara-k:ia. — Konsulinmatrikkeli l.
konsulaarimatrikkeli, luettelo, jota
jonkun valtion konsuli pitää niistä hänen
kotivaltionsa alamaisista, jotka asuvat
hänen toimintapiirissään. — Konsultatiivinen,
neuvotteleva. — Konsultatsioni, neuvottelu,
esim. arveluttavan taudinkäänteen aiheuttama
kahden tai useamman lääkärin neuvottelu. —
Konsulteerata, neuvotella.

Konsumeerata (lat.), kuluttaa,
nauttia. — Konsumentti, kuluttaja. —
Konsumtsioni, kulutus.

Kontakti (lat.). 1. Matem. ks.
Kosketus. — 2. Sähkövirran
sulkeutuminen, johtava yhteys eri sähköjohto-osien
välillä. Kiinteä k. esim. johdon
haaraumissa saadaan aikaan hitsaamalla,
juottamalla tai ruuvipuristimilla, liikkuva k.
esim. säätövastuksissa ja sähkökoneissa
yleensä jousilla. K:ksi sanotaan myös
sellaista häiriötä, joka johtuu eristetyiksi
tarkoitettujen johtojen kosketuksesta. —
3. Geol. Kahden toisiinsa rajoittuvan
kivilajin kosketuspinta. — 4. Kem. ks.
Katalyysi.

Kontaktimenettely ks. Rikkihappo.

Kontaktimetamorfoosi, kosketusmetamorfoosi,
sulan magman aiheuttamat muutokset niihin
kivilajeihin, joita se purkautuessaan koskettaa.

Kontaminatsioni (lat.), kielit.,
kielellinen sekamuoto; sana tai lauseparsi,
joka on muodostunut kahden sanan tai
lauseparren sekaantumisesta siten, että
siinä on näiden kumpaisenkin ainesosia
sulautunut yhteen. Esim. rohtia on
syntynyt sanojen rohjeta ja tohtia
sekaantumisesta.

Kontantti (ransk.), käteinen.

Kontemplatiivinen (lat.), mietiskelevä.
— Kontemplatsioni, mietiskely,
mystiikkaan kuuluva hengentoiminta.

Kontenanssi (ransk.), mielenmaltti.

Kontenta (lat.), pääsisällys (kirjeen, puheen).

Konterfei (ransk.), muotokuva.

Kontinentaalijärjestelmä, mannermaansulkemus
(ks. t.). — Kontinentaalinen (lat,),
mantereinen, mannermaata koskeva, manner-,
mannermaan sivistyskansojen elämälle ja
katsomukselle ominainen. — Kontinentti,
manner, vars. Euroopan mannermaa vastakohtana
Isolle-Britannialle.

Kontingentti (ransk.), osuus, lisäosa;
sot., asevelvollinen ikäluokka.

Kontinuiteetti (lat.), tasajatkoisuus;
yhtäjaksoisuus; matem., jatkuvaisuus (ks. t.).

Kontiolahti. 1. Kunta Kuopion
läänissä, Höytiäisen ympärillä;
Puntarinkosken kalansiitoslaitos;
801,3 km2. 8,159 as.
(1925). — 2. Rautatieasema
Joensuun-Nurmeksen rataosalla,
16 km Joensuusta.

Kontiomäki, Savon radan pääteasema
Paltamon kunnassa 17 km Kajaanista
koilliseen. K:n kautta tulee
Oulun-Nurmeksen poikkirata kulkemaan.

Konto, kontto (ks. t.).

Kontokki, kunta Vienan-Karjalan
lounaiskolkassa, Suomen rajaa vasten
Kuhmoniemen kohdalla. Asukkaat karjalaisia.

Kontra (lat.), vasta-, vastaan. —
Kontra-altto, mus., tavallista
matalampi alttoääni.

Kontra-amiraali, alin amiraalin
arvo, vastaa armeijassa kenraalimajuria.

Kontraarinen (lat.), vastakkainen. —
Log. Kontraarinen (l. positiivinen)
vastakohta on sellaisten väitteiden
ja käsitteiden välinen suhde, joista
toinen kumoaa toisen ja sen ohessa lisää
yhden tai useita erikoismääräyksiä
(esim. luurankoinen, hyönteinen, mato
j. n. e.). Kontradiktorinen
(l. negatiivinen) vastakohta on
olemassa arvostelmien ja käsitteiden välillä,
joista toinen ainoastaan kumoo toisen
lisäämättä mitään sen enempää väitettä
tai määräystä (esim. luurankoiseläin,
luurangoton eläin).

Kontrabandi (ransk.), kieltotavara,
tavara, jota kiellosta huolimatta
kuljetetaan; erittäinkin sodan aikana
luvattomasti kuljetettu tavara,
sotakieltotavara.



Kontrabasso (it.) on suurin ja
matalaäänisin jousisoittimista. Sen kielet
viritetään kvartittain E1 A1 D G. Sen
nuotit merkitään oktaavia korkeammalle
kuin ne soitetaan.

Kontradiktorinen (lat.) ks,
Kontraarinen. — Kontradiktorinen
periaate, oikeudenkäynnissä noudatettu
periaate, että molempain asianosaisten tulee
saada tilaisuus sanoa tuomioistuimessa
sanottavansa, niin että yhden puheiden
mukaan ei saa ketään tuomita (Tuomarinohje
16:8). — Kontradiktsioni, ristiriita.

Kontrafagotti, orkesterisoitin,
äänialaltaan jotensakin oktaavia matalampi
kuin fagotti.

Kontraheerata (lat.), vetää kokoon;
tehdä sopimus. — Kontrahentti,
sopimuskumppani. — Kontrahti, sopimus;
asiakirja, jolla sopimus on tehty kirjallisesti,
välikirja. — Kontrahtikunta, rovastin
johtama kirkollinen hallintopiiri, johon
kuuluu suurempi tai pienempi luku yksityisiä
seurakuntia. — Kontrahtirovasti,
lääninrovasti (ks. t.).

Kontraktiliteetti (lat.),
supistuvaisuus, supistumiskyky (esim.
lihassäikeitten). — Kontraktsioni,
kokoonvetäytyminen, kuroutuminen, supistuminen.

Kontramandeerata (ransk.), peruuttaa
annettu käsky uudella.

Kontramarsit, kangaspuiden
niisivarsien alla olevat välittäjät, jotka ovat
sidotut sekä varsiin että. polkusiin.
K.-koneita sanotaan myös vipukoneiksi.
— Kontramerkki, vastamerkki. —
Kontramiina, vastamiina, miina, jonka
tarkoituksena on linnoituksen
puolustaminen vihollisen miinoja vastaan. —
Kontraoktaavi, mus., sävelalue
„suuren" oktaavin alapuolella, ulottuen
kontra-c:stä kontra-h:hon. —
Kontraorderi (ransk.), vastakäsky, entisen
käskyn sijalle annettu uusi käsky. —
Kontraposto (it.), ihmisruumiin osien
rytmillisen vastakkaisuuden periaate
taiteessa, tav. vartalon pystyasento, jolloin
ruumiin paino on pääasiallisesti toisen
jalan varassa. — Kontrapropositsioni
(lat.), vastaehdotus. — Kontrapunkti
(mlat.) on sävelmä, joka säestää toista
sävelmää. — Kiila tarkoitetaan yleensä
myös sellaista varsinaiseen säveltämiseen
valmistavaa oppijaksoa, jossa harjaannutaan
muodostamaan eri äänet itsenäisesti
ja kuitenkin toisiinsa sopeutuvasti. K. on
siis polyfonisen tyylin hallitsemiseen
tähtäävä oppijärjestelmä. — Kontrarevolutsioni
(lat.), vastavallankumous.

Kontrasigneerata (lat.), varmentaa,
nimikirjoituksellaan todistaa ja mennä vastuuseen
siitä, että asiakirja on yhtäpitävä jonkin
viranomaisen päätöksen kanssa. Usein on
varmentaja, ellei hän ole merkinnyt pöytäkirjaan
eriävää mielipidettä, vastuussa myös
päätöksen sisällöstä. Presidentin päätökset
ovat, voimaan tullakseen, Presidentin
allekirjoitettavat ja yleensä sen
ministerin varmennettavat, joka on asian
esitellyt (H. M. 17/7 1919, 34 ja 93 §).

Kontrasti (ransk.), vastakohta, jyrkkä
erilaisuus.

Kontrektatsioniteoria (lat.), oppi, että
varkausrikos tulee täytetyksi, niinpiankuin
varas anastamisen aikomuksessa on koskenut esineeseen.

Kontributsioni (ransk.), lisä, vero, sotavero.

Kontrolli (ransk.), tarkastus,
valvonta; valtiohallintoon nähden hallinnon
säännöllisyyden ja laillisuuden valvonta
yleensä ja varsinkin julkisen talouden valvonta,
n. s. finanssi-k. — Kontrolliassistentti,
tarkastuskarjakko. — Kontrollimanometri,
manometri, jossa on kaksi toisistaan riippumatonta
joustoputkea osoittimineen ja asteikkoineen.
Käytetään toisten manometrien tarkistukseen
höyrykattilain tarkastuksissa y. m.
— Kontrolliyhdistys, tarkastusyhdistys,
karjantarkastusyhdistys. — Kontrolloida,
kontrolleerata, tarkastaa. — Kontrollööri,
tarkastaja. Rautateillä, tullissa y. m. on
tämännimisiä virkamiehiä. Rautatiehallituksessa on
erityinen kontrollikonttori.

Kontroverssi (lat.), ristiriita,
tieteellinen riita, uskonnollinen tai
lainopillinen kiistakysymys.

Konträärinen, kontraarinen (ks. t.).

Kontsas, Yrjänä (k. 1597),
nuijapäällikkö, isokyröläinen talonpoika.

Konttinen, Helena (1871-1916),
o. s. Eronen, suom. unissasaarnaaja
Uukuniemestä. [Sarlin, ,,Eräs meidän
ajan profeetta" (1920-21).]

Konttinen. Huonekalutehdas
Juho Konttinen o.-y., Kuopiossa,
per. 1911. Osakepääoma 1 milj. mk.

Kontto (it.), lasku, tili. —
Konttokurantti, tili joka käsittää
vuoroin velkoja, vuoroin saatavia.

Konttori (ransk.), oik. laskupöytä;
kirjoitus- ja laskuhuone; toimistohuoneisto;
säilytyshuone. K.-sana esiintyy myös useiden
valtion tai kunnan virastojen tai
virastonosastojen nimenä (esim. Valtiokonttori
y. m.). — Konttoristi, liikeapulainen,
kirjanpitäjä.



Kontupohja, kunta Aunuksessa,
Äänisjärven luoteisrannalla, asutus
enimmästään venäläinen. Kunnan pääpaikka
samanniminen kylä. Tiudien kylässä
marmorilouhos.

Kontusioni (lat.), ruhjevamma.

Kontuuri (ransk.), ääriviiva,
peruspiirre.

Konvalešenssi (lat.), toipumistila
(taudin jälkeen). — Konvalešentti,
toipilas, taudista toipuva.

Konvehti, konfekti (ks. t.).

Konveksi (lat.), kupera; vastakohta:
konkaavi. = kovera.

Konvektsioni (lat.), virtaus;
lämmön tai sähkön eteneminen sillä tavalla,
että lämpimät tai sähköllä varatut
hiukkaset siirtyvät ja vievät lämmön tai
sähkön mukanaan. Vastakohta: johtuminen.

Konvenanssi (ransk.), sopivaisuus,
seuraelämän ja yleisen mielipiteen hyväksymä
tapa; tämän tavan vaarinottaminen.
— Konvenanssiavioliitto, avioliitto,
jonka perustana ei ole molemminpuolinen
rakkaus, vaan sääty- ja varallisuussuhteet.

Konventikkeli (lat.), yksityinen
uskonnollinen hartauskokous. —
Konventikkeliplakaatti, kirkollisen
oikeaoppisuuden turvaksi 1726 julkaistu asetus, jolla
Ruotsi-Suomessa kiellettiin yksityiset
uskonnolliset hartauskokoukset
(konventikkelit), joita ei voinut lukea
kotihartaudeksi. Kumottu Suomessa 1869.

Konventsionaalinen (lat.),
sovinnainen, konvenanssin (ks. t.) mukainen. —
Konventsionalismi, katsantokanta, joka
asettaa sovinnaisuusnäkökohdat etusijaan.

Konventsioni (lat.), sopimus,
valtiosopimus, erittäinkin sellainen, joka
säännöstelee tarkoin määrättyjä suhteita ja
on aiottu pysyväiseksi tai pitkäaikaiseksi.

Konventsionisäännöt, Englannin
julkiselle oikeudelle ominaiset,
tavanomaiseen oikeuteen tai käytäntöön
perustuvat säännökset, jotka valtiolliseni elämän
kirjoittamattomina ohjeina vaikuttavat
yhtä sitovasti kuin muualla muodollisen
valtiosääntöoikeuden määräykset. K:nä
mainitaan tavallisesti m, m. seuraavat
periaatteet: parlamentti on vuosittain
kutsuttava kokoon; ministeriön, joka on
menettänyt alahuoneen luottamuksen,
tulee erota; kuningas ei voi kieltäytyä
parlamentin päätöksiä vahvistamasta.

Konventti (lat.), kokous, eräs laji
eduskuntia, erittäinkin sellainen
kansalliskokous, jonka asiana on valtiosäännön
säätäminen tai muuttaminen; toverikunta
(kouluissa).

Konvergeerata (lat.), suuntautua
yhteen. — Konvergenssi, yhteen
suuntautuvaisuus. — Matem. Usean
suuntaviivan kohdistuminen yhteen pisteeseen.
— Sarjan k. = suppenevaisuus. ks.
Sarja. — Biol. Samanlaisten
elämäntapojen tai elimen samanlaisen
toiminnan aiheuttama ruumiinrakenteellinen
yhtäläisyys, joka ei perustu sukulaisuuteen.

Konversatsioni (lat.), keskustelu,
seurapuhein. — Konversatsionikappale,
huvinäytelmä, jossa henkevä keskustelu
on pääasiana. — Konversatsionisanakirja,
tietosanakirja. — Konverseerata, keskustella.

Konvertiitti (lat.), kääntynyt,
henkilö, joka on siirtynyt toisesta
uskonnollisesta yhdyskunnasta toiseen.

Konverttaus (lat.), velan
muuntaminen, yleensä kaikenlainen
obligatsionilainan muuttaminen, koskekoonpa se
koron suuruutta, suoritusvelvollisuutta,
rahalajin muutosta tai muuta. Tärkein
on koron alentamista tarkoittava k.
Obligatsionien antaja sanoo obligatsionit
irti ja antaa niiden haltijain valita joko
pääomansa takaisinsaamisen tai
suostumisen samansuuruisiin, mutta
alempikorkoisiin obligatsioneihin.
Konvertatessa maksetaan oikeastaan vanha velka
ja otetaan uusi edullisemmilla ehdoilla.

Konvertteri (lat.) ks. Bessemerin
menetelmä,

Konvikti (lat.), yhteinen elämä;
paikka missä sitä vietetään, esim.
jumaluusopin ylioppilaiden asumalaitos tai
ruokala.

Konvoiji (ransk.), saattoseura,
kansainvälisessä oikeudessa puolueettoman
valtion sotalaiva, jonka turvissa saman
valtion kauppalaiva kulkee.

Konvokatsioni (lat.), eräs Englannin
kirkon edustuslaitos.

Konvoluutti (lat.), kääry, kirje (kuori),
paketti.

Konvulsiivinen (lat.), kouristuksentapainen.
— Konvulsioni, kouristus.

Koo, Wellington (s. 1888), kiinal.
diplomaatti, edustanut maatansa Pariisin
rauhankongressissa, Kansainliiton
kokouksissa ja Washingtonin konferenssissa
1921; ollut myös ulkoasiainministerinä.

Koodeksi, codex (ks. t.). — Koodi,
sähkösanomasanasto, code (ks. t.).

Kookospalmu (Cocos nucifera), jopa
25-30 m korkea, tav. hiukan kaarevasti
kallistuen kasvava palmu, jonka kotimaaksi
arvellaan Etelä-Amerikkaa tai Austraalian
saaristoa. Sitä viljellään nyk. kaikkialla
troopillisilla merenrannoilla



osittain kotitarpeiksi, osittain vientiä varten.
K:n latvassa on 4-6 m:n pituisia lehtiä ja näiden
hangoissa haaraisia kukkapuikeloita, hedekukat
puikelohaarojen päissä, emikukat tyvessä. Hedelmät,
kookospähkinät, pyöreitä, niiden läpimitta 20-30
cm. Uloinna niissä on paksu syykerros; tämän syistä
(n. s. koiirista) valmistetaan köysiä,
mattoja, harjoja j. m. s. Sen sisäpuolella on
kova ,,luukerros" ja tämän sisässä siemen,
jossa ontto, valkoinen, rasvarikas
siemenvalkuainen ja ontelossa väritöntä,
imelää, juotavaksi kelpaavaa kookosmaitoa.
Siemenvalkuainen kuivataan kopraksi,
jota suurin määrin viedään Eurooppaan ja
Pohjois-Amerikkaan ja josta puserretaan
kookosrasvaa (kookosöljyä). Tätä
käytetään m. m. margariini-, saippua- ja
kynttiläteollisuudessa. Puserrusjäännöksiä,
kookoskakkuja ja kookosjauhoja, käytetään
väkirehuna (varsinkin sikojen ja lehmien).
— K. on maapallon tärkein rasvaa tuottava
kasvi. Suurimmat k.-viljelykset ovat
Etu-Intiassa sekä Malaijien ja Austraalian
saaristoissa. Kopran maailmantuotanto on
arviolta 460,000 tonnia vuodessa.


Kookospalmuja Samoalla.


Koolon (kreik.), kaksoispiste.

Koomikko (kreik.), jonkun
koomillisen seikan, ilmiön, osan esittäjä;
henkilö, joka havaitsee ja tuo esiin olioiden
hupaisia ja naurettavia puolia. —
Koomillinen, koomillisuutta sisältävä tai
ilmaiseva; nurinkurinen, hullunkurinen,
hilpeyttä tai naurua herättävä. —
Koomillisuus, kaunotieteellinen käsite,
traagillisuuden vastakohta. Koomillinen on
ilmiö, joka pakottaa rinnastamaan ja
asettamaan yhteenkuuluviksi kaksi
mielikuvaa tai mielikuvasarjaa, joita
erilaisuutensa tai vastakkaisuutensa takia ei
voi rinnastaa ja jotka jyrkästi työntävät
toisiaan luotaan. K:lla on se
ominaisuus, että se panee havaitsijansa
nauramaan. [Laurila, „Estetiikan
peruskysymyksiä" (1918-19).]

Kooni (lat.), kartio. — Koonillinen
refraktsioni, kahtaistaittuminen. —
Koonillinen sektsioni, kartioleikkaus.

Ko'operatsioni (lat.), yhteistoiminta,
osuustoiminta; adj.: ko'operatiivinen.

Ko'optatsioni (lat.), uusien jäsenten
vaali, jolla joku yhteisö tai komitea itse
täydentää itseään, täytevaali. —
Ko'opteerata, toimittaa täytevaali.

Kooppi l. kopsi (engl.),
selfaktorilla tai muulikoneella paljaalle
värttinävarrelle kehrätty puola.

Ko'ordinaatisto (lat.), järjestelmä
pisteen aseman määräämiseksi tasossa tai
avaruudessa kiinteäksi ajatellun
viiva- tai pintaparven avulla. Yksinkertaisin
on suorakulmainen k. Tasossa (kuva 1)
piirretään mielivaltaisen alkupisteen,
origon, kautta kaksi toisiaan vastaan
kohtisuoraa suoraa, akselia, vaakasuora
(abskissa- l. X-akseli) ja 


Kuva 1.


Kuva 2.


Kuva 3.

pystysuora (ordinaatta- l. Y-akseli).
Kyseellisestä pisteestä (P) piirretään
kohtisuora abskissa-akselia vastaan; origon
(O) ja tämän kantapisteen (x) väli
on pisteen abskissa; sitä merkitään
x-kirjaimella; mainitun kohtisuoran
pituus (xP) tai yhtäpitkä osa
ordinaatta-akselilla (Oy) on pisteen
ordinaatta; sitä merkitään y-kirjaimella.
Pisteen asema merkitään P (x, y). Abskissa
luetaan positiiviseksi oikealle, ordinaatta
ylöspäin, origosta katsoen. — Avaruudessa
(kuva 2) otetaan lisäksi kolmas, Z-akseli
origon kautta, kohtisuoraan edellisiä vaataan;
pisteen asema on silloin P (x, y, z),
sen ko'ordinaatat x, y ja, z.
— Alussa mainittu viiva- tai pintaparvi,
ko'ordinaattaverkko, syntyy, jos
ajatellaan piirretyksi yhtäsuurien
välimatkojen päässä tasoja (suoria) kohtisuoraan
kutakin akselia vastaan. — Muista k:ista
mainittakoon napa-k. (kuva 3), missä
ilmoitetaan pisteen ja origon yhdistysjanan
pituus (radiusvektori, r) ja se
kulma (vaihekulma, φ), minkä



radiusvektori muodostaa kiinteän säteen
kanssa. Pallokartalla ja taivaanpallolla
asteverkko muodostaa pallo-k:n. —
Gaussin k:n verkko on käyräviivainen.

Ko'ordinatsioni (lat.), rinnastussuhde;
fysiol., ruumiin eri elinten yhteistoiminta.
— Ko'ordineerata, järjestää yhteen, rinnastaa.

Koori (kreik.), joukkue, joka
kreikkalaisten uskonnollisissa ja muissa juhlissa
tanssi ja lauloi juhlayleisön edessä.
Näistä tansseista ja lauluista kehittyi
erikoinen taidemuoto, n. s. k.-lyriikka.
Kreik. koorin laulu (k.-laulu) oli
yksiääninen. Säestyksenä oli kitaran- tai
huilunsoitto.

Koort, Jaan (s. 1883), vir.
kuvanveistäjä. Pannut töitänsä näytteille
Helsingissä.


Koort: Rukoileva nainen
(pähkinäpuusta).


Koosa, keskiaikainen juoma-astia,
oluthaarikka.

Kootinki (engl.), pitkänukkainen,
paksu villakangas.

Kopaali, eräiden kovien, vaikeastisulavien,
meripihkaa muistuttavien hartsien nimitys.
Käytetään lakkojen ja vernissojen valmistukseen
ja pikkuesineiden veistelyyn ja sorvaukseen.

Kopeekka, ven. vaihtoraha = 1/100 ruplaa.

Kopernikus (Coppernicus), Nikolaus
(1473-1543), puol.-saks. tähtientutkija,
aurinkokeskeisen maailmanjärjestelmän ensim.
esittäjä. Opiskeli ensin lakitiedettä ja
lääketiedettä. Ryhtyi sitten tähtitieteellisiin
tutkimuksiin ja esitti 30 vuoden tutkimusten
tuloksena, että maa kiertää akselinsa ympäri
lännestä itään sekä samalla kulkee umpinaista
rataa auringon ympäri, samoin kuin muutkin
kiertotähdet. Hänen mullistava teoksensa
„De revolutionibus orbium cælestium"
(ilmestyi 1543, K:n kuoltua), oli
1616-1757 katolisen kirkon kiellettyjen
kirjojen luettelossa. K:n elämäntyötä
täydensivät sitten Kepler ja Newton.


Nikolaus Kopernikus.


Kopio l. kopia (lat.), jäljennös.
— Kopioida, jäljentää. — Kopiokynä,
kosmoskynä (ks. t.). — Kopiopainin,
jäljennöspainin (ks. t.). — Kopiopaperi
ks. Valokuvaus.

Kopisti, Senaatin, sittemmin
Valtioneuvoston alempi virkamies; nyk.
nimitys notaari.

Koplata (ruots.). 1. Mus.
Yhdistää urkuäänikertoja toisiinsa, jotta ne
saataisiin yhtaikaa soimaan (ks. Koppeli).
— 2. Tekn. Kytkeä.

Kopolanvirta, Leppävirran pitäjän
eteläosassa, vie Unnukan eteläpäästä
Soisalon länsipuolisia vesiä eteenpäin.

Koponen, Fredrik Albin
(1858-1917), apteekkari, kotimaisen
lääkevalmistuksen uranuurtajia, perusti
lääkelaboratorion Nurmijärvelle, sen
valmisteista filikonikapelit hyvin levinneet.

Kopp, Hermann (1817-92), saks.
kemisti, prof. Giessenissä ja Heidelbergissa,
julk. useita kemian historiaa käsitteleviä teoksia.

Koppel, Heinrich (s. 1863), Tarton
yliopiston rehtori v:sta 1919, lääketieteilijä.

Koppeli (ruots.). 1. Mus. Yhdiste,
urkuihin kuuluva laite, jonka avulla
saadaan eri äänikertoja tahi äänikertaryhmiä
tarpeen tullessa soimaan tai soimasta
lakkaamaan. — 2. Ketjut tai hihna, jolla
koiria pidetään kytkettyinä; myös kaksi
yhteen kytkettyä koiraa, jotka ajavat
yhdessä. — Koppeliviljelys, viljan- ja
heinänviljelys, s. o. kierto, missä maa
pidetään määrävuodet viljalla (myös
juurikasveilla) ja jätetään sitten
muutamaksi vuodeksi heinää kasvamaan.

Koppelo, naarasmetso.

Koppiloartisokka ks. Artisokka.

Koppisiemeniset (Angiospermæ), ne
siemenkasvit, joiden siemenaineet ovat
sikiäimeksi yhteenkasvaneiden emilehtien
sisässä; vastakohtana paljassiemeniset
(ks. t.). — Nimitystä käytetään myös Linnén
kasvijärjestelmän Didynamia-luokan
Angiospermia-lahkosta.

Kopra ks. Kookospalmu.

Koprina, suom. seurakunta Inkerissä
Hatsinasta etelään.

Koprofagia (kreik.), erinäisissä
mielensairaustiloissa ilmenevä halu syödä
omia ulostuksia.

Koproliitit (kreik.), muinaisaikojen
eläinten kivettyneinä säilyneet ulostukset.



Koptin kieli ja kirjallisuus. Koptin
kieli on kehittynyt muinaisegyptin
kielestä, kirjoituksessa on 31 kirjainta,
joista 24 lainattu kreikkalaisilta, 7
demoottisesta kirjoituksesta. Kirjallisuus
käsittelee melkein yksinomaan
uskonnollisia ja kirkollisia aineita. Sen
kukoistusaika kesti arabialaiseen valloitukseen
saakka. — Koptit (arab.), arabialaisten
antama nimitys muinaisten egyptiläisten
jälkeläisille. Heitä on nyk. yli 600,000.
Kuuluvat yleensä omaan monofysiittiseen,
400-luvulla syntyneeseen ja kaavoihinsa
kangistuneeseen koptilaiseen kirkkoon,
jonka patriarkka asuu Kairossa. Kirkkokielenä
on k:n kieli, puhekielenä arabia.
[Rodén (ruots., 1925).]

Kopulatiivinen (lat.) ks.
Konjunktsioni. — Kopulatsioni,
sukupuolinen yhdyntä; kahden sukusolun tai
yksisoluisen eliön täydellinen yhteensulautuminen.

Kora, Leevin pojanpoika, nosti
kapinan Moosesta vastaan (4 Moos. 16);
K:n pojat olivat jumalanpalveluksessa
soiton ja veisuun johtajia.

Koraali (lat.), alk. yksiäänisen kuoron
laulettava messun osa, vastakohtana
pappien solistiselle messuamiselle.
Moniäänisen (,,figuraali"-)laulun tultua
käytäntöön messun säännöllisissä
jokapyhäisissä lauluissa, k.-laulu jäi
tarkoittamaan messun vaihtelevien osien
yksiäänistä esitystä. Uskonpuhdistuksen
kautta tuli näiden tilalle seurakunnan
veisattavia mitallisia virsiä, jotka
perivät niiden nimityksen. — Koraalikirja,
nuottikirja, joka sisältää seurakunnan
käyttämät koraalit, urkusäestyksineeri.
— Koraalinuotit ovat johtuneet
nuottiviivastoille merkityistä neumeista (ks. t.).
Niillä merkitään vielä nykyjäänkin
yksiääniset katoliset messusävelmät. K. eivät
osoita sävelten rytmiä, vaan ainoastaan
niiden melodisen kulun ja niiden
jakautumisen eri tavuille. —
Koraalivirsikirja sisältää koraalisävelmät
yksiäänisinä, ilman säestystä.

Koraani (arab.), muhamettilaisten
pyhä kirja, sisältää Muhammedin ilmestykset.
Lopullinen k.-laitos toimitettiin kalifi
Othmanin aikana. K. jakautuu 114 lukuun
(arab. sura) ja ne värssyihin.

Korais, Adamantios (1748-1833),
uuskreik. hellenisti ja isänmaanystävä,
kansallisen herätystyön aloittajia
maanmiestensä keskuudessa; on julkaisuillaan
tavallaan luonut uuskreik. kirjakielen.

Koralliagaatti, punajuovainen agaatin
muunnos.

Korallieläimet (Anthozoa), lämpimissä
merissä yksittäin tai runkokunnittain eläviä
polyyppimaisia onteloeläimiä. Suuaukon ympärillä
onttoja, sisäänvedettäviä, polttiaiselimillä
varustettuja lonkeroita; ontelovatsan jakavat
säteittäiset väliseinät pilttuihin. Lisääntyminen
suvullista tai suvutonta. Hedelmöitetystä
munasolusta kehittyy vapaasti uiva
ripsitoukka, joka myöhemmin kiinnittyy
alustaansa. Tavallisempi on suvuton
lisääntyminen silmikoimalla; täten syntyvät
suuret korallirunkokunnat. Runkokunnittain
elävillä muodoilla on hiilihappoisesta kalkista
tai eräänlaisesta sarveisaineesta muodostunut
tukiranka, joka yksilöjen kuoltuakin säilyy
edelleen kannattamassa myöhemmin silmikoituneita.
— K. ryhmitetään kahteen alalahkoon:
1. Sulkakorallit (Octocorallia,
Alcyonaria), joihin kuuluvat m. m.
kaunis Välimeressä elävä jalo- l.
punakoralli (Corallium rubrum) ja
2. Kukkaiskorallit (Hexacorallia,
Zoantharia), joita ovat m. m.
merivuokot ja lukuisat riuttakorallit
(esim. Madrepora, Astræa).


Korallieläimiä.


Korallijuuri, harajuuri
(Corallorhiza innata), kämmekkäisten heimoon
kuuluva vihertävän keltainen, lehdetön
ja juureton ruohokasvi; juurakko
korallimaisesti haaroittunut. Kosteissa
metsissä koko maassamme.



Koralliriutat, korallieläinrunkokuntien
muodostamia särkkiä ja kareja, jotka
ulottuvat veden pintaan tai vähän yläpuolelle.
K:n levenemiminen rajoittuu n. 28°:n välille
pohj. ja et. lev. (pohjoisimmat k. ovat
Bermudasaaret). Erotetaan 3 päätyyppiä k:ja:
rantariutat aivan lähellä rannikkoa,
valliriutat, jotka leveä kanava erottaa
rannasta ja jotka itsekin ovat rantariuttoja
leveämmät (suurin on Iso-Valliriutta
Austraalian koillisrannikolla, 1,700 km pitkä) ja
kehäriutat l. atollit, kehänmuotoisia
riuttasaaria, joiden keskellä on järvi, n. s. laguuni.


Koralliriutan kasvu. Viivat
1, 2 ja 3 osoittavat
merenpinnan asemaa riutan eri
kehitysasteilla.


Korasan, Khorasan, Chorassan,
maakunta Koillis-Persiassa. Myös
taanoisesta Horesmin (ks. t.)
neuvostotasavallasta käytetty nimi.

Korda (kreik.), jänne (ks. t.).

Kordelin [-ī'n], Alfred (1868-1917),
suom. liikemies ja suurlahjoittaja,
maanviljelysneuvos. Synt. Raumalla,
murhattiin omistamansa Mommilan kartanon
läheisyydessä. Omisti Jokioisten kartanon,
Kultarannan (ks. n.) ja maatiloja,
Reposaaren höyrysahan y. m.
teollisuuslaitoksia sekä laivoja.
Testamenttasi suuren omaisuutensa
yleishyödyllisiin tarkoituksiin, yli 4 milj.
mk. nimenomaan määrättyihin
tarkoituksiin, loput erikoiseksi rahastoksi.
[Lindström (1923).]


A. Kordelin.


Kordelinin Rahasto, Alfred
Kordelinin Yleinen Edistys- ja
Sivistysrahasto, lahjoitusrahasto,
jonka maanviljelysneuvos A. Kordelin
testamentissaan määräsi käytettäväksi
suom. tieteen, kirjallisuuden ja taiteen
edistämiseen palkintoina, stipendeinä ja
matka-apurahoina sekä kansanvalistusharrastusten
kannattamiseen. Rahaston suuruus 1926 n.
44 milj. mk. [Vuosikertomukset.]

Korderoi (engl.), pitkittäin
vakomainen puuvillakangas, n. s. leikkaamaton
manchester sametti.

Kordiaalinen (ransk.), sydämellinen.

Kordiitti, eräs vähäsavuinen ruuti.

Kordillieerit, pitkin Amerikan länsirannikkoa,
Alaskasta Tulimaahan asti kulkevan mahtavan
vuoristosarjan yhteisnimi.

Kordofan, maakunta Englannin ja
Egyptin yhteisen hallinnan alaisessa
Sudanin itäosassa, Valkoisen Niilin
länsipuolella. Lähes 0,5 milj. as.
Pääkaup. El Obeid.

Kordonettisilkki on eräs laji
gregesilkkiä, joka lujan kierteensä vuoksi
näyttää pyöreältä, sileältä ja
nuoramaiselta. Käytetään kuvio-ompeluun,
virkkaus- ja nypläystöihin.

Kordongi (ransk.), alk. = nyöri, jänne,
sitten sotilas- tai poliisiketju.

Kordova, Córdoba (ks. t.).

Kore l. Persefone, kreikkalaisten
uskonnossa manalan hallitsijatar,
Demeterin tytär, Haadeksen puoliso.

Korea, niemimaa Itä-Aasiassa, ennen
itsenäinen keisarikunta, nyk. Japanin
alusmaa; 220,741 km2, 17,5 milj. as.,
niistä yli 17 milj. korealaisia ja n. 0,4
milj. japanilaisia. Edelliset luetaan
mongolilaiseen rotuun, ovat pohjoiskiinalaisten
näköisiä. Pääelinkeinot maanviljelys ja
karjanhoito. Japanilaiset ovat rakennuttaneet
rautateitä. Tärkeimmät vientitavarat: riisi,
pavut, raakasilkki, rauta ja teräs. Uskontona
esi-isien palvonta, buddhalaisuus ja konfutselaisuus.
Ylin viranomainen on jap. kenraalikuvernööri.
Pääkaup. Söul. — K. on ollut
mongolien ja Kiinan alaisena, v:sta 1895
itsenäinen, v:sta 1905 Japanista kokonaan
riippuvainen, 1910 siihen yhdistetty.


Pohjoiskorealainen talo.


Korean kieli. Sen kielikunnallista
asemaa ei ole vielä voitu määrätä;
muistuttaa muutamissa suhteissa japanin kieltä.
Se on monitavuinen, taivuttava kieli,
jossa on runsaasti yksitavuisia kiinal.
lainasanoja. Kirjallisuutta vähän.



Koreansalmi, Korean ja Japanin
saarten välillä; Tsušimasaaret jakavat
sen kahteen osaan.

Koregia (kreik.), muin. Kreikassa
koorin järjestämisestä ja harjoittamisesta
aiheutuvien menojen kustantaminen.

Korela, venäläisten aikaisemmin
käyttämä Käkisalmen nimitys.

Korennoiset (Pseudoneuroptera),
hyönteislahko, jolla on vaillinainen
muodonvaihdos, purevat tai surkastuneet
suuosat ja 4 kalvomaista siipeä. Toukat
elävät vedessä ja hengittävät enimmäk
seen ilmaputkikiduksilla. 3 alalahkoa:
päiväkorennoiset (Ephemeridœ).
sudenkorennoiset (Libellulidœ l.
Odonata) ja iltakorennoiset
(Perlidæ). Usein liitetään k:iin myös
jyrsijäkorennot (ks. t.).

Koreografia (kreik.), tanssiaskeleiden
ja -asentojen kuvaaminen merkkien
avulla kuten sävelien nuoteilla; taito
ohjata tanssia; tanssitaide.

Korfanty, Wojciech (s. 1873), puol.
poliitikko. Muodosti Saksan vallankumouksen
jälkeen puol. kansanneuvoston Saksan puol.
osiin; tuli 1920 puol. kansanäänestyskomissaariksi
Ylä-Šleesiaan ja järjesti siellä mellakoita saks.
väestöä vastaan.

Korff, Ivan Albertovitš
(1697-1766), ven. diplomaatti, balttilaista
sukua; tuli lähettilääksi 1740
Kööpenhaminaan, 1746 Tukholmaan, missä
häikäilemättömästi sekaantui Ruotsin
sisällisiin asioihin myssyjen eduksi,
niin että hänet 1748 oli kutsuttava pois.
Hänen runsaasta yksityiskirjastostansa
joutui suuri osa sittemmin Helsingin
Yliopistolle.

Korfu (kreik. Kerkyra), pohjoisin ja
toiseksi suurin Joonian saarista; 593 km2,
120,000 as. Viinin, öljyn, etelänhedelmäin viljelystä.
— Samanniminen pääkaup., jossa 28,000 as.


Korfun itäranta.


Korhonen, Paavo (1775-1840),
,,Vihta-Paavo", suom. kansanrunoilija,
kotoisin Rautalammilta, Runot julkaistu
1848 (uusi painos 1908). [Haavio, Suomi
5:2 (1923).]

Koria, rautatieasema Lahden-Kouvolan
rataosalla Elimäen kunnassa, 185 km
Helsingistä, 7 km Kouvolasta. Komea
betoninen rautatiesilta.


Korian silta.


Korianteri (Coriandrum sativum),
sarjakukkaisten heimoon kuuluva maustekasvi,
jota viljellään palleroisten, aromaattisten
hedelmiensä vuoksi. Näitä käytetään leivän,
keittojen ja eräiden juomien mausteena. Kasvaa
luonnonvaraisena Etelä-Euroopassa, viljeltynä
Keski-Euroopassa.

Koridori (it.), kahden huonerivin
välinen tai huonerivin sivussa kulkeva
käytävähuone, johon huoneiden ovet
avautuvat, käytävä.

Koriini, eläinvuodan liimamainen
aines, joka vuodan kuivuessa liimaa
vuotakuidut toisiinsa ja tekee sen
jäykäksi. Kun parkitessa k. poistetaan,
saadaan notkeaa nahkaa.

Korinna, kreik. runoilijatar, kotoisin
Boiotian Tanagrasta, eli n. 500 e. Kr.




Korintin kanava.

Korintin kannas yhdistää Morean
niemimaan Keski-Kreikkaan. Sen poikki
kulkee yli 6 km pitkä Korintin
kanava, joka avattiin liikenteelle
1893. — Korintinlahti l.
Lepantonlahti pistää Joonianmerestä
syvälle Balkanin niemimaahan erottaen
Morean niemimaan Keski-Kreikasta.

Korintit, pieniä, siemenettömiä
viinirypäleitä, joita saadaan eräästä
viiniköynnöksen muunnoksesta. Viljellään
Kreikassa (Korintin seuduilla) ja muissa
Välimeren maissa.

Korintti (kreik. Korintos), kaup.
Kreikassa, samannimisen kannaksen
länsirannalla. Vähäpätöinen pikkukaup.,
jossa n. 5,000 as.; per. 1858, kun
maanjäristys oli tuhonnut vanhan K:n, joka
sijaitsi 5 km nykyisestä lounaaseen. —
K. oli vanhalla ajalla Kreikan tärkeimpiä
kauppa- ja teollisuuskaupunkeja.

Korinttilainen tyyli, kreikkalaisten
nuorin pylväsjärjestö. Sen erottaa
joonialaisesta kapiteeli ja kattolistaa
kannattavat konsolit. Runsaasti koristeltu.
Itsenäistyy vasta hellenistisellä ajalla.


Korinttilainen
pylväsjärjestelmä.


Korinttilaiskirjeet, kaksi Paavalin
kirjettä U:ssa T:ssa, kirjoitetut Korintin
seurakunnalle, jonka hän oli perustanut
toisella lähetysmatkallaan n. 50 j. Kr.

Koristetaide. Koristetaiteellinen
työskentely tarkoittaa muoto- ja värikauneuden
luomista esineisiin, jotka alkutarkoitukseltaan
ovat käytännön tuotteita. K:sta käytetään myös
nimityksiä „sovellettu taide" ja „taideteollisuus".
Itsenäisenä taiteena k. esiintyy n. v:sta 1850;
siihen asti esine tav. valmistettiin
ajattelematta ennakolta, miten se tultaisiin
„koristamaan". K.-käsitteen kehittäjiä
ovat saks. G. Semper ja engl.
W. Morris (ks. n.), joista edellinen
selitti, että taiteellisen käytännön esineen
tulee syntyä siten, että sen omat alkumuodot
kehitetään niissä piileviä kauneusarvoja
silmälläpitäen, ja että siihen yhdistetty
kuviokoristelu elimellisesti liittyy näiden
alkumuotojen kauneudellisiin ominaisuuksiin;
jälkimmäinen herätyskirjoituksin sekä luovalla
työllä voimakkaasti vaikutti k:n kehitykseen.
V. 1910 julkaisemassaan kirjassa „Die Kunst des
Schmückens" saksalaiset C. Knoll ja
F. Reuther ensimmäisinä esittivät,
että pintakoristelu on kokonaan vieras
tai ainakin tarpeeton taiteelliselle
käytännön esineelle; esineen oman
kauneuden (rajaviivojen, ainevaikutuksen ja
värin) tulee päästä yksinään
vaikuttamaan. Tämä „puhtaan muodon"
periaate on myöhempinä aikoina paljon
päässyt vaikuttamaan k:n luonteeseen,
joskin siltä johtuva yksipuolisuuskin alkaa
jo olla havaittavissa, Nyk. erikoinen
koristetaiteilija joko kokonaan valmistaa
k:n alaan kuuluvan esineen tai ainakin
valvoo sen valmistusta alusta loppuun.
K:n varhaisista ajoista yleisemmin
viljelemiä työaloja ovat olleet kudonta,
puusepäntyö, savenvalanta ja posliini,
metallityöt, kivenveisto, maalaus,
kultasepäntyö, jalokivet, emalji- ja
lasimaalaus, lasinvalmistus, norsunluuveisto,
nahkatyöt ja kirjankoristelu.

Korjakit, Koillis-Aasiassa
(Kamtšatkassa) asuva mongolilainen kansa,
läheistä sukua tšuktšeille.

Korjausluku, kirjapainon antaman
näytevedoksen, korjausvedoksen,
tarkastus ja siinä esiintyvien virheitten
merkitseminen. K:ssa käytetyt merkit
selviävät tähän liittyvästä näytteestä.
Tavallisimmat korjauslukumerkit:

Väärä kirjain.
Kirjain poistettava.
Kirjain  nurin.
Yhdistysmerkki.
Erotusmerkki.
Siirrettävä reunaan.


Korkeajännityslaitos, sähkölaitos,
jossa jonkun osan jännitys maahan
nähden on enemmän kuin 250 volttia.

Korkeakirkko ks. Anglikaaninen kirkko.

Korkeakosken Jalkinetehdas ks.
Korkeakoski 4 ja Jalkineteollisuus.

Korkeakoski. 1. Koski Kymijoen
itäisimmässä suuhaarassa (ruots. Högfors);
putous 8 m, 4,160 hevov. Sen rannalla Karhulan
puuhiomo ja sähkövoima-asema. — 2. Kuuluisa, 46 m
korkea, kevättulvien aikana erikoisen komea
vesiputous pienessä joessa Maaningalla
lähellä Pielaveden rajaa, 3 km Tuovilanlahden
laivalaiturista; lähiympäristöineen
rauhoitettu luonnonsuojelualue. — 3. Koski
Pielavedellä, Koivujärvestä Pielaveteen



laskevan joen suussa, korkeus 7 m. —
4. Koski Juupajoen pitäjässä
Huikon-joessa, 15,9 m korkea,
425 hevosv. Sen partaalla useita
tehdaslaitoksia, m. m. K:n kenkä- ja
nahkatehdas. — 5. Rautatieasema
Tampereen-Haapamäen rataosalla
Juupajoen kunnassa, 62 km Tampereelta.


Kymin Korkeakoski.


Korkeakoulu, oppilaitos, jossa
annetaan korkeampaa, nimenomaan
tieteellistä opetusta ja johon
pääsyvaatimuksena on ainakin ylioppilastutkinto.
Meillä ovat korkeakouluja yliopistot,
Teknillinen Korkeakoulu, Kauppakorkeakoulu.
Erikoisasemassa on Sotakorkeakoulu.

Korkeamman asteen itsehallintoyhdyskunta.
Kun useampia kuntia on yhdistetty laajemmaksi
itsehallintoa käyttäväksi kunnallisyhdyskunnaksi,
syntyy k. a. i. Suomessa ei vielä ole saatu
aikaan k. a. i:ia, vaikka kysymys siitä
on ollut vireillä v:sta 1865 lähtien.
V. 1919 asetettu komitea on laatinut
sekä 1921 julkaissut asiasta mietinnön ja
ehdotuksen laiksi ja lainvalmistelukunnalla
on paraikaa (1926) laadittavana ehdotus
hallituksen esitykseksi k. a. i:ista.

Korkeapainekone, lauhduttajaton
höyrykone; vastakohta: lauhduttajakone.

Korkeapainesilinteri ks. Kompoundkone.

Korkea Raati (Sanhedrin, Synedrium),
korkein juut. tuomioistuin, jolla oli
oikeus vangituttaa rikollisia sekä tuomita
ja rangaista heitä. Kuolemantuomioon
vaadittiin roomal. prokuraattorin
suostumus. Tuomitsi Jeesuksen kuolemaan.

Korkeasaari (ruots. Högholmen),
Helsingin kaupungin saaria, itäisessä
saaristossa, Pohjoissataman edustalla. Maamme
ainoa eläintarha. Ravintola.


Korkeasaarelta.


„Korkeasta tyylistä" (kreik. Peri hypsus),
Longinoksen (ks. t.) tekemäksi luultu, tuntemattoman
kirjailijan henkevä tutkimus, suomen. 1918.

Korkea veisu, V:n T:n runollinen
kirja, jossa kuvataan Salomon ja
Sulamitin rakkautta; väärin luultu
vertauskuvallisesti esittävän Jahven
ja Israelin tai Kristuksen ja seurakunnan
(tai yksityisen sielun) suhdetta.

Korkeimman vallan haltija. 15/11 1917
Eduskunta päätti toistaiseksi itse
käyttää sitä valtaa, joka oli kuulunut
keisarille ja suuriruhtinaalle. 18/5 1918
Eduskunta valtuutti Senaatin puheenjohtajan,
senaattori P. E. Svinhufvudin
käyttämään korkeinta valtaa, mikäli sitä
ei oltu siirretty Senaatin talousosaston
käytettäväksi. 12/12 1918 Eduskunta
hyväksyi Svinhufvudin luopumisen ja
valtuutti kenraali G. Mannerheimin
valtionhoitajana käyttämään korkeinta
valtaa. H. M:n 2 §:n mukaan valtiovalta
Suomessa kuuluu kansalle, jota edustaa
valtiopäiville kokoontunut Eduskunta;
lainsäädäntövaltaa käyttää Eduskunta
yhdessä Presidentin kanssa ja ylin
toimeenpanovalta on uskottu Presidentille.

Korkein Hallinto-oikeus käyttää
ylintä tuomiovaltaa hallinto-oikeudellisissa
valitusasioissa (eräin poikkeuksin)
sekä valvoo alempien viranomaisten
lainkäyttöä hallinto-oikeuden alalla. Per.
lailla 22/7 1918, säännökset tehtävistä
H. M:ssa 17/7 1919, 2 ja 56-57 §§.
K:aan H:een kuuluu presidentti ja
tarpeellinen määrä hallintoneuvoksia. Se on
tuomionvoipa 5-jäsenisenä, ellei toisin ole
säädetty. K:n H:n esittelijöinä on
hallintosihteerejä (Laki 22/7 1918;
Täytäntöönpanoasetus 22/7 1918, jota osittain
muutettu asetuksilla 1/11 1918, 21/1 1919,
21/3 1919, 23/5 1919 ja 18/7 1924).

Korkein Oikeus. Suomen erottua
Ruotsista tuli ylin tuomiovalta kuulumaan
silloin perustetun Hallituskonseljin



oikeusosastolle. V. 1816 muutettiin
Hallituskonselji Keisarilliseksi Suomen
Senaatiksi ja sen oikeusosasto toimi
ylimpänä tuomioistuimena, kunnes 22/7 1918
annetulla lailla perustettiin K. O.
käyttämään ylintä tuomiovaltaa
oikeusasioissa sekä valvomaan tuomarien ja
ulosottoviranomaisten lainkäyttöä.
Sittemmin otettiin säännöksiä K:sta O:sta
TL M:oon 17/7 1919, 2, 53-54 §§. K:ssa
O:ssa on presidentti ja jäseninä
vähintään 12 oikeusneuvosta. K. O., joka
yleensä on tuomionvoipa 5-jäsenisenä,
toimii nykyisin neljänä jaostona. Eräät
asiat on kuitenkin käsiteltävä
täysi-istunnossa. Esittelijöinä on K:ssa O:ssa
oikeussihteerejä (Laki 22/7 1918, muutettu
osaksi lailla 5/2 1926; Täytäntöönpanoasetus
22/7 1918, muutettu osaksi asetuksilla
21/1 1919 ja 4/11 1921).

Korkeushyppy ks. Hyppyurheilu.

Korkeuskulma, havaintopaikasta
taivaankappaleeseen piirretyn tähtäyssuoran
kaltevuus vaakatasoa vastaan. —
Korkeuskäyrä. 1. Metsänh. K. ilmaisee
graafillisesti puuryhmän tai yksityisen puun
pituuskasvun. — 2. Sama kuin isohypsi
(ks. t.). — Korkeuslämpömittari,
barotermometri (ks. t.). — Korkeusmittari,
hypsometri tai barotermometri (ks. n.).
— Korkeusmittaus, kahden paikan
korkeuseron määrääminen tai jonkin
paikan korkeuden määrääminen
merenpintaan verrattuna. K.-menetelmät ovat
nivelleeraus, kolmiomittaus ja
fysikaalinen k. Viimemainittu tapahtuu
ilmapuntarin avulla, siihen perustuen, että
ilman tiheys vähenee tunnetun lain mukaan
ylöspäin noustaessa. Tähän tarkoitukseen
voidaan myös käyttää barotermometriä, joka
ilmaisee veden kiehumapisteen kyseellisessä
ilmanpaineessa. Fysikaalinen k. ei ole yhtä
tarkka kuin ensinmainitut menetelmät. —
Korkeustähystin, katetometri,
pystysuora, liikuteltavalla osoittimella
varustettu mittapuu.

Korkki, kasvit-, on sellaista solukkoa,
jonka solunketoissa on korkkiainetta (suberiinia).
Sitä on tav. monivuotisten kasvien rungon pinnalla,
usein myös haavojen peitteenä (haava-k.). Solut
ovat neliön tai suorakaiteen muotoisia, vanhempina
ilmalla täyttyneitä, solunvälejä ei ole. K. estää
nesteiden ja kaasujen haihtumista. — Tavallista
pullonkorkkia saadaan Välimeren maissa kasvavista
korkkitammista (Quercus suber ja
Q. occidentalis), joiden k. kuoritaan n.
5 cm:n paksuisina kerroksina.


Korkkia kuoritaan
korkkitammesta.


Korkkikivi, korkkimurskaa, savea,
sammutettua kalkkia ja vesilasia sisältävä
sekoitus, jota keveytensä ja eristyskykynsä
vuoksi käytetään eristysaineena rakennuksiin y. m.

Korkkimatto, linolimatto, engl.
Waltonin 1860 keksimä seinän ja lattian
peite. Valmistetaan karkeasta juuttikankaasta
siten, että tämän pinnalle sivellään vernissasta,
korkki jauhoista, hartseista ja väriaineista
valmistettu paksu kerros. Kuviot saadaan käyttämällä
eriväristä peittomassaa (läpikudottu k.) tai
painokoneella.

Korko. 1. Kielit. K. l. aksentti,
äänteen tai äänneryhmän tähdentäminen
(tavussa, sanassa, lauseessa) muihin
verraten, mikä ilmenee joko henkäyksen
painovoimassa (paino-k.) tai
puhesävelen korkeudessa (sävel-k.)
tai molemmissa yhtaikaa. Uusimmassa
kielioppiterminologiassa paino =
painokorko ja korko = sävelkorko.
Sanakorko (sanapaino) jakautuu pääkorkoon
(pääpainoon) [sa'na] ja sivukorkoon
(sivupainoon) [sanoma'lla]. — 2. Taloust.
Se hyvitys, minkä pääomanomistaja saa pääomaan
aikamittaisesta käyttämisestä.

Korko- ja osinkovero, vero, jonka
koron tai osingon suorittaja on velvollinen
valtiolle pidättämään suoritettavista
koroista ja osingoista. Lailla 28/12 1918
säädettiin k.- ja o:oa kannettavaksi, mutta
kun 3/8 1920 säädettiin yleinen tulo- ja
omaisuusvero, kumottiin edellämainittu
laki k.- ja o:sta. Kun osoittautui
käytännössä vaikeaksi verottaa ulkomaalaisia
Suomesta saamistaan tuloista, säädettiin
30/12 1921 laki ulkomaalaisten
suoritettavasta k.- ja o:sta, jonka mukaan
määrättyjen koron tai osingon suorittajani
tulee suorituksen tapahtuessa pidättää
valtiolle verona 8 % korosta tai osingosta.
V:n 1925 valtiopäiville oli hallitus
antanut esityksen laiksi tulo- ja
omaisuusveron pidättämisestä korkoa ja osinkoa
maksettaessa, mutta hyväksyi Eduskunta
vain lain, mikäli se koski osinkoa. Tämä
laki vahvistettiin 2/1 1926. Siinä säädetään,
että kun osakeyhtiö maksaa tai hyvittää
osinkoa, on maksajan pidätettävä osingosta
osingon saajan tulo- ja omaisuusveron lyhennykseksi




Korko vuodessa (360 p.), kuukaudessa (30 p.) ja päivässä 1—10% mukaan.
Pääomamk1 v. (mk.)1 kk. (mk. ja p.)1 p. (mk. ja p.)
% 12345678910% 12345678910% 12345678910
10001020304050607080901000,831,672,503,334,175,005,836,677,508,330,030,060,080,110,140,170,190,220,250,28
2000204060801001201401601802001,673,335,006,678,3310,0011,6713,3315,0016,670,060,110,170,220,280,330,390,440,500,56
30003060901201501802102402703002,505,007,5010,0012,5015,0017,5020,0022,5025,000,080,170,250,330,420,500,580,670,750,83
400040801201602002402803203604003,336,6710,0013,3316,6720,0023,3326,6730,0033,330,110,220,330,440,560,670,780,891,001,11
5000501001502002503003504004505004,178,3312,5016,6720,8325,0029,1733,3337,5041,670,140,280,420,560,690,830,971,111,251,39
6000601201802403003604204805406005,0010,0015,0020,0025,0030,0035,0040,0045,0050,000,170,330,500,670,831,001,171,331,501,67
7000701402102803504204905606307005,8311,6717,5023,3329,1735,0040,8346,6752,5058,330,190,390,580,780,971,17l,361,561,751,94
8000801602403204004805606407208006,6713,3320,0026,6733,3340,0046,6753,3360,0066,670,220,440,670,891,111,331,56l,782,002,22
9000901802703604505406307208109007,5015,0022,5030,0037,5045,0052,5060,0067,5075,000,250,500,751,001,251,501,752,002,252,50
1000010020030040050060070080090010008,3316,6725,0033,3341,6750,0058,3366,6775,0083,330,280,560,831,111,391,671,942,222,602,78

Ylläolevasta taulukosta saadaan epätasaisten
pää-omain korko yhteenlaskun ja desimaalipilkun
siirron avulla. Esim. 1234 mk;n korko 7 % mukaan:

1 v.         1 kk.       1 p.
1000 mk.        70:—            5:83           —:19
200 mk.           14:—            1:17           —:04
30 mk.                2:10           —:18           —:01
4 mk.               —:28           —:02           —: —
 —— —— ——
86:38            7:20           —:24

Jos korko on yli 10%, niin suoritetaan vastaava
yhteenlasku: Esim. 4000 mk:n korko 12% mukaan:

1 v.            1 kk.         1 p.
10 %          400:—           33:33           1:11
2 %             80:—               6:67            0:22
 —— —— ——
480:—             40:—           1:33



100 mk:n suuruisen pääoman kasvu lukien koronkorkoa (3—6% mukaan).
Vuottal2345678910203040506080100
3 %103,0106,09109,27112,55115,92119,41122,99126,68130,48134,39180,61242,73326,20438,39589,161064,091921,86
4 %104,0108,16112,49116,99121,67126,53131,59136,86142,33148,02219,11324,34480,10710,671051,962304,985050,49
5 %105,0110,25115,76121,55127,63134,01140,71147,75155,13162,89265,33432,19704,001146,741867,924956,1413150,13
6 %106,0112,36119,10126,25133,82141,85150,36159,38168,95179,08320,71574,851028,571842,023298,7710579,6033930,21



Vuotuisesti 100 mk:lla lisätyn 100 mk:n pohjapääoman kasvu, lukien koronkorkoa (3—6 % mukaan).
Vuotta123456789102030405075100
3 %103,00209,09318,36430,91546,84666,25789,23915,911046,391180,782767,654900,277766,3311618,0828080,9862550,64
4 %104,00212,16324,65441,64563,30689,83821,42958,281100,611248,643096,825832,839882,6515877,3846657,66128712,87
5 %105,00215,25331,01452,56580,19714,20854,911002,661157,791320,683471,936976,0812683,9821981,5479448,64274052,64
6 %106,00218,36337,46463,71597,58739,38889,751049,131218,081397,163899,278380,1716404,7730775,61137900,60597667,00



8 %, joka määrä on aikanaan valtiolle
suoritettava, ja jonka sitten osingon
saaja on oikeutettu lukemaan tulo- ja
omaisuusveronsa lyhennykseksi siltä
vuodelta, jona pidätys on tehty. Ulkomaalaisen
suoritettavasta k.- ja o:sta annettu
laki 30/12 1921 samalla kumottiin, mitä
tuli osinkotuloista suoritettavaan veroon.

Korkokanta, pääomankoron suhde korkoa
kantavaan pääomaan; ilmaistaan tav.
prosenteissa vuotta kohden ja riippuu
tarjona olevien pääomien ja niiden
kysynnän välisestä suhteesta.

Korkokartta, reliefikartta,
kartta, joka korkokuvana näyttää
kuvaamansa alueen korkeussuhteet. Korkeus
esitetään yleensä suuremman
havainnollisuuden vuoksi suuremmassa
mittakaavassa kuin vaakasuorat suunnat.

Korkokuva, kuvanveistos, jonka
kuvaesitykset kohoavat niitä kiinnittävästä
yhteisestä pohjapinnasta l. taustasta.

Korkolasku, lainatun pääoman
kasvun, koron, määrääminen sekä läheiset
laskutoimitukset. K. on yksinkertainen,
jos korkoa lasketaan vain alkuperäiselle
kpt
pääomalle. Korko r = ——— ja kasvanut
100
pt
pääoma K = k (1 + ———), missä k on
100
alkup. pääoma, p prosentti ja t aika
vuosissa. Käytännöllisissä korkolaskuissa
käytetään usein taulukkoja (ks. liitettä
ed. siv.). Jos korko lisätään pääomaan
ja sillekin lasketaan korkoa, niin
luetaan koronkorkoa. Kasvanut
pääoma on, jos korko lisätään vuosittain,
p t
L = k (1 + ———). [Myllylä, „Korkokirja" (1926).]
100

Korkolippu, kuponki (ks. t.).

Korn, Arthur (s. 1870), saks.
matemaatikko ja fyysikko, keksinyt erään
kaukokuvausmenetelmän.

Kornelli (Cornus mas),
Etelä-Euroopassa ja Etu-Aasiassa kasvava
kanukkapensas, jolla on imelät, syötävät marjat.
Meillä koristepensaana.

Kornetti (ransk.). 1. Sot. Alin ratsuväen
upseerin arvo. — 2. Mus. 1) Postitorvesta
kehittynyt kimeä-ääninen vaskisoitin; 2) k:n ääntä
jäljittelevä 3-5-kuoroinen urkuäänikerta.

Korngold [-lt], Erich Wolfgang
(s. 1897), itäv. säveltäjä. Säveltänyt m. m.
oopperat „Ring des Polykrates", „Violanta",
„Die tote Stadt".

Kornilov [-nī'lof], Lavr
Georgievitš (1870-1918), ven. kenraali. Tuli
heinäk. 1917 lounaisrintaman päälliköksi
ja elok. ylipääliköksi. Teki syysk. sam. v.
epäonnistuneen vallankaappausyrityksen.
Taisteli bolševikkeja vastaan Kaledinin
kera Etelä-Venäjällä.

Kornin kieli ks. Cornwall.

Kornwallkattila, cornwallkattila.
ks. Höyrykattila.

Koro, metsänh., vaillinaisesti
kyljestynyt, tav. kulon aiheuttama haava
tukkipuussa.

Koroinen, arkkipiispanistuimelle
kuuluva säteritila Maariassa. Vanha Turku
sijaitsi K:n niemessä.

Korolenko [karalje'-], Vladimir
Galaktionovitš (1853-1921), ven.
kirjailija. Teoksia suomen.: „Sokea
soittaja" y. m.

Korollaari (lat.), alk. kukkaiskiehkura,
sitten kulta- tai hopeaseppele, joka
annettiin lisäpalkintona näyttelijöille
y. m., lahja; matem., seurausväite,
välitön seuraus jo todistetusta väitteestä.

Koromandelranta, Etu-Intian
itärannikolla 10° ja 16° välillä pohj. lev.

Korona ks. Aurinko.

Koroneia, muinaiskreik. kaupunki
Boiotiassa, lounaiseen Kopais-järvestä.

Korostus, mus., sävelen esittäminen
erityisellä painolla („korolla"), tulee
kysymykseen kahdessa eri tapauksessa:
1) säännöllisten rytmi-iskujen ilmentämisessä,
2) tilapäisessä yksityisten sävelten esille
saattamisessa (epä-iskut). vrt. Isku.

Korpi-Jaakko ks. Stenius.

Korpilahti, kunta Hämeen läänissä,
Päijänteen pohjoispään kahden puolen;
660,5 km2, 7,549 as. (1925).

Korpilombolo, pitäjä Pohjois-Ruotsissa,
Norrbottenin läänissä, Tornionjoen
laaksossa; suomalaisasutusta; 2,400 as.

Korpimetso (Tetrao urogallus X tetrix),
metson ja teeren (tav. urosteeren ja koppelon)
sekamuoto. Uros on musta, rinnalla, kaulalla ja
päässä sinipunainen purppuranhohde, pyrstö
tasapäinen. Naaras naarasteeren värinen, mutta
suurempi; pyrstön kaikki sulat yhtäpitkät
(naarasteerellä ulommaiset pisimmät).


A koppelon, B
naaraskorpimetson, C naarasteeren
pyrstö altapäin.


Korpisammakko, rupisammakko,
konna (Bufo vulgaris), 8-12 cm pitkä
sammakko; iho käsnäinen, mustan- tai
harmaanruskea, epäselvään mustatäpläinen,
alta vaalea. Asuu viljelysmailla ja




metsissä, pysyttelee päivisin piilossa.
Suomessa yleinen etelästä Tornioon asti.


Korpisammakko.


Korpiselkä, kunta Viipurin läänin
pohjoisrajalla, Raja-Karjalassa; 1,308,5 km2,
3,834 as. (1925).

Korpisärki, seipi (ks. t.).

Korpoo (ruots. Korpo), ruotsink. kunta
Turun ja Porin läänissä, Turun ulkosaaristossa;
161,3 km2, 2,592 as. (1925).
K:n kartano lähellä kirkkoa.

Korpoonvirta l. Korpoonsalmi
(ruots. Korpoström), kapea salmi
Korpoon saaren eteläpuolella.

Korporatsioni (ransk.), yhdistys,
laillistettu yhdyskunta.

Korppi l. kaarne (Corvus corax),
varislinnuista suurin, n. 65-70 cm pitkä, kiiltävän
musta. Asustaa suurissa metsissä tai kallioisilla
merenrannoilla etäällä ihmisasunnoista, talvella
tulee asutuillekin paikoille ruokaa etsimään.
Pesä kallioilla tai korkeissa puissa. Munia 3-6,
variksen munain näköiset.


Korppi.


Korppikotkat (Vulturidæ), raatoja
syöviä suuria päiväpetolintuja. Monen
lajin pää ja kaulan yläosa höyhenettömät,
höyhenrajassa untuvakaulus. Elävät
lämpimissä maissa, mutta useat kestävät
kylmääkin korkeilla vuorilla tai korkeissa
ilmakerroksissa. Pesivät kallioille tai
puihin, munia 1-2. — Etelä-Euroopassa
elää munkki-k. (Vultur monachus),


Munkkikorppikotka.

Afrikassa ja Etelä-Aasiassa korva-k.
(Otogyps) ja hanhi-k. (Gyps),


Hanhikorppikotka.

parta-k. (Gypaëtus barbatus)
Etelä-Euroopassakin. Lika-k:aa (Neophron
percnopterus), jota on Välimeren maissa ja
Intiassa, pitivät muinaisegyptiläiset
pyhänä. Uudenmaailman k:ia on kondori
(ks. t.). K:iin voidaan lukea myös afr.
sihteeri (ks. t.).

Korppiluu, parillinen hartiankin,
joka sammakkoeläimillä, matelijoilla ja
linnuilla sekä nokkaeläimillä muodostaa
yhdessä lapa- ja solisluiden kanssa
eturaajojen kannatinluuston.

Korpraali (ransk.-ruots.), ensim. aste
sotamiehestä ylöspäin; k. kuuluu silti
vielä miehistöön. Armeijassa k:lla on
yksi kapea nauha olkaimessa.

Korpulenssi (lat.), lihavuus. —
Korpulentti, lihava, pyylevä.

Korpus, corpus (ks. t.).

Korrehtuuri l. korehtuuri (lat.),
korjausvedos, korjausluku (ks. t.).

Korrekti (lat.), säntillinen, moitteeton.
— Korrektiivi, ojennukseksi oleva;
parannuskeino, ohje.

Korrektsioni (lat.), korjaus, virheen
vastakohta, tieteessä suure, joka on
lisättävä havaittuun arvoon oikean tai
mahdollisimman oikean arvon saamiseksi.
K. määrätään joko erikoisten havaintojen
nojalla, joilla otetaan selvää käytetyistä
kojeista aiheutuvat virheet, tai
laskennollisesti pieninten neliöiden
menetelmää käyttäen.

Korrelaatti (lat.), kielit., eri
lauseisiin kuuluvat sanat, jotka viittaavat
toisiinsa siten yhdistäen lauseet, joihin ne
kuuluvat. Huomattavin on relatiivipronominin
k., se hallitsevan, lauseen sana, johon
relatiivipronomini viittaa.

Korrelatsioni (lat.), eliön eri elinten
keskinäinen riippuvaisuussuhde, joka
ilmenee siinä, että jossakin elimessä
sattuneet muutokset aiheuttavat muissakin
elimissä muutoksia.

Korrespondenssi (ransk.), kirjeenvaihto;
yhdenmukaisuus, vastaavaisuus.
— Korrespondenssioppi, Swedenborgin
oppi henkimaailman ja luonnon välisestä
täydellisestä  vastaavaisuudesta. —
Korrespondentti, kirjeenvaihtaja.

Korrigeerata (lat.), oikaista, parantaa.

Korrodeerata (lat.), syövyttää. —
Korrosioni, syöpyminen.

Korrumpeerata (lat.), turmella. —
Korruptsioni, turmelus, lahjomisjärjestelmä.

Korsakki (Canis corsac),
Kaakkois-Venäjän aroilta Mongoliaan levinnyt
kettulaji, meikäläistä pienempi. Elää aroilla
ja erämaissa rnaakoloissa. Turkiseläin.



Korsatunturi, Kittilän pitäjän
pohjoisimmassa kolkassa, korkeus n. 600 m
yli merenp.

Korsholma. 1. Linna läh. Vaasaa, rak.
ennen v:ta 1384, rappeutui n. 1500, nyk.
raunioina. — 2. Ent. kuninkaankartano.
— Korsholman lääni käsitti v:een 1441
paitsi Pohjanmaata myös Länsipohjan.

Korsikka (ransk. Corse), Ranskalle
kuuluva vuorinen saari Välimeren
länsiosassa, Sardinian pohjoispuolella, josta
sen erottaa Bonifacionsalmi. Pituus
183 km, pinta-ala 8,722 km2, 282 000 as.
Asukkaat, korsikkalaiset, it. alkuperää.
Laaksoissa ja rannikkotasangolla viljan,
etelänhedelmäin, puuvillan ja tupakan
viljelystä, rannikolla kalastusta
(tonnikaloja ja anjovista), vuoristossa
karjanhoitoa. Hallinnollisesti K. on Ranskan
departementti. Pääkaup. Ajaccio. —
Kuulunut 1200-luvulta Genovalle, v:sta
1768 Ranskalle.


Korsikka. Kuulutusten lukija.


Korsirehu, heinä-, palko- y. m. kasvien
varsia tai muita osia, kuten ruumenia,
kuivaamalla saatu rehu.

Korsman, Carl (1829-1907), kapteeni,
liikemies, sai 1878 aikaan säännöllisen
talviliikenteen Suomen ja Ruotsin välille.

Korsmo, Emil (s. 1863), norj.
maataloustieteilijä, prof., Norjan valtion
rikkaruohokonsulentti; tutkinut erikoisesti
rikkaruohojen biologiaa ja niiden
viljelyskasveille aiheuttamaa vahinkoa;
julk. „Ugræs i aker og eng", ,,Kampen mod
ugræsset", „Ugress i nutidens jordbruk".

Korsnääsi (ruots. Korsnäs), ruotsink.
kunta Vaasan läänissä, Etelä-Pohjanmaalla,
Pohjanlahden rannalla; 264.2 km2,
5,536 as. (1925).

Korso, corso (ks. t.).

Korso, rautatieasema Helsingin-Keravan
rataosalla Tuusulan kunnassa, 23 km Helsingistä.

Korsör [-ör], kaup. Tanskassa
Själlandin länsirannalla, höyrylauttayhteys
Fyniin. 10,000 as.

Korte (Equisetum), sanikkaissuku.
Ruohomaisia kasveja, joilla suikertava
juurakko ja ontto, haarainen, liereä
maanpäällinen varsi. Kasvulliset
lehdet mitättömän pieniä, suomumaisia,
yhtyneet vartta ympäröiväksi tupeksi
kunkin nivel välin yläpäähän,
Kilpimäiset itiöitä kantavat lehdet
tähkämäisenä ryhmänä latvassa; niiden
alapinnalla säkkimäiset itiöpesäkkeet.
— Kiusallinen rikkaruoho on pelto-k.
(E. arvense), jonka itiöitäkantava
kevätverso lyhytikäinen, haaraton;
kesäverso tähkätön, haarainen
„kukonkuusi". Matalassa vedessä kasvaa
yleisenä järvi-k. (E. limosam).


Peltokorte. 1 juurakko,
2 tähkällinen varsi.


Korteeši, cortège (ks. t.).

Kortepetäjät (Ephedra),
kortteennäköisiä paljassiemenisiä pensaita,
joiden pystyjen, hienojen haarojen ympärille
lehdet ovat kasvaneet tupiksi.
Lämpimänlauhkeissa maissa.

Kortepuut, Calamariales (ks. t.).

Kortesalmi, salmi Puulaveden
luoteiskulmassa, Kangasniemen ja Joutsan
rajalla, yhdistää Haapaselän varsinaiseen
Puulaveteen.

Kortesjärvi, suomenk. kunta Vaasan
läänissä, Etelä-Pohjanmaalla, Purmonjoen
yläjuoksun ja lähdejärvien ympärillä;
286,3 km2, 4,863 as. (1925).

Kortisto, korttijärjestelmä,
sellainen luettelo tai muistiinpanokokoelma,
missä kutakin asiaa koskevat muistiinpanot
ovat erillisellä kortilla ja kortit ovat
järjestetyt jonkin löytämistä helpottavan
periaatteen mukaan. K:ja käytetään etenkin
liike-elämässä, kirjastoissa, tilastollisissa
töissä. Tavallisimmassa järjestelmässä itse
muistiinpanot ovat määräsuuruisilla
kartonkikorteilla, joiden yläreunassa on
hakusana. Järjestelyä varten asetetaan korttien
väliin erikoisia, usein värillisiä n. s.
johtokortteja, joilla on liuska näkyviä
muistiinpanoja varten. K:oa säilytetään
pahvikossa, laatikossa tai kaapissa.



Kortteli (ruots.). 1. Vanha
pituusmitta, 1/4 kyynärää = n. 15 cm, ja
tilavuusmitta, 1/4 tuoppia = n, 1/3 l. —
2. Neljän kadun rajoittama kaupunginalue.

Korttipeli on kotoisin Itämailta, tullut
Eurooppaan ehkä ristiretkien aikana,
varmasti todettavissa vasta 1300-luvun
lopulla. Pelikortit ovat kahta päälajia:
it. tarokkikortit, jotka sisältävät
4 väriä numerokortteja ja 22 kuviollista
korttia, ja nelivärikortit oli
ransk. kortit, joissa on neljä väriä,
„maata", kortteja: ruutu, hertta, pata,
risti, ja kussakin värissä kuningas,
kuningatar, sotamies, kymmensilmä,
yhdeksikkö, kahdeksikko, seitonen,
kuutonen, viitonen, nelonen, kolmonen,
kakkonen ja ässä. Pelikorttien
valmistuksesta kannetaan leimaveroa.

Koru, helsinkiläinen taidetakomo, per. 1907.

Korubiini, aluminiumoksidia; syntyy
sivutuotteena aluminotermiassa, hionta-aine.

Korundi, timanttisälpä,
kivennäinen, aluminiumoksidia. Erikoisen
kovaa, minkä vuoksi käytetään
jalokivien ja metallien hionnassa.
Tavallinen k., jota saadaan Kreikasta ja
Pohj.-Amerikasta, on harmaata tai
harmaankeltaista. Kirkkaita läpikuultavia
k.-muunnoksia ovat punainen rubiini,
sininen safiiri. valkea
leukosafiiri, vihreä itämainen
smaragdi, keltainen itämainen
topaasi ja sinipunerva itämainen
ametisti. Smirgeli on epäpuhdasta k:ia.

Korusävel, mus., koloratuuriin (ks. t.)
kuuluva sävel. Teoreettisesti on k:ksi
luettava jokainen sävel, joka on liian
lyhyt sietääksensä omaa tavua, jos
säveliin kuuluisi sanoja.

Korva ks. Kuuloelin.

Korvahylkeet (Otariidæ),
hylje-eläimiä, joilla on pienet mutta selvästi
näkyvät korvalehdet. Takajalat kääntyvät
eteenpäin ruumiin alle, joten k. voivat
liikkua maalla paremmin kuin varsinaiset
hylkeet. Useita lajeja, joita sanotaan
merileijoniksi ja merikarhuiksi
(ks. n.), elää Tyynessämeressä.

Korvake, lehtiruodin tyven molemmin
puolin oleva pieni lehtimäinen
muodostus. Joskus k:t ovat suomumaisia tai
piikkimäisiä tai toimivat mesikätköinä.

Korvamaki l. galago (Otoclinus
galago), n. oravan kokoinen afr.
puoliapina. Korvat isot, karvattomat, silmät
isot, pitkä kierteishäntä. Yöeläin. Syö
pieniä luurankoisia ja hyönteisiä. —
Muitakin lähisukuisia lajeja on Afrikassa.

Korvameduusa ks. Liuskameduusat.

Korvanalusrauhanen ks. Sylkirauhaset.

Korvasieni (Gyromitra esculenta),
lakkisienen näköinen kotelosieni, jossa
itiökotelot ovat itiöemän ulkopinnalla;
lakin pinta poimuinen. Keväinen ruokasieni,
raakana myrkyllinen. ks. kuvaliitettä Sieniä.

Korvataudit ryhmitetään ulko-,
keski- ja sisäkorvan tauteihin. —
Ulkokorvan (korvalehden ja
korvakäytävän) taudit ovat synnynnäisiä
epämuodostumia, kasvannaisia, loukkaantumisia
tai tulehduksia. Viimeksimainituista
yleisimmät ovat ruusu ja rohtuma
sekä korvapaise. — Keskikorvan
(täryontelon ja täryontelosta nieluun
kulkevan korvatorven) taudeista on
täryontelon eli keskikorvan tulehdus
yleisin ja vaarallisin. Se syntyy usein nuhan,
angiinan y. m. nenä- ja nielutulehdusten, usein
myös tuli- ja tuhkarokon sekä influenssan
seurauksena. Tauti alkaa tavallisesti ankaralla
korvasäryllä ja kuumeella, lievissä tapauksissa
tulehdusneste on heramaista eikä
puhkaise tärykalvoa; tällöin tulehdus tav.
pian paranee tai joskus muuttuu
kroonilliseksi synnyttäen huonokuuloisuutta ja
korvansuhinaa. Useimmiten tulehdus
kumminkin muuttuu märkiväksi, puhkaisee
tärykalvon ja vuotaa ulos korvamätänä,
minkä jälkeen särky lievenee ja tauti
asianmukaisesti hoidettuna voi parantua.
Hoidon puutteessa, joskus hoidosta huolimattakin,
se voi käydä kroonilliseksi ja muuttua vaikeaksi
luumädäksi. Korvamädän vaikutuksesta
täryontelo ja korvakäytäväkin voi
täyttyä n. s. korvapolyypeilla. Jos
korvamärkä pääsee täryontelon ympärillä oleviin
luuonteloihin, aiheuttaa se vaarallisen
kartiohaarakkeen tulehduksen; sisäkorvaan
tai aivoihin päästessään se synnyttää siellä
hengenvaarallisia märkimisiä. Korvatorven
taudeista on mainittavin korvatorven katarri,
joka tavallisesti aiheutuu nenän tukkeutumisesta
ja jonka vaikutuksesta korvatorven limakalvo
turpoaa ja erittää runsaasti limaa. Sen
seurauksena on n. s. katarraalinen
keskikorvan tulehdus, joka heikentää
kuuloa ja aiheuttaa korvansuhinan. — Sisäkorvan
tulehdukset syntyvät useimmiten joko keskikorvan
tai aivokalvon tulehduksista, joskus loukkautumisesta.
Ne aiheuttavat päänsärkyä, oksennuksia, huimausta,



tasapainohäiriöitä ja useimmiten
täydellisen kuulon menetyksen.
Korvahermon taudeista ovat yleisimmät
hermostuneiden ja vähäveristen henkilöiden
korvansuhina sekä alituisessa
kolinassa työskentelevien henkilöiden
huonokuuloisuus. — K:n hoito
vaatii perusteellista asiantuntemusta,
varsinkin keski- ja sisäkorvan tautien.

Korvatunturi, Suomen itärajalla
Sodankylässä, Jaurijoen ja Nuortijoen
laaksojen välillä, n. 500 m yl. merenp.

Korvavaikku, korvavaha,
korvakäytävässä oleva rasva- ja
hikirauhasten erite, kellertävä,
kitkeränmakuinen, vahamainen.

Korvetti (ransk.), purjeilla kulkeva
sota-alus, jolla oli fregatin taklaus, mutta
oli sitä lähinnä pienempi. Tykit yläkannella.

Korvey, benediktiläisluostari
(822-1803), nyk. linna, Westfalenissa Höxterin
läheisyydessä. K:ssa oli Ruotsin apostoli
Ansgar munkkina.

Korybantit, kreik. tarustossa Kybelen
seuralaisia, jotka palvelivat jumalatarta
hurjalla tanssilla.

Koryfee (kreik.), alk. kuoron johtaja,
nyk. henkilö, joka jotenkin on johtavassa
tai määräävässä asemassa.

Kos, Italialle kuuluva saari
Vähän-Aasian lounaisrannikolla; 282 km2,
16,000 as.

Kosciuszko [kostsju'ško], Tadeusz
(1746-1817), puol. kenraali ja vapaudensankari.
Pohjois-Amerikan vapaussodassa Washingtonin
adjutanttina, taisteli venäläisiä vastaan 1792,
Puolan toisen jaon jälkeen diktaattorina
1794, joutui sam. v. haavoittuneena
venäläisten vangiksi, vapautettiin 1796.


Tadeusz Kosciuszko.


Kosegarten [kōzə-], Ludwig Theobul
(1758-1818), saks. runoilija. Teoksia: ,,Jucunde",
,,Gedichte", „Legenden".

Kosekantti (lat.), matem., lyh. cosec.,
sinin käänteisarvo. vrt. Trigonometria.

Kosemkina l. Narvusi, suom.
seurakunta Inkerinmaalla Laukaanjoen
alajuoksun ja Suomenlahden välisellä
niemimaalla.

Koser [kōzər], Reinhold
(1852-1914), saks. historioitsija. Pääteos:
„König Friedrich der Grosse".

Košer (hepr.), puhdas, sallittu; ruoka,
jota juutalaisten uskonsäännökset eivät
kiellä nauttimasta.

Koseria (ransk.), kevyt puhelu, kevyen
ja huvittavan puhelun muotoinen kirjallinen tyyli.

Košice, Kaschau (ks. t.).

Kosini (lat.), matem., lyh. cos.,
kulman kyljestä erotetun janan toisella kyljellä
olevan projektsionin suhde itse janaan.
vrt. Trigonometria.

Koskela, rautatieasema
Vilppulan-Mäntän radalla Vilppulan
kunnassa, 7 km Vilppulasta.

Koskelainen, Yrjö (s. 1885),
sanomalehtimies ja kirjailija. Ollut Uuden
Auran ja Iltalehden päätoimittajana,
nyk. Suomen Teollisuusliiton
sanomalehtitoimiston johtaja ja Suomen
Sanomalehtimiesten Liiton puheenjohtaja.
Teoksia: „Saaristoväkeä", „Littoisten
verkatehtaan historia".

Koskelot (Mergus), sälönokkaisten
lahkoon kuuluvia vesilintuja, joilla on
pitkä ja kapea, kellamaisten hammassälöjen
reunustama nokka, ja vahvasti koukistunut
yläleuan kynsi. Mainioita sukeltajia, syövät
kaloja. Suomessa 3 lajia: isokoskelo
(M. merganser), yleinen rannikolla,
varsinkin Pohjanlahden, sisämaassa harvinainen.
Pesä ontossa puussa. — Pikku- l. tukkakoskelo
(M. serrator), edellistä pienempi, yleinen
koko maassa sekä meren että järvien
rannoilla. Pesä pensaan alla tai kiven
kolossa, ks. myös Herna.


Pikkukoskelo. 
(L. Segerstrålen maalaus.)


Koskenkorva, rautatieasema
Seinäjoen-Kristiinankaupungin radalla
Ilmajoen kunnassa, 24 km Seinäjoelta, 88 km
Kristiinankaupungista.

Koskenkorva, Matti (s. 1880),
kuuluisa suom. hiihtäjä Haapavedeltä.
Voittanut m. m. Pohjoismaisissa Kisoissa 1909
ja 1913; useita Suomen mestaruuksia.

Koskenkylä, Forsby (ks. t.). —
Koskenkylänjoki, Forsbynjoki,
Uudellamaalla, laskee Pyhäjärvestä
Pernajanlahteen, 70 km pitkä.

Koskenniemi, Veikko Antero
(s. 1885), suom. kirjailija ja
kirjallisuudentutkija. Fil. kand. 1907, „Ajan"
päätoimittaja 1912-22, kotimaisen ja yleisen
kirjallisuuden prof. Turun Suomalaisessa
Yliopistossa v:sta 1921, sen rehtori v:sta



1924. Teoksia: runokokoelmat „Runoja" (1906), „Valkeat
kaupungit" (1908), „Hiilivalkea" (1913), ,,Elegioja" (1917),
„Sydän ja kuolema" (1919), „Uusia runoja" (1924),
kertovat runoelmat ,,Hannu" ja „Nuori Anssi", romaani
„Konsuli Brennerin jälkikesä", matkakuvaukset „Kevätilta
Quartier Latin'issä" ja „Runon kaupunkeja", arvostelu-
ja esseekokoelmat „Kirjoja ja kirjailijoita" I-III,
„Roomalaisia runoilijoita" ja „Runouden kuvastimessa",
sekä kirjanen Musset'stä ynnä käännöksiä.


V. A. Koskenniemi.


Koskenniska l. Vuolenkoski,
koski Kymijoessa Konniveden eteläpäässä
(Iitin pitäjässä), missä joki puhkaisee
Pienen Salpausselän. 400 m pitkä, 1,5 m
korkea.

Koskenperkausjohtokunta, Suomea
varten 1799 perustettu virasto, toiminut
v:sta 1860 Tie- ja Vesikulkulaitosten ja
v:sta 1887 Tie- ja Vesirakennusten
Ylihallituksen nimellä.

Koskenpää, Senaatin päätöksellä
9/10 1912 Jämsän pohjoisosista
muodostettava pitäjä.

Koskensaaren o.-y., Petäjävedellä,
omistaa K:n koskien partailla lanka-,
honka- ja pärenaulatehtaan, tervatehtaan,
sahan; sitäpaitsi maatiloja.

Kosketin, mus., on norsunluinen tai
puinen laite, jota painamalla saadaan,
erityisen koneiston välityksellä, soittimesta
soimaan kulloinkin tarkoitettu sävel.
— Kosketinsoittimet, yhteisnimitys
koskettimilla varustetuille soittimille.
Paitsi yleisesti tunnettuja, pianoa, urkuja
ja harmonia, kuuluvat niihin myös
symbaali ja ksylofoni.

Koskettimet ks. Klaviatuuri.

Kosketus, kontakti, matem.
Jos kahdella eri käyrällä on yhteinen piste,
niin niillä saattaa olla tässä 1) eri
tangentti: käyrät leikkaavat toisensa;
2) yhteinen tangentti, käyrien välillä on
k.; 3) paitsi ensimmäistä derivaattaa
(ja sen mukana tangenttia) myös toinen,
kolmas j. n. e. derivaatta yhteinen. Kuta
useampi derivaatta on yhteinen, sitä
läheisempi on k.

Kosketusaisti, se puoli tuntoaistia,
jonka avulla aistimme kosketuksen kovuuden
ja laadun ja tiedämme, mitä paikkaa
ruumistamme kosketus kulloinkin kohtaa.

Kosketusmetamorfoosi, geol.,
kontaktimetamorfoosi (ks. t.).

Kosketussähkö. V. 1795 Voita teki
kokeen, josta näytti selviävän, että kaksi
metallia, koskettaessaan toisiinsa, tulee
erinimisesti sähköisiksi,; hän osoitti
edelleen, että eri aineet voidaan järjestää
jännitysketjuun (ks. t.), josta voidaan
päättää kumpi metalleista varautuu
positiivisesti. Nesteet eivät sovi tähän
ketjuun. Sähkövirta syntyy ainoastaan, jos
virtapiirissä on jokin neste. Volta antoi
ilmiölle nimen galvaaninen sähkö. Sittemmin
on osoitettu, että sähkövirta syntyy kem.
vaikutuksista. vrt. Galvanismi.

Kosketusvaikutus, katalyysi (ks. t.).

Koski on niin jyrkkä tai ahdas osa
joen uomaa, että vesi siinä virtaa
suurella nopeudella aaltoillen ja vaahdoten.
Jos k. on lyhyt ja äkkijyrkkä, on se
putous. Suomen putouksista on
mainittavin 8 m korkea Korkeakoski
Kymijoen itäisessä suuhaarassa. Tavallinen
putouskorkeus meillä on 1-2 m; k:t,
joissa on 3-4 m putousta, ovat jo
huomattavat, ja sellaiset, joissa sitä on yli
5 m, ovat harvinaisia. Suurin putouskorkeus,
57 m, on Oulujoen Pyhäkoskessa, mutta sen
pituus on n. 20 km. — K:n voima riippuu,
paitsi putouskorkeudesta H (m), myös
siitä vesipaljoudesta Q (m3/sek.),
mikä vesilaitokseen voidaan ottaa. Turbiinin
akselista saadaan silloin N = 10 X Q X H hevosv.
Maassamme lasketaan olevan n. 700 k:ea,
Lapin koskia ja lukuisia pikkukoskia (alle
1 m:n putouskorkeus) lukuunottamatta. Maamme
voimakkaimmat kosket ovat Oulujoessa. Kaikkien
koiskiemme voima arvioidaan n. 2,600,000
hevosvoimaksi keskiveden aikana. Keskivoimasta
on n. 1/5 käytetty teollisuuden hyväksi.
Suomen suurimpia koskia ovat
hevosv.(keskimatalavesi)
Tornionjoki:               
Vuoennonkoski . . . 28,229
Kemijoki:
Juukoski . . . 45,480
Vieremänkoski . . . 20,427
Pirttikoski . . . 20,747
Vastauskoski . . . 32,160
Valajankoski . . . 41,047
Petäjäkoski . . . 61,088
Narkauskoski . . . 55,139
Osauskoski . . . 23,100
Taivalkoski . . . 54,133
Oulujoki:
Niskakoski . . . 99,840
Ahmaskoski . . . 23,147
Sotkakoski . . . 25,752
Pyhäkoski . . . 197,317
Merikoski . . . 24,267
Kokemäenjoki:
Nokian l. Emäkoski . . . 33,493
Harjavallankoski . . . 21,997
Näsijärven vesistö:
Tammerkoski . . . 27,447
Kymi:
Voikankoski . . . 26,400
Kuusankoski . . . 38,000
Keltinkosket . . . 20,400
Anjalankoski . . . 32,400
Vuoksi:
Tainionkoski . . . 45,312
Linnankoski . . . 39,936
Imatra . . . 141,312
Kyyrönkoski . . . 21,504
Vallinkoski . . . 43,776
Räikkölänkoski . . . 68,471
Rouhialankoski . . . 57,469
Kiviniemenkoski . . . 23,471




Koski, Hämeen l. Lammin
Koski, kunta Hämeen läänissä,
Vesijärvestä länteen; 185,7 km2, 3,005 as.
(1925). Kosken verkatehdas
Lamminkosken partaalla, per. 1857. —
Koski, kunta Turun ja Porin läänissä,
Varsinais-Suomen itärajalla, Paimionjoen
keskijuoksun ympärillä; 189,3 km2, 3,698
as. (1925). K:n kartano. — Koski,
rautatieasema Turun-Karjaan radalla,
Perniön pitäjässä, 85 km Turusta.

Koski-Jaakko ks. Stenius.

Koskikara (Hydrobata cinclus),
räkättirastasta vähän pienempi varpuslintu,
tiaisten sukulainen; mustanruskea, kurkku
ja rinta valkoiset. Pesii Lapissa, vetäytyy
talveksi etelämmäs asustaen sulien koskien
varsilla, etsii puron tai joen pohjasta
uiden ja sukeltaen hyönteisravintonsa. Pesä
koskenpartaalla kivenkolossa; munia 4-6, valkeita.


Koskikara.


Koskimaa, Juho (s. 1891), suom.
kirjailija. Julk. us. romaaneja, m. m.
„Uskollinen vähässä", ja kertomuskokoelmia.

Koskimies, Akseli Yrjö (s. 1869),
alk. Forsman, suom. lääkäri,
Lääkintöhallituksen päätirehtööri v:sta 1920,
Henkivakuutusyhtiö Salaman ylilääkäri
v:sta 1910. — Koskimies, Aukusti
Valdemar (s. 1856), koulu- ja tiedemies,
fil. toht. Kotimaisten kielten lehtori ja
v:sta 1907 yliopettaja Suom. Normaalilyseossa.
Julk. „Tutkimuksia Suomen kansan personallisen
nimistön alalta", „Kokoelma Suomen kansan
sananlaskuja", „Agricolasta Juteiniin",
lukukirjoja, runoja.


A. V. Koskimies.

— Koskimies, Juho Rudolf (s. 1859),
Kuopion, sittemmin Oulun hiippakunnan piispa
v:sta 1900, A. V. K:n veli. Teoksia: „Suomen
kirkollisten olojen uudistus Ison vihan jälkeen",
„K. F. Mennander ja hänen aikansa".


J. R. Koskimies.

— Koskimies, Kaarlo (1851-1918),
koulumies, A. V. K:n veli. Suomentanut m. m.:
Goethen „Faustin", Sofokleen „Antigonen",
Aiskyloksen „ Agamemnonin" ja Platonin
„Gorgiaan". — Koskimies, Kaarlo
(s. 1881), sanomalehtimies. Uuden Päivän
päätoimittaja 1917-18, Uuden Suomen v:sta 1922.

Koskinen, Yrjö ks. Yrjö-Koskinen.

Koskipää, Hartolan pitäjän vanha
nimi. K:n kartano, Hartolassa.

Koslov [kaslo'f], kaup.
Keski-Venäjällä, erään Donin lisäjoen varrella.
38,000 as.

Kosmas, lisänimeltä Indikopleustes
(„Intianpurjehtija"), Aleksandriasta
kotoisin oleva bysanttilainen maantieteilijä;
teki kauppamiehenä laajoja matkoja Arabiassa
ja Itä-Afrikassa, kirj. 535-47 j. Kr.
„Kristillisen maantiedon", jossa tärkeitä
tietoja Aasiasta ja Afrikasta.

Kosmas ja Damianos [-ā'-], kaksi
pyhimystä, joita eritoten vanha kirkko
kunnioitti taivaallisina lääkäreinä;
keskiajalla lääkärien ja apteekkarien
pyhimyksiä.

Kosmas Praagilainen (1045-1125).
vanhin Böömin historiankirjoittaja
(„Chronica Bohemorum").



Kosmetiikka (ransk.), taito säilyttää
ja edistää ruumiin kauneutta; kosmeettiset
aineet, ihon kaunistusaineet.

Kosmillinen (kreik.), maailmankaikkeutta
ja sen järjestelmää koskeva. — Kosmillinen
fysiikka, fysiikan haara, joka tutkii
avaruudessa vallitsevia yleisiä voimia ja
niiden vaikutuksia. — Kosmillinen tomu,
maailmanavaruudesta maahan tullut tomu. Sitä
on löydetty jäältä ja lumelta Grönlannissa ja
Pohjois-Euroopassa sekä ilmasta. Lienee osaksi
meteoriittien räjähtäessä syntynyttä, osaksi
auringon säteilypaineen tuomaa. Sisältää
rautaa, fosforia ja kobolttia.

Kosmogonia (kreik.), oppi maailmojen
synnystä. — Kosmografi, kosmografian
tekijä. — Kosmografia, maailmankuvaus,
selittävän tähti- ja maantieteen yhteensovitus,
joskus tähtitiede yleensä; 1500-luvulla k.
tarkoitti äsken löydettyjen maiden kuvausta.
— Kosmologia, oppi maailman rakenteesta.
vrt. Maailmojen kehitys.

Kosmopoliitti (kreik.), maailmankansalainen;
henkilö, jonka harrastuspiiriin
kuuluu tavallaan koko maailma; henkilö,
jolla ei ole varsinaista isänmaata, vaan
oleskelee milloin missäkin helposti
mukautuen eri kansojen tapoihin. —
Kosmopoliittinen, yleismaailmallinen
j. n. e. — Kosmopolitismi,
maailmankansalaisuus, yleismaailmallisuus;
käsityskanta, että ihmiskuntaa
erilaisuuksistaan huolimatta on pidettävä
kokonaisuutena; koko ihmiskunnan parasta
tarkoittava aatteellinen riento;
yleismaailmallisuuden peittoon kätkeytyvä
välinpitämättömyys oman isänmaan eduista.

Kosmos, maailma, maailmankaikkeus.

Kosmoskynä, kopiokynä,
lyijykynä, jonka grafiittisydän sisältää
aniliiniväriä, mikä kostutettaessa antaa
kirjoitukselle räikeän sinipunavärin. K:lla
kirjoitetusta tekstistä voidaan ottaa
vesijäljennös.

Kosovo polje („Rastaskenttä"),
ylätasanko Makedoniassa, etel.
Etelä-Slaaviassa; ollut usein
taistelukenttänä (m. m. 1915).

Kossel, Albrecht (s. 1853), saks.
fysiologi, prof. Heidelbergissa, arvokkaita
solutuman kemiaa koskevia tutkimuksia. Sai 1910
Nobelin lääketieteen ja fysiologian palkinnon.

Kosseli, vanhanaikainen
peltoviljelysase, käytettiin ennen
korvaamaan auran työtä.

Kossi l. siiste, eräänlainen
patolaite, jolla tukkien lauttauksessa kavennetaan
ja syvennetää liian matalaa uomaa.


Uittoväylä kosseineen.


Kossinna, Gustaf (s. 1858), saks.
arkeologi. Koettanut arkeologista tietä
selvittää germaanilaisten heimojen jakoa
ja vaelluksia. Myös tutkinut suomalaisia
teoksessa ,,Ursprung der Urfinnen und
Urindogermanen".

Kossogol, järvi Mongolian länsiosassa.
Sajanin vuoristossa, 1,620 m yl. merenp.,
n. 130 km pitkä. Laskee Eginkol-jokea
myöten Selengaan. Sen keskellä
buddhalaisten pyhä saari Dalai-Kuh.

Kossuth [koššut], Ferencz
(1841-1914), unk. poliitikko, L. K:n poika,
n. s. itsenäisyyspuolueen johtaja.
Kauppaministerinä 1906-10. — Kossuth,
Lajos (1802-94), unk. valtiomies. Taisteli
kiihkeästi Unkarin kansallisten oikeuksien
puolesta, vv:n 1848-49 vallankumouksessa
diktaattorina, sen jälkeen maanpakolaisena.


Lajos Kossuth.


Kosteikko, keidas (ks. t.).

Kosteikkokasvit, hygrofyytit,
biologisesti kosteille kasvupaikoille ominaiset
kasvit, meillä esim. valkovuokko. Circæa,
Adoxa; vastakohta kuivakkokasvit.

Kosteushakuisuus, hydrotropismi (ks. t.).

Kosteusmittari, hygrometri, koje
ilman kosteuden mittaamiseksi. Hiushygrometri
perustuu hiuksen tai jouhen venymiseen sen imemän
kosteuden vaikutuksesta; venymä riippuu ilman
suhteellisesta kosteudesta (vrt.
Ilmankosteus). Suurempi tarkkuus
saavutetaan kondensatsionihygrometreillä,
joilla määrätään, kuinka paljon ilmaa on
jäähdytettävä, ennenkuin kastepiste saavutetaan.
Yleisesti on myös käytännössä n. s.
Augustin psykrometri, jonka
muodostaa kaksi rinnakkaista lämpömittaria;


Hiushygrometri.




toisen kuulaa ympäröi kangaspala, joka pidetään
kosteana; tämä lämpömittari osoittaa haihtumisen
vuoksi alempaa lämpötilaa kuin toinen; haihtuminen
taas on sitä suurempi kuta kuivempi ilma.
Assmannin aspiratsionipsykrometrissä
on huolehdittu ilman alituisesta virtaamisesta
kostean lämpömittarin ympäristössä; tämä varmistaa
tuloksen. — Saatetaan myös suorastaan punnita määrätyn
ilmamäärän sisältämän vesihöyryn paino; sitä varten
tutkittava ilmamäärä saatetaan kosketukseen
voimakkaasti kosteutta imevän aineen kanssa. Voidaan
myös koettaa, paljonko vesihöyryä on ilmaan lisättävä,
jotta se tulisi vesihöyryllä kyllästetyksi.


Augustin
psykrometri.


Kosteussato, ilmassa olevan
kosteuden tiivistyminen ja laskeutuminen
maahan. K. saattaa olla vettä, lunta, rakeita,
raelunta, kastetta, kuuraa tai huurretta.

Kostianvirta yhdistää Pälkäneveden
Mallasveteen; laivakulkua. K:n takana
K. Armfelt 1713 koetti turhaan estää
ven. armeijaa etenemästä.

Kostomarov [-ā'rof], Nikolaj
Ivanovitš (1817-85), ven. historioitsija,
tutkinut varsinkin vähäven. heimon historiaa.

Kostroma [ven. äänt. kastramā'].
1. Volgan vasen lisäjoki, 360 km pitkä.
— 2. Samannimisen ven. kuvernementin
pääkaup. Volgan varrella, sen ja K.-joen
yhtymäkohdassa. Kirkkoja ja luostareita
(m. m. kirkko v:lta 1239). 60;000 as.

Kostyymi (ransk.), puku.

Kosva, Kaman vasen lisäjoki, lähteet
Uralilla, 320 km pitkä.

Kosööri (ransk.), koserian l.
pakinatyylin käyttäjä puheessa ja
kirjoituksessa.

Kota. 1. Kansat. Euroopan ja Aasian
pohjoisilla kansoilla alk. huippukattoineri
asumus, jonka runkona kahden tai
useamman yläpäistään yhteensidotun
tukipuun varaan sijoitetut
kehäpuut ja katteena talvisin
taljat, kesäisin tuohilevyistä ommellut
peitteet. Samanlaista tekoa oli epäilemättä
suomalaistenkin esi-isäin k., jonka nyk.
muoto nähdään kuvassa 1 (keittokota).


Kuva 1.


Kuva 2.

Siirrettävä lappalais-k. on nyk. varustettu
rungolla (kuva 2), jossa on. neljä kaarevaa
tukipuuta, oven pielipuut, oksakas peräpuu
ynnä 12-16 kehäpuuta, ja katteella eli
kahdella isolla peitteellä, joina talvella
on villakangasta ja muina vuodenaikoina
palttinaa tai säkkikangasta. Kintonaisten
kotain rungot muodostuvat sellaisiksi kuin
kuva 3 osoittaa; ne varustetaan salvosalustalla.


Kuva 3.

Katteena ovat kesäkodissa tuohet ja
haljispuolikkaat, talvikodissa lisäksi turpeet.
— 2. Kasvit. Kaikkien niiden kuivien
aukeavien hedelmien yhteisnimitys, jotka
eivät ole tuppiloja, lituja eikä palkoja.
K. aukeaa joko siten, että sen latvaosa
kannen tavoin putoaa pois (kansiluomainen
k., esim. piharatamo, villikaali) tai
reisillä (reikäluomainen k., esim.
unikko, kissankello) tai hampailla
(hammasluomainen k., esim. esikot)
tai avautuu k. latvasta tyveen asti
(laitaluomainen k., esim. orvokki).

Kotakoski, Kuhmoisissa, luonnonihanan
Isonjärven laskujoessa, 330 m pitkä,
10,6 m korkea, 141 hevosv.

Kotangentti, matem., lyh. cot.,
tangentin käänteisarvo. ks. Trigonometria.

Koteja Kodittomille Lapsille,
lastensuojeluyhdistys, per. 1922 rouva Ester
Ståhlbergin aloitteesta, kotipaikka
Helsinki, toimiala koko maa. Sen
tarkoituksena on tukea viranomaisten työtä
kasvattilasten huollon alalla. Yhdistyksellä
on kodittomien lasten vastaanottolaitoksia
(1926 oli näitä 3, joissa tilaa 125
lapselle), se sijoittaa lapsia hankkimiinsa
kasvatuskoteihin maaseudulle (n. 1,000
lasta 1926) sekä neuvoo ja valvoo näitä
koteja. Jäsenmäärä 3,596 v. 1926; oma
vuosijulkaisu „Meidän lapset".

Kotelo, hyönteisen muodonvaihdoksessa
toukka-astetta seuraava lepoaste, jolloin
toukan elimet ja solukot muuttuvat
täysimuotoiselle ominaisiksi elimiksi ja
solukoiksi.



Kotelokoppa, kokonki, koppa,
jonka monet hyönteistoukat, esim.
kehrääjäperhosten (silkkiperhoisen),
ennen koteloitumistaan kutovat ympärilleen
kehruurauhasten erittämästä hyytyvästä limasta.

Kotelomalja, apothecium (ks. t.). —
Kotelomaljaiset (Discomycetes),
kotelosienilahko, jonka lajien itiökotelot
muodostavat avoimen itiölavakerroksen
kotelomaljaksi sanotun maljamaisen
tai lakkimaisen itiöemän pinnalla.
Rhytisma-lajit muodostavat mustia
täpliä eräiden puiden lehdille. Peziza-lajit
maljamaisia, maalla; Ascobulus lannalla.
Huhta- ja korvasieni (ks. n.).
— Kotelopulloiset (Pyrenomycetes),
kotelosienilahko, jonka lajien itiökotelot ovat
pienissä, pullomaisissa kotelopulloissa.
Lukuisia, kasvitauteja aiheuttavia lajeja, m. m.
härkäjyvä (ks. t.) ja havupuiden karistetautia
aiheuttavat Lophodermium- ja Hypodermella-lajit.
— Kotelorakkoiset (Perisporiaceæ),
kotelosienilahko, jonka lajien itiökotelot ovat
kauttaaltaan suljetun kotelorakon
sisässä. Siihen kuuluvat kasvien lehdillä
loisivat Erysipheaceæ-heimon jäsenet
(m. m. karviaismarjahome), Aspergillaceæ-heimon
homesienet ja maanalaisina elävät Tubraceæ-heimon
lajit, m. m. multasieni l. tryffeli.
— Kotelosienet (Ascomycetes),
rihmasienien alaluokka, jonka itiöt syntyvät
vapaan solumuodostuksen kautta itiökoteloiksi
sanotuissa nuijamaisissa tai pyöreissä
itiöpesäkkeissä. 4 lahkoa: paljaskoteloiset
(Gymnoasci), joilla ei ole itiöemää ja
joihin kuuluvat hiivasienet sekä puissa loisivat
Taphrina-lajit, kotelorakkoiset,
kotelopulloiset ja kotelomaljaiset
(ks. n.). Uudempi k:n systeemi on monimutkaisempi.

Kothen [kūten], Axel von (s. 1871),
suom. laulaja, laulunopettaja ja
säveltäjä, toimi opettajana Roomassa (1900),
sittemmin Helsingin Musiikkiopistossa.
Säveltänyt kantaatteja, lauluja y. m. —
Kothen, Kasimir von (1807-80),
virkamies, vapaaherra. Kenraalikuvernöörin
kanslian päällikkönä 1840-44, sitten
Viipurin läänin kuvernöörinä, Senaatissa
kirkollisasiain toimituskunnan päällikkönä
v:sta 1853, Sota-asiain 1858-59. Yliopiston
v. t. sijaiskanslerina ja Kouluylihallituksen
puheenjohtajana 1869-74. K:n omavaltainen ja
suomalaisuuden pyrintöjä vastustava toiminta
herätti paljon tyytymättömyyttä.

Kotieläimet, kaikkien niiden
eläinten yhteisnimitys, joita ihminen huvin
tai hyödyn vuoksi pitää luonaan, elättää
ja hoitaa. Tärkeimmät k. ovat: hevonen,
aasi, muuli, muuliaasi, norsu, kameelit,
laama, poro, sika, vuohi, lammas;
nautaeläimet (lehmä, seebu, puhveli, jakki
y.m.), koira, kissa, kaniini; kana, kalkkuna,
kyyhkyset, ankka, hanhi, strutsi;
mehiläinen, silkkiperhonen; häkkilinnut ja
akvaariokalat voidaan myös lukea k:iin.

Kotieläintaudit, lakit. Jos kotieläin
sairastuu tai epäillään sairastuneen
johonkin laissa lueteltuun tautiin, on
eläimen omistajan ilmoitettava siitä
terveyslautakunnalle sekä eristettävä tai,
asianomaisen viranomaisen niin määrättyä,
tapettava sairastunut eläin (Laki 29/9 1922
ja täytäntöönpanoasetus 29/12 1922).

Kotietsintö, toisen, kotirauhan
suojeleman asunnon tarkastus todisteiden
saamiseksi tai omaisuuden takavarikoimiseksi,
silloinkuin epäillään jonkun hallinnassa
olevassa huoneessa olevan varastettua tai
muun rikoksen kautta vietyä tavaraa tai
jonkun olevan salahankkeissa valtion
turvallisuutta vastaan tai jotakin epäillään
törkeästä rikoksesta, pahantekijän kätkemisestä
tai luvattomasta alkoholinpitoisten
aineiden valmistuksesta, maahantuonnista,
varastossa pidosta tai myynnistä, taikka
tullirikoksesta (Rikoslain voimaanpanoasetus
19/12 1889, 13 ja 14 §; Kieltolaki 1/6 1922,
24 §; Tullisääntö 30/12 1887, 148-149 §§).

Koti ja Yhteiskunta, Aleksandra
Gripenbergin toimittama naisasialehti;
ilmestyi 1889-1911.

Kotikasvatusyhdistys, per. 1907
Helsingissä, toimii kristillisen
maailmankatsomuksen pohjalla kotikasvatuksen
hyväksi ylläpitämällä esitelmätoimintaa
ja julkaisemalla kirjallisuutta sekä
"Koti"-lehteä. Tukee kotiopintotyötä.

Kotikielen Seura, Aug. Ahlqvistin
ehdotuksesta 1876 per. ylioppilasyhdistys,
jonka tarkoitus on kerätä ja
selvitellä kaikkea, mikä voi edistää
suomenkielen tuntemista ja sen kirjallista
käyttöä ja pitää vireillä suomenkielen
tutkimisen halua yliopiston nuorison
keskuudessa. Julk. aikakauslehteä "Virittäjä".

Kotilainen, Otto (s. 1868), säveltäjä,
toiminut musiikkiteorian opettajana,
arvostelijana ja kuoronjohtajana.
Säveltänyt orkesteriteoksia, kantaatteja,
näyttämömusiikkia, yksin- ja kuorolauluja.

Kotiliesi, Suomen kotitalousväen
lehti; ilmestynyt v:sta 1923.

Kotiljongi (ransk.), alk. ransk.
seuratanssi; tanssi, johon pyydetään siten,
että annetaan ennakolta osanottajille
jaettu k.-merkki, esim. kukka tai ruusuke.



Kotilot (Gastropoda l. Cephalophora),
nilviäisluokka. Ruumiissa erotetaan pää
(jossa suu, silmät ja tuntosarvet),
sisälmyspussi, jalka, vaippa ja tämän erittämä
pariton, usein kierteinen kuori.
Useimmilla vedessä elävillä k:lla on kidukset
(kidus-k.), mutta maalla elävillä ja
eräillä vesieläjillä on vaippaontelo
muuttunut verisuonista rikkaaksi
keuhkopussiksi (keuhko-k.). K. jaetaan
seuraaviin lahkoihin: takakiduksiset
(Opisthobranchiata), evä- l.
siipijalkaiset (Pteropoda),
etukiduksiset (Prosobranchiata),
kölijalkaiset (Heteropoda) ja
keuhko-k. (Pulmonata).

Kotimaa, yhteiskunnallis-kristillinen
sanomalehti, Helsingissä, per. 1906.

Kotimaantullit l. sisätullit,
kulutusveroihin luettavia maksuja, joita
kannetaan valtion alueen sisäpuolella jonkin
määrätyn rajan yli kuljetetuista
tavaroista. Ruotsi-Suomessa oli tällainen
maksu n. s. maatulli l. pikkutulli.

Kotimaisen Työn Liitto per. 1912
edistämään kotimaisen työn aatetta.

Kotiniemi, Vilppulassa, valtion
kasvatuslaitos alaikäisiä miespuolisia
lainrikkojia varten; aloitti toimintansa 1905.


Kotiniemen kasvatuslaitos.


Kotiopintoliike on osa vapaata
kansanvalistustoimintaa ilman koulujen
apua. Tärkeimmät opiskelumuodot ovat
opintokerhot ja kirjeopistot. Opintokerho on
järjestetty, tav. sääntöjen mukaan toimiva,
opiskelijain yhtymä. Kerhojen kokoukset ovat
valistustilaisuuksia, joissa luetaan,
opiskellaan ja keskustellaan, sekä sen
ohella pidetään puheita ja esitelmiä,
lausutaan, lauletaan ja soitetaan
y. m. V. 1925 oli n. 1,700 kerhoa.
Kerhotoimintaa johtavat monet
valistusjärjestöt sekä näiden muodostama
Valistusjärjestöjen Opintotoimikunta
(per. 1922, kerhoja 1,194, äänenkannattaja
„Opintotoveri", per. 1924), sos.-dem.
taholla Työväen Sivistysliitto (kerhoja
365) ja ruotsinkielisten keskuudessa Svenska
Folkskolans Vänner (kerhoja 130). Sitäpaitsi
on maassamme askartelu- ja työkerhoja.
V:sta 1921 alkaen Eduskunta on myöntänyt
avustusta (nyk. 150,000 mk.), myös
Kansanvalistusseura, vrt. myös
Kirjeopetus. — K. on saanut
alkunsa Yhdysvalloissa. Suomessa voidaan
katsoa k:n alkaneen 1903, jolloin
Raittiuden Ystävät järjestivät
kotiopintokursseja raittiusasiassa.

Kotipaikka, asunto ja koti (ks. t.).

Kotipaikkaoikeus, lakit., on henkilön
kuuluvaisuus köyhäinhoitoon nähden
määrättyyn kuntaan, niin että tämä on
velvollinen viime kädessä vastaamaan
tuon henkilön hoidosta ja
tarpeenmukaisesta elatuksesta. K. on joko
itsenäinen, kun sen perusteena on
asianomaisen henkilön oma suhde kuntaan, tai
epäitsenäinen, kun se on
riippuvainen toisen henkilön k:sta. Itsenäinen
k. on miehellä ja naimattomalla naisella,
jotka ovat täyttäneet 16 v., sekä leskellä
ja avioeron saaneella vaimolla,
epäitsenäinen taas aviovaimolla ja 16 v.
nuoremmalla lapsella. Ainoastaan Suomen
kansalaisilla on k. Suomessa. 1/6 1922
annetun köyhäinhoitolain mukaan itsenäinen
k. on henkilöllä siinä kunnassa, jossa
hän viimeksi yhden vuoden aikana on
ollut hengillekirjoitettuna, hänen, hänen
vaimonsa tahi alaikäisten lastensa sinä
vuonna saamatta köyhäinhoitoa. Henkilö,
jolla on itsenäinen k., säilyttää loppuiäkseen
sen k:n, joka hänellä oli täyttäessään 55 v.
(n. s. pysyväinen k.). Aviovaimolla
on sama k. kuin hänen miehellään ja 16 v.
nuoremmalla aviolapsella sama kuin hänen
isällään tai, jos isä on kuollut, sama kuin
äidillään. Avioliiton ulkopuolella
syntyneellä lapsella on sama
k. kuin hänen äidillään. Eräissä
tapauksissa voi k. tulla vielä määrättäväksi
yleisestä vaivaishoidosta 17/3 1879
annetussa asetuksessa olevain säännösten
perusteella.

Kotirauha, lakit., se erityinen lain
turva, jota ihminen nauttii asuntoonsa
ja kotiinsa nähden. — Kotirauhan rikkominen,
rikos, jonka tekee se, joka ilman laillista
syytä, vastoin toisen tahtoa, tunkeutuu
hänen asuntoonsa, olkoonpa huoneeseen,
taloon, kartanoon tahi alukseen, joko hänen
omaansa taikka luvalla tai vuokralla asumaansa,
taikka ilman syytä jättää noudattamatta
käskyn lähteä sieltä pois, taikka ilman
otollista aihetta hiipii sisään tahi
kätkeytyy sinne (Rikoslaki 24:1).



Kotiseutututkimus, kotiseudun
luontoon, sen entisyyteen ja nykyisyyteen
kohdistuva tutkimus, jossa käytetään
apuna mahdollisimman lukuisesti eri
yhteiskunta- ja ikäluokkiin kuuluvaa
paikallisväestöä, myös koulua käymättömiä.
Suom, nykyisen k:n alkaja on toht.
R. Boldt (ks. t.), joka 1894 perusti
Lohjan k.-yhdistyksen. K:n äänenkannattajina
ovat ilmestyneet „Kotiseutu" (1910-23) ja
„Hembygden" (1910-18). [„Kotiseutututkimuksen
opas" I-II (1914, 1916).]

Kotitalous, ammattinimityksenä kaikki
naisen työalaan kodissa kuuluvat
tehtävät: kodin kannattavaisuus, ruokatalous,
siiistimis- ja puhdistustyöt, lastenhoito,
käsityöt, kasvitarhan- ja pienkarjanhoito.
Tavallisesti kuuluu maaseudulla naisten
tehtäviin karjanhoitokin ja maitotalous.
— Kotitalousharjoittelu on yhden
vuoden kestävä harjoittelu Maataloushallituksen
opetusosaston hyväksymillä harjoittelutiloilla
asianomaisten perheenemäntien johdolla ja
on tarkoitettu alkuvalmistukseksi
kotitalousopettajiksi ja -neuvojiksi
aikoville. Harjoittelutiloja on nykyisin
n. 100. Harjoittelua valvoo Maataloushallituksen
kotitalouden apulaistarkastaja.
— Kotitalousneuvojat ovat paikallisten
järjestöjen, kuten kuntien kotitalousvaliokuntien,
maanviljelysseurojen ja marttayhdistysten
palveluksessa. K:n tehtäviin kuuluu
kasvitarhanhoidon ja ruokatalouden lisäksi
osittain neuvonta muissakin kodinhoitoon
kuuluvissa tehtävissä. K. valmistuvat
kotitalousopistoissa ja heidän toimintaansa
valvoo Maataloushallituksen kotitalouden
apulaistarkastaja.

Kotitalousopetus, tietopuolinen ja
käytännöllinen opetus niissä tehtävissä,
joita nainen suorittaa kodissa.
Kotitalousopettajavalmistus on toistaiseksi
tapahtunut siten, että ruokatalousopettajat
ovat valmistuneet Helsingin Kasvatusopillisessa
Talouskoulussa, kasvitarhaopettajat joko
Lepaan Puutarhaopistossa tai Reitkallin
Puutarha- ja Maatalouskoulussa ja
ruotsinkieliset Högvallan seminaarissa
(Hinthaara). Nyttemmin on päätetty perustaa
valtion kotitalousopettajaopisto
Tuusulaan Järvenpään asemalle.
— Kotitalousopistoja (5 kpl.) on
Haapavedellä, Hinthaarassa (Högvallan
seminaari, ruotsink.), Kangasalla,
Orimattilassa ja Reitkallissa. —
Emäntäkouluja (9 kpl.): kurssi
7-12-kuukautinen, on Joutsenossa (Tapiolan
Kotitalouskoulu), Karjaalla (Högvallan
Kasvitarha- ja Talouskoulu, ruotsink.),
Kauhajoella (Kauhajoen Kotitalouskoulu),
Lapualla, Messukylässä (Ahlmanin), Sakkolassa
(Petäjärven), Sammatissa (Lönnrotin),
Suonenjoella ja Kullaalla (Fredriksforsin).
— Kotitalouskouluja (24 kpl.):
kurssi 4 1/2-7 kuukautta, on Forssassa,
Hartolassa, Huittisissa, Inkeroisissa
(Kymenlaakson), Inarissa (Riutula),
Jokioisissa (Jokioisten Pienviljelijäkoulu),
Paltamossa (Mieslahti, Kainuun
Kotitalouskoulu), Kankaanpäässä, Kemiössä
(Vrethallan Emäntäkoulu, ruotsink.),
Kuopiossa (Pitkälahti, Koivumäen),
Lahdessa, Liperissä (Siikasalmen),
Luopioisissa (Aitoon), Mikkelin pitäjässä
(Otavan), Muuruvedellä, Niittylahdessa,
Orivedellä, Peltosalmella, Saarijärvellä
(Tarvaalan), Suistamossa (Leppäsyrjän),
Tornioissa (Perä-Pohjolan), Uudellakirkolla
V. L, Vehmaalla (Rautua, Vakka-Suomen),
Sundissa Ahvenanmaalla (ruotsink.). — Kiertävä
kotitalouskoulu Salmissa.
— Kaupunkitalouskouluja (7 kpl.),
kurssi tavallisesti 3 kk., on Joensuussa,
Kuopiossa, Tampereella (Tampereen ammattikurssi
emännöitsijöille, 6 kk.), Turussa, Vaasassa (2 kpl.)
ja Viipurissa. — Tyttöjen ammattikouluja
(3 kpl.) on Helsingissä, Kymintehtaalla ja Porissa.
K:ta annetaan myös kaikissa kansanopistoissa,
kansakoulujen jatkoluokilla, seminaareissa
ja kaikissa valtion tyttökouluissa, joissa
se on ollut pakollisena oppiaineena
v:sta 1921 lähtien.

Kotitalousopisto ks. Kotitalousopetus.
— Kotitaloustarkastaja, Maataloushallituksen
opetusosastossa kotitalousopetusasioita varten oleva
virkailija, joka esittelee Maataloushallituksessa
kotitalousopetusta koskevat asiat ja suorittaa
koulu tarkastuksen. — Kotitalousvaliokunta,
kunnanvaltuuston asettama valiokunta edistämään
kotitaloustoimintaa kunnan alueella.

Kotitarkastus, kotietsintö (ks. t.).

Kotitarvepoltto ks. Väkijuomalainsäädäntö.

Kotiteollisuus. Suomessa tällä sanalla
yleensä tarkoitetaan maalaiskodeissa
myyntiä varten harjoitettua käsityötä.
Vastaavia ulkomaalaisia nimityksiä
(esim. saks. Hausindustrie) käytetään
kuitenkin etupäässä samassa merkityksessä
kuin sanaa kustannusjärjestelmä
(ks. t.). — Suomessa on myyntiä varten
harjoitettu k. (elinkeinollinen l. kauppa-k.)
nähtävästi yleensä saanut alkunsa
kotitarvekäsityöstä. Maamme
elinkeinollisesta k:sta mainittakoon:
kehruu ja kudonta (Porvoossa, Paraisissa,
Nauvossa, Pieksämäellä,



Kotitalousoppilaitoksia


Helsingin Kasvatusopillisesta Talouskoulusta.


Tampereen Talouskoulu.


Pienviljelijäin retkikunta Haapaveden
Kotitalousopistolla.


Reitkallin Kotitalousopiston lava viljelyksiä.


Orimattilan Kotitalousopiston opetuskeittiöstä.


Lapuan Emäntäkoulun opetuskeittiöstä.


Lahden kansanopiston keittiöstä.


Lönnrotin Emäntäkoulun kutomasalista.





Kotiteollisuuskursseilta.

Kuopion seuduilla, Kauhavalla, Lapualla,
Vähässäkyrössä, Keurulla ja Kronobyssä),
pitsinnypläys ja nauhainkudonta
(Raumalla ja Orimattilassa), talouskalut
ja puuastiat (Säkkijärvellä, Isojoella,
Jurvassa, Kauhajoella ja Vesannossa),
pärekorit (Miehikkälässä, Antreassa.
Uukuniemellä ja Orimattilassa),
huonekalut (Maalahdella, Jurvassa, Nakkilassa,
Urjalassa, Tyrväällä ja Tyrvännössä),
sukset (Kajaanin kihlakunnassa,
Haapavedellä, Vimpelissä ja Virolahdella),
ajokalut (Valkjärvellä, Kurikassa,
Tuuloksessa ja Säkkijärvellä), länget
(Kuortaneella ja Lehtimäellä), luokit
(Kurkijoella ja Mikkelin maaseurakunnassa). —
K:n edistämiseksi toimii, erikseen
miehille ja naisille, satakunta koulua. K:n
yleisestä johdosta huolehtii v:n 1926
alusta Maataloushallituksen opetusosasto
ylitarkastajan ja kahden apulaistarkastajan avulla.


Puutyöntekijöitä.


Kotivarkaus, pesänkavallus (ks. t.).

Kotivarpunen (Passer domesticus),
peipposlintu, jonka levenemisalue käsittää
koko Euroopan (Italiaa lukuunottamatta)
ja Itä-Aasian ja joka ihmisen välityksellä
on levinnyt myös laajalti Pohjois-Amerikassa
ja Austraaliassa muodostuen siellä
moninpaikoin suoranaiseksi maanvaivaksi.
Suomessa k. on levinnyt kaikkialle
pohjoisinta Lappia lukuunottamatta. Tekee
vahinkoa syömällä viljaa ja marjoja sekä
karkoittamalla hyödyllisiä pikkulintuja, mutta
hyödyttääkin syömällä tuhohyönteisiä.
Pesii pönttöihin ja rakennusten koloihin.
Munia 4-6, vaaleat, harmaa- tai ruskeatäpläiset.
Pesii meillä ainakin kahdesti vuodessa, joskus
useamminkin.

Kotka, kaup. Viipurin läänissä,
Uudellamaalla, Kymijoen itäisimmän
haaran edustalla olevilla saarilla
(Kotkansaarella ja Hovinsaaren eteläosassa).
Maamme suurin vientikaup. (vienti 1924:
833,481,000 mk., siitä puutavaroita
399,100,000 mk. ja paperivanuketta,


Kotka. (Taustassa Hovinsaari.)



pahvia ja paperia 414,493,000 mk.); 3
satamaa, satamalaiturien yhteenlaskettu
pituus yli 3 km. Gutzeit & Co:n sahat ja
selluloosatehdas, Halla o.-y:n saha ja
selluloosatehdas, K:n sulfaattiselluloosatehdas
ja kaupungin äärellä oleva Sunilan saha ovat
suurimmat puuteolllsuuslaitokset. Muista
tehtaista tärkeimmät: K:n konepaja, K:n
sokeritehdas, valtion superfosfaattitehdas,
suuri sähkölaitos, Hovinsaaren liitutehdas,
Nevskin steariinitehdas, öljymylly (ks. myös
Karhula Osakeyhtiö). Suom. 8-luokk.
valtion yhteislyseo, ruots. 8-luokk.
yhteiskoulu, kauppaopisto. 13,664 as. (1925).
— Satamakaupunkinaan käyttävät K:aa
K:n-Kajaanin radan varrella olevat monet
suuret tehtaat. Sai kaupunginoikeudet 1878.

Kotka (Aquila), tähtikuvio pohj.
taivaalla linnunradan kohdalla. Sisältää
1:sen luokan tähden (Altairin), joka on
optillinen kaksoistähti.

Kotkaaminen, puun läpi lyödyn naulan
kääntäminen takaisin, vrt. Niittaus.

Kotkakala (Sciæna aquila),
piikkieväinen, n. 2 m pitkä, syötävä kala;
elää parvissa Välimeressä ja Atlantin
itäosassa, eksyy joskus Itämereenkin.
Synnyttää urkujen soittoa muistuttavan äänen.

Kotkan Konepaja o.-y., Kotkassa, per.
1897, osakepääoma 3,2 milj. mk.

Kotkan rata lähtee Kouvolan asemalta,
päättyy Kotkaan; 51 km pitkä; avattiin
liikenteelle 1890. Radalta haaraantuu
(Inkeroisten asemalta) Haminan rata.

Kotkan Sulfaattiselluloosa o.-y.,
Kotkassa, per. 1920 (tehdas 1906),
osakepääoma 8 milj. mk.

Kotkan öljymylly o.-y., Kotkassa,
per. 1920, osakepääoma 1,8 milj. mk.
Valmistaa pellavaöljyä, pellavaöljyvernissaa
ja pellavansiemenkakkujauhoa.

Kotkat ks. Kiljukotka, Käärmekotka,
Maakotka, Merikotka.

Kotkatjärvi, kunta Etelä-Aunuksessa,
Aunuksen kaupungista Petroskoihin
vievän maantien kahden puolen.

Kotletti (ransk.), kyljys, kylkilihapalanen,
joka on niin leikattu, että poikkileikatun
kylkiluun tynkä pistää esille lihasta.

Kotljarevskij [-rje'f-], Ivan
Petrovitš (1769-1838), vähäven.
kirjallisuuden perustaja. Teoksia: pilkkakäännös
Vergiliuksen „Æneiksen" kolmesta alkulaulusta,
operetteja.

Kotšenilli, kokenilli. ks. Kokenillikirva.

Kotšin, Cochin (ks. t.).

Kotšin-Kiina, Kochin-Kiina (ks. t.).

Kottarainen (Sturnus vulgaris),
koko maassamme asustava, etelä- ja keskiosissa
hyvin yleinen varpuslintu. Musta, metallinhohtoinen,
ruskeatäpläinen keltanokkainen. Pesii puunkoloihin
ja pönttöihin; munia 4-7, vaaleansiniset, täplättömät.
Hyödyllinen tuhohyönteisten hävittäjä.


Kottarainen.


Kottbus l. Cottbus, kaup.
Preussissa, Spreen varrella. 48,000 as.

Kotteria (ransk.), ryhmäkunta, joka
on liittäytynyt ajamaan itsekkäitä tai
yksipuolisia tarkoitusperiä tai huvittelemaan;
keskinäiseen ihailuun yhtynyt kumppanuskunta.

Kottiset alpit, alppiryhmä
Länsi-Alpeissa, Italian ja Ranskan rajalla.
Korkein huippu Monte Viso.

Kottoniöljy, pumpulin siemenistä
puserrettu öljy. Käytetään ravinto- ja
valoöljynä, saippuan valmistukseen,
voiteluöljynä ja, kalliimpien öljyjen
väärennykseen. K:yä nimitetään väärin myös
puuöljyksi, vaikka tämä tarkoittaa
halpalaatuista oliiviöljyä.

Koturni (kreik.), metsästyssaapas;
kreikkalaisten ja roomalaisten
murhenäytelmissään käyttämä korkealla
puuanturalla varustettu kenkä; kuvaan,
= murhenäytelmä tai sen ylevä tyyli,
joskus ylimalkaan mahtipontinen esitystapa.

Kotzebue [kotsebū], Alexander
von (1815-89), saks. taistelumaalari.
Kuvannut m. m. Pietari Suuren taisteluita
Kaarle XII:ta vastaan ja 1808-09 sotaa.
— Kotzebue, August von (1761-1819),
saks. huvinäytelmänkirjoittaja. Murhattu ven.
urkkijana. Teoksia (216): ,,Menschenhass
und Reue", ,,Die Indianer in England",
,,Ryöstetty kaunotar" y. m.

Koukkari l. pirtakoukku, koukku,
jolla loimilangat vedetään niisien ja
kaiteen l. pirran läpi. Myös koukku, jota
käytetään virkkauksessa ja paksumpien
silmukudosten valmistuksessa.

Koukku, viljelysmaan mitta ja
veroyksikkö Suomessa keskiajalla ja
uudenajan alussa.

Koukkulohi, koiraslohen nimitys
kutuaikana, jolloin sen alaleuka on tavallista
enemmän koukistunut.



Kouluhallitus, keskusvirasto, jonka
tehtävänä on maamme koulujen ylin
valvonta ja tarkastus, per. 1869.
Jakautuu oppikoulu-, kansanopetus- ja
ruotsink. osastoon. Ylijohtajat K. v. Kothen,
L. L. Lindelöf, Y. K. Yrjö-Koskinen,
M. Soininen ja O. Mantere.

Kouluhoito, eräissä maamme
kaupungeissa (m. m. Helsingissä, Turussa,
Viipurissa, Tampereella, Lahdessa)
toimeenpantu kunnallinen,
kansakoulunoppilaisiin kohdistuva
terveydenhoidollinen valvonta ja huolto,
jota harjoittavat kunnan palkkaamat
koululääkärit ja
sairaanhoitajatarpätevyyden omaavat
kouluhoitajattaret. Nämä
suorittavat säännöllisesti lasten ruumiillista
kehitystä ja terveydentilaa koskevia
mittauksia ja tarkastuksia, antavat kodeille
neuvoja sairaalloisten lasten hoidossa ja
toimittavat erikoishoidon tarpeessa
olevat asianmukaista hoitoa saamaan. —
Eräissä yksityisissä oppikouluissa on
koulun yleistä terveydenhoitoa valvomaan
valittu koululääkäri; valtion
oppikouluissa ei toistaiseksi ole minkäänlaista
k:oa. — Kouluhygienia, kouluoloihin
sovellettu hygienia l. terveysoppi. K:aan
sisältyy koulutaloa, luokkahuonetta ja
sen sisustusta, valaistusta, lämmitystä,
tuuletusta koskevat terveysopilliset
näkökohdat, n. s. koulutaudit, kulkutautien
vastustamistoimenpiteet kouluissa,
terveydellisten näkökohtain
huomioonottaminen koulujen lukusuunnitelmissa,
lukuaikojen ja loma-aikojen pituudessa,
rangaistustavoissa j. n. e. [Oker-Blom
(1910); Vartia (1926).]

Koulukeittoyhdistys, 1905 per.
yhdistys, jakanut aiemmin eri tahoille maata
avustusta varattomien kansakoulunoppilaiden
ravitsemiseksi, mutta nykyisin,
kuntien huolehtiessa tästä, jakaa
avustuksia etupäässä Lappiin, Kainuuseen ja
Raja-Karjalaan valtiokonttorin hallussa
olevasta Elis Holmin rahastosta, yht.
9,000 mk. vuosittain.

Koululaivat, purjealuksia, joissa
merenkulkijaoppilaille annetaan käytännöllistä
ja tietopuolista opetusta. Suomessa k. ovat
yksityisiä yrityksiä. Suurimmat laivat
(„Favell" ja „Glenard") omistaa Aktiebolaget
Finska Skolskeppsrederiet-yhtiö, jonka
osake-enemmistö on Suomen Höyrylaivaosakeyhtiöllä.

Koululääkäri ks. Kouluhoito.

Koulumatkailutoimisto, opetusministeriön
retkeilylautakunnan alainen yksityistä laatua
oleva alempi keskusjärjestö, per. 1921. Sen
tarkoituksena on järjestää valtakunnan kaikkien
opetuslaitosten oppilaille ainakin kerran
tilaisuus päästä käymään opintomatkoilla ja
retkeilyillä.

Kouluneuvosto, vanhempainneuvosto (ks. t.).

Koulunäytelmä, näytelmän laji, joka
on tarkoitettu etupäässä koululaisten
esitettäväksi. Kukoistanut vars. Saksassa
1500- ja 1600-luvuilla.

Koulupakko, oppivelvollisuus. ks. Kansakoulu.

Kouluparantola l. koulusanatorio
parantola, joka samalla toimii kouluna.
Suomessa on vain 1 k.: Lohjan
k., 4 km Lohjan rautatieasemalta, av.
1914, omistaja Vähävaraisten
Keuhkotautisten Avustamisyhdistys, 26
sairaspaikkaa. Sinne otetaan 9-12-vuotiaita
tuberkuloottisia lapsia.


Opetusta Lohjan kouluparantolassa.


Koulupuutarha, koulujen yhteyteen
perustetut puutarhat puutarhanhoidon
opetusta ja kasviopin opetuksen
havainnollistamista varten. Suomessa on k:ja
seminaarien ja useiden kansakoulujen,
vähemmän oppikoulujen yhteydessä.

Koulutarpeiden Keskusliike o.-y.,
koulukirjojen, koulutarpeiden, opetus- ja
havaintovälineiden erikoisliike, Helsingissä,
per. 1910, osakepääoma 1,600,000 mk.

Kouluviraston Eläkekassa, Suomen
K. E., Turussa, per. 1879. Sen
osakkaita ovat valtion oppikoulujen,
aistivialliskoulujen ja Perttulan
Kasvatuslaitoksen vakinaiset opettajat ja
vahtimestarit; maksaa näiden perheille
2,200-800 mk:n suuruisia eläkkeitä. Sen
varat olivat 1/1 1925 yli 11 milj. mk.

Kouri l. ruutana (Cyprinopsis
carassius), karpin sukuun kuuluva
suolattoman veden kala; selkä ruskea, kyljet
keltaiset. Suurimmat meikäläiset k:t
painavat n. 1 kg. K. viihtyy parhaiten


Kouri.




mutapohjaisissa, tummavetisissä lammikoissa,
syö pieniä vesieläimiä ja mätäneviä
kasviaineita, kaivautuu talveksi
pohjamutaan. Hyvin sitkeähenkinen. Suomen
etelä- ja keskiosissa, yleinen Oulun
seuduille asti.

Kouristus, hermoston tautiperäisestä
kiihoittumisesta aiheutunut tahaton, usein
tuskallinen lihasten supistuminen.

Kourla, allodisäteri Vihdissä, ollut
m. m. Hästesko-, Toll- ja af Hällström-suvuilla.

Kouta, kunta pohjoisimmassa
Vienan-Karjalassa, Kannanlahden perukan
lounaisrannalla, Koutajärvestä
laskevan Koutajoen suun ympärillä.
Pääpaikka samanniminen kylä, jossa suuria
sahalaitoksia.

Kouta, Aarni (1884-1924), alk.
Candolin, suom. runoilija. Teoksia:
„Luciferin kannel" (1923, valikoima
aikaisemmista kokoelmista), ,,Ristin tie".
,,Aurinkohäät" y. m.

Kouvola. 1. Kauppala (v:sta 1923)
Viipurin läänissä samannimisen
rautatieaseman ympärillä; 8-luokkainen
yhteiskoulu. 4,074 as. (1924). — 2.
Rautatieasema Helsingin-Rajajoen radan varrella,
Kajaaniin ja Kotkaan vievien ratojen
haarautumiskohdassa. Helsinkiin 192 km,
Kajaaniin 441 km, Kotkaan 51 km.


Kouvolasta.


Kovakuoriaiset (Coleoptera),
lajirikkain hyönteislahko: n. 300,000 lajia,
Suomessa yli 3,000. Suuosat purevat,
etusiivet kovia peitinsiipiä, takasiivet
kalvomaiset; muodonvaihdos täydellinen,

Kovalevskij [-je'-], Aleksandr
(1840-1901), ven. eläintieteilijä.
Suorittanut m. m. arvokkaita vaippaeläinten
ja suikulaisen sikiökehitystä valaisevia
tutkimuksia. — Kovalevskij, Maksim
(1851-1916), ven. oikeusoppinut,
historiantutkija ja poliitikko (kadetti).
Käsitteli teoksissaan varsinkin yhteiskunnan,
perheen ja maaomaisuuden historiaa
(,,Euroopan taloudellinen kehitys
kapitalismin esiintymiseen saakka", y. m.).
— Kovalevskij, Sonja (1853-91),
V. K:n puoliso, ven. etevä matemaatikko ja
kaunokirjailija. Hänen matemaattisista
teoksistaan tärkeimmät käsittelevät
osittaisdifferentsiaaliyhtälöitä ja
kappaleen pyörähdystä kiinteän pisteen ympäri.
[Leffler (ruots., 1892).]


Sonja Kovalevskij.

— Kovalevskij, Vladimir (1843-83),
A. K:n veli, paleontologi, prof. Moskovassa.

Kovaresmia, keskiaikainen muhamettilainen
valtakunta, jonka keskus oli Araljärven
eteläpuolella. Muhammed III:n aikana (1200-20)
se ulottui Tigriksestä Indukseen. Tšingis-kaanin
hävittämä 1219-21. K:n ratsuparvet valloittivat
1244 kristityiltä Jerusalemin.

Kovasin, hiomiskivi, kvartsirikkaasta
liuskeesta tehty terotusväline. Myöskin
keinotekoisia k:ia käytetään.

Kovasuola (saks. Hartsalz),
Stassfurtin abraumsuolojen tärkeä aines; seos
sylviinistä, vuorisuolasta ja kiseriltistä.

Kova vesi, kalsea vesi (ks. t.).

Kovaääninen, megafoni,
radiopuhelimessa käytetty äänekäs kuulotorvi.

Koweit, Englannin suojeluksen
alainen arab. sulttaanikunta Persianlahden
luoteiskolkassa; n. 50,000 as. —
Samanniminen pääkaup., Bagdadin radan
päätekohta, 30,000 as.

Kovera, konkaavi, kaareva viiva
tai pinta sisäpuoleltaan katsottuna; vastakohta:
kupera. — Koverankupera, toiselta
puoleltaan kovera, toiselta kupera, esim. linssi.

Kovero, Tuupovaaran (ks. t.) kunnan
ent. nimi.

Koverojärvi, luonnonkaunis, 5 km
pitkä, 300 m leveä, 55 m syvä järvi
Ruovedellä, 7 km:n päässä kirkolta.

Kovjoki, rautatieasema Seinäjoen-Kokkolan
rataosalla Uudenkaarlepyyn kunnassa, 91 km
Seinäjoelta.

Kowno ks. Kaunas.

Kovuus. Mineraalien k.-asteen,
määräämiseksi ovat eräät tavallisimmat
mineraalit järjestetyt sellaiseen sarjaan,
että jälkimmäinen on aina edellistä
kovempi, s. o. naarmuttaa tätä. Asteikko
on seuraava: 1. talkki, 2. kipsi, 3.
kalkkisälpä, 4. fluorisälpä, 5. apatiitti, 6.
maasälpä, 7. kvartsi, 8. topaasi, 9. korundi,
10. timantti. Jos jotakin mineraalia
naarmuttaa maasälpä, mutta se itse




naarmuttaa apatiittia, niin sen kovuus on
5:n ja 6:n välillä. Tämä asteikko on aivan
sovinnainen eikä mitenkään suhteellinen
todelliseen k:een, mikä voidaan mitata
sillä voimalla, millä timantti- tai
teräskärkeä on painettava mineraalin pintaa
vastaan, jotta tämä naarmuttuisi. —
Metallien k. voidaan määrätä Brinellin
kokeella, missä teräskuula puristetaan
tutkittavaa metallia vastaan. Puristavan
voiman suhde kuulan jättämän painanteen
pinta-alaan on k:n mitta.

K. P. T. (= koko programmi toimeen),
1879 syntynyt ylioppilasyhdistys, joka
ajoi kielikysymyksessä jyrkkää ohjelmaa.
Perustajat olivat Lauri Kivekäs ja Kaarlo
Grönqvist, joka sepitti K. P. T:n marssin
(„Jos sydän sulla puhdas on").

Kr, kryptonin kem. merkki.
— kr., kruunun (rahan) lyhennys.

Kraali (holl.), eteläafr. (hottentottien
ja kaiferien) alkuasukaskylä: mehiläispesän
muotoiset majat kehässä, usein pensasaitauksen
ympäröiminä.

Kraaniumi (lat.), pääkallo.

Kraatteri (kreik.), tulivuoren
suppilonmuotoinen purkautumisaukko.

Kræmer [krē-], Anders Robert
von (1825-1903), ruots. runoilija ja
metriikan tutkija. — Kræmer, Lotten
(1828-1912), ruots. kirjailijatar. K:n
testamenttaamilla varoilla perustettiin
„Samfundet De Nio" (ks. t.).

Kræpelin [krē-], Emil
(s. 1856), saks. psykiatri, prof. Tartossa,
Heidelbergissa, Münchenissä. Julkaissut m. m.
„Psychiatrie", 4 nid. Harras raittiusmies.

Krafft, Adam (n. 1450 — n, 1509),
saks. kuvanveistäjä. Teoksia: korkokuvasarja
„Seitsemän vaihetta" Kristuksen vaelluksesta
Golgatalle ja kivestä myöhäisgoottilaiseen
tyyliin hienosti veistetty 19 m:n korkuinen
sakramenttisäiliö Nürnbergin St. Lorenzkirkossa.
[Stern (saks., 1916).]


Adam Krafft: „Ristin kantaminen"

— Krafft, David von (1655-1724),
saks.-ruots. maalaaja. Tuli sukulaisensa ja
opettajansa Ehrenstrahlin jälkeen hovimaalariksi
ja hovi-intendentiksi. Muotokuvasi Kaarle XII:ta
ja tämän sotilaita. [Hahr (ruots., 1900).] —
Krafft, Per, vanh. (1724-93),
ruots. muotokuvamaalari. Hänen poikansa
Per K. nuor. (1777-1863) jäljitteli
muotokuvissaan ja historiamaalauksissaan Davidia.

Krafft-Ebing, Richard von
(1840-1902), itäv. psykiatri, prof.
Strassburgissa, Grazissa, Wienissä. Julk.
useita oppikirjoja.

Kraftman, Johan (1713-91),
taloudellinen kirjailija. Käsitellyt ruotsink.
teoksissa pellonhoitoa, isojakoa,
kaskenpolttoa, palkolliskysymystä y. m. Hänen
toimestaan kuivattiin Porin eteläpuolella
oleva Lattomeren suo.

Krag [-ā-], Thomas (1868-1913),
norj. kirjailija, tyypillinen tunnelmienkuvaaja.
Teoksia suomen.: ,,Aada Wilde", ,,Gunvor Kjeld".
— Krag, Wilhelm (s. 1871),
norj. novellisti ja runoilija, Th. K:n veli.
Teoksia suomen.: „Marianne" ja näytelmä
„Baldevinin häät".

Kragerö [krā-), satamakaup.
Etelä-Norjassa Skagerrakin rannalla. 5,000 as.

Kragujevac [-ū'jevats], kaup.
Etelä-Slaaviassa, Belgradista eteläkaakkoon.
Etelä-Slaavian asevarasto ja asetehtaat.
16,000 as.

Krahhi, krašši (saks.), romahdus
taloudellisella alalla.

Krain, v:een 1918 itäv. kruununmaa,
nykyisin Etelä-Slaavian luoteisin
maakunta (vähäinen läntinen osa K:ia, m. m.
Adelsberg ja Idria Italian alueella).
Vuorimaata: Karavankit ja Juliset alpit
pohjoisessa, Karsti etelässä, Pääjoki Sava.
Maanviljelystä, karjanhoitoa,
metsänhoitoa, vuorityötä. Asukkaista 94 %
sloveeneja, lähes 6 % saksalaisia; room.-kat.
Pääpaikka Laibach.

Krajova (rom. Craiova), kaup.
Romaaniassa, Lounais-Valakiassa. 50,000 as.

Krakatau, Krakatoa, tuliperäinen,
asumaton saari Sundasalmessa. Kuuluisa on K:n
purkaus elokuussa 1883, jolloin puolet 33,5 km2
laajasta saaresta räjähti ilmaan tai vajosi
mereen. Purkauksen nostattama hyökyaalto aiheutti
suunnattomia vaurioita Jaavalla ja Sumatralla ja
jatkui Intian valtameren ja Tyynenmeren poikki.
Tuhkapilvet sinkoutuivat 27-33 km:n korkeuteen
ja levisivät ylempiin ilmakerroksiin kautta koko
maapallon.



Krakova (puol. Kraków, saks.
Krakau), linnoitettu kaup. Puolassa,
Veikselin pohjoisrannalla. Vilkas kauppa- ja
teollisuuskaup. Us. keskiaikaisia
rakennuksia: Wawelin mäellä oleva linna ja
tuomiokirkko, jossa Puolan kuninkaat
kruunattiin ja jonka kuoriholvissa sen
monet suurmiehet ovat haudattuina;
goottilaistyylinen Mariankirkko;
Jagellon yliopisto (per. 1364), jolla
500,000-niteinen kirjasto; kansallismuseo;
taidemuseo. 180,000 as., niistä 30,000
juutalaista. — K. lienee perustettu n. 700. Se
oli ensin Vähän-Puolan ja sitten koko
Puolan pääkaupunkina v:een 1550
(nimellisesti v:een 1609). Ympäristöineen
itsenäisenä tasavaltana 1815-46, kuului
Itävaltaan v:een 1918.


Krakova. Linna ja tuomiokirkko.


Krakoviak, vilkas 2/4-tahtinen puol. tanssi.

Kramar [krāmarž], Karl (s. 1860),
tšek. poliitikko. Pääministerinä 1918-19;
kansallisdemokraattisen puolueen johtaja.

Krambambuli [-ba'm-], päihdyttävä
juoma; mellakka.

Kramsu, Kaarlo (1855-95), suom,
runoilija. Julk. „Runoelmia" (1878 ja
1887; uusi päin. 1900), joissa kuvastuu
raskas elämäntuska. Tunnetuimmat K:n
runoista ovat „Santavuoren tappelu" ja
„Ilkka". [Castrén (Finsk Tidskrift 1923).]


Kaarlo Kramsu.


Kran, persialainen hopearaha, = 20 šahia.
V. 1877 = 1 frangi, sen jälkeen alentunut arvossa.

Krana (saks.-ruots.), nostokurki; (vesi)hana.

Kranaatti, granaatti (ks. t.).

Kraniaali-indeksi (lat.) l. kallon
vertausluku, antropologisissa
mittauksissa käytettävä suhdeluku, joka
ilmaisee pääkallon leveyden (päälaella) ja sen
pituuden (otsasta niskaan) suhteen, kun
pituus merkitään 100:lla. Henkilö, jonka
k. on 80 tai suurempi, on lyhytkalloinen;
jos k. on 80-75, on hän keskikalloinen,
ja pitkäkalloinen, jos k. on enintään 75.

Kraniologia (lat.-kreik.), oppi
pääkallon rakenteesta. — Kraniometri,
pääkallon mittaamiseen käytettävä koje. —
Kraniometria, pääkallon mittaaminen.
— Kraniotomia, (sikiön) pääkallon
murskaaminen (vaikeissa synnytyksissä).

Krankka, Hannu (k, n. 1630), kuten
isänsäkin Eerik K. (k. n. 1579)
Pohjanmaan talonpoikien päälliköitä.
Vangitsi 1597 kuninkaan voudin Abraham
Melkiorinpojan, joutui itse vangiksi
Santavuoren taistelussa, v:sta 1600
kruunun lohivoutina Peräpohjassa ja 1611
suksimiesten päällikkönä sotaretkellä Vienaan.

Krapotkin, Kropotkin (ks. t.).

Krappi, värimatara (ks. t.). —
Krappilakka, luonnosta saatavan
krappipunavärin tai tätä jäljittelevien
alitsariinivärien aluminiumyhdistys, kaunis
ruusunpunainen väri. Käytetään vesi- ja
öljymaalina. — Krappipuna, värimataran
(Rubia tinctorum) juuresta saatava
punainen väri (turkinpunainen).

Krapu. 1. Tähtit. K. (lat. Cancer),
eläinradan neljäs merkki ( ♋ ); myös
tähtikuvio pohj. taivaalla Kaksoisten ja
Leijonan välillä. — 2. Eläint.
Jokiäyriäinen (ks. t.).

Krašaani (ruots.), ritarimerkki.

Krasicki [-i'tski], Ignacy
(1735-1801), puol. kirjailija, arkkipiispa.
Kirjoittanut satiirisia runoja,

Krasin [krā-], Leonid
Borisovitš (s. 1870), ven. bolševikkipoliitikko,
kaupan kansankomissariaatin puheenjohtajan sijainen.

Krasinski [-i'njs-], Zygmunt
(1812-59), puol. runoilija, maansa suurimpia.
Pääteos „Ei-jumalainen komedia" (suomen.).

Krasnaja Gorka, Yhinmäki (ks. t.).

Krasnoarmejsk. 1. Ennen Sarepta,
saks. siirtokunta Venäjällä, Volgan
eteläisimmässä mutkauksessa. Suuri
sinappitehdas. — 2. Ent. Jalta (ks. t.).

Krasnodar, ennen Jekaterinodar,
kaup. Etelä-Venäjällä, Mustaanmereen
laskevan Kuban-joen varrella; nimellisesti
autonomisen Adige-Tšerkessiläisten
alueen pääkaup. 142,000 as.




Krasnojarsk [-ja'rsk], kaup. Siperiassa
Jenisei-joen ja Siperian radan varrella. 60,000 as.

Krasnoje Selo [-lō'] (ven. = „punainen
kylä"), kauppalakylä Venäjällä, 26 km
Pietarista lounaiseen. Ent. keis. linna ja
kesäleiripaikka, jonka harjoituksiin osa
Suomenkin ent. sotaväkeä otti osaa.

Krasnov [-o'f], Petr
Nikolajevitš (s, 1869), ven. kenraali ja
kirjailija. Pääteos: „Kaksoiskotkasta
punalippuun" (suomen.).

Krasnovodsk [vo'-], kaup.
Turkestanissa, Kaspianmeren itärannikolla,
vastapäätä Bakua. Transkaspian radan
alkukohta. 7,000 as.

Krassi. 1. Isojen helakanväristen
kukkiensa vuoksi yleisenä koristuskasvina
viljelty rento ruohokasvi Tropæolum
majus, joka kiipeilee kärhimäisesti
kiertyvien lehtiruotiensa avulla. — 2.
Ristikukkaisten heimoon kuuluva
Lepidium-suku, jonka lajeista
piha-k. (L. ruderale) on
pihamailla ja roskaläjillä yleinen
rikkaruoho. Ruoka-k:ia (L. sativum)
viljellään vihanneskasvina.

Krašši, krahhi (ks. t.).

Kraszewski [kraše'vski], Józef
Ignacy (1812-87), puol. kirjailija.
Kirjoittanut romaaneja, runoteoksia ja hist.
tutkimuksia.

Kraus, Franz Xaver (1840-1901),
saks. taidearkeologi ja kat. jumaluusoppinut.
Pääteos: „Geschichte der christlichen Kunst".
Herätti huomiota kat. kirkon epäkohtia
arvostelevilla Spectator-kirjeillään.

Krause [-zə], Karl Christian
Friedrich (1781-1832), saks. filosofi.
Julkaissut filosofisia ja vapaamuurari-kirjoitelmia.

Kravalli (kesk. lat.), mellakka, tappelu.

Kreatiini (C4H9N3O2), selkärankaisten
lihaksissa oleva kuona-aine. Sen anhydridi
on kreatiniini, jota on virtsassa,
lihaksissa ja veressä; ihmisellä sitä
erittyy virtsassa 1-2 g päivittäin.

Kredensata (it.), maistella jotain
juomaa tai ruokalajia osoittaakseen sen
vahingottomuuden; kaataa ja tarjota
juomia vieraille.

Krediitti (ransk.), luotto.

Kredit (lat.), vastaa — merkkiä vara- ja
velkatilien sekä + merkkiä voitto- ja
tappiotilien suhteen; henkilötileissä k.
osoittaa otsakkeessa olevan henkilön saatavaa
liikkeeltä, jonka kirjanpito on kyseissä
l. liikkeen velkaa mainitulle henkilölle.

Kreditiivi (lat.). 1. K. (akkreditiivi)
l. k.-kirja on vakinaisen lähettilään
tai diplomaattisen asiamiehen valtakirja,
jonka hän antaa vieraan valtion päämiehelle
juhlallisessa vastaanotossa. Lähettilään sanotaan
silloin olevan akkrediteeratun. — 2.
Valtakirja, joka oikeuttaa nostamaan rahaa
määrättyyn summaan asti tai ilman
määrän rajoitusta (avoin k.); pankin
jollekin myöntämä oikeus pankin
k.-sopimuksessa tekemillä ehdoilla määrätystä
maksusta määräajan kuluessa pankista
nostaa tai pankkiin tallettaa rahoja
määrättyyn summaan asti (k.-tili,
kassa-k.); pankin tai pankkiirin antama kirja,
joka oikeuttaa sen haltijan k:n asettajan
k:ssä mainituilla toisilla paikkakunnilla
asuvilta kirjeenvaihtajilta nostamaan
rahaa määrättyyn summaan asti (matka-k.).

Kreetit ja pleetit, kuningas Davidin
henkivartiosto; sivistymättömät,
alhaisoon kuuluvat, asiattomat.

Kreetta (it. Candia, uuskreik. Krītī),
Kreikkaan kuuluva saari Välimeren
itäosassa, Aigeianmeren edustalla; 245 km
pitkä, 12-52 km leveä, 8,591 km2,
350,000 as. Vuorimaata, laaksoissa ja
rannikolla rehevä kasvillisuus, ilmasto
suotuisa. Oliiviöljy, viini, etelänhedelmät,
vuohenjuusto ja silkki tärkeimmät
vientitavarat. Väestö kreikankielistä,
enemmistön uskonto kreik.-kat., vähemmistön
isilarn. Hallinnollisesti saari on
jaettu neljään nomokseen. Tärkeimmät
kaupungit Kandia ja Kanea.
— Historia. Vanhimmista ajoista ks.
Kreettalainen kulttuuri. K:sta käsin
harjoitettu merirosvous aiheutti
roomalaiset valloittamaan saaren 68 e. Kr. Se
kuului Itä-Roomalle v:een 1204 (823-961
saraseeneilla), Venetsialle v:een 1669,
Turkille v:een 1913, v:sta 1898 kuitenkin
autonominen.


Kreettalaisia
maljakoita.

Kreettalainen kulttuuri, Kreetassa ja
Aigeianmeren rantamilla vallinnut
historiantakainen kulttuuri. Satukuningas
Minoksen mukaan on Kreetan pronssikauden
kulttuuria (n. 3000-1100 e. Kr.) sanottu
minolaiseksi. Arvokkaimmat löydöt (1890-luvulta



lähtien) ovat mahtavien Knosoksen
ja Faistoksen palatsien rauniot ja
loisteliaat, maljakot. Muinaisjäännökset
osoittavat sekä suurta varallisuutta että
elämän hienostumista. Loistoaika on ollut
1700-1400 e. Kr., jonka jälkeen palatsit
tuhottiin, vauraus hävisi ja korkea
sivistystaso sen mukana.

Kreeviinit, vatjalaisia, joiden jätteitä
1800-luvun alkupuolella eli Kuurinmaalla läh.
Bauskea. Tuotu sinne sotavankeina 1444-47.

Krefeld l. Crefeld [krē-], kaup.
Preussissa, Reininmaakunnassa, n. 7 km Reinistä
länteen, kanavalla siihen yhdistetty. Saksan
silkki- ja samettiteollisuuden keskus, myös
puuvillatehtaita. 130,000 as.

Kreikan kieli ja kirjallisuus. 1.
Kreikan kieli kuuluu indoeuroopp. kieliin.
Muinaiskreikan murteita: itäkreik. l.
joonialais-attikalainen ryhmä, keskikreik.
murteet ja länsikreik. ryhmä, jota
doorilaiset puhuivat. Attikan kielestä tuli
300-luvulla e. Kr. yhteiskieli (koinē').
— Kreik. kirjaimisto on seuraava:
Alfa       Α,  α = a
Beeta      Β,  β = b
Gamma      Γ,  γ = g
Delta      Δ,  δ = d
Epsilon    Ε,  ε = e
Dzeeta     Ζ,  ζ = dz
Eeta       Η,  η = ē
Teeta      Θ,  δ = t (th)
Ioota      Ι,  ι = i
Kappa      Κ,  κ = k
Lambda     Λ,  λ = l
Myy        Μ,  μ = m
Nyy        Ν,  ν = n
Ksii       Ξ,  ξ = ks
Omikron    Ο,  ο = o
Pii        Π,  π = p
Roo        Ρ,  ρ = r
Sigma      Σ, σ, ς = s
Tau        Τ,  τ = t
Ypsilon    Υ,  υ = y
Fii        Φ,  φ = f (ph)
Kii        Χ,  χ = k (kh)
Psii       Ψ,  ψ = ps
Oomega     Ω,  ω = ō

— 2, Kirjallisuus. I. Alkuajat ja
klassillinen kirjallisuuskausi
(n, v:een 300 e. Kr.). Aikaisimmassa
kirjallisuudessa on eepillinen runous
hallitsevana (Homeros, Hesiodos).
Lyriikka alkaa elegialla (Tyrtaios,
Teognis) ja jambirunoudella (Arkilokos,
Simonides) ja jakautuu monodiseen (yhden
laulettavaan) tunnelmalauluun ja useiden
yksiäänisesti laulettavaan (ja tanssittavaan)
koorilyriikkaan. Edellisen mainehikkaimmat
edustajat ovat Alkaios, Sapfo ja
Anakreon, jälkimmäisen Alkman,
Simonides ja Pindaros.
Draamakirjallisuus alkaa 500-luvulla. Tragedian
suuret nimet ovat Aiskylos, Sofokles
ja Euripides, komedian Aristofanes.
Proosakirjallisuuden merkittävimmät
edustajat ovat eläinsatujen kirjoittaja
Aisopos, filosofit Anaksimandros,
Herakleitos, Platon ja Aristoteles,
historiankirjoittajat Herodotos, Tukydides
ja Ksenofon, lääketieteilijä Hippokrates
sekä puhujat Isokrates, Demostenes ja
Aiskines. — II. Hellenistinen eli
aleksandrialainen kirjailisuuskausi (n. 300-30
e. Kr.). Tällöin on Aleksandria Ateenan
sijasta tärkeimpänä sivistyskeskuksena.
Kirjallisuus on etupäässä suuruuden ajan
jälkisatoa. Huomattavimmat kirjailijat
ovat runoilijat Apollonios Rodios,
Teokritos ja Kallimakos, historioitsija
Polybios, polyhistori Eratostenes,
geometrian perustaja Euklides ja
tieteellisen mekaniikan perustaja Arkimedes
sekä eräät filosofit ja filologit.
— III. Rooman vallan aikakauden kreik.
kirjallisuus (30 e. Kr. — 529 j. Kr.).
Kaunokirjallisuuden merkitys on vähäinen
(Lukianos, Heliodoros).
Historiankirjoittajista ovat huomattavimmat
Plutarkos, Arrianos, Josefus, Cassius Dio,
filosofeista Marcus Aurelius ja Plotinos,
tähtitieteilijöistä Ptolemaios ja lääkäreistä
Galenos. Seuraavista ajanjaksoista ks.
Bysanttilainen kirjallisuus, Uuskreikan kieli
ja kirjallisuus.

Kreikka (kreik. Hellas), tasavalta
Etelä-Euroopassa; siihen kuuluu Balkanin
niemimaan eteläosa, Aigeianmeren saaret (paitsi
Imbros, Tenedos ja Dodekanessaaret), Kreetta ja
Joonian saaret. 127,337 km2, yli 5 milj.
as, (1920). Rannikko kallioista ja meren rikkiuurtamaa.
Lännestä pistävä Korintin- ja idästä pistävä
Aiginan-lahti erottavat Peloponnesoksen
niemimaan melkein kokonaan muusta
mantereesta; niiden välisenä siltana on
kapea Korintin kannas. Sisämaa on
vuorista, suurin vuorijono Pindos,
korkeimmat vuorenhuiput Olympos (2,985 m)
ja Parnassos (2,459 m). Joet ovat
vähäiset; Maritzan, Struman ja Vardarin
alajuoksut ovat K:n alueella, Vistritza,
Peneios, Arta, Akeloos, Eurotas ovat
kokonaan K:n jokia.— Ilmasto Välimeren
ilmastoa; pahimpana haittana on kesien
kuivuus; vuoden keskilämpö on Ateenassa
+23,6° C. — Väestö. Pääväestönä ovat
indoeurooppalaiset kreikkalaiset. He
polveutuvat muinaisista helleeneistä, joiden
jälkeläisiin on sekoittunut slaavilaista


Vaakuna.




ja albaanialaista ainesta. (K:n rajojen
ulkopuolella asuu kreikkalaisia
Kypros-saarella 220,000, Dodekanes-saarilla
100,000, Egyptissä 150,000, Albaaniassa
100,000, Etelä-Venäjällä 150,000,
Amerikassa 500,000 ja Turkin alueella pari
miljoonaa — viimemainittu luku on
kuitenkin v:sta 1923 tuntuvasti pienentynyt
Turkin kreikkalaisten siirtymisen johdolta
Kreikkaan.) Vähemmistökansallisuuksia
K:ssa ovat albaanit ja bulgaarit. —
Pääelinkeinot hedelmäin- ja viljanviljelys;
vain 1/5 maasta viljelyskelpoista.
Tärkeimmät vientitavarat ovat korintit,
tupakka, viinit, oliivit, viikunat; viljaa
täytyy tuoda maahan.. Teollisuus on viime
aikoina vilkastunut, mutta vieläkin
tuodaan maahan paljon teollisuustuotteita.
Merenkulku on vilkasta. Rautateiden
pituus n. 2,500 km. — Raha drakma ja
lepta. Valtionuskonto kreik.-kat.
Oppivelvollisuus säädetty; 1 yliopisto ja
1 tekn. korkeakoulu (Ateenassa).
Hallinnollisesti K. on jaettu 32 nomokseen.
Pääkaup. Ateena. Kartta ks.
Balkanin niemimaa, ks. kuvaliitettä.
Historia. Kehitettyään pronssikautena
korkean esihist. kulttuurin (ks. Kreettalainen
kulttuuri ja Mykeneläinen kulttuuri)
K. rautakauden alussa n,. 1100 e. Kr. joutui
eristetyksi ja taantui sivistyksellisesti.
Uusia indo-euroopp. heimoja tunkeutui sinne
(„doorilaisten vaellus") ja näin muodostui
vähitellen historiallisesti tunnettu K:n
kansa. Kehityksen etunenään astuu
joukko kaupunkivaltioita (Efesos, Miletos,
Teeba, Argos, Ateena, Sparta y. m.). Itärannikon
ja Vähää-Aasian kaupungit alkoivat harjoittaa
merikauppaa ja perustivat n. v:sta 750 siirtokuntia
pitkin Euroopan etelärannikkoa
Mustaltamereltä Marseillen seuduille saakka ja
varsinkin Sisiliaan ja Etelä-Italiaan
(,,Iso Kreikka"). Tytärkaupungit veivät
emämaahan viljaa ja ostivat sieltä
kulttuurituotteita, joita kuten kreik.
sivistystä yleensä levittivät laajalle.
Siirtyminen maataloudesta kauppaan aiheutti
sisäisiä taisteluita. Us. kaupungeissa se
vei tyrannivaltaan.
Ateenassa, yhtyneen Attikan pääkaupungissa,
alemman kansan tyytymättömyys oikeudelliseen
mielivaltaan ja taloudelliseen ahdinkoonsa
aiheutti kirjoitettujen lakien säätämisen
(ks. Drakon, Solon). N. 560-510 Ateena,
joka niinkuin muutkin valtiot, aikoinaan oli
ollut kuningaskunta, mutta sitten
karkoittanut kuninkaansa, oli tyrannien
hallitsema (ks. Peisistratos, Hipparkos,
Hippias). Heidän kukistuttuaan Ateenasta
tuli kansanvaltainen tasavalta, Jossa tosin
arkontit ja areiopagi (ks. n.)
edelleen säilytettiin rajoitetuin valtuuksin,
mutta jossa kansa kansankokouksen kautta sai
entistä suuremman sananvallan. Vapaudelle
vaaralliset kansalaiset saatettiin äänestyksellä
karkoittaa maanpakoon (ks. Ostrakismi).
500-luvulla oli Persia alistanut
valtaansa Vähän-Aasian kreik. kaupungit.
Nämä tekivät 500 e. Kr. kapinan, jonka
persialaiset kukistivat, mutta joka aloitti
persialaissodat (500-449).
Kostaakseen kapinallisia auttaneille
Ateenalle ja Eretrialle Persian kuningas
Dareios lähetti laivaston Kreikan vesille.
Se laski sotajoukon maihin Attikassa.
mutta Miltiadeksen johtamat
kreikkalaiset voittivat sen Maratonin
tasangolla (490). V. 480 Kserkses toi
Aigeianmeren ympäri armeijan, jota vastaan
taistellessaan Termopylain solassa
Spartan kuningas Leonidas kärsi
sankarikuoleman. Ateena hävitettiin. Salamiin
taistelussa pers. laivasto perinpohjin
voitettiin (480) ja seur. v. maa-armeija
Plataiain taistelussa sekä laivasto Mykalen
niemen kohdalla. Persialaiset
karkoitettiin kokonaan Aigelanmereltä.
Voittojen hedelmät tulivat etupäässä
Ateenan hyväksi, jota Temistokles,
Aristeides ja myöhemmin Perikles johtivat.
Se oli suuren, 200 kaupunkia käsittävän
meriliiton päävaltio. Spartan ja Ateenan
kilpailu Kreikan hegemoniasta
(ylivallasta) aiheutti peloponnesolaissodat
(431-404), joiden päättyessä Ateenan oli
luovutettava Attikan ulkopuolella olevat
alueensa, purettava satamakaupunkiinsa
Peiraieukseen johtavat muurit ja
luovutettava laivastonsa. Perikleen aikana
laajennettua kansanvaltaa kohtasi
Ateenassa lyhytaikainen taantumus (,,30
tyrannia"). Vähän-Aasian kreik. kaupungit
menetettiin uudelleen Persialle (ks.
Antalkidas). Spartalta peri Teeba
hegemonian lyhyeksi ajaksi (ks.
Epameinondas). Vähitellen alkoi
Makedonia sekaantua Kreikan asioihin ja teki
lopun Kreikan valtioiden itsenäisyydestä
(vrt. Demostenes). Ratkaiseva
taistelu oli Kaironeiassa 338 e. Kr. Kapinat
Filippoksen ja Aleksanteri Suuren
kuoltua tukahdutettiin. Roomalaisten
voitettua makedonialaiset 197 e. Kr. he
alkoivat sekaantua K:n asioihin ja
kukistivat vastarintaan nousseen Akalan liiton
(146). K. menetti nyt kaiken itsenäisyytensä
ja liitettiin lopullisesti 27 e. Kr.



Akala-nimisenä provinssina Rooman
valta-kuntaan.
Valtakunnan jakaannuttua K. tuli
kuulumaan Itä-Roomaan. Maahan tunkeutui
vieraita kansoja, vars. slaaveja.
Latinalaisen keisarikunnan perustamisen
jälkeen (1204) oli K:ssa us. osavaltioita.
Venetsia anasti suuren osan saaristoa
m. m. Kreetan. 1400-luvulla tulivat
turkkilaiset. Valloitettuaan
Konstantinopolin he saivat haltuunsa koko
niemimaan. Kreik.-kat. kirkko ja
kunnallishallinto jäivät ainoiksi kansallisiksi
laitoksiksi.
1700-luvun lopulla perustettiin Hetairia-niminen
seura valmistamaan kapinaa turkkilaisia vastaan.
Vapaussodassa (1821-29) K. sitkeän taistelun
ja kansainvälisen vapaaehtoisavun sekä
v:sta 1827 Englannin, Ranskan ja
Venäjän aseellisella avulla pääsi
itsenäiseksi (vrt. Missolonghi,
Navarino). Oltuaan tasavaltana K. tuli
1832 kuningaskunnaksi (hallitsijat ks.
Otto I, Yrjö I, Konstantinos,
Aleksanteri ja Yrjö II).
V. 1864 Englanti luovutti K:lle Joonian saaret ja
ven.-turk. sodan jälkeen 1881 K. sai Tessalian
ja Etelä-Epeiroksen. K:n kärsittyä
tappion sodassa Turkkia vastaan 1897 toiveet
Kreetan liittämisestä pääsivät
toteutumaan vasta 1913. Tällöin voitokkaiden
Balkanin sotien johdosta K:n alue
laajeni melkoisesti. Maailmansodan aikana
K. oli tavattoman vaikeassa asemassa.
Aikaisemmin johtavassa asemassa ollut
Venizelos vaati K:aa yhtymään sotaan
keskusvaltoja vastaan, jota kuningas
ja yleisesikunta vastustivat. Toisaalta
saks.-bulg. sotaväenosastot loukkasivat
K:n puolueettomuutta anastamalla osia
Makedoniasta, toisaalta liittoutuneet
miehittivät m. m. Ateenan ja pakottivat
K:n luovuttamaan laivastonsa. Samoihin
aikoihin Venizeloksella oli Salonikissa
oma hallituksensa, joka julisti sodan
keskusvaltoja vastaan. Kuningas
Konstantinoksen ja kruununprinssi Yrjön oli
poistuttava maasta 1917; sam. v. uusi
kuningas Aleksanteri ja Venizelos
yhtyivät sotaan keskusvaltoja vastaan.
Sēvres'in rauhassa 1920 K. sai laajoja alueita
sekä Traakiasta että Vähästä-Aasiasta,
mutta turkkilaiset eivät suostuneet niitä
luovuttamaan. Venizeloksen oli pakko
luopua vallasta, ja Konstantinos
kutsuttiin takaisin 1920. Vähässä-Aasiassa
Angoran hallitusta vastaan käydyssä sodassa
K. kärsi 1922 musertavan tappion, minkä
johdosta Konstantinoksen täytyi uudelleen
luopua. Lausannen rauhassa 1923 K. sai
nykyiset rajansa. Konstantinoksen
jälkeen kuninkaaksi tullut Yrjö II
pakotettiin poistumaan maasta jouluk. 1923.
Huhtik. 1924 K:sta tuli tasavalta
ensimmäisenä presidenttinään amiraali
Konduriotis, joka luopui 1926.
vrt. Pangalos.

Kreikkalainen keisarikunta ks. Itä-Rooma.

Kreikkalainen musiikki on tullut
tunnetuksi etupäässä teoreettisten
teosten kautta. Itse sävellyksistä on vain
harvoja löydetty, ja niistäkin enimmät
ovat peräisin verraten myöhäiseltä ajalta.
K. m. oli pääasiallisesti vokaalimusiikkia,
ja sen taiteellinen arvo oli ennen
kaikkea sävelten ja sanojen (sekä niihin
liittyvien ruumiinliikkeiden)
keskinäisessä sopeutumisessa sekä tämän
sopeutumisen pohjalla kehittyneessä rytmin
monipuolisuudessa ja eheydessä. Toisissa
suhteissa se pysyi alkeellisella kannalla,
kuten soinnutukseen ja soitinnukseen
nähden. Moniäänisyyttä ei tunnettu,
paitsi oktaaveissa laulamista ja
soittamista. Arvellaan kuitenkin säestävällä
soittimella silloin tällöin lisätyn
tilapäisiä korusäveliä varsinaisten
laulunsävelten lomiin. Soittimina olivat
kitara ja aulos yleisimmät ja paraiten
arvossa pidetyt. Metodiikassa ilmeni
samantapaisia omituisuuksia kuin
keskiajan yksiäänisissä laulusävellyksissä ja
useiden Euroopan nykykansain kansansävelmissä
(vrt. Kirkkosävellajit).

Kreikkalainen taide. Jo esihist. ajalla
rakennustaide oli korkealla kannalla,
kuten Troian, Kreetan, Tirynsin ja
Mykenen valtavat linnan- ja palatsinrauniot
toiselta tuhatluvulta e. Kr. osoittavat,
niinikään taideteollisuus. Varsinainen
k. t. jakautuu kolmeen ajanjaksoon:
arkaiseen, n. s. doorilaisten
vaelluksesta persialaissotiin (1100-500 e. Kr.),
klassilliseen (500-338) ja
hellenistiseen makedonialaisesta
valloituksesta roomal. valloitukseen tai
keisarikauteen (338-146 t. 30 e. Kr.).
1. Rakennustaiteen luonteenomaisin
tuote on temppeli. Ne rakennettiin
kivipengermälle suorakaiteen muotoisiksi.
Keskiosassa on suurehko pyhäkkö (cella),
jossa jumalankuva ja jommassakummassa
tai molemmissa päissä avoin eteishalli.
Pylväitä saattoi olla temppelin etu- tai
myös takaseinällä tai ympäri koko
rakennuksen; niiden tehtävänä oli tukea
kattoa. Päätykolmiot ja friisit olivat
kaunistetut kuvanveistoksilla. Oli kolme tyyliä,
doorilainen, joonialainen ja
korinttilainen (ks. n.). Kuuluisia



Kreikkalaista taidetta


Poseidonin temppeli Pæstumissa.


Zeuksen alttari Pergamonissa.


Ratsastajaryhmä Ateenan Partenonin friisistä.


Teseus. Ateenan Partenonin itäpäädystä.


Pienoisveistos Tanagrasta.


Apulialainen amfora.


Kilpajuoksijatar.




rakennuksia olivat Pæstumin temppeli,
Olympian Zeuksen temppeli, Partenon
(doorilaisia), Erekteion ja Niken
temppeli Ateenassa, Pergamonin temppeli ja
Zeuksen alttari, Halikarnassoksen
Mausoleion (joonialaisia), Lysikrateen
muistomerkki (korinttilainen), eräät teatterit,
kuten Ateenan Dionysoksen teatteri. —
2. Kuvanveisto tulee k:ssa t:ssa
käänteentekeväksi sen johdosta, että se ottaa
alastoman ihmisruumiin kuvaamisen
päätehtäväkseen. Taiteilijat eivät pyrkineet
yksilölliseen näköisyyteen, vaan esittivät
ihannetyyppejä, kuvasivat he sitten
ihmisiä tai jumalia. Arkaisen kauden
veistokset, useat Apollonin nimellä tunnetut
miesten kuvat, ovat aluksi jäykkiä ja
tiukasti frontaliteettiasennossa, mutta
myöhemmät jo melkoisesti vapaampia.
Persialaissotien jälkeen sekä
rakennustaiteen että kuvanveiston alalla vallitsee
vilkas toiminta. Myronin, Feidiaan,
Polykleitoksen teoksia aateloi
suurpiirteinen ylevyys. Seur. vuosisadan
kuvanveistäjät Skopas, Praksiteles
ja Lysippos esittävät yksilöllisempää
kauneutta. Vars. hellenistisenä aikana taide joutui
palvelemaan ruhtinaiden kauneudenhalua ja
koristamaan uusia kaupunkeja (Aleksandriaa,
Rodosta ja Pergamonia). Ylevyyden ja hillityn
kauneuden sijalle astuvat intohimoisuus ja raju
voima. Esim. ,,Borghesen taistelija"
(ks. Agasias), „Laokoon", „Rodoksen
kolossi", „Farnesen härkä", edelleen „Kuoleva
gallialainen" ja „Vaimonsa ja itsensä surmaava
gallialainen", joihin aiheet on saatu
gallialaisten n. 200 Vähään-Aasiaan
tekemästä sotaretkestä. Attikalainen koulu
säilyi muodoltaan loistavana, mutta tuli
yleensä aistilliseksi ja imeläksi. —
3. Maalaustaiteen asema on ollut
huomattava, mutta vaasimaalauksia
lukuunottamatta tiedot siitä ovat niukat. Ensim.
huomattavampi mestari on Polygnotos,
muita Zeuksis ja vars. Apelles.

Kreikkalainen tuli, helposti syttyvä,
heikosti räjähtävä, runsaasti sakeaa savua
kehittävä seos, luultavasti salpietaria,
rikkiä, hiiltä, pikeä, hartsia, naftaa
y. m. Keksitty Kiinassa. Kreikkalaiset
joiden salaisuutena se oli vuosisatoja,
käyttivät sitä sotatarkoitukseen.

Kreikkalaiskatolinen kirkko, oik.
Idän oikeauskoinen katolinen
ja apostolinen kirkko, myös
oikeauskoinen l. ortodoksinen kirkko,
1054 roomalaiskatolisesta kirkosta eronnut
kristillinen kirkkokunta, johon kuuluvat
Balkanin kansat, venäläiset, Välimeren itäisten
rannikkomaiden kristittyjen enemmistö,
karjalaiset ja pieni määrä suomalaisia. Eroaa
room.-kat. kirkosta oppinsa puolesta
siinä, että se ei yleensä ole kehittynyt
eikä sitä ole sovellutettu hist.
olosuhteiden mukaan, vaan se on pääasiassa vielä
samalla kannalla kuin 400-luvulla. Näin se
esim. hylkää kiirastuliopin ja jakaa
leipää ja viiniä ehtoollisvieraille. Papit
saavat mennä, kerran naimisiin (ei piispat).
Pyhimyksille, pyhäinjäännöksille ja
pyhimyskuville annetaan suuri arvo; paastoa
pidetään tärkeänä; luostareita on
lukuisasti, mutta vain yksi munkkikunta (vrt.
Basilius Suuri). Jumalanpalvelusmenot
ovat moninaiset. Keskitettyä hallintoa ei ole;
on olemassa joukko itsenäisiä (,,autokefaalisia")
kirkkokuntia, jollainen Suomenkin k.-k. k.
v:sta 1923 on.
Suomen kreik.-kat. kirkkokunnan
jäsenmäärä on n. 66,000. Sillä on
pappisseminaari Sortavalassa, äänenkannattaja
viikkolehti „Aamunkoitto". Luostareita
on neljä: Valamossa, Konevitsassa,
Petsamossa ja Lintulassa (naisluostari).
Kirkkokunnan järjestysmuoto vahvistettiin
26/11 1918 annetulla asetuksella, joka
muutettiin asetuksella 14/1 1925. Sen
mukaan kirkkokuntaan, joka muodostaa
Viipurin ja Karjalan hiippakuntaan
jaetun arkkihiippakunnan, kuuluvat
kreik.-kat. uskoa tunnustavat Suomen
kansalaiset ja seurakunnan jäseniksi
otetut ulkomaalaiset. Ylin hallitus on maan
hallituksella sekä hengellisissä asioissa,
eräin rajoituksin, piispainkokouksella
ja kirkolliskokouksella. Muina
hallintoeliminä ovat piispat, kirkollishallitus
(Sortavalassa), seurakunnankokous,
-valtuusto ja -neuvosto. Kirkkokunnalla on
oikeus hoitaa omaisuuttaan ja verottaa
jäseniään, perustaa kouluja sekä
kirkollisia ja hyväntekeväisyyslaitoksia.
Seurakunnat ovat velvollisia rakentamaan ja
ylläpitämään kirkkonsa, hautausmaansa
sekä papistonsa virkatalot ja
palkkaamaan papistonsa ja kirkonpalvelijansa.

Kreikkalaisten uskonto, sellaisena
kuin se esiintyy Homeroksen runoissa,
osoittaa jo vuosisatoja kestänyttä
kehitystä. Aikaisempien synkkien,
epämääräisten ja epälukuisten henkiolentojen
sijalla on valoisa, rajoitettu
jumalamaailma, jonka jäsenet ovat
selväpiirteisiä ulkomuodoltaan ja sisäisesti
ihmisten tapaisia inhlmillisine tunteineen,
intohimoineen ja siveellisine heikkouksineen,
Näitä Olympos-vuorella autuaallista
elämää viettäviä jumalia on 12: Zeus, Hera,




KREIKKA


1. Kreikkalainen rannikkomaisema.


2. Kreikan kasvillisuutta (Olympia).


KREIKKA


3. Naksoksen satamaa.


4. Kansanpukuinen kreikatar.


5. Paimenpoika.




Poseidon, Atene, Apollon, Artemis,
Hefaistos, Ares, Afrodite, Hermes, Demeter
ja Hestla; manalassa asuvat Haades ja
Persefone. Varsinaisten jumalien lisäksi
homerolainen mytologia tuntee suuren
määrän alempia, jumalolentoja:
personoituja luonnonilmiöitä, meri-, joki- ja
lähdejumaluuksia: Helios, Selene, Eos,
Iris, Dionysos, Hebe, Ganymedes, Pan,
seileenit, satyyrit, nymfit, Hekate,
Erinyit. Sitäpaitsi oli heroksia l.
sankareita, puolijumalia. Homerolainen
tiskontokerrostuma ei ainakaan heti
pystynyt työntämään syrjään vanhempia
jumaluuksia esim. Galaa, Hyperionia,
Ternistä, Mnemosyneä, ja kansa piti
itsepintaisesti kiinni fetišismistä ja
taikamenoista. — Varsinaista papistoa ei
ollut. Jumalanpalveluksen muodostivat
rukoukset, uhrit ja puhdistusmenot.
Enteitä pidettiin arvossa; tärkeimmissä
tapauksissa käännyttiin, oraakkelien
puoleen. Temppeleistä ks. Kreikkalainen
taide. [Nilsson, „Olympen" (ruots., 1918).]

Kreivi (ruots.), aatelinen arvonimi,
jonka omistaja on arvoltaan lähinnä
vapaaherran (tai vicomten l. viscountin)
yläpuolella. Germ. valtioissa kreivi oli
alk. kuninkaan asettama hallitusmies.
Ruotsissa perusti kreivin- ja
vapaaherranarvot Eerik XIV 1561; Suomen
ritarihuoneeseen on kirjoitettu 11 k.-sukua,
joista vielä elossa suvut Creutz,
Cronhjelm af Hakunge, Armfelt, Aminoff,
Stewen-Steinhell, Mannerheim ja Berg.

Kreivin aika, kreivi Pietari Brahen
kenraalikuvernöörinä oloaika Suomessa;
otollinen aika.

Kreivisota, lyypekkiläisten Tanskan
kuninkaan Fredrik I:n kuoltua Tanskaa
ja Ruotsia vastaan alkama sota
(1534-36); saanut nimensä siitä, että
lyypekkiläisten päällikkönä oli
Oldenburgin kreivi Kristofer. Sen
tarkoituksena oli puolustaa Hansan herruutta
Pohjoismaissa ja asettaa jälleen
valtaistuimelle vangittu Kristian II. Sota
päättyi lyypekkiläisten tappioon. Sen
kestäessä Viipurin linnan haltija Hoijan
kreivi liittyi petollisesti lyypekkiläisiin;
linna valloitettiin 1534.

Krematorio (lat.), ruumiinpolttolaitos.

Krementšug [-u'g], tehdaskaup.
Ukrainassa Dneprin varrella; viljakauppaa.
70,000 as.

Kreml (ven.), vanhemmissa Venäjän
kaupungeissa oleva linna tai se vallilla ja
muurilla ympäröity kaupunginosa, missä
linna on. Kuuluisa on vars. Moskovan K.

Krenatööri (ruots.), alkujaan
1600-luvun sotamies, jonka tehtävänä oli
käsigranaattien heittäminen. K:eistä
muodostettiin erikoisia joukko-osastoja, joilla
oli etuoikeutettu asema. K.-nimitystä on
myöhemminkin käytetty pelkkänä kunnianimenä
eri maiden joistakin sotaväenosastoista.

Kreoliini, fenolin valmistuksessa
syntyvä jäte; sekoittuu veteen emulsioniksi.
Käytetään desinfioimiseen ja iholääkkeeksi.

Kreolit (ransk.), Amerikkaan
siirtyneitten romaanilaisten kansain
(espanjalaisten, portugalilaisten, ranskalaisten)
sekoittumattomat jälkeläiset.

Kreon, kreik. tarusankari, Iokasten
veli, Oidipuksen eno ja lanko, joka
Teeban hallitsijana tuomitsi Antigonen
elävältä haudattavaksi.

Kreosoli, kresoli (ks. t.).

Kreosootti, raa'asta kreosoottiöljystä
valmistettu väritön, pistävänhajuinen ja
polttavanmakuinen öljy. Kiehumap.
205-220°. Estää mätänemistä; on savun
säilyttävä aines (lihan savustus). Käytetään
myös lääkkeenä (m. m. keuhkotaudin
ja suolikatarrin). — Kreosoottiöljy.
1. Havupuiden ja pyökin tervasta
tislaamalla saatu vettä raskaampi öljy.
Sisältää fenoleja, kreosoottia ja guajakolia. —
2. Kivihiilitervan 250-280°:ssa kiehuva
osa, jota käytetään, polttoaineena, puun
kyllästämiseen, desinfioimisaineiden
(lysolin y. m.) valmistukseen.

Kreosotaali (kreosoottikarbonaatti),
guajakolin ja kreosootin hiilihappoestereiden
seos; sakea öljy; käytetään lääkkeeksi keuhkotaudissa.

Krepeerata (lat.), kähertää; räjähtää;
menehtyä, heittää henkensä.

Kreppi (ransk.), erilaisten, pinnaltaan
ryppyisten kankaiden nimitys. — Kreppipaperi,
kosteana koneessa rypytetty silkkipaperi.

Kreptusiini (ransk. crêpe du Chine),
alk. kierteen nimitys: kaksi alkujaan
vasenkierteistä lankaa kerrataan
oikeakierteiseksi langaksi. Sittemmin hyvin
kevyt silkkikreppikangas.

Kresilas, kreik. kuvanveistäjä, eli
400-luvulla. Töitä: Perikleen hermikuva ja
haavoittunut amatsoni.

Kresoli, hydroksyylitoluoli,
CH3. C6H4. OH, jota on kolme isomeerista
muotoa, orto-, para- ja meta-k., esiintyvät
kivihiilitervassa, para-k. myös
munanvalkuaisen hajaantumistuloksena.
Käytetään desinfioimisaineena m. m. vesi- tai
suolaliuoksessa (k.-suopa). Lähtökohtana
eräiden väriaineiden valmistuksessa.



Kresiomatia (kreik.), vieraan kielen
lukukirja, joka sisältää etupäässä
suorasanaisia otteita eri kirjailijain
teoksista. vrt. Antologia.

Kresty, vankila Pietarissa. Siellä
säilytettiin suom. virkamiehiä, jotka eivät
noudattaneet n. s. yhdenvertaisuuslakia.
[Wirén (1917).]


Krestyn-kopin
ovensuunurkkaus.


Kretikos (kreik.), keskilyhyt,
runojalka, jossa on kaksi pitkää ja niiden
välissä lyhyt tavu (— |_| —).

Kretinismi, kilpirauhasen puutteellisen
toiminnan yhteydessä varhaisina lapsuusvuosina
ilmenevä henkinen vajavaisuus (usein
tylsämielisyys), johon aina liittyy
luuston kasvun pysähtyminen (kääpiökasvu) ja
ihon pöhöttyneisyys ja ryppyisyys (myksedeema).
Kilpirauhanen on surkastunut pieneksi tai aivan
olemattomiin, toisinaan taas kaulakuvuksi
turvonnut. K. aiheutuu joko synnynnäisestä
tai varhaisella kehitysasteella sattuneesta
kilpirauhasen vahingoittumisesta; tämän
syytä ei kumminkaan lähemmin tunneta.
Tauti esiintyy palkallisena eräissä
Alppien ja Pyreneitten vuoriseuduissa
(tilapäisenä muuallakin) ja monet sinne
muuttaneet täysin normaaliset henkilöt
saavat siellä struuman ja sen jälkeen
kretlinisiä lapsia. On otaksuttu, että
taudin aiheuttaisi juomaveden
jodisuolojen puute, josta syystä viime aikoina on
Sveitsissä alettukin huolehtia siitä, että
koululapset saavat vähäisiä jodimääriä.
Eläinten kilpirauhasista valmistetuilla
lääkkeillä on k:ia voitu ehkäistä, jopa
parantaakin.

Kretonki (ransk.), kangaspainossa
kuvitettu toimikaskangas, jota tavallisesti
valmistetaan haaskiopuuvillasta kehrätystä langasta.

Kretzer [-tser], Max (s. 1854),
saks. kirjailija. Kuvannut Berliinin
yhteiskunnallisia oloja. Teoksia suomen.:
„Vuorisaarna", „Aatetoverit".

Kretzschmar [-tšm-], Hermann
(1848-1924), saks. musiikintutkija.
Teoksia: „Führer durch den Konzertsaal",
„Geschichte der Oper". — Kretzschmar,
Johannes (s. 1864), saks.
historiantutkija. Julkaissut tutkimuksia m. m.
ruotsalaisten osanotosta 30-vuotiseen sotaan.

Kreuger [krög-], Nils (s. 1858),
ruots. maisemamaalari, etevä eläinten esittäjä.


Kreuger: Rantalaidun.


Kreusa, kreik. taruhenkilöitä. 1.
Priamoksen tytär, Aineiaan puoliso. — 2.
Kuninkaantytär, jonka Iason nai hyläten
Medeian.

Kreutseri (saks.), ent. Saksassa ja
Itävalta-Unkarissa käytetty vaihtoraha.

Kreutzer [-oits-], Konradin
(1780-1849), saks. oopperansäveltäjä. Teoksia:
„Yökausi Granadassa". — Kreutzer [krötsä'r],
Rodolphe (1766-1831), ransk. viulutaituri.
K:n viuluetydit ovat vieläkin käytännössä.
Hänelle Beethoven omisti „Kreutzersonaattinsa".

Kreutzwald [kroitsvalt],
Friedrich Reinhold (1803-82),
vir. lääkäri, Kalevipoegin (ks. t.)
sommittelija ja Viron kirjakielen uudistaja.


Fr. R. Kreutzwald.


Kreuznach. [kroitsnah], kaup.
Preussissa, Reininmaakunnassa, Reinin lisäjoen
Nahen varrella. Suolalähteidensä vuoksi
suosittu kylpy- ja vesiparannuspaikka. 25.000 as.

Kreuzzeitung [kroitstsaitung], oik.
Neue Preussische Zeitung,
saanut nimen merkistään, rautarististä;
saksalaiskansallinen berliiniläinen
sanomalehti, preussil. maanomistaja-aatelin
äänenkannattaja, per. 1848.



Krevetti 1. katkarapu (Palœmon
Fabricii), merissä (Suomenlahdessakin)
elävä pienehkö kymmenjalkainen
äyriäinen. Hyvänmakuinen.

Kriemhilt, Siegfriedin puoliso ja hänen
kuolemansa kostaja Nibelungenliedissä.

Krii (engl. cree), algonkinintiaanikansa
Kanadassa Hudsonlahden eteläpuolella.

Kriia (kreik.), ainekirjoitustehtävä, aine.

Kriikunapuu (Prunus insititia).
ruusukasvien heimoon kuuluva pensas tai
matala puu, luumupuun läheinen
sukulainen ja hyvin sen näköinen, mutta
eroaa siitä pyöreiden (tummansinisten)
hedelmiensä ja samettikarvaisten oksiensa
kautta. Kasvaa luonnonvaraisena
Etelä- ja Keski-Euroopassa, meillä sitä
viljellään etupäässä Lounais-Suomessa.

Kriisi (kreik.), käänteentekevä
muutos, vaarallinen käännekohta, taudin
käänne; liikepula.

Kriitillinen (kreik.), arvosteleva,
tarkka, arveluttava, ratkaiseva. —
Kriitillinen lämpötila on korkein lämpötila,
missä kaasu riittävän suurta painetta
(n. s. kriitillistä painetta)
käyttämällä voidaan saattaa nesteeksi.

Kriketti (engl.), pallopeli, tunnettiin jo
1200-luvulla. Pelialue 1. maalienväli 25
yardia (22,8 m). Maaleina kaksiosaiset
66-68 cm korkeat portit; porttien aukot 10 cm.
Peli joukkueet 11-miehisiä. Kummassakin
kaksi puolustajaa 1. lyöjää. Vastapuolueen
mies heittää pallon, jota erikoisella
leveällä mailalla varustettu puolustaja
koettaa lyödä mahdollisimman kauaksi
maalinsa lähistöltä. Kun lyönti on
osunut ja pallo sinkoutunut, koettavat
kummankin maalin luona olevat lyöjät
(samasta puolueesta) vaihtaa paikkaansa.
Pelin tulos lasketaan näistä juoksuista
sekä eräistä virheistä, kopeista y. m.
Kun kumpikin joukkue on ollut kahdesti
puolustajana, on ottelu päättynyt.

Krim, Mustaanmereen pistävä
niemimaa Etelä-Venäjällä, v:sta 1921
autonominen sosialistinen neuvostotasavalta;
25,600 km2, 600,000 as. Vuoristoisessa
(Jailavuoret), ihanailmastoisessa
eteläosassa hedelmä- ja viinitarhoja;
pohjoisosa aroa. Asukkaat tataareja,
ukrainalaisia, isovenäläisiä ja saks.
siirtolaisia. Pääkaup. Akmetšet
(ent. Simferopol).
— K:llä oli kreik. siirtokuntia,
myöh. Rooman alainen, itsenäistyi 14-11
Kultaisesta ordasta K:n kaanikunnaksi,
joutui Turkin vasallivaltioksi,
yhdistettiin 1783 Venäjään.

Kriminaali- ks. Rikos-. —
Kriminaalinen (lat.), rikosasiaa koskeva,
rikosoikeudellinen. — Kriminaalipsykologia
ks. Kriminologia. — Kriminaalisosiologia
ks. Kriminologia. — Kriminalisti,
rikosoikeuden   tutkija tai tuntija,
— Kriminalistiikka, tutkimushaara, joka uurii
ja sommittelee yhteen kaikkea, millä on merkitystä
rikosten ilmisaamiseksi ja toteamiseksi.
— Kriminaliteetti, rikollisuus.

Kriminkangas, kutomatuote, jonka
oikea puoli on täydellisesti
silmupeitteinen jäljitellen kriminnahkaa. —
Kriminnahka, turkiksiksi muokattu ja
tavallisesti mustaksi värjätty Krimin
lampaan, varsinkin karitsan
kiharavillainen nahka. Vastasyntynyt karitsa
vyötetään kankaalla, joka eläimen kasvaessa
kiristyy yhä lujemmalle ja muuttaa
luonnostaan jo kiharaisen, villan yhä
kauniimmaksi.

Kriminologia (lat. ja kreik.), se
rikosoikeustieteen haara, jonka päämääränä
on rikollisuuden syiden selville saaminen.
K. voidaan jakaa kriminaaliantropologiaan
l. -biologiaan ja kriminaalisosiologiaan.
Edellisen tehtävänä on todeta rikollisuuden
syyt, mikäli ne ovat löydettävissä
rikollisessa itsessään. Kriminaaliantropologiati
yhtenä haarana on kriminaalipsykologia,
joka etsii rikollisuuden syitä rikollisen
sielunelämästä. Kriminaalisosiologia taas
koettaa päästä selville rikollisuuden
yhteiskunnallisista syistä.

Krimin sota, itämainen sota (ks. t.).

Krinoliini (ransk.), vannehame,
alushame, jonka pitävät pingoitettuna
kalanluu-, rottinki- tai ohkaiset teräsvanteet.
Oli muodissa 1850- ja 1860-luvulla.


Krinoliinipukuja.


Kris, malaijilaisten kaksiteräinen
tikari.

Krisma (kreik.), hyvänhajuinen
oliiviöljy, jota kat. kirkko käyttää
pyhissä toimituksissa.

Krišna, int. jumaluusolento, Višnun
kahdeksas ruumiillistuma.

Kristalli (kreik.), kide. — Kristalliininen,
kiteinen. — Kristallilasi, kaunis, voimakkaasti
valoa taittava lasi, lyijylasi. — Kristallipalatsi
ks. Lontoo. — Kristallisatsioni,
kiteytyminen. — Kristallografia, kideoppi. —



Kristalloidit. 1. Pallomaiset massat,
jotka syntyvät keskukseen suuntautuvan
vedon vaikutuksesta, olematta rakenteeltaan
kiteitä. — 2. Kiteytyvät aineet, kolloidien
vastakohtana. — 3. Kiteentapaiset
valkuaishiukkaset kasveissa.

Kristensen, Evald Tang (s. 1843),
tansk. kansanrunouden kerääjä ja julkaisija.

Kristiaania, Oslon (ks. t.) ent. nimi.
— Kristiaanianvuono, Oslonvuono,
n. 100 km pitkä, Skagerrakista pohjoiseen
pistävä vuono Etelä-Norjassa.

Kristian, Tanskan ja Norjan
(K. I ja II myös Ruotsin) kuninkaita.
— 1. K. I Oldenburgilainen (1426-81),
v:sta 1448 Tanskan, 1449 Norjan ja 1457 myös
Ruotsin kuningas, karkoitettiin Ruotsista
1464. Sten Sturen voittama 1471. Lunasti
perintöoikeuden Slesvigiin ja Holsteiniin.


Kristian II.

— 2. K. II Tyranni (1481-1559),
Tanskan ja Norjan kuningas 1513-23, Ruotsin
1520-21. Voitti Sten Sture nuoremman 1520;
pakotti Tukholman antautumaan, jossa
toimeenpani n. s. Tukholman verilöylyn
(ks. t.). Se aiheutti Ruotsissa Kustaa Vaasan
johtaman kapinan, ja myös lyypekkiläiset
aloittivat sodan. K. pakeni, mutta palasi
laivastolla 1531, jolloin joutui 17 v:ksi
vankeuteen. K. paransi oikeudenkäyttöä sekä
talonpoikien ja porvarien asemaa. K:lla oli
lemmittynä hollantilaisnainen Dyveke, jonka
äiti Sigbrit oli kuninkaan neuvonantajana.
— 3. K. III (1503-59), hallitsi 1533-59.
Oli ensin Slesvigin ja Holsteinin maaherrana,
tuli yleisesti tunnustetuksi vasta kreivisodan
(ks. t.) jälkeen. Saattoi voimaan
uskonpuhdistuksen 1536. — 4. K. IV
(1577-1648), hallitsi 1588-1648, täysi-ikäinen
1596. Sodissa Ruotsia vastaan, otti osaa
kolmikymmenvuotiseen sotaan. Puoliso:
Kirsten Munk. — 5. K. V (1646-99),
hallitsi 1670-99 ministerinään aluksi
Griffenfeld (ks. t.). — 6. K. VI
(1699-1746), hallitsi 1730-46,. K. oli
uskonnollinen ja puolisonsa Sofia Magdalenan
vaikutuksen alainen. — 7. K. VII (1749-1808),
hallitsi 1766-1808. Puoliso Karoliina
Matilda (ks. t.). K. tuli pian
mielenvikaiseksi. Hänen ministereitään olivat
Struensee ja Bernstorffit. — 8. K. VIII
(1786-1848), hallitsi 1839-48. Käskynhaltijana
Norjassa v:sta 1813, 1814 valittu Norjan
kuninkaaksi, mutta pakotettu luopumaan sam. v.
Koetti tehostaa Slesvigin erottamattomuutta
Tanskasta. — 9. K, IX (1818-1906), Glücksburgin
sukua, hallitsi 1863-1906. K:n aikana Tanska
menetti Slesvigin ja Holsteinin.


Kristian X.

— 10. K. X (s. 1870), hallitsee v:sta 1912.
Puoliso: Mecklenburg-Schwerinin prinsessa
Alexandrine (s. 1879). Kuningasparilla on kaksi
poikaa, Frederik (s. 1899) ja Knud.

Kristian (1798-1869), Augustenborgin
herttua. Yritti saada haltuunsa Slesvigin
ja Holsteinin; karkoitettiin Tanskasta.

Kristian I (1568-1630), Anhalt-Bernburgin
ruhtinas. Pfalzin politiikan johtajana otti
osaa evankeelisen unionin perustamiseen 1608,
johti 1620 evankeelisia Valkeanvuoreii taistelussa.

Kristian August, Augustenborgin
prinssi. ks. Kaarle August.

Kristiansand, linnoitettu merikaup.
Etelä-Norjassa, Pohjanmeren rannalla. 17,000 as.

Kristiansborg, Christiansborg (ks. t.).

Kristianstad, kaup. Etelä-Ruotsissa,
n. 22 km Itämerestä. 13,000 as.

Kristiansund, kaup. Norjan
länsirannikolla, kolmelle kalliosaarelle
rakennettu; avara satama. 15,000 as.

Kristiina, Ruotsin kuningattaria. —
1. K. (1573-1625), Kaarle IX:n toinen
puoliso v:sta 1592, Kustaa II Aadolfin
äiti. — 2. K. (1626-89), hallitseva
kuningatar 1632-54, täysi-ikäinen v:sta 1644.
Kustaa II Aadolfin tytär. Harrasti tieteitä
ja taiteita; tuhlasi valtion varoja ja
jakeli läänityksiä suosikeilleen. Sai
hyväksytyksi serkkunsa Kaarle (X) Kustaan
kruununperilliseksi. Luopui kruunusta,
muutti Ruotsista ja kääntyi 1655 katolisuuteen.
Kuoli Roomassa, haudattuna Pietarinkirkkoon.
[Sjöberg (ruots., 1925).]


Kristiina-kuningatar.





Kristiinankaupunki.

Kristiinankaupunki l. Kristiina
(ruots. Kristinestad), kaup. Vaasan
läänissä, Pohjanlahden rannalla, Teuvanjoen
suun edustalla. Suom. valtion keskikoulu ja
yksityiset jatkoluokat, ruots. 8-luokkainen
kunnallinen yhteiskoulu. — 3,524 as. (1925),
joista yli 1,000 suomenk. — K:n perusti 1649
Pietari Brahe, sen nimenä oli v:een 1651
Koppöstad, nykyisen nimensä K. on saanut joko
kuningatar Kristiinan tai Pietari Brahen
Kristiina-nimisen puolison mukaan.

Kristiinankaupungin pitäjä,
Kristiinan maalaiskunta (ruots.
Tjöck), kunta Etelä-Pohjanmaalla,
Kristiinankaupungin ympärillä; 90,7 km2,
1,620 as. (1925), niistä 1/10 suomenk.

Kristillinen Sanomalehtitoimisto,
Suomen Kirkon Seurakuntatyön Keskusliiton
1919 perustama toimisto, joka lähettää
samomalehdille kristillistä ja yhteiskunnallista
elämää käsitteleviä kirjoituksia.

Kristillinen sosialismi, yhteisnimi
niille aatesuunnille, jotka koettavat
kristillisellä pohjalla saada aikaan
yhteiskunnallisia uudistuksia. Se sai alkunsa
Englannissa 1840-luvulla. Mannermaalla
se esiintyi myöhemmin ja oli sillä
kosketuskohtia sekä katederisosialismiin että
katoliseen ja protestanttiseen
kirkkopolitiikkaan. K:ta s:ia on esim.
Ranskassa, Belgiassa, Itävallassa, missä syntyi
voimakas kristillis-sosiaalinen puolue, ja
Saksassa, viimemainitussa sekä katolista että
protestanttista. Jälkimmäisen johtomiehiä
ovat olleet m. m. A. Stöcker ja Fr.
Naumann. Suomen k:stä s:sta ks.
Kristillisen Työkansan Liitto.

Kristillinen taide, kristinuskon
elämänsisällyksen ja maailmankäsityksen
innoittama taide. Alkaa katakombien
seinämaalauksista ja sarkofagien
korkokuvista, joitten antiikkiset aiheet
vähitellen saavat kristillisen sisällyksen.
Loisteliaaksi, ankaran juhlalliseksi ja jäykän
kirkolliseksi se muuttuu bysanttilaisessa
taiteessa, jonka elottomat Kristuksen,
Marian ja pyhimysten kuvat yhä ovat
vallalla itämaisessa kirkossa.
Keskiaikana syntyi 900-luvulla Länsimailla
romaaninen taide, jossa ilmenee ankaraa
kirkollisuutta (pyhimyspatsaat), mutta
myöskin jaloa sopusuhtaisuutta
(rakennustaide). 1100-luvulla syntyi Ranskassa
ritariuden lyyrillisyyttä kuvasteleva
goottilainen taide, jonka madonnat ja
pyhimyskuvat ovat sulavaliikkeisiä ja
ilmeikkäitä. Pohjoismaissa tuli
vallitsevaksi n. s. välitystyyli. Renessanssin
taiteessa k. t. saavuttaa korkeimman
kukoistuksensa. Sen jälkeen ovat vain
vastauskonpuhdistuksen taide (Murillo)
sekä 1800-luvulla saksalaiset nasareenit
ja englantilaiset prerafaeliitit luoneet
koulun, jota on ratkaisevasti elähdyttänyt
kristillinen henki.

Kristillinen Taideseura, koko maata
käsittävä järjestö (4 paikallisyhdistystä
ja kerhoja), per. 1919 (sen edeltäjä
yksistään helsinkiläinen Kolmisointu,
per. 1902). K:n T:n tarkoituksena on
kristinuskon hengessä toimien herättää
kansan taideharrastusta sekä edistää
kristillisen taiteen leviämistä ja
tunnetuksitulemista.

Kristillinen ylioppilasliike johtaa
alkunsa 1877 Louisvillen kaupungissa
Kentuckyn valtiossa Yhdysvalloissa
pidetystä kokouksesta. Toiminta liittyi
haarana N. M. K. Y:n työhön. Ensim.
kristillinen ylioppilaskokous pidettiin
Northfieldissä Pohjois-Amerikassa 1886. Liike
levisi Englantiin 1880-luvulla, Saksaan
ja Skandinaaviaan 1889, Suomeen 1895.
Ensim. kristillinen ylioppilaskokous
Suomessa pidettiin 1898 Jyväskylässä,
v:sta 1905 on niitä ollut joka vuosi.
V. 1895 perustettiin Vadstenassa
Ruotsissa Ylioppilaiden Kristillinen
Maailmanliitto; jäseniä yht. 297,000,
äänenkannattaja The Student World (per. 1908).
Suuria maailmankongresseja on pidetty
Tokiossa 1907, Konstantinopolissa 1911,
Lake Mohonkissa Yhdysvalloissa 1913 ja
Pekingissä 1922.



Suomen Kristillinen Ylioppilasliitto
(per. 1908) jakautuu seur. yhdistyksiin:
Naisylioppilaiden Kristillinen Yhdistys
(per. 1897), Miesylioppilaiden
Kristillinen Yhdistys (per. 1899), Akateemisten
Vapaaehtoisten Lähetysliitto (per. 1897),
Ruotsinkielisten Ylioppilaiden
Kristillinen Yhdistys (per. 1914) ja Turun
Ylioppilaiden Kristillinen Yhdistys (per.
1925), jäseniä yht. 366. Äänenkannattaja
Ad Lucem (kaksikielinen, per. 1909).
K:n y:n merkkimiehiä ovat Wilder,
Mott, Fries, Nicolay. [Mott, „The World's
Student Christian Federation" (1920);
Voipio, „Nuorten parissa uudessa
maailmassa" (1914).]

Kristillisen Työväen Liitto,
Tampereella, per. 1906. Liitto „pyrkii
kristinuskon ja isänmaan rakkauden pohjalla
vapauttamaan kansan niin hyvin pääoman
sortavasta ylivallasta kuin kristinuskoa
halveksivista maailmankatsomuksista".
Käytännöllinen ohjelma läheinen sos.-dem.
puolueen ohjelmalle. Liitolla ollut 1-2
edustajaa Eduskunnassa 1909-22. Äänenkannattaja
„Työkansa", paikallisyhdistyksiä 20-25.

Kristillisen Työväen Nuorisoliitto,
Tampereella, per. 1916, puolueeton
kristillisen työläisnuorison yhtymä.
Paikallisosastoja 15, opintokerhoja n. 20.
Äänenkannattaja „Nuori Kansa".

Kristineberg, eläint. asema Ruotsissa
Bohusläänissä Gullmarsinvuonon suulla
vastapäätä Lysekiliä.

Kristinehamn, kaup. Ruotsissa,
Vermlannissa. 12,000 as.

Kristinusko, se uskonto, jonka
keskushenkilönä on Jeesus Kristus ja
tunnustajain järjestönä kristillinen kirkko. K:n
kehto on juutalaisuus, josta k. on saanut
monoteismin, mutta poistanut kansallisen
ja paikallisen luonteen. K:n tunnustajia
on n. 650 miljoonaa l. 35-36 %
ihmiskunnasta. Niistä on 300 milj. room.-kat.,
230 milj. protestantteja (luterilaisia ja
reformeerattuja) ja 120 milj. kreik.-kat.

Kristittyjen vainot. Ensimmäiset
niistä olivat Neron ja Domitianuksen
aikoina. N. 112-249 noudatettiin
Trajanuksen ohjetta, että kristittyjä ei
pitänyt etsiä eikä nimettömiä ilmiantoja
ottaa huomioon, vaan jos heitä syytetään
eivätkä kiellä uskoaan, on heitä
rangaistava valtiorikoksesta. Paikallisia vainoja
kuitenkin oli esim. Marcus Aureliuksen
ja Septimius Severuksen aikoina. Decius
alkoi yleisen vainon, jota jatkui seur.
keisarien aikana, Gallienus antoi 260
suvaitsevaisuusasetuksen, jota seurasi 303
alkanut Diocletianuksen vaino.

Kristityn vaellus ks. Bunyan.

Kristofer, Tanskan kuninkaita. —
1. K. I, hallitsi 1252-59. — 2. K. II,
hallitsi 1320-32. — 3. K. III Baijerilainen
(1418-48), hallitsi 1440-48. Kutsuttiin enonsa
Eerik Pommerijaisen jälkeen Tanskan, Ruotsin
(1441) ja Norjan kuninkaaksi; julkaisi
Kristofer-kuninkaan maanlain, sai katovuoden
johdosta nimen „pettukuningas".

Kristofer-kuninkaan maanlaki,
kuningas Kristofer Baijerilaisen 2/5 1442
vahvistama Ruotsin yleinen laki, joka
oli Ruotsissa ja Suomessa noudatettavana
lakina, kunnes 1734 v:n laki annettiin.

Kristoforos (kreik., = Kristuksen
kantaja), kat. pyhimys, legendan mukaan
jättiläinen, joka haki mahtavinta herraa
ja tapasi tämän Kristuksessa, joka antaa
K:n kantaa itsensä lapsenhaahmossa joen yli.

Kristologia (kreik.), kristillinen oppi
Jeesuksen Kristuksen persoonasta.

Kristuksen hikiliina ks. Veronika.

Kristuksen kuvat. Luotettavia
Kristuksen kuvia ei ole olemassa. Aikojen
kuluessa on vakiintunut n. s. hist.
Kristus-tyyppi: lempeät, inhimilliset piirteet
omaava parrakas, hiuksiaan keski jakauksella
pitävä mies. vrt. Abgar-kuvat.
ks. esim. kuvaliitettä Flaamilaista
taidetta I siv. 901-902 ja Italian
taidetta, — Kristuksen seuraamisesta,
Tuomas Kempiläisen (ks. t.) tekemäksi luultu
hartauskirja, syntynyt Alankomailla n. 1410-20
(us. suomen.); saattaa myös olla Jean de Gersonin
(ks. t.) kirjoittama. — Kristuksen tunnuskuvat,
kala, myöh. karitsa, jonka yläpuolella usein oli
kristusmonogramma (ks. t.).

Kristus ks. Jeesus Kristus.

Kristusmonogramma l. Kristuksen
nimikirjaimet, Kristuksen
nimen lyhennysmerkit, vanhan kirkon
kuvannollisina merkkeinä käyttämät.
Tavallisimmat ovat
Perinnäinen käsitys väittää ne
johdetuiksi Jeesuksen ja Kristuksen nimen
alkukirjaimista, mutta itse asiassa ne
johtuvat osin egypt, jumalanmerkistä,
osin kuusivärttinäisestä, jumaluutta
kuvaavasta auringonrattaasta, Muita k:oja
ovat INRI ja IHS.

Kriteeri (kreik.), koetin, koetuskivi;
jollekin asialle niin ominainen määre.
että sen olemassaolosta voidaan päättää
asian olemassaolo.



Kritias (k. 403 e. Kr.), ateenalainen
valtiomies ja sofista, yksi n. s. 30 tyrannista.

Kritiikki (kreik.), tarkastelu,
arvostelu, huolellisesti punnitseva tutkimus.

Kritisismi (kreik.), filosofinen
tutkimussuunta, joka ennenkuin se esittää
mitään asiallisia väitteitä, ottaa
tutkiakseen inhimillisen tietokyvyn luontoa
päästäkseen selville tietomme peruslähteistä
ja rajoista, Kant nimitti oppiansa
kriitilliseksi filosofiaksi l. k:ksi.

Krivitšit, ven. heimo, joka ensin asui
Väinäjoen ja Pripetin välillä, sittemmin
Volgan, Okan ja Dneprin yläjuoksun varsilla.

Kroaatit, Kroatsia-Slavoniassa asuva
slaavilainen kansa. Puhuvat samaa kieltä
kuin serbialaiset, mutta ovat room.-katolisia.

Kroatsia-Slavonia, Etelä-Slaavian
maakunta; 42,500 km2, 2,7 milj. as.
Länsiosa Kroatsia, vuorimaata; itäosa,
Slavonia, tasankoa ja kumpumaata.
Karstialueita lukuunottamatta maa on
hedelmällistä. Tärkeimmät elinkeinot
maanviljelys (vehnää, maissia, viiniä),
karjanhoito (sikoja) ja metsänhoito.
Asukkaista 62 % kroaatteja, 25 %
serbialaisia, 6 % saksalaisia, 3 % unkarilaisia.
N. 3/4 room.-kat., 1/4 kreik.-kat. Pääkaup.
Agram. — Historia. K. liitettiin
35 e. Kr. roomal. Pannonian provinssiin,
kuului v:sta 395 Länsi-Roomaan, n. 640
kroaattien anastama, liittyi 1091
Unkariin, 1500-luvulta v:een 1699 osittain
menetettynä Turkille. 1700-luvun lopulta
Kroatsia ja Slavonia hallittiin erikseen,
1809-13 Savan itäpuolella oleva alue
kuului Ranskan illyriläisiin maakuntiin,
liitettiin sitten taas Unkariin, mutta
itsehallinnollisina, V. 1848 ne erotettiin
Unkarista ja muodostettiin erikoiseksi
kruununmaaksi. Yhdistettiin Unkariin
1868, tulivat itsenäisiksi 1918, liitettiin
Etelä-Slaaviaan.

Krobatin [-bā'-], Alexander von
(s. 1849), itäv. sotamarsalkka, oli
sotaministerinä 1912-17, sen jälkeen
päällikkönä ensin Galitsiassa, sittemmin
Kärntenissä.

Krog [-ō-], Arnold Emil (s. 1856),
tansk. taiteilija, Kööpenhaminan kunink.
posliinitehtaan johtaja 1900-16. — Krog,
Gina (1847-1916), norj. naisasianajajanainen.

Krogh [krōg], August (s. 1874),
tansk. eläintieteilijä ja fysiologi,
eläinfysiologian prof. Kööpenhaminassa.
Tutkinut keuhkoissa tapahtuvaa kaasunvaihtoa
ja hiussuoniston osuutta verimäärän
säännöstelijänä ruumiin ollessa työssä ja
levossa. Sai 1920 fysiol. ja lääket.
Nobelin palkinnon.

Krogius [krū-], Ali (s, 1864), suom.
lääkäri, kirurgian prof., Helsingin
Yleisen Sairaalan kirurgisen osaston esimies.
Useita julkaisuja kirurgian alalta, ks.
liitettä Eero Järnefeltin taidetta.
— Krogius, Lars (s. 1860),
kauppaneuvos, Suomen Höyrylaiva o.-y:n johtaja
1890-1920, saman yhtiön johtajan merikapteeni
Lars Thiodolf K:n (1832-90) poika. Lahjoitti
veljensä Ernst K:n (s. 1865, Suomen
Olympialaisen Komitean puheenjohtaja v:sta
1919) kera 1/2 milj. mk. ruotsink. kansantalous-
ja tilastotieteen professorinviran perustamiseksi
Helsingin Yliopistoon.


Lars Krogius.


Krohg [krōg], Christian
(1852-1925), norj. taidemaalari ja kirjailija.
K. oli 1880-luvun taiteellisen ja
kirjallisen murrosajan johtomiehiä ja
naturalismin tienraivaajia Norjassa. Maalannut
rannikkoväestön ja köyhälistön elämänkuvauksia
(„Albertine", ,,Olemassaolon taistelu") sekä
muotokuvia. Julkaisuista (koottuina ,,Kampen
for tilværelsen") huomattavin prostitutsionia
vastaan tähdätty ja ilmestyttyään takavarikoitu
romaani ,,Albertine". Hänen puolisonsa Oda K.
(s. 1860), o. s. Lasson, on maalannut maisemia
ja muotokuvia ja heidän poikansa Per K.
(s, 1889) ekspressionismia lähenteleviä töitä.


Krohg: Luotsia tähystämässä.


Krohn [krūn], Helmi (s. 1871),
kirjailijatar, J. K:n tytär. Toimittanut
„Otavaa" ja „Pääskystä". Julk. m. m.
„Kun suuret olivat pieniä", Isa Asp",



„Siipirikko", „Emilie Bergbom". „Lea",
„Kulissien takaa". — Krohn, Ilmari
(s. 1867), J. K:n poika, säveltäjä.
V:sta 1918 musiikkitieteen prof.
Helsingin Yliopistossa, Söörnäisten suom.
seurakunnan urkuri v:sta 1911. Ottanut
osaa koraali- ja messusävelmistön
uudistukseen. Teoksia: „Suomen kansan
sävelmiä", „Musiikin teorian oppijakso"
(I, 1914; II, 1916; III, 1922),
sävellyksiä: ensim. suomenk. oratorio
„Ikiaartehet" (1912), ooppera „Tuhotulva" (1919;
kumpainenkin Hilja Haahden sanoihin),
kuoro- ja soololauluja y. m.
— Krohn, Julius (1835-88),
runoilija ja kansanrunouden tutkija.
Suomenkielen lehtorina Yliopistossa v:sta
1875, ylimäär. prof:na v:sta 1885. Julk.
runoja ja „Kuun tarinoita", toimitti kuvalehtiä.
Tieteellisiä teoksia: „Suomalaisen virsikirjan
historia", „Suomalaisen kirjallisuuden
historia" I (Kalevala), „Suomalaisen
kirjallisuuden vaiheet". K:n kansanrunouden
tutkimukset ovat meillä perustavaa laatua.
[Krohn, „Nuoren ylioppilaan kirjeitä" (1918);
Trast (1922); Sarlin (1926).]


Julius Krohn.


Kaarle Krohn.

— Krohn, Kaarle (s. 1863),
kansanrunouden tutkija, J. K:n poika.
Suom. ja vertailevan kansanrunoustutkimuksen
prof,. v:sta 1908 (ylim. v:sta 1898), Suom.
Kirjallisuuden Seuran esimies v:sta 1917.
Teoksia: „Tutkimuksia suom. kansansatujen
alalta I", „Suomen suvun pakanallinen
jumalanpalvelus", „Kantelettaren tutkimuksia",
„Kalevalan runojen historia" (1903-10),
„Suomalaisten runojen uskonto", „Kalevalan
kysymyksiä". Tutkimuksillaan K. on suuresti
varmistanut käsitystämme Kalevalan
runojen alkuperästä,

Kroisos, Lyydian kuningas (n. 550
e. Kr.), kuuluisa rikkaudestaan; siitä
sananparsi „rikas kuin K."

Krokaani (ransk.), iso, monivärinen
sokerileivoslaite.

Kroketti (engl. ja ransk.). 1. Pallopeli,
jossa puunuijilla lyödään puupalloja kentälle
pystytettyjen rautalangasta taivutettujen
porttien läpi. — 2. Keittot. Kuorukka.

Krokotiilinkyyneleet, teeskennelty
itku tai suru.

Krokotiilinnahka, sellaisten
nahkalajien kauppanimi, joiden martiopuoli on
kuvioitu krokotiilinnahkaa muistuttavaksi.

Krokotiilinvartija (Pluvianus
œgypticus), pieni pohjoisafr. kahlaajalintu,
joka poimii krokotiilin selästä hyönteisiä ja
juotikkaita, uskaltautuupa sen kitaankin
ruokaansa etsimään.

Krokotiilit l. krokodiilit
(Crocodilia), matelijalahko: lämpimien
maiden vesissä eläviä, uimapyrstöisiä,
pitkäkuonoisia matelijoita, joiden ruumista
peittävät luulevyt ja sarveiskilvet. Syövät
selkärankaisia eläimiä, vaanivat esim.
juomaan tulevaa karjaa, sieppaavat
toisinaan ihmisenkin. Sydän 4-lokeroinen
(kammioiden välissä pieni aukko).
Tärkeimmät lajit: Afrikan järvissä ja
joissa elävä jopa 6 m pitkä Niilin k.


Niilin krokotiili.

(Crocodilus niloticus), Etu- ja Taka-Intian
rannikon suurista suistamoista merellekin
matkaava, edellistä suurempi deltta-k.
(C. porosus), Pohjois-Amerikan
eteläosien 4-5 m:n pituinen alligaattori
(Alligator mississippiensis),


Alligaattori.

Keski- ja Etelä-Amerikassa elävät, edellistä
pienemmät kaimaanit (Caiman),
Etu-Intian suurissa virroissa asustava,
holkkakuoinoinen, 5-6 m pitkä Gangeksen
gaviaali (Gavialis gangeticus).
Kuva ks. I os., p. 980.

Kroksnäs [krūksnēs], säterirustitila
Porvoon saaristossa, 8 km kaupungista.
J. L. Runebergin kesäasunto 1838-68.



Kromaatit, kromihapon suolat.

Kromaattinen („väritetty"; kreik.
khrōma = väri), mus. 1. K:t sävelet
johtuvat sävellajien runkosävelistä
korottamalla tahi alentamalla ne puoli
sävelaskelta. Nuottikirjoituksessa k. sävel
merkitään siten, että runkosäveltä vastaava
nuotti tilapäisesti varustetaan korotustani
alennusmerkillä. — 2. K. asteikko
sisältää, paitsi sävelalan 7 runkosäveltä,
vielä lisäksi 5 säveltä, joiden kautta
diatonisen asteikon kokoaskelet jakautuvat
puoliaskeliksi. — 3. K:t merkit,
korotus- ja alennusmerkit, milloin niitä
tilapäisesti käytetään (vrt. Sävellajit).
— 4. K:ssa sävelkulussa tavataan
diatoniseen asteikkoon kuuluvien
sävelten ohella myös k:ia säveliä, etenkin
peräkkäisissä 1/2-askelissa. — 5. K:ssa
musiikissa ovat vallitsevana
aineksena k:t sävelkulut sekä alinomaiset
äkkinäiset sävellaji vaihdokset.

Kromaattinen aberratsieni (kreik.,
lat.), se yksinkertaisen linssin
ominaisuus, että eriväriset säteet yhtyvät eri
polttopisteissä; tämän ilmiön seurauksia
on, että kuva tulee esim. kaukoputkessa
reunoiltaan sateenkaaren väriseksi ja
valokuvauskoneessa näkyvimpien (keltaisten)
säteiden mukaan tarkistettu kuva
tulee levyllä (johon vaikuttavat
etupäässä violettisäteet) epätarkka.

Kroman [krū-], Kristian
Frederik Vilhelm (s. 1846), tansk. filosofi
ja kasvatusopillinen kirjailija; julk.
m. m. „Korkeamman kouluopetuksen
tarkoituksesta ja välikappaleista" (suomen.).

Kromatiini (kreik.), soluntumassa oleva
aine, joka erinäisillä väriaineilla värjäytyy
selvästi (n. s. akromatiinin
värjäytyessä heikosti) ja joka solun
valmistuessa jakautumaan keräytyy n. s.
kromosomeiksi l. väririhmoiksi.

Kromatoforit (kreik.). Eläint.
Väriainetta sisältäviä soluja useiden eläinten
(esim. kameleontin) ihossa. Aiheuttavat
supistueasaan ja laajetessaan näiden
eläinten värinmuutokset. — Kasvit.
Värihiukkaset (ks. t.).

Kromi, metallinen alkuaine, kem.
merkki Cr, at.-p. 52,0. Esiintyy
luonnossa k.-rautakivenä. Valmistetaan
pelkistämällä oksidia sähköuunissa tai
aluminium jauheella (Goldschmidtin
menetelmä). Kiiltävä, ilmassa
ruostumaton. Käytetään teräksen
lejeeraukseen. Yhdistyksissään se esiintyy
joko metallisena tai happoa
muodostavana. Edellisistä huomattavin on
k.-aluna, KCr(SO4)2, jota käytetään peittana
ja parkitteena, jälkimmäisistä kromaatit
ja bikromaatit, joista kaliumbikromaatti
on tärkeä hapetin. Useita k.-yhdistyksiä
näytetään väriaineina: k.-kelta on
lyijy-, sinkkikelta sinkki-kalium-,
baryyttikelta barium-,
kadmiumkromikelta kadmium-,
k.-punainen (emäksistä) lyijykromaattia;
k.-vihreän nimellä käy useita
k.-yhdistyksiä, m. m, trioksidi, keltainen
ultramariini l. k.-oranssi on
sinkki- ja kalsiumkromaatin seos.

Kromigelatiini, kromiliima (ks. t.).

Kromiitti, kromirautakivi
(FeCr2O4), yleisin krominpitoisista
kivennäisistä; musta, K:sta tehdään
kromiväriaineet ja muut kromivalmisteet.
Suomen serpentiinikivissä <se on pieninä
oktaedreina yleiseen levinnyt,
vuolukivessä se on säännöllinen aines.

Kromikypsytys, kromiparkitus,
nahan kypsytys kromiyhdistyksillä.
Krominahka on lujempaa ja sekä vettä
että lämpöä vastaan kestävämpää kuin
parkittu nahka.

Kromiliima, kaliumbikromaatin ja
liiman seos; tulee valon vaikutuksesta
liukenemattomaksi. Käytetään
valokuvauksessa ja valopainossa.

Kromiparkitus, kromikypsytys (ks. t.).

Kromirautakivi, kromiitti (ks. t.).

Kromiteräs, kromia sisältävä
erikoisteräs. vrt. Teräs.

Kromofori (kreik.), atomiryhmä
(nitroatsoryhmä), joka orgaanisen yhdistyksen
molekyylin osana tekee yhdistyksen väriaineeksi.
— Kromogeenit, orgaaniset yhdistykset,
jotka sisältävät kromoforiryhmän.

Kromoliitti (kreik.), kova lasittamaton
kiveistavara, koristesyvennykset täytetty
värillisillä aineilla.

Kromoplastit (kreik.), kasvit.,
rusohiukkaset. ks. Värihiukkaset.

Kromopsia (kreik.), eräissä
silmätaudeissa ja myrkytystapauksissa sekä
joskus harha-aistimuksissa ilmenevä värien
erheellinen aistiminen.

Kromosfääri (kreik.) ks. Aurinko.

Kromoskooppi (kreik.), kolorimetri (ks. t.).

Kromosomit (kreik.), väririhmat,
tuman kromatiinista (ks. t.) solun
jakautuessa muodostuneet rihmat tai sauvaset,
jotka matemaattisen tarkoin jakautuvat
tytärtumien kesken. K:n luku, koko ja
muoto on kunkin eliölajin soluissa sama,
mutta erilainen eri lajien soluissa; luku
vaihtelee kahdesta moneen sataan. K:ja
pidetään periytyväisyyden välittäjinä.
vrt. Solu.



Kronberg [krūnbärj], Julius
(1850-1921), ruots. taidemaalari. Teoksia:
„Metsänneito ja fauneja", ,,David ja
Saul", kattomaalauksia Tukholman kunink.
linnassa ja Aadolf Fredrikin kirkossa.

Kronborg [krūnborj], linna
Juutinrauman rannalla Tanskassa, rakennettu
1574-85; kauppa- ja merenkulkumuseona.

Kronecker [krō-], Leopold
(1823-91), saks. matemaatikko, tutkinut
algebrallisten yhtälöitten juurien muotoa ja
lukuteorian alaan kuuluvia kysymyksiä.

Kronikka (kreik.-lat.), aikakirjat,
historia; historiateos, jossa tapaukset
esitetään yhtenäisesti tarkassa
aikajärjestyksessä, mutta jossa ei vielä yritetä
selvittää tapausten sisäistä yhteyttä ja syitä.

Kronoborg [krūnubo'rj], 1.
Hämeenlinnan vanha nimi. — 2. Kurkijoen (ks. t.)
ruotsink. nimi. — 3. Kreivikunta, per.
1651, käsitti Kurkijoen pogostan
Käkisalmen läänissä; annettiin valtiondrotsi
Gabriel Oxenstjernan pojille.

Kronoby, Kruunupyy (ks. t.).

Kronofotografia (kreik.), ennen
melkein = kinematografia; nyk.
valokuvasarja, jossa jokaisen kuvan
ottamishetki on tarkasti rekisteröity.

Kronografi, kronoskooppi
(kreik.), tähtit. koje, joka tekee
aikamerkinnät liikkuvalle paperikaistaleelle.

Kronoisotermit l. isopleetit
(kreik.), käyrät, jotka osoittavat
yhtaikaa lämpötilan päivittäiset ja
vuotuiset vaihtelut.

Kronologia (kreik.), ajanlasku,
ajantieto. — Kronologinen, ajantietoa,
ajanlaskua koskeva; aikajärjestystä noudattava.

Kronometri (kreik.), kello (kg. t.), joka
on varustettu k.-hillikkeellä.

Kronos, kreik. jumalolento, eräs
titaaneista, Uranoksen ja Gaian poika, nai
sisarensa Kean. Nieli lapsensa paitsi
Zeuksen, jonka Rea kätki. Zeus syöksi
K:n Tartaroksen maanalaiseen pimentoon.

Kronoskooppi (kreik.), sekundometri,
kello, jonka sekuntiosoitin voidaan nastaa
painamalla saattaa käyntiin ja pysähdyttää.
— Kronotermometri, paremmin
termointegraattori, koje, joka
osoittaa keskilämpötilaa määrätyn ajan kuluessa.

Kronstadt. 1. Kronstatti (ks. t.). —
2. Brassó (ks. t.).

Kronstatti (ruots. ja saks. Kronstadt,
linnoitettu kaup. Venäjällä, Suomenlahden
itäperukassa, K:n lahden suulla olevan Ketusaaren
itäpäässä, 25 km Pietarista, 9 km Suomen, 6 km
Inkerin rannasta. 25,000 as. Vanhin linnoitus
Kronslott, per. 1703, kaup. per. 1710.


Kronstatista.


Kroonillinen (kreik.), pitkäaikainen,
kestävä (esim. tauti); vastakohta:
akuuttinen l. äkillinen.

Kropotkin [krapo't-], Petr
Aleksejevitš (1842-1921), ven. anarkisti
ja maantieteilijä, ruhtinas. Teoksia suomen.:
„Taistelu leivästä", „Vallankumousmiehen
muistelmia".


P. Kropotkin.





Krossi, grossi, 12 tusinaa.

Kroton, muin.-kreik. merikaupunki
Etelä-Italiassa, per. n. 700 e. Kr.

Krueger [-y-], Karl Nikolaus
Adalbert (1832-96), saks. tähtitieteilijä.
Ottanut osaa pohjoisen tähtitaivaan
luetteloimiseen („Bonner Durchmusterung"),
suorittanut erittäin huolellisia tähtien
asemamääräyksiä, havainnut kiertotähtiä,
pyrstötähtiä, vaihtelevia tähtiä,
parallakseja. Toimi 14 v. Helsingin
Yliopistossa.

Krumbacher [-bahher], Karl
(1856-1909), saks. filologi. Aloitti
uudenaikaisen bysanttisen tutkimuksen.
Teoksia: „Geschichte der byzantinischen
Literatur"; perusti Byzantinische
Zeitschrift-aikakauslehden.

Krupp, Alfred (1812-87) ja hänen
poikansa Friedrich K. (1854-1902),
saks. tehtailijoita, perustivat Saksan
suurimman teollisuusyrityksen, johon paitsi
Essenissä olevaa teräsvalimoa kuuluu
joukko muita teollisuuslaitoksia ja
kaivoksia; aikaisemmin tunnettu varsinkin
tykkien valmistajana; tuottaa nyttemmin
koneita, rautatietarpeita, puolivalmisteita
teräksestä ja raudasta. — Krupp von
Bohlen und Halbach, Gustav
(s. 1870), Krupp-yhtymän johtaja v:sta
1906, jolloin nai F. Kruppin vanhimman
tyttären; aiemmin lähetystöneuvos.

Kruppi (engl.), kuristustauti.

Krusifiksi (lat.), ristiinnaulitunkuva.

Kruskopf [-ū-], Pehr Adolf
(1805-52), maalaaja ja Yliopiston
piirustuksenopettaja 1831-49. Julk.
kivipiirroskokoelman 1837 ja seur. v.

Krusta (lat.), rupi haavoissa ja
ihottumissa.

Krustadi (ransk.), kuoriainen,
pikarinmuotoinen vehnäjauhotaikinasta tehty
kuori, joka täytetään jollakin täytteellä;
joskus koko annosta sanotaan k:ksi.

Kruunu (lat. corona = seppele). 1.
Pystyssä olevilla tai yhteentaivutetuilla
sangoilla varustettu, jalosta metallista
tehty päänkoriste; käytetään
ruhtinaallisen arvon merkkinä, nyk. sangen
harvoin. Heraldiikassa erotetaan aatelis-,
vapaaherrallinen, kreivillinen,
ruhtinaallinen, herttuallinen, kuninkaan ja
keisarin k. Kuuluisia k:ja ovat esim.
Lombardian rauta-k. 500-luvulta, Unkarin
P. Tapanin k. (alk. bysanttilainen) ja
n. s. Kaarle Suuren k. Wienissä (osittain
bysanttilainen). Paavin k:sta ks. Tiara.
Ruotsissa ja Suomessa k.-sanaa on
käytetty myös merkitsemään valtiota
varallisuusoikeudellisena, juridisena henkilönä,
joskus valtiovaltaa sellaisenaan. —


Kruunuja, 1 aatelinen,
2 vapaaherrallinen,
3 kreivillinen,
4 Suomen suuriruhtinaallinen.

2. Rahayksikkö. Ruotsissa, Tanskassa ja
Norjassa alk. = 1,40 kultafrangia.
Itävallassa (1892-1924) ja Unkarissa alk. = 1,05
kultafrangia. Myös Tšekkoslovakian
rahayksikön nimi. Saksassa (v:sta 1875) =
10 Saksan mk:n kultaraha. Englannissa =
5 shillingiä. — 3. Kaksi tähtikuviota:
Pohjoinen K., pieni, kaunis tähtikuvio
itään Karhunvartijasta, Eteläinen K.,
meillä näkymätön, vähäpätöinen
tähtikuvio lähellä Joutsimiestä.

Kruununiasiamies, henkilö, joka joko
virkansa puolesta tai erityisen
määräyksen nojalla edustaa valtiota
oikeudenkäynneissä ja erilaisissa toimituksissa,
joissa valtioin etu on kysymyksessä.

Kruununjyvät, jyvissä suoritettava
osa kruununveroa. Nämä kruununverot
lakkautettiin 1/1 1925 lähtien muualta
paitsi, Ahvenanmaalta (Asetus 29/11 1924).

Kruununkalastus. Kruunun
yksityiset kalastukset meressä, sisävesissä ja
joissa ovat nyk. osaksi kruunulle
kuuluvia vesialueita, osaksi ne käsittävät
kruunun yksinomaisen oikeuden määrättyjen
kalalajien, pääasiallisesti lohen ja siian
pyyntiin muutamissa joissa ja niiden
suilla. Paitsi näitä kalastuksia kuuluu
kruunulle kalastuksia myös sen
omistamien tilojen perusteella. Sitäpaitsi
kruunu omistaa myös kruununmaihin ja
kruununpuistoihin kuuluvat kalavedet.
— Kruununkalastusarentiyhtiö on
jonkun kalastuskunnan tai kalastuskuntien
osakkaiden muodostama yhtiö, jolla on
vuokrattuna kruununkalastuksia
valtiolta. K. jakaa voittonsa
manttaalimäärää vastaavina osuuksina kullekin
yhtiöön kuuluvalle tilalle.

Kruununkylä, Kruunupyystä (ks. t)
toisinaan käytetty nimitys.

Kruununkymmenykset ks. Kymmenykset.
— Kruununkyyti, alkujaan
määrätyn maaomaisuuden omistajan
velvollisuus vaadittaessa kyyditä
viranomaisia ja arvohenkilöitä sekä
valtionomaisuutta ja vankeja. Nyk. k:ksi
sanotaan irtolaisten, vankien y. m.
kuljettamista yhteisön kustannuksella. —
Kruununliikamaa ks. Liikamaa.




Kruununmaa, lakit.,
kruununluontoinen maa tai maa, johon valtiolla on
omistusoikeus; hist., ruhtinassuvun
perintömaa; ent. Itävalta-Unkarin eri maista
käytetty nimitys. — Kruununmakasiini
rakennettiin kruunulle verona ja
kymmenyksinä maksettavien jyvien
säilyttämistä varten. Niitä perustettiin
kuhunkin lääniin sellaisiin kaupunkeihin,
joista voitiin jyviä mukavimmin vesitse
kuljettaa. Pohjanmaalla oli k:ien sijasta
kussakin kunnassa n. s. kruununaittoja.

Kruununmetsät ks. Valtionmetsät.
— Kruununmetsätorppa, valtionmetsämaalla
viljelys- ja asumistarkoituksessa vuokralle
annettu alue. — Kruununnimismies, maaherran
alainen virkamies, jonka tehtävänä on toimia
nimismiespiirissä yleisen järjestyksen
valvojana ja virallisena syyttäjänä sekä,
kruununvoudin määräyksestä, myöskin
ulosottomiehenä (K:n johtosääntö 28/11 1898).

Kruununoikeus ks. Regale.

Kruununori, valtionori.
Hevossiitoksen edistämiseksi k:iita ostetaan ja
asetetaan Maataloushallituksen, hevoshoidonneuvojain
tai hevosjalostusyhdistyksen aloitteesta ehdotettuihin
paikkakuntiin joko valtion tilalle tai
hevosjalostusliiton käytettäväksi, jolloin liitto
on siitä vastuussa. K. pysyy nyk. aina
valtion omaisuutena.

Kruununpalvelija, alempi virkamies,
joka virkansa puolesta tai eri määräyksen
nojalla määrätyllä alalla valvoo valtion
etua ja oikeutta.

Kruununperintö. Kun henkilö kuolee
jättämättä ketään tiettyä perillistä taikka
nämä syystä tai toisesta ovat suljetut
perimisolkeudestaan vainajan jälkeen
tai ovat laiminlyöneet perimisoikeutensa
valvomisen, eikä vainaja ole testamentillakaan
omaisuudestaan määrännyt, menee se k:nä
valtionvarastoon (Perintökaari 15:1).

Kruununprinssi, perintöprinssi,
perintöruhtinas, se henkilö, joka
monarkisessa valtiossa vallanperimysjärjestyksen
mukaan hallitsijan kuoltua tai kruunusta
luovuttua on tuleva hallitsijaksi.

Kruununpuisto, metsämaa-alue, joka
hallituksen määräyksen mukaan jo on
erotettu tahi vastedes erotetaan valtion
omistamasta metsämaasta käytettäväksi
k:n nimellä pysyvästi metsänhoitoa varten
valtion varalle (Metsälaki 3/9 1886, 2 §).

Kruununtalo, sellainen valtion
omistama talo, jota valtio käyttää
luovuttamalla sen yksityiselle n. s. vakaalla
asukasoikeudella. K:ista on
voimassa 6/6 1883 annettu asetus, jota on
osaksi muutettu julistuksella 20/8 1887.
K:n asukasoikeuden tultua vapaaksi
kuuluttaa maaherra sen haettavaksi, ja
sittenkuin asukkaaksi ottamisesta tehty
maaherran päätös on saavuttanut
lainvoiman, antaa maaherra asukkaaksi
otetulle eri hakemuksesta n. s.
sijoitus- l. immissionikirjan.

Kruununtorppa l. verollepantu
torppa, itsenäinen, rakennuksilla
varustettu tila, jolla harjoitetaan
maanviljelystä, mutta joka alaltaan on niin
pieni, ettei sille ole katsottu voitavan
panna manttaalia.

Kruununvero, se maksu, jonka
yhteiskunnan jäsen on velvollinen
maksamaan valtionmenojen suorittamiseksi.
Nyk. on tärkein k. tulo- ja omaisuusvero,
senjälkeenkuin lailla 29/11 1924 vuoden
1925 alusta ruplavero, kruununkymmenykset,
eräät maaverot, henkiraha ja maakauppamaksu
on lakkautettu (paitsi Ahvenanmaalta).

Kruununverohinta, rahassa virallisesti
määrätty arvo muutamille tavaroille,
joissa kruunulle maaomaisuudesta maksettava
n. s. ruplavero (ks. t.) oli laskettu.

Kruununveron kanto. Muitten
kruununverojen kuin tulo- ja omaisuusveron
kannon suoritti maalla kruununvouti
kunnittain kunakin vuotena helmikuun
3:nnen maanantain ja, huhtikuun 10 p:n
välillä, kaupungeissa suoritti sen
maistraatin tai järjestysoikeuden puolesta
kaupungin rahastonhoitaja kunkin vuoden
ensi kuukausina. Tulo- ja omaisuusveron
kanto on maalla kruununvoudin ja
kaupungeissa maistraatin asiana, ja
kannetaan se erikseen kussakin kunnassa
vuosittain yhdessä tai useammassa erässä
aikoina, jotka valtiovarainministeriö määrää.

Kruununvirkatalo, kruununpuustelli
ks. Virkatalo. — Kruununvouti,
maalla kihlakunnassaan yleisenä syyttäjänä,
ulosottomiehenä ja yleisten varojen kantomiehenä
toimiva lääninhallituksen alainen virkamies. K:n
ohjesääntö on annettu 20/11 1898.

Kruununväylä, valtaväylä (ks. t.).



Kruunupyy, Kruununkylä (ruots.
Kronoby). 1. Ruotsink. kunta Vaasan
läänissä, Keski-Pohjanmaalla, Kruunupyynjoen
alajuoksun molemmin puolin; 317,2 km2, 3,743 as.
(1925). Ruots. kansanopisto; keuhkotautiparantola. —
2. Rautatieasema Pohjanmaan radalla K:n kunnassa,
14 km Kokkolasta etelään.

Kruus, Jesper Matinpoika
(n. 1576-1622), ruots. sotapäällikkö ja
virkamies, Viipurin linnanpäällikön
Matti Laurinpoika K:n (k. 1606)
poika. Valtiovarainhoitajana hankkiessaan
varoja Elfsborgin linnan lunastamiseksi
toimitti tarkastuksen Suomen aateliston
tiloista ja läänityksistä (julk. 1860).

Kružka, ven. tilavuusmitta, = 1,23 l.

Krüdener [kry-], Barbara
Juliane von (1764-1824), balttilainen
uskonnollinen intoilija, vapaaherratar.
K:lla oli vaikutusta Aleksanteri I:een.

Krüger [kry-], Franz (1797-1857),
saks. taidemaalari. Maalannut sivistyshistoriallisesti
arvokkaita paraatikuvia sekä hevosia. — Kruger,
Paul (1825-1904), Transvaalin presidentti
1883-1902. Englantilaisvastaisen kapinan johtajia
1880. Julk. muistelmia.

Krügersdorp [kry-], kaup.
Transvaalissa, Etelä-Afrikassa, 3 penink.
Johannesburgista länteen. Kaivosalueen
keskus. 43,000 as., niistä 1/3 valkoihoisia.

Krylenko [-e'-], Abraham (s. 1885),
ven. bolševikkijohtaja, oli 1917-18
armeijan ylipäällikkönä,

Krylov [-lo'f], Ivan
Andrejevitš (1768-1844), ven. saturunoilija.
Julk. kansanomaisen meheviä aitoven.
„Tarinoita" (suomen., 1924).

Krümmel, Otto (1854-1912), saks.
maantieteilijä ja valtamerentutkija, prof.
Kielissä ja Marburgissa. Pääteos
,,Handbuch der Ozeanographie".

Kryofori (kreik.), fys. koje, jossa vesi
jäätyy oman haihtumisensa vuoksi.

Kryoliitti (kreik.), väritön
kivennäinen, natriumaluminiumfluoridia,
käytetään aluminiumiin, fluorivedyn ja
fluoridien valmistukseen. Tärkein
löytöpaikka Ivigtut Grönlannissa.

Kryoskopia (kreik.), aineen
ominaispainon määrääminen sen perusteella,
miten paljon se veteen liuotettuna
alentaa tämän jäätymäpistettä.

Krypta (kreik.), luola, maanalainen
käytävä; kirkon kuorin alle tehty hautakappeli.


Lundin tuomiokirkon krypta.


Krypto . . . (kreik.), sanayhtymissä
= salainen, sala-.

Kryptogaamit (kreik.), itiökasvit (ks. t.).

Kryptografia (kreik.), salakirjoitus.
— Kryptogramma, salakirjoituksella
laadittu, kirjoitus.

Kryptokalvinismi (kreik.),
salakalvinilaisuus, 1500-luvulla lut. kirkossa
esiintynyt suunta, joka koetti saada sijan
kalvinilaiselle ehtoollisopille (Melanchton y. m.).

Kryptokristalliininen, salakiteinen,
kivilaji, jossa kiteet saattaa nähdä vain
mikroskoopilla; vastakohta fanerokristalliininen.

Krypton (kreik.), kem. merkki
Kr, jalokaasu, jota on ilmassa
n. 1:20,000,000. At.-p. 82,9, kiehumap.
—151° C.  Voidaan erottaa nestemäisestä
ilmasta tämän hitaasti kiehuessa. Sen
vihreä spektriviiva esiintyy myös
revontulien spektrissä.

Kryptorkia (kreik.), salakiveksisyys:
kivekset eivät ole kivespussissa, vaan
vatsaontelossa tai nivuskanavassa.

Krysaniliini, orgaaninen fluorešoiva
väriaine, värjää silkin ja villan keltaiseksi.

Krysanteemit, mykerökukkaisiin
kuuluvan Chrysanthemum-suvun eräistä
lajeista (C. indicum, C. sinense)
kehitettyjä iso- ja komeakukkaisia
viljelyslaatuja.


Krysanteemeja.


Krysarobiini (kreik.), brasilial.
puulajin Andira Araroban onteloihin
muodostuvasta n. s. bahiapulverista saatu
uute; käytetään iholääkkeenä.

Krysoberylli (kreik.), vihreä
kivennäinen, berylliumaluminiumoksidia.
Eräitä muunnoksia käytetään korukivinä.

Krysoidiinit (kreik.), atsoväriaineisiin
kuuluvien keltaisten ja oranssinväristen
väriaineiden ryhmänimi.

Krysoliitti (kreik.), jalokivenä käytetyn
oliviinin nimitys. Itämainen k. = krysoberylli,
saksilainen k. = topaasi.


Krysoloras [-lō'-] Manuel
(n. 1350-1415), kreik. oppinut. Kreikankielen
opettajana Italiassa, koetti vaikuttaa kat.
kirkkojen yhtymiseen.

Krysopraasi (kreik.), vihreä,
korukivenä käytetty kalsedonin muunnos;
saadaan Šleesiasta.

Krysoriini (kreik.), mosaiikkikulta,
bristolinmessinki, kullankiiltoinen
kuparisinkkiseos, helposti kullattavissa;
käytetään koriste-esineisiin.

Krysostomus (kreik., = kultasuu), Johannes
(n. 345-407), kreik. kirkkoisä. Presbyteerinä
Antiokiassa v:sta 386, Konstantinopolin patriarkkana
v:sta 398. Saarnasi pelottomasti turmeltunutta
ylhäisöä vastaan, jonka takia kahdesti menetti virkansa.

Kryssi (ruots.), merenk., luoviminen;
3-mastoisen aluksen perämaston ja siihen
kuuluvien osien nimitysten ensi osana,
esim. k.-masto, k.-tanko j. n. e.

Kröpelin, Hans (k. 1440),
valtaneuvos. Tukholman linnan päällikkönä
1421-35, Turun 1436-40.

Kröyer [kröijer], Henrik
Nikolai (1799-1870), tansk. eläintieteilijä,
kalatutkija, Kööpenhaminan luonnonhist. museon
esimies. Julk. m. m. „Danmarks Fiske".
— Kröyer, Peter Severin (1851-1909),
tansk. taidemaalari, ransk. ulkoilmamaalauksen
koteuttaja Tanskassa. Kuvannut kalastaja- ja
taiteilijaelämää Skagenilla sekä maalannut
suuria sisä- ja ryhmäkuvia. ks. kuvaliitettä
Tanskan taidetta.

Ksantiini (kreik.), puriiniryhmään
kuuluva emäs, jonka johdannaisia ovat
koffeiini ja teobromiini; sisältyy
eläinkudoksiin (lihaliemeen); läheistä sukua
virtsahapolle.

Ksantippa, Sokrateen puoliso, tullut
kuuluksi pahana ja riitaisana vaimona.

Ksantofylli (lat.) ks. Karotiini.

Ksantos, joki ja muin. kaup.
Vähän-Aasian Lykiassa; muinaisjäännöksiä.

Ksenia (kreik.), kestilahjat, lahjat,
joita kreikkalaisilla ja roomalaisilla oli
tapana antaa vierailleen kotia vietäviksi.

Ksenofanes (n. 570-480 e. Kr.), kreik.
filosofi, Elean oppikunnan perustaja.

Ksenofon (n. 430 — n. 355 e. Kr.),
kreik. kirjailija ja soturi. Johti Kunaksan
taistelun jälkeen (401) 10,000 Kyyroksen
sotilasta Mesopotamiasta kotimaahan,
jota retkeä kuvaa ,,Anabasiis"-kirjassaan.
Muita teoksia: „Hellenika" ja „Kyrupaideia".

Ksenografia (kreik.), muukalaisten
kielten ja kirjoitustapojen tuntemus.

Ksenokrates (396-314 e. Kr.), kreik.
filosofi, Platonin oppilas ja seuraaja
Ateenan „akatemian" johtajana.

Ksenon (kreik.), jalokaasu, kem.
merkki X, at.-p. 130,2, kiehumap.
—109° C, esiintyy ilmassa n. 6 tilavuusosaa
miljardista. Saatetaan erottaa nestemäisestä
ilmasta tämän hitaasti kiehuessa.
Tunnusmerkillinen spektriviiva.

Kserkses (V:n T:n Ahasverus),
Persian kuningas 485-465 e. Kr., Dareios
Hystaspeen poika ja seuraaja. Hyökkäsi
Kreikkaa vastaan 480, mutta joutui tappiolle.

Kserofyytit (kreik.) l. kserofiiliset
kasvit, kuivakkokasvit (ks. t.).

Ksylofoni (kreik.), lyömäsoitin, jonka
puiset koskettimet ovat viritetyt täyden
12-sävelisen asteikon mukaisesti (c1—d4).
Koskettimiston pohjalla on olkinen
alusta, sitä lyödään puisilla palikoilla.
Käytännössä m. m. Tirolissa ja Taka-Intiassa.
— Ksylografia, puupiirros (ks. t.).
— Ksyloli, dimetyylibentsoli,
C6H4(CH3)2, esiintyy
kolmena isomeerinä kivihiilitervaöljyssä
sekä raa'assa bentsolissa, Ominaisuuksiltaan
viimemainitun kaltainen. Meta-k:lla on
merkitystä väriteollisuudessa.
— Ksyloliitti, kivipuu, sahajauhoista,
magnesiumkloridista ja magnesiasta
valmistettu seos, rakennusaine, joka paineen
alaisena muuttuu kivikovaksi. Käytetään
lattianpeitteeksi y. m. — Ksylometri,
tav. sinkkipellistä tehty vesiastia
puukappaleen kuutiosisällön määräämiseksi.
Määrääminen tapahtuu joko astian
vesipatsaan kohoamisen (Reissigin malli) tai




astiasta poistuvan vesimäärän perusteella
(Heyerin malli), kun puu siihen upotetaan.

Ktesibios [sī'-], aleksandrialainen
mekaanikko toisella vuosisadalla e. Kr.
Lienee keksinyt imu- ja painopumpun sekä
ilmapyssyn. Rakensi vesikelloja, joissa
käytti hammasrattaita.

Ktesifon, muin. kaup. Tigriksen
varrella vastapäätä Seleukeiaa. Parttilaisten
ja sassanidien pääkaupunki.

Kuan- (kiinal. nimissä) ks. myös Kvan-.

Kuangsi, maakunta Etelä-Kiinassa.
Ranskan Indo-Kiinan rajalla. Pääkaup.
Kueilin.

Kuangtung. 1. Rannikkomaakunta
Etelä-Kiinassa, siihen kuuluu myös
Hainan. Pääkaup. Kanton. — 2.
Etelä-Mantšuriassa olevan Liaotungin
niemimaan eteläosa. Kiina on vuokrannut sen
Japanille v:een 1997; 3,378 km2, lähes
1 milj. as. Pääkaup. Dairen.

Kuanza, Kvanza, joki
Länsi-Afrikassa, Portugalin Angolassa;
1,100 km pitkä.

Kuba (esp. Cuba). Länsi-Intiassa
olevien Isojen-Antillien suurin saari. 1,100 km
pitkä, lähisaarineen 114,514 km2, 3,2 milj.
as., niistä 2,2 milj. valkoihoisia, Itsenäinen
tasavalta. Pääelinkeino maanviljelys, sen tärkeimmät
tuotteet sokeri, tupakka ja hedelmät. Presidentti
valitaan 4 v:ksi, eduskunta 2-kamarinen. Pääkaup.


Vaakuna.

Habana. — Yhdysvalloille on
laivastoasemaksi vuokrattu Guantanamolahti
saaren itäpäästä. — K:n löysi Kolumbus
1492, Espanjan hallussa 1511-1898, amer.
sotiilaskuvernöörin hallitsemana
1898-1902, sitten itsenäinen, mutta
Yhdysvaltojen finanssi- ja ulkopoliittisen
kontrollin alainen.


Kubalainen maisema (Baracoa).


Kuba [-bā'], kaup. Itä-Kaukaasiassa,
Aserbeidžanin neuvostotasavallassa. 40,000 as.

Kuban [-ba'n], joki
Kaakkois-Venäjällä, Kaukasuksen pohjoispuolella,
laskee Mustaan- ja Asovanmereen. 800 km pitkä.

Kubatuuri (kreik.-lat,), kuutioiminen,
tilavuuden määrääminen.

Kubeberi (farmak. fructus cubebæ),
Sundasaarilla kasvavan pippurikasvin
(Piper cubebæ) kuivatut hedelmät;
lääkkeenä virtsatiehyiden tulehduksiin.

Kubelik, Jan (s, 1880), tšekk.
viulutaiteilija, aikamme kuuluisimpia.

Kubina [-bī'-] 1. Kubinskoje
[-i'-], 65 km pitkä järvi Venäjällä,
Vologdasta pohjoiseen. Laskee Suhonaa myöten
Vienanjokeen.

Kubismi, 1900-luvun alussa syntynyt
Cézannesta juontuva ja esp. taiteilijan


Kubismi. Braque: Nuori tyttö.

Picasson varsinaisesti käytäntöönottama
maalaustapa, joka pyrkii luomaan
taiteelliselle käsittelylle aivan uuden
abstraktis-geometrisen perusteen. Aikaisempien,
todellisuudesta lainattujen viivojen ja
muotojen sijalle kubistit asettavat
geometrisia kuvioita, kuutioita, pyramideja
ja pallosegmenttejä, joiden on korvattava
myös perspektiivi. K. vähäksyy väriä ja
haluaa esittää esineet sellaisina kuin ovat
välittämättä valaistuksesta, vuodenajasta
t. m. s. Suomessa ovat maltillista k:ia
edustaneet esim. Alvar Cawén ja Uno
Alanco. Jonkunverran on k:ia käytetty




myös kuvanveistossa. [Hellaakoski
(Taiteilijaseuran Albumi 1925).]

Kublai-kaani (1214-94), mongolien
suurkaani, valloitti 1250-79 Kiinan,
missä tuli Juen-nimisen hallitsijasuvun
alkajaksi. Venetsialainen Marco Polo
oleskeli hänen hovissaan 1275-92.

Kudalur, Cuddalore (ks. t.).

Kuddnäs [-nēs], maatila lähellä
Uuttakaarlepyytä, Sakari Topeliuksen syntymäkoti.

Kude on se lanka tai lankajärjestelmä,
joka kankaassa kulkee poikin kangasta
syrjästä toiseen; k.-lanka on vasenkierteinen.

Kudonta on työ, jonka avulla langat
yhdistetään muodostamaan sidosta.
Suomenkielen sana ,,kutoa" tarkoittaa
sekä neulomatuotteiden ja verkkojen
että varsinaisten kankaiden
valmistamista. Kankaan muodostaa kaksi
lanka järjestelmää, loimi ja kude,
jotka risteilemällä sitoutuvat toisiinsa.
Loimilangat kulkevat kankaan
pituussuunnassa, kude aina poikittain
edestakaisin, muodostaen kankaalle kaksi
reunaa, hulpiota. Loimi on
jännitettynä kangaspuissa ja kutoja jakaa
polkusten ja niisien avulla
loimilangat kahteen ryhmään, joiden välisen
aukeaman l. vireen läpi hän heittää
sukkulaan l. syöstävään puolatun
kuteen. Lankojen ristellemistavan
mukaan muodostuu erilaisilla sidoksilla
risteileviä kankaita.
Vanhimmat kankaat lienee valmistettu
käsin punomalla. Sitten kiinnitettiin
loimilangat pystykehykseen ja
jännitettiin painoilla; niisirakenteita y. m.
apuneuvoja alettiin myöskin käyttää.
Täydellisempi muoto oli jo kiinalaisilla
kangaspuilla, joiden mukaiset suunnilleen ovat
suom. käsikangaspuutkin. Huomattavan
parannuksen teki engl. Robert Kay
1733 rakentamalla luhan päihin
sukkulalaatikot ja sovittamalla
kangaspuihin pikasukkulalaitteen. Täydellisen
muutoksen aikaansai engl. Edmund
Cartvrightin konevoimainen kangaskone
(1786), jonka todellinen merkitys
selvisi vasta, kun kutoja William
Radcliffe paransi loimen liistaroimistavan
liistaroimiskoneellaan (1802). V. 1805
Jacquard keksi kuviokudontakoneen.
Nykyiset kutomakoneet ovat melkein
täydellisesti itsetoimivia, m. m. ne
varustavat itsensä kuteella, kun kude katkeaa
tai loppuu sukkulasta, ja pysähtyvät,
kun loimi katkeaa. Tällainen on esim.
1895 keksitty Northropin kone.


Kutomakoneen kaavakuva. D tiuhtapälkki,
T loimitukki, jota paino J jarruttaa; V takatukki,
AF loimet, R rintatuki, S vetotukki, B kiristystanko,
C kangastukki, N1N2 niidet, O rullaorsi,
P1P2 polkusvivut, E1E2 näitä liikuttavat epäkeskot,
K pirta l. kaide, L luha, jota pääakselin kampi
U käyttää, G sukkulalaatikko, H sukkulanlykkääjä
(pikkeri), I työntivarsi l. käpälä, M sitä liikuttava akseli.


Kudos, kangasteoll., sidos (ks. t.);
biol., solukko.

Kudosneste, ruumiin soluja ja
solukoita huuhteleva ja niille ravintoa
kuljettava neste, joka täyttää solukoissa
olevat raot. Kokoomukseltaan k. on
verinesteen kaltaista, mutta sisältää
vähemmän orgaanisia aineita. Imusuonissa
virtaavaa k:tä sanotaan imunesteeksi
l. lymfaksi.

Kudosoppi, histologia, eläinten
kudoksia l. solukkoja tutkiva eläintieteen
haara; usein = mikroskooppinen anatomia.

Kueihuatšöng, kauppakaup. Kiinassa,
Šansin makunnassa Hoanghon lisäjoen
varrella. Väkilukua koskevat tiedot
vaihtelevat 50,000-200,000 as.

Kueitšou, maakunta Etelä-Kiinassa.
sisämaassa, suuria kaivosalueilta.
Pääkaup. Kueijang.

Kuenen [kū-], Abraham (1828-91),
holl. teologi, uraauurtava V:n, T:n tutkija.

Kuenlun, Kvenlun, Aasian
mahtavimpia vuorijonoja; kulkee Pamirista
itään aina Keski-Kiinaan asti n. 4,000 km
pitkänä. Useita rinnakkais jonoja.
Korkeimmat huiput lähes 7,000 m.

Kufa, keskiaik. arab. kaup. Eufratin
varrella Bagdadista etelään, 750-758
kalifien hallituskaupunkina, nyt raunioina.

Kuffi (holl.), koffi (ks. t.).

Kufra, keidasryhmä Saharassa 24°-28°
välillä pohj. lev. ja 19°-23° it. pit.

Kufu, Keops (ks. t.).

Kuggom, asema Lahden-Loviisan
radalla, Pernajassa, 4 km Loviisasta.




Kuggsund, salmi Emäsalon (Emsalön)
ja Uudenmaan rannikolla mantereesta
pistävän niemen välissä, n. 10 km
Porvoosta etelälounaaseen.

Kugler [kūk-], Franz Theodor
(1308-58), saks. taidehistorioitsija.
Perustava merkitys on ollut varsinkin hänen
teoksillaan: „Handbuch der Kunstgeschichte"
ja „Geschichte der Baukunst".

Kuguaari, puuma (ks. t.).

Kulia (Lucioperca sandra), Pohjois-
ja Itä-Euroopan merissä ja sisävesissä
elävä piikkieväinen petokala; yleinen
Etelä- ja Keski-Suomessa. Suurimmat
k:t ovat 8-10 kg:n painoisia ja lähes
1 m:n pituisia; tavallisesti k. tulee
kumminkin vain 3-4 kg:n painoiseksi ja
50-60 cm pitkäksi. Elää syvällä. Kutee
touko-kesäkuussa. Liha hyvin hyvää.
ks. värikuvaliitettä Kaloja.

Kuhankeittäjä (Oriolus galbula),
rastaan kokoinen varislintu; uros
koreankeltainen, siivet ja pyrstön tyvipuoli
mustat, naaras vihertävämpi. Meillä
Kaakkois-Suomessa. Pesä kiinnitetty
vaakasuoran oksan hankaan, munia 4-5,
ruusunpunaiset, tummatäpläiset. Syö
hyönteisiä ja niiden toukkia. Talvehtii
Etelä-Afrikassa.


Kuhankeittäjä.


Kuhankoski, valtion tyttökoti
Laukaalla, per. 1923.

Kuhankoski, koski n. 7 km Laukaan
kirkon eteläpuolella; sen kautta Saravesi
laskee Leppäveteen. Kankaan paperitehtaan
sähkövoima-asema.

Kuhilas, pieni ruiskeko, jossa lyhteet
kuivuvat ja jyvät jälkikypsyvät, kunnes lyhteet
saatetaan lopulliseen säilytyspaikkaansa
tai riiheen.

Kuhl [kūl], Hermann von
(s. 1856), saks. kenraali, sotilaskirjailija;
julk. m. m. „Der deutsche Generalstab in
Vorbereitung und Durchführung des
Weltkrieges", ,,Der Weltkrieg im Urteil
unserer Feinde".

Kuhlut, eläinl., ovat tulehduksen
vuoksi erittyvän nesteen aiheuttamia
jännetuppiloiden tai nivelpussien
pullistumia. Niitä parannetaan siteillä,
kääreillä, väkevillä voiteilla.

Kuhmalahti, kunta Hämeen läänissä
Hämeen ja Satakunnan rajamailla, Längelmäveden
itäpuolella; 207,3 km2, 2,314 as. (1925).

Kuhmoinen, kunta Hämeen läänissä
Keski-Hämeessä, keskisen Päijänteen
länsipuolella. 727,7 km2,
7,189 as. (1925)

Kuhmoniemi, kunta Oulun läänin
iaakkoiskolkassa Venäjän rajalla;
4,739,2 km2, 9,276 as. (1925).

Kuhn [kūn], Adalbert (1812-81),
aks. kielentutkija, julk. tärkeitä tutkimuksia
vertailevan indoeuroopp. kielitieteen alalta.

Kuhnamo, Saarijärven ja Viitasaaren
reittien yhtymisjärvi, 16,5 km pitkä,
suurin leveys 1,2 km.

Kuhneparannus [kūne-] l.
kuhniminen, saksilaisen puusepän ja
luononparantajan Louis Kuhnen (kuoli
n. 1915) mukaan nimensä saanut
luonnonparannusmenetelmä, johon sisältyy
vegetaarinen ruokajärjestys ja erinäisiä
kylpyjä, varsinkin istumakylpyjä.

Kuhnuri, koirasmehiläinen. —
Kuhnuriemo, työmehiläinen, joka
emottomassa pesässä alkaa suvuttomasti laskea
munia. Näistä työmehiläiskennoissa
kasvaa n. s. kyssätoukkia, joista
tulee pelkkiä koiraksia.

Kuikat (Colymbus l. Gavia),
peräjalkaisten lahkoon kuuluvia suuria lintuja;
räpyläjalat. Yleisimmät meikäläiset lajit
kaakkuri (ks. t.) ja kuikka
(C. arcticus). Kuikka on selkäpuolelta
musta, valkotäpläinen, alta valkea,
kaulassa musta, sinipunahohtoinen iso läiskä.
Asustaa kesäisin sisävesissä, siirtyy
syksyisin tavallisesti merelle. Taitava
sukeltaja. Syö kaloja. Joks. yleinen koko
maassamme. Munia 2, ruskeat, mustatäpläiset.
ks. värikuvaliitettä Lintuja.

Kuilu, pystysuora tai kalteva käytävä
maanpinnalta kaivokseen.

Kuilu-uuni l. purnu-uuni, korkea
liereä uuni, jossa aineksia eri
tarkoituksia varten joko sulatetaan,
pelkistetään j. n. e. (masuuni, kupu-uuni,
kaasugeneraattorit, monet pasutus-,
kalkinpoltto- y. m. uunit).

Kuiskaaja, suflööri, henkilö, joka
istuen teatterinäytännön aikana
näyttämön etualan keskikohdalla olevassa
katoksen suojaamassa komerossa
(kuiskaajankopissa), esitettävä teksti edessään,
seuraa näytöksen kulkua ja lukee
näyttelijöille kohdat, joita he eivät muista.

Kuitia, kartano. Paraisten pitäjässä.
Kuulunut m. m. Maunu Tavastille, Klaus
Flemingille, Wrede- ja Creutz-suvuille.
Vanha linnarakennus nyk. vilja-aittana.


Kuitia. Vanha linnarakennus.


Kuittaus, kahden henkilön keskeisten
saatavien ja velkojen molemminpuolinen
tasoitus. K. on oikeudelliselta
luonteeltaan oikeustoimi. K. on joko
vapaaehtoinen k., jos se tapahtuu
sopimuksen kautta, tai pakollinen k.,
kun oikeusseuraamuksen saa aikaan


toisen velkojan yksipuolinenkin tahdonilmaisu,
jolloin tällä on k.-oikeus.
Pakollinen k., joka tapahtuu yleensä
tuomioistuimessa ja ulosottoviranomaisen
luona, voi tulla kysymykseen ainoastaan
siinä tapauksessa, että saamiset ovat
kummankinpuoleiset, että ne ovat
samanlaatuiset ja että kuitattava saaminen on
maksettavaksi langennut (Ulosottolaki
2:18 ja voimaanpanoasetus 12 §). —
Kuitti (ransk.), kirjallinen todistus
siitä, että joku on maksanut rahasumman
tai oikeassa järjestyksessä luovuttanut
hallustaan jotakin.

Kuittijärvet, Ylä-, Keski-
ja Ala-Kuittijärvi, kolme suurta järveä
keskisessä Vienan-Karjalassa, laskevat
Jyskyjärven kautta Vienan Kemijokeen.

Kuittivero on irtaimistonsiirtovero,
jota suoritetaan kuiteista ja kuittauksista,
19/12 1921 annetun leimaverolain mukaan on
kuitti tai kuittaus irtisanomattoman lainan
koron maksusta varustettava leimamerkeillä,
jos laina on nostettu ennen v. 1918 ja sen
vakuudeksi on kiinteistö kiinnitetty, ollen
vero 1 % siitä pääoman jäännöksestä, jolle
korko on laskettu, kuitenkin enintään niin
paljon, että korko ja vero yhteensä
nousevat 8 %:iin.

Kuiva-aine, kuivapaino on se osa
jotakin ainetta, mikä jää jäljelle, kun
aineesta poistetaan kaikki vesi. K.
saadaan tietää kuumentamalla aineita
konditsionikojeessa (ks. t.).

Kuivajoki, 43 km pitkä joki, joka
laskee Pohjanlahden pohjoispäähän n.
10 km Simojoen suusta etelään.

Kuivakkokasvit, kserofyytit,
biologisesti kuiville kasvupaikoille
ominaiset kasvit; vastakohta:
kosteikkokasvit.

Kuivakylki, aluksessa veden pinnan
ja vesikannen ulkosyrjän pystysuora väli
keskialuksesta mitattuna. 18/10 1920
kauppa- ja teollisuusministeriö antoi
päätöksen joka sisälsi kuivakyljensäännöt
ja kuivakyljentaulut, mutta asetuksella
27/5 1921 määrättiin kuivakylkisääntöjen
noudattaminen keskeytettäväksi, kunnes
ehkä toisin määrätään.

Kuivamelloitus, valkoisen
harkkoraudan melloittamiinen taottavaksi
raudaksi sulattamatta sitä. Valetut esineet
pannaan happirikkaan aineen, malmin,
pajahilseen y. m. sekaan ja kuumennetaan
punahehkuun. Happi yhtyy silloin
raudan hiileen ja vähentää tätä, joten rauta
muuttuu sitkeäksi ja taottavaksi.

Kuivaniemi. 1. Kunta Oulun läänissä
Pohjanlahden rannalla Kuivajoen ympärillä;
1,086,5 km2, 2,987 as, (1925).
— 2. Samanniminen rautatieasema Oulun-Kemin
rataosalla K:n kunnassa, 70 km Oulusta,
35 km Kemiin.

Kuivapari, kuivaelementti,
galvaaninen elementti (ks. t.), missä
nesteen korvaa kostea väliaine.

Kuivatislaus, orgaanisten aineiden
hajoittaminen kuumentamalla ilman
pääsemättä vaikuttamaan. Nimitys johtuu
siitä, että aine tislataan sellaisenaan
(kuiviltaan). — Tavallisimmat k.-tuotteet
ovat vesi, hiilimonoksidi, erilaiset
hiilivedyt, etikkahappo, metyylialkoholi,
amoniakki, fenolit, orgaaniset emäkset y. m.
— Teollisuudessa kuivatislataan puuta,
kivi- ja ruunihiiltä, turvetta, hartsia
j. n. e. Puun k:ta ovat m. m.
miilunpoltto ja tervanpoltto. Puun k:ssa
saadaan etikkahappoa, metyylialkoholia,
asetonia, tärpättiä y. m. Kivihiilen k:ssa
saadaan valokaasua, koksia, amoniakkia,
raakaa bentsolia sekä kivihiilitervaa.

Kuivattaminen, veden poistaminen
jostain aineesta. Ilmassa kuivattua
ainetta sanotaan ilmakuivaksi.
Vesi poistetaan jähmeistä aineista
puristamalla tai keskipakoiskoneella
(sentrifugilla); lopullinen kuivatus toimitetaan
lämmön avulla ja usein tyhjiössä.

Kuivaus ks. Puutavarankuivaus,
Säilykkeet, Viljankuivatus.

Kuivikkeet, kotieläinten alla
navetoissa ja talleissa käytettäviä aineita,
joiden tarkoituksena on antaa eläimille
kuiva ja lämmin makuupaikka, sitoa
eläinten ulostuksissa oleva kosteus ja
helposti hukkaan joutuvat kasvinravintoaineet,
estää lantaa liiaksi käymästä. Turvepehku
sitoo 12-18, olkisilput 4, sahajauhot
3-4, lehdet 2 1/2 ja havut 1 1/2-2
kertaa oman painonsa kosteutta.



Kujanjuoksu, 1700-luvun loppuun
sotaväessä käytännössä ollut ruumiillinen
rangaistustapa. Rikollisen tuli kulkea
selkä paljaana kahden sotamiesrivin
välissä, jolloin jokainen sotamies löi
häntä raipalla selkään.

Kujundžik, rauniokaup. Tigriksen
vas. rannalla, vastapäätä Mosulia. K. on
ent. Ninive.

Kuka, kaup. Nigeriassa, Britt.
Länsi-Afrikassa, Tsad-järvestä vähän länteen;
ent. muhamettilaisen Bornun valtion
pääkaup. 20,000 as.

Kukinto, joks. selvästi rajoitettu
kukkaryhmä, jonka kukkia kantavaa
yhteistä varren osaa sanotaan
kukkalapakoksi. I. Yksilapakkoiset
(keskihakuiset l. terttumaiset) k:t:
1) Tähkä, lapakko pitkä, kukat
perättömiä; jos lapakko on maitoinen ja
kukat ovat ikäänkuin uponneet siihen,
sanotaan tähkää puikeloksi; pienikukkaista
tähkää, joka varisee kukkimisen
jälkeen kokonaan, sanotaan norkoksi.
2) Terttu, pitkälapakkoinen, kukat
perällisiä; jos alempien kukkien perät
ovat pitemmät kuin ylempien, joten
kaikki kukat ovat samassa vaakasuorassa
tasossa, sanotaan terttua huiskiloksi.
3) Mykerö, lapakko lyhyt,
kartiomainen, tai leveä, litteähkö; kukat
perättömiä. 4) Sarja, lapakko lyhyt,
kukat pitkäperäiset, useimmiten samassa
tasossa. II. Monilapakkoiset
(keskipakoiset l. viuhkomaiset) k:t:
1) Yksihaarainen viuhko, päätekukan
alla olevan suojuslehden hangasta lähtee
yksi, kukkaan päättyvä haara; kun
haarautumissuunta pysyy aina samana,
sanotaan k:oa kiemuraksi.
2) Kaksihaarainen viuhko, kukan
alla 2 haaraa. 3) Sarjaviuhko,
kunkin kukan alla useampia haaroja.
— III. Kerrotuksi sanotaan k:oa,
kun useampia k:ja yhtyy yhdeksi suuremmaksi
k:ksi. Niitä on esim. sarjakukkaisten
kerrottu sarja ja heinäkasvien
röyhy: pikku tähkiä tertussa.


Kukintoja. A terttu, B huiskilo, C tähkä,
D sarja, E mykerö, F kiemura.


Kukk, Jakob (s. 1870), Viron lut.
kirkon piispa v:sta 1921.

Kukka, siemenkasvien lisääntymistä
välittämään muuntunut verson osa
lehtineen. Täydellisessä kukassa on
kehälehdet (tavallisesti vihreät
verholehdet ja helakanväriset
terälehdet) ja siitoslehdet
(siitepölyä valmistavat heteet ja
emilehdet, joissa siemenaineet ovat).
K:aa, jossa on vain joko hede- tai vain
emilehtiä sanotaan yksineuvoiseksi;
k:aa, jossa on sekä hede- että emilehtiä,
kaksineuvoiseksi; kukkia, joissa
ei ole siitoslehtiä laisinkaan, neuvottomiksi.

Kukkakaali ks. Kaali.

Kukkakasvit, siemenkasvit (ks. t.).

Kukkapohjus, verson latva, jossa
kukan lehdet ovat kiinni.


Kukkapohjuksen muotoja. A sikiäin kehänpäällinen,
B, B' sikiäin maljakeskinen, C sikiäin kehänalainen.


Kukkarokivi, iso siirtolohkare
Ruissalon lounaiskärjen edustalla lähellä
Turkua, 27 m pitkä, kohoaa 17 m vedenpinnasta,
3,5 m:n syvyydessä pohjassa. K. on
hienorakeista harmaata graniittia.

Kukkaskärpäset (Syrphidæ),
mustan- ja keltaisenkirjavia, ampiaisen tai
kimalaisen näköisiä, nopealentoisia, kukilla
eläviä kärpäsiä.

Kukkaslähetys, kukkien toimittaminen
sairaille; samalla jaetaan joku raamatunlause
tai kristillinen lentolehtinen.

Kukkia, Hauhon reitin järvi
Luopioisten pitäjässä, pituus n. 12. leveys
n. 10 km, saaria runsaasti. Laskee Roineeseen.



Ku Klux Klan [kju-klaks-klein],
salainen valtiollinen liitto Pohjois-Amerikassa,
alk. 1867 perustettu etelävaltioissa suojaamaan
valkoisia neekereitä vastaan. Rajoitettiin
1870-luvulla, mutta herätettiin uudelleen
eloon 1915. Nyk. on sen tarkoituksena koota
valkoiset, Amerikassa syntyneet ei-katoliset
aitoamerikkalaisuuden puolustamiseksi.
K:n jäsenet ovat tehneet kaikenlaisia
väkivaltaisia tekoja; jäsenmäärä n. 3 milj.


Ku Klux Klanin yöllinen juhlameno.


Kukonaskel, hevosten takaraajoissa
ilmenevä virhe: hevonen koukistaa äkkiä
takajalkansa, nykäisee sen korkealle
laskeakseen sen jälleen maahan. Nykäisy
tapahtuu tahattomasti. Taudin syyt
vielä hämärät.

Kukonharja (Celosia cristata),
Amarantus-lajien näköinen punakukkainen
koristuskasvi. — Kukonkannus,
Delphinium (ks. t.).

Kukunor (mongol. = sininen järvi),
suolajärvi Koillis-Tibetissä, n. 100 km
pitkä, 3,200 m yli merenp.

Kulaani, kianki, džiggetai
(Equus hemionus), Mongoliassa,
Turkestanissa ja Tibetissä luonnonvaraisena
elävä aasin näköinen hevoseläin.

Kulakki (ven.), „keinottelija", „pomo".

Kuldža, Ili, kaup. Kiinassa,
Itä-Turkestanissa, Ili-joen varrella olevassa
keitaassa lähellä Venäjän rajaa. 20,000 as.

Kuli, viljasäkki, jauhosäkki, hiilikori;
ven. tilavuusmitta, vastaa eri tavaroita
mitattaessa 220-360 naulaa; itä-aas., vars.
kiinalainen työmies.

Kulikovon kenttä, Tulan kuvernementissa
Venäjällä, lähellä Donin latvoja, Siellä
suuriruhtinas Dmitrij voitti tataarit 1380.

Kulinaarinen (lat.), keittiötaitoa koskeva.

Kulissi (ransk.). 1. Näyttämölaitteet
(tausta ja sivut), tav. kankaalle maalatut
ja puukehyksille pingoitetut. Sanontatapa
kulissien takana tarkoittaa
paitsi näyttämöä myös muita paikkoja
tai toimintaa, jota suuri yleisö ei voi
seurata, esim. hallitsijoiden yksityiselämää,
valtiollisia yksityisneuvotteluja; myös
puhutaan kulissientakaisista, s. o.
salaisista ja päivänvaloa karttelevista
vehkeilyistä. — 2. Kaup. K. (ransk.
coulisse), nimitys, jota eräissä pörsseissä
käytetään epävirallisista välittäjistä ja
niistä keinottelijoista, jotka tekevät
kauppaa äkillisten kurssivaihtelujen
alaisilla arvopapereilla.

Kulissihakkaus, metsänh.,
kaistalehakkaustapa, jossa saman hakkausjonon
kaistaleista muutamia jätetään
toistaiseksi kasvamaan vanhaa metsää, jota
uudistetaan myöhemmin. Tarkoituksena
on näillä siementää molemmilla puolilla
olevat paljaat kaistaleet sekä käyttää
hyväkseen n. s. valokasvua. —
Kulissiohjaus, eteen- ja taaksepäin
käyvien höyrykoneiden suunnanvaihtolaite.

Kuljetusvakuutus, kulkuneuvojen tai
kuljetettavien tavaroiden vakuuttaminen
turmeltumisen tai menettämisen varalta.
Kuljetuistien ja -välineen mukaan k.
jaetaan merivakuutukseen (ks. t.)
ja mannermaavakuutukseen.
Jälkimmäinen voi sisältää kuljetuksen
myös sisävesillä.

Kuljetusvankila, säilytyspaikka
vankeja ja pidätettyjä henkilöitä varten,
kun heitä siirretään vankilasta toiseen,
kuljetetaan käräjäpaikalle tai sieltä
vankilaan j. n. e.

Kulkukauppa, yleisessä kaupassa
luvallisten tavarain kaupaksi
kuljettaminen talosta taloon maalla. K. on
sallittu ainestaan maaherran vuodeksi
kerrallaan antamalla luvalla, jota lupaa ei
ulkomaalaisille .saa myöntää.
Hallintotoimin voidaan antaa määräyksiä k:n
silmälläpitämistä varten (Laki elinkeinon
harjoittamisen oikeudesta 29/9 1919).

Kulkukivet, siirtolohkareet,
suurenlaiset yksinäiset kivilohkareet, jotka
eivät ole alustakalliosta lohjenneita, vaan
muualta nykyisille paikoilleen siirtyneet
ja useinkin seudun vuoriperälle vierasta
kivilajia. Ne ovat kulkeneet nykyisille
sijoilleen joko maajään mukana tai jäävuorissa
myöhäiskautisen jäämeren aikana.

Kulkulaitosministeriö ks. Valtioneuvosto.

Kulkulaitosrahasto, kulkulaitosten
edistämiseksi myönnetyistä julkisista
varoista muodostettu rahasto, johon
liitettiin rautateistä ja kanavista saadut
tulot, ja josta suoritettiin sanottujen
laitosten käyttö- ja korjauskustannukset,
uudisrakennuksista aiheutuneet menot ja
kulkulaitoslainojen vuotuismaksut.
Tällainen k. meillä oli 1860-luvun
alkuvuosina ja 1873-1920.

Kulkulaitosten ja yleisten töiden
ministeriö ks. Valtioneuvosto.

Kulkulaitostoimituskunta ks. Senaatti.

Kulkunopeus rautateillä ja
maanteillä määrätään kilometreinä tunnissa.
Rautatiellä k. riippuu sekä veturien
laadusta että erittäinkin kiskojen ja niiden
kiinnitteiden lujuudesta ja vakavuudesta.
Suurin nopeus ulkomaiden



erikoisjunissa lyhyillä matkoilla nousee
125 km:iin ja sähköradoilla yli tämänkin.
— Maanteillä on autojen nopeus
asetuksella määrätty riippuen maantien
laadusta ja auton tarkoituksesta. —
Laivojen k. ilmaistaan solmuina =
meripenikulmia tunnissa.

Kulkusaari, järvessä tai lammessa
ajelehtiva turvesaari. K:n saa pitää se,
joka sen rantaansa kiinnittää (Maakaari 12:4).

Kullaa, kunta Turun ja Porin
läänissä, Satakunnan länsiosassa; 269,6 km2,
2,880 as. (1925). Leineperin emäntäkoulu.

Kullanhuuhdonta on vanhimpia
kullansaantitapoja. Yksinkertaisin
huuhtomiskoje on n. s. pannu l. kattila.
Tehokkaampi on kiikku l. kehto,
puulaatikko, jonka päällä on seula.
Hiekkaa lapioidaan seulaan, vesi
huuhtoo hienoimman aineen ensin alla
olevalle kankaalle ja siitä laatikkoon,
karkeammat osat viskautuvat laatikkoa
huiskutettaessa ulos. Kullansekainen
hiekka kerääntyy pohjalla olevien
poikkirimojen taakse, hienommat hiukkaset
tarttuvat kankaaseen. Vielä tehokkaampi
on n. 4,5 m pitkä ränni l. ruuhi,
jossa voimakas vesivirta suorittaa
huuhtomisen. Tästä ovat kehittyneet
hydraulisten huuhtomoiden jopa tuhatkin m:ia
pitkät huuhtomorännit, joihin vesi
saadaan m. m. rakentamalla
laaksosalpoja. Hiekkaseinän alaosaan
suunnataan voimakas vesisuihku, joka
syövyttää hiekkaa ja kuljettaa sen sekä
sortuvan hiekan ränneihin. — Suurissa
huuhtomoissa kannattaa huuhdonta, jos
hiekassa on kultaa noin 1 g tonnia kohti.


Kullanhuuhdontakone Kaliforniassa.


Kulle, ruots. taiteilijasuku. Veljekset
Jakob K. (1838-98) ja Axel K.
(1846-1908) olivat laatukuvamaalareita, mutta
ottivat yhdessä kälynsä Tora K:n,
o. s. Nilsson (s. 1849) kanssa
taidekudonnan erikoisalakseen. Kolmas veli
Sven K. (s. 1860) on mitalinkaivertaja.

Kullero (Trollius europœus),
keltakukkainen, leinikköisten heimoon
kuuluva, kosteahkoilla nurminiityillä
kasvava ruohokasvi, kukat kauniit, palleroiset.


Kullero.


Kullervo, Kalevalan traagillisen
K.-runoston pääsankari. Kantaosana on runo
Untamon ja Kalervon veljesvihasta, joka
päättyy veljensurmaan, sekä jälkimmäisen
pojan suorittamasta kostosta. Runo perustunee
tarinaan, joka tavataan Saxo Grammaticuksen
„Tanskan historiassa" tarinana Amlethista
(vrt. Hamlet) ja joka todennäköisesti
jo 1200-luvulla oli levinnyt Varsinais-Suomeen
ja siellä paikallistettu. Tämä kostoruno
on sitten yhtäläisyyksien johdosta
yhtynyt runoon Kalevanpojasta. Kolmantena
on siihen sulautunut runo paimenen kostosta
tylylle emännälle. K:n nimi on myöhemmin
toisinaan siirtynyt runoihin, joilla muuten
ei ole K.-runojen kanssa yhteyttä ja jotka eivät
kansanrunossa ole siihen sulautuneet (runot
sisaren turmeluksesta, jäähyväisistä
sotaan lähtiessä ja kuolonsanomista, jotka
sotaretken aikana tuodaan sankarille).
Parhaiten on K.-runosto säilynyt
Inkerissä. — K. on aiheena Kiven ja Erkon
näytelmissä, Launiksen oopperassa,
kahdessa Gallén-Kallelan (ks. t., värikuva)
maalauksessa, Sjöstrandin veistoksissa
sekä kohteena Cygnæuksen, Peranderin ja
J. Krohnin esteettisissä tarkasteluissa.
K.-runot on julk. 1882. [Krohn,
„Kalevalan runojen historia" (1906-10);
Setälä (Finnisch-ugr. forsch. III, VII,
X 1904-11 ja Valvoja 1910).]

Kullervo, Tapaturmavakuutus-Osakeyhtiö K.,
Helsingissä, per. 1894. Vakuutuskanta n. 1 miljardi mk.

Kulm, kivihiilisysteemin vanhemman
osaston muut muodostumat paitsi kalkkikivi,
jota sanotaan vuorikalkiksi.



Kulma, kahden samasta pisteestä
lähtevän säteen rajoittama tason osa. Säteet
ovat k:n kyljet, niiden leikkauspiste
sen kärki. K:n suuruuden määrää se,
kuinka suuren osan koko kierroksesta
säde muodostaa, kääntyessään toiselta
kyljeltä toiselle. Täyttä kierrosta
vastaa täysi k., puolta kierrosta
oiko-k., neljäsosaa suora k.; 1/90
suorasta k:sta on aste (°), sen 60:s
osa minuutti ('), tämän 60:s osa
sekunti ("). Uudemman järjestelmän
mukaan suora k. jaetaan 100 asteeseen,
aste sataan minuuttiin, minuutti sataan
sekuntiin. Kaksi k:aa, joiden summa on
suora k., ovat komplementti-k:ia,
suplementti-k:ien summa on oiko-k.,
eksplementti-k:ien täysi k.
Jos suplementti-k:illa on yhteisenä kärki
ja eriniminen kylki, niin ne ovat vierus-k:ia.
Suoraa pienempi k. on terävä, suurempi
tylppä; teräviä ja tylppiä k:ia
sanotaan yhteisnimellä vinoiksi.
Oikokulmaa pienempi k. on kovera, sitä
suurempi kupera. — Korkeammassa
matematiikassa käytetään k.-yksikkönä
n. s. absoluuttista k.-yksikköä,
s. o. sitä kulmaa, jota vastaava kaari on
säteensä pituinen; tämä on 57° 17' 44,8".
— Kahden tason välisen diedri- l. kaltevuus-k:n
mitta on se kulma, mikä syntyy näiden
normaalilelkkauksessa (kohtisuorassa
poikkileikkaustasossa).

Kulmanopeus, kiinteän pisteen tai
akselin ympäri pyörivän kappaleen
pyörimisnopeuden ilmaus, se kulma, minkä
kiinteä säde kääntyy aikayksikössä;
ilmoitetaan yleensä absoluuttisissa
kulmayksiköissä (ks. Kulma).

Kulmarauta, kankirauta, jonka
poikkileikkaus on suorakulman muotoinen. —
Kulmarumpu, kulmanmittauskoje, ontto
silinteri, jossa on tähtäysrakoja. —
Kulmavipu, kaksivartinen vipu, jonka
varret muodostavat kulman (useimmiten
suoran); myös niveltanko, jonka avulla
saadaan aikaan puristusta paino-, lävistys-
y. m. koneissa.

Kulmbach [-bah], kaup. Baijerissa,
Mainin lähde joen varrella; panimoteoll. 10,000 as.

Kulmbach [-ah], Hans von
(n. 1476-1522), oik. Süss, saks.
taiteilija, Nürnbergissä Dürerin oppilaita.
Teoksia: „Tucherin alttari".

Kulminatsioni (lat.), korkein kohta
kappaleen liikunnassa; tämän saavuttaminen.
Taivaankappaleen k. on sama kuin sen kulku
meridiaanin kautta.

Kulnev [-ef], Jakov Petrovitš
(1764-1812), ven. kenraali, Mukana Suomen
sodassa 1808-09, jolloin tuli tunnetuksi
urhoollisuudestaan ja ritarillisuudestaan;
„vänrikkien" sankareita.

Kuloaari (ransk.), salakäytävä,
sivukäytävä, läpikäytävä, käytävä.

Kuloi, n. 300 km pitkä joki
Pohjois-Venäjällä; laskee Vienanmeren
suuhun.

Kulosaari, Brändö (ks. t.).

Kulovalkea. K:ita esiintyy keväällä,
kun aurinko ja tuuli ovat kuivanneet
maan pintaa peittävän kuolleen ruohon
ja risut, mutta erittäin runsaasti niitä
on keskikesällä, kun metsän sammal- ja
jäkäläpeite on ehtinyt kuivaa. K:n
syttymisen voi aiheuttaa salama, veturin
kipuna tai varomaton tulenkäsittely
metsässä. K. alkaa tavallisesti
maa- eli pintatulena,
joka pääasiallisesti kulkee maanpinnan
kuivassa peitteessä, mutta voi kovan
tuulen ja suotuisien olosuhteiden
vallitessa muuttua n. s. latvatuleksi,
joka kulkee nopeasti ylhäällä puiden
latvuksissa ja esiintyy vain havumetsissä.
Toisinaan, esiintyy n. s. suopaloja,
jolloin ojitetut suot palavat kytemällä.
Vahinkoa pintakulo aiheuttaa hävittämällä
taimet ja osan ruokamultaa ja erittäinkin
kuuset kärsivät kuumuudesta ja kuolevat,
mänty paksun kuorensa vuoksi kestää
paremmin. Latvatulena esiintyvä k. tuhoaa
pahasti metsän. — K:t ovat vaikuttaneet
huomattavalla tavalla metsiemme
kehitykseen: kuusi on kulojen
vaikutuksesta hävinnyt ja sijaan on tullut
mänty: 80-90 % maamme mäntymetsistä
arvellaan nousseen paloaloille. Parhaimmilta
kasvumailta on männynkin täytynyt
väistyä ja sijaan on tullut koivu. —
Kruununmetsissä on vuosina 1918-23
sattunut keskimäärin 94 paloa v:ssa ja
palanut keskimäärin 1,589 ha:ia v:ssa. —
K:n sammutustyössä koetetaan etupäässä
rajoittaa tulen levenemistä avaamalla
palolinjoja, sytyttämällä vastavalkeita
j. n. e. Osanottovelvollisuudesta on
määräyksiä voimassaolevassa metsälaissa.

Kulovesi, jokimainen (16,5 km pitkä,
n. 2 km leveä) järvi Satakunnassa. Siihen
laskee Nokianvirta idästä ja Kyrösjärven
reitti pohjoisesta. K:n jatkona lännessä
on Kautavesi, josta Kokemäenjoki alkaa.

Kulsiala, keskiaikainen hallintopitäjä;
käsitti Längelmäen, Tyrvännön ja osan Pälkäneestä.

Kulta, jalometalli, kem. merkki Au,
at.-p. 197,2, om.-p. 19,3. Ainoa puhtaana
keltainen metalli, ohuina levyinä
läpikatsoen vihreä. Kolloidina punainen
(rubiinilasi; Cassiuksen kultapurppura,




Maailman kullantuotanto 1910—1915,
maant. katsaus.

posliiniväri). Puhtaana metalleista
taottavinta, pehmeää kuin lyijy. Sulamisp.
1063°. Ei vahingoitu ilmassa eikä liukene
voimakkaihinkaan happoihin, kuningasvettä
lukuunottamatta. Luonnossakin miltei
yksinomaan pelkkänä. K:n yhdistyksistä
k.-kloorivetyhappoa
(HAuCl4+H2O) käytetään
valokuvauksessa, k.-syaanivetyhappoa
[HAu(CN)2] galvaanisessa
kultauksessa. K. lejeerautuu helposti
hopean, kuparin, elohopean, tinan, lyijyn
ja sinkin kanssa. Lejeerauksilla suuri


Kullantuotannon vaihtelut
1800-1923.

käytäntö (raha ja koriste-esineet).
K.-esineiden valmistus on useimmissa
maissa valtion tarkastuksen alaisena. Ne
varustetaan virallisilla leimoilla (vrt.
Kultasepän leimat). K:aa on,
usein hopeansekaisena, kvartsisuonissa ja
liettymäkerroksissa, joihin se on joutunut
kivilajien rapautuessa, Unkarissa,
Siebenbürgenissä, Uralissa, Siperiassa,
Amerikassa, Etelä-Afrikassa, Austraaliassa.
Suomessa on huomattavammin kultaa saatu
Ivalojoen sorasta. K. erotetaan joko
yksinkertaisesti huuhtomalla (vrt.
Kullanhuuhdonta) tai antaen
virran viedä kullanpitoista soraa
amalgamoitujen kuparilevyjen yli,
joihin kulta amalgamoituu. Amalgaama
raaputetaan kuparilevyistä, elohopea
tislataan siitä pois, k. jää. Jätteistä,
jotka sisältävät pieniä määriä k:aa, tämä
saatetaan liuokseen kaliumsyanidin tai
kloorin avulla ja erotetaan elektrolyyttisesti
tai ferrosulfaatilla. — K. on metalleista
aikaisimmin tunnettu. Sen harvinaisuus
ja sopivaisuus koriste-esineihin aiheuttivat
sen suuren arvon. Nyk. sen käyttö arvon
mittana pitää sen korkeata arvoa yllä;
sen vuoksi k:aa käytetään tekniikassa
vähän sen edullisista ominaisuuksista
huolimatta.

Kulta-aika, hyvin yleisesti eri
kansojen keskuudessa ja eri aikakausina
esiintyvä mielikuva kaukaiseen
muinaisuuteen sijoitetusta aikakaudesta, jolloin
oikeus vallitsi maan päällä, jolloin luonto
vaivatta antoi kaikille antimiaan, jolloin
ihmiset elivät viattomina ja onnellisina.

Kultahuuhde, valok.,
päivänvalokopioiden väritysneste.

Kultahäät, häiden 50:s vuosipäivä.

Kultainen bulla, oik. jokainen
kultaisella bullalla, s. o. sinetillä, varustettu
asiakirja. Tärkein on keisari Kaarle IV:n
1356 julkaisema valtioasetus, jossa m. m.
säädettiin keisarinvaalista ja vaaliruhtinaiden
oikeuksista. — Kultainen hordi,
Kultainen orda (ks. t.). — Kultainen jako,
kultainen leikkaus (sectio aurea),
matem., janan jako jatkuvaan suhteeseen,
s. o. niin, että janan suhde sen isompaan
osaan on = isomman osan suhde pienempään;
lähes sama kuin 8:5. Taiteessa on k:n j:n 
mukaisilla suhteilla tärkeä sija.
— Kultainen luku, luku, joka ilmoittaa,
monesko kyseellinen vuosi on kuunjaksossa
(ks, t.). — Kultainen orda, mongol.
Tšingis-kaanin pojanpojan Batun n. 1240
perustama valtakunta, joka käsitti Venäjän,
Mustanmeren pohjoispuoliset alueet ja
Aral-järven ympärillä olevat maat, tunnettu
myös Kaptšakin l. Kiptšakin kaanikuunan
nimellä. Pääkaupunki Sarai.
Hajaantui 1400-luvulla, — Kultainen sarvi.
1. Bosporista luoteeseen pistävä lahti. vrt.
Konstantinopoli. — 2. Vladivostokin
satamalahti. — Kultainen talja. 1. Kreik.
tarustossa kultainen oinaantalja, jonka
noutaminen Kolkiista oli argonauttien
retken (ks. t.) tarkoituksena. — 2. Itäv.
ja esp. ritarikunta, perust. 1429.



— Kultainen vasikka ilmaisi 2 Moos. 32
mukaan Israelin luopumista Jumalasta. K:ta
v:aa palveltiin Efraamissa Jerobeamin ajoista
ja tämän kuvan palveleminen levisi Judeaankin.
Kuvaannollisesti k. v. merkitsee rahanhimon
epäjumalaa.

Kulta- ja hopeateosten tarkastuslaitos,
rahapajaan yhdistetty tarkastuslaitos,
jonka tehtävänä on huolehtia kulta- ja
hopeateosten tarkastusleimauksesta
(Valtioneuvoston päätös 30/4 1925).

Kultajänis, aguti (ks. t.). —
Kultakala (Carassius auratus),
kourin sukuinen karppikala, jota kauniin
värinsä vuoksi pidetään akvaario- ja
lammikkokalana. Useimmat punaisia tai
täplikkäitä; lukuisia värimuunnoksia (m. m.
hopeanvalkoinen ,,hopeakala"). Kotoisin
Kiinasta ja Japanista.

Kultakanta (engl. gold standard)
on olemassa silloin, kun kulta on maassa
käypä laillinen maksuväline ja ainoa
arvonmitta. Ennen maailmansotaa k.
oli vallalla useimmissa maissa. Suomessa
sen saattoi voimaan laki 8/8 1877.
Maailmansodan aikana k. lakkautettiin
yleensä kalkissa maissa. Ensimmäisenä
sen palauttivat Yhdysvallat 1919, Ruotsi
1924, Suomi 1 p:stä tammik. 1926
(Rahalaki 21/12 1925).

Kultakloridi, kultakloorivetyhappo
(ks. Kulta); myös vedetön kullan ja
kloorin yhdistys (AuCl3).

Kultakoe, kulta-hopea- ja
kulta-kupari-lejeerausten kullanpitoisuuden
määrääminen. Suoritetaan likimäärin
raapimalla tutkittavalla kappaleella
koetinkiveä ja vertaamalla siten
syntyneiden viivain väriä pitoisuudeltaan
tunnettujen kultakappaleiden raapiessa
jättämien viivojen väriin. Tarkempi on
kappelikoe (ks. t.).

Kultakuoriainen (Cetonia),
lehtisarvisten heimoon kuuluva
kovakuoriais-suku; kömpelönnäköisiä, vihreän
metallinhohtoisia kovakuoriaisia, jotka
lentävät levittämättä peitinsiipiään. Elävät
kukissa, joiden hentoja osia syövät.
Toukka elää muurahaiskeoissa.

Kultala, Suomen valtion kullanhuuhdonta-asema
Ivalojoen pohjoisrannalla, Inarin pitäjän eteläpäässä,
Porttikosken rinteellä; per. 1870. K. on ollut jo
kauan suljettuna.

Kultalakka (Cheiranthus cheiri),
ristikukkaisten heimoon kuuluva keltakukkainen,
hyvätuoksuinen koristekasvi.

Kultamakrilli (Coryphæna hippurus),
toista metriä pitkä, 15-20 kg:n painoinen,
Atlantin ja Välimeren ulapoilla elävä, kauniin
monivärinen ja metallinhohtoinen petokala.

Kultamyyrä (Chrysochloris inaurata),
etelä-afr. hännätön ja sokea, n. 12 cm
pitkä myyrä, jonka metallinhohtoinen
turkki vivahtelee monivärisenä.

Kultapistiäiset (Chrysidæ), kauniin
metallinhohtoisia pistiäisiä; elävät
kukissa, aidoilla ja muureilla; naaras
laskee munansa muiden pistiäislajien
kammioihin, joissa kultapistiäistoukat syövät
sekä ruokavarastot että kammioissa
asuvan toukan.

Kultapronssi, oikea k., hieno
kultajauhe, jota käytetään maalaukseen.
Tavallisesti käytetään k:n nimellä jonkun
kullanvärisen kuparilejeeringin jauhetta.

Kultarannikko, Kultaranta (engl.
Gold Coast), engl. siirtomaa
Länsi-Afrikassa, Ylä-Guineassa,
Norsunluurannikon ja Togomaan välillä. Paitsi
varsinaista K:oa (60,300 km2, 1,175,000 as.)
kuuluu K:n siirtomaa-alueeseen rannikosta
pohjoiseen oleva Ašanti (ks. t.)
ja tämän pohj.-puolella oleva Pohjoisterritorio,
yht. n. 204,000 km2, 2,120,000
as. Hallinnollisesti on K:oon liitetty
Englannin huostaan joutunut osa
Saksan entistä Togomaata. Tärkeimmät
K:n tuotteet ovat kaakao, kulta, kolapähkinät,
palmuöljy. Hallintokaup. Accra.

Kultaranta, kartano Naantalin
maaseurakunnassa, Luonnonmaan saarella.
Presidentin kesäasunto v:sta 1920.
Maaniviljelysneuvos A. Kordelin (ks. t.)
rakensi K:aan vastapäätä Naantalia prof.
L. Sonckin piirustusten mukaan 1916
valmistuneen palatsimaisen huvilan.
Puutarha kasvihuoneineen huomattava.
K. lahjoitettiin Turun Suomalaiselle
Yliopistoseuralle, joka puolestaan luovutti
sen valtiolle Ison-Heikkilän (ks. t.)
omistusoikeutta vastaan. — 2. Sama kuin
Kultarannikko (ks. t.).


Kultaranta.




Kultarinta (Chloropeta hippolais),
kerttusten heimoon kuuluva pieni, kellanvihreä
lintu. Joks. harvinainen Etelä- ja Keski-Suomen
lehdoissa ja puistoissa. Hyvä laulaja.

Kultasade (Cytisus), hernekasvien
heimoon kuuluva. Välimeren maista kotoisin
oleva kasvisuku. C. laburnum,
Suomessakin koristuskasvina viljelty
keltakukkainen pensas.

Kultasepän leimat. Kaikki kulta- ja
hopeatavarat, jotka sisältävät alimman


Suomen kultaleimaus (vasemmalta oikealle):
Suomen Kultaseppä o.-y:n tavaramerkki,
tarkastusleima, puhtausilmoitus (969:1000),
Helsingin vaakuna, vuosimerkki (1913).

sallitun murto-osan jalometallia (585
osaa kultaa, 813 osaa hopeaa 1000:sta),
on varustettava viidellä leimalla:
1) valmistajan nimileima tai tavaramerkki,
2) tarkastusleima (kruunu), 3) puhtauden
määrä tuhannesosissa (kultaesineissä
soikealla, hopeaesineissä suorakulmiopohjalla;
viimeksimainituissa kirjain H),
4) valmistuspaikan vaakuna, 5) n. s.
vuosikirjain. Vaosikirjaimina käytetään
aakkosten 24:ää kirjainta, A-I, K-Z,


Ruotsin hopealeimaus: Kalmarin
vaakuna, valmistajan nimikirjaimet,
vuosimerkki (1766), tarkastusleima
(Ruotsin kolme kruunua).

joilla on merkitty vv. 1810-1833. 1834
merkitään A2, 1858 — A3, 1882 — A4, 1906
— A5 j. n. e., 1926 — V5. — Ruotsin
vuosikirjainjärjestelmä alkaa 1759
— A, 1783 — A2, 1807 — A3, j. n. e.;
se oli meillä käytännössä vuoden 1809
loppuun (Asetus kulta- ja hopeateosten
tarkastusleimauksesta 28/3 1925).

Kultasepäntaide käyttää työaineinaan
kultaa, hopeaa, kuparia, pronssia,
rautaa, tinaa, uushopeaa, joita käsitellään
takoen, valaen tahi levyistä pakottaen.
Viimeistelyssä käytetään kiilloitusta,
siselointia (ks. t.), kaiverrusta ja
väritystä. Ohutta metallilankaa
taivuttelemalla kuvioiksi kultaseppä muodostaa
filigraaneja (ks. t.), ja kun rautaesineen
pintaan lyödään kuviopiirtoja ja niihin
hakataan kultalanka täytteeksi, syntyy
taušeeraus (ks. t.) l. damaskeeraus.
Työaineina on vielä jalokivet, puoli jalokivet,
niistä tehdyt veistokset (kameet), sekä
vielä helmet, sulatusemalji, nielloemalji.
koralli, norsunluu, näkinkuori, hienompi
lasikin. Varsinkin sulatusemaljia ja
nielloa ovat kultasepät varhaisista ajoista
käyttäneet jalojen metallien koristeluun.
Emalji sulatetaan erivärisenä
metallipintaan tehtyihin syvennyksiin tai
aitauksiin. Keskiajan lopulla keksitään
sulatusemaljin käyttö metallipinnan
maalaamiseen yhtenäisellä emaljipeitteellä.


Ejbyn kalkki.


B. Cellini: Frans I:n suola-astia.


Kultainen kannu
Padovasta.


Kultasieni, huokoinen, hampaitten
paikkaukseen käytetty kulta, jota
saadaan kultakloridiliuoksesta
oksaalihapolla.

Kultasiipi (Polyommatus),
päiväperhossuku; koiraksen siivet päältä
punakeltaiset, sinipunaiselle vivahtavat,
etusiipien ulkoreuna musta; naaraksen
etusiivet päältä mustatäpläiset.

Kultaus, esineiden peittäminen
hienolla kultakerroksella. Levy- l.
lehti-k:ssa kiinnitetään ohut (0,0001 mm)
kultalehti liimalla tai vernissalla esineen
pinnalle. Tuli-k:ssa sivellään esineelle
kulta-amalgaamaa; kuumennettaessa



haihtuu elohopea ja kulta jää.
Upotus-k:ssa (pienet) esineet
kastetaan kultakloridiliuokseen.
Galvaaninen k. ks.
Galvanoplastiikka.

Kultausvaha valmistetaan
sulattamalla yhteen keltaista vahaa,
etikkahappoista kuparia, alunaa ja
punamultaa. Lämmin kullattu esine kastetaan
k:aan ja kuumennetaan hiilitulessa,
jolloin vaha pelkistää seoksesta hieman
kuparia, joka muodostaa kullan kanssa
punertavan lejeeringin esineen pinnalle.

Kultaväri, kaupassa lehtisinä tai
jauhona (maali- tai simpukkakulta) käyvä
kultausaine, joka on valmistettu kullasta
tai kullanvärisistä metalliseoksista
(sinkin ja kuparin).

Kultivaattori, syvältä muokkaava
raskas äes, varsinkin pyörien varassa
kulkeva jousi-, kynsi- j. n. e. äes.
vrt. Äes.


Jousikultivaattori.


Kultiveerata (ransk.), viljellä,
sivistää, jalostaa.

Kultti (lat.), jumalanpalvelus,
jumalanpalvelukseen kuuluvat menot,
palvonta. vrt. Kultus.

Kulttuuri (lat.), „viljelys",
ihmishengen kehittäminen, henkisen elämän
ilmaukset yleensä, sivistys laajimmassa
merkityksessä niin henkisen kuin
taloudellisen työn saavutukset huomioonotettuina.
— Kulttuurifilosofia, tutkistelu,
joka koettaa selvittää, mikä on kulttuurin
olemus ja arvo. — Kulttuurihistoria l.
sivistyshistoria, menneiden aikojen
kulttuuriolojen ja niiden kehityksen
tutkimus ja esittäminen vastakohtana
valtiolliselle ja vars. sotahistorialle.
Ahtaammassa merkityksessä k. käsittelee
vain jokapäiväisen elämän oloja, kuten
tapojen, ammattien, pukujen, asuntojen
ja talouskapineiden kehitystä. —
Kulttuuri-idealismi, ajatussuunta,
jonka mukaan ihmiselämä saa arvokasta
aatteellista sisällystä varsinkin
kulttuurista; ihmisen arvokkain tehtävä on
uusien kulttuuriarvojen tuottaminen eli
kulttuurin kehittäminen yhä korkeammalle.
— Kulttuurikerros, maa, joka
muodostuu asutuille paikoille, hautoihin
y. m. ihmisasutuksen vaikutuksesta.
— Kulttuurikieli, sivistyskieli (ks. t.).
— Kulttuuritaistelu, maallisen hallituksen
taistelu kat. kirkkoa vastaan nykyaikaisessa
valtiossa. Sillä tarkoitetaan vars.
Saksan (ja Preussin) hallituksen pyrkimystä
(v:sta 1871) saattaa kat. kirkko
ja sen toiminta valtion valvonnan
alaiseksi. — Kulttuuritekniikka,
maanviljelyksen vesirakennus: kuivatus,
pengerrys ja vesitys, usein myös kokoomis- ja
pidätyssäiliöt, kaupunkien likavesien käyttö
maanviljelyksen hyväksi, vesijohdot
maataloudessa, kalapadot j. n. e. K. on
pääaineena maanviljelysinsinöörien opinnoissa.

Kultus (lat.), kasvatus, sivistys,
jumalanpalvelus. — Kultusministeri,
kirkollis-, us. samalla opetusministeri.

Kulun-nor, Dalai-nor (ks. t.).

Kuluntalahti, rautatieasema 7 km
Kajaanista pohjoiseen.

Kuluttajain Lehti, edistysmielisen
(sos.-dem.) osuuskauppaväen lehti, per. 1916.

Kulutus eli konsumtsioni,
hyödykkeitten käyttäminen ihmisten
tarpeitten tyydyttämiseksi.

Kulutusosuuskunta ks. Osuustoiminta.

Kulutusverot ovat veroja, joita
suoritetaan määrättyjen tavaroiden tai
palvelusten käyttämisen mukaan.
Välittömällä kulutusverolla tarkoitetaan veroa,
jonka välittömästi suorittaa se, joka
kuluttaa verotetun tavaran, välillisellä
kulutusverolla veroa, jonka ensi kädessä
suorittaa toinen henkilö kuin kuluttaja,
mutta joka välillisesti kohtaa tätä. K:sta
tärkein on tullina, nimenomaan
tuontitullina, suoritettu vero.

Kulvertti l. pengersilta on
holvisilta korkeamman täytepengermän alla.

Kulööri (ransk.), väri; poltettu sokeri,
jolla väkijuomia värjätään.

Kuma. 1. Komea koski Vienan-Karjalassa,
Koutajärveen laskevassa Tuntsajoessa.
— 2. Joki Kaukaasiassa, Kaukasuksen
pohjoispuolella; laskee Kaspianmereen;
640 km pitkä,

Kumaanit, turk. kansa, joka
800-luvulla hyökkäsi Etelä-Venäjälle, missä
heidät tunnetaan polovtsien nimellä, ja
1070 Unkariin, missä unkarilaistuivat.
Heistä on saanut nimensä Suur- ja
Vähä-Kumaania Unkarin tasangolla
Tisza-virran ympärillä.

Kumamoto, kaup. Japanissa Kiušiun
saarella. 70,000 as.

Kumariini, eräissä kasveissa (esim.
Melilotus-lajeissa, ja eräissä heinissä)
oleva tuoksuva aine. Keinotekoisesti
k:ia valmistetaan kuumentamalla fenolia,
omenahappoa ja väkevöityä rikkihappoa
yhdessä, Käytetään hajuvesiteollisuudessa.

Kumassi ks. Ašanti,



Kumbakonam, kaup. Etu-Intiassa,
Madrasin piirikunnassa;
loistorakennuksia, 61,000 as.

Kumi, useiden kasveista saatavien,
amorfisten, veteen liettyvien tai vedessä
liimautuvien aineiden nimitys, esim.
arabi-k.; myös = kautsu (ks. t. ja
Kumiteollisuus). — Kumigutta,
gummigutta (ks. t.). — Kumihartsi,
kumia, hartsia y. m. aineita sisältävää,
eri kasvilajeista saatua maitiaisnestettä,
joka kovettuu ilmassa. K:eja ovat m. m.
amoniakkikumi, pirunpihka, myrha,
gummigutta. — Kumilakka, rasvahappoa
sisältävä hartsi, jota kihoilee kilpikirvojen
pistämistä Croton-, Ficus- y. m.
puista. Sisältää väriainetta, jota voi
käyttää kokenillin asemesta. K:sta
valmistetaan myös šellakkaa.

Kumina (Carum carvi),
sarjakukkaisten heimoon kuuluva, teiden varsilla,
pellonpientareilla y. m. s. paikoilla kasvava
2-vuotinen, valkokukkainen kasvi, jonka
aromaattisenhajuisia ja -makuisia
hedelmiä käytetään leivän, juuston ja viinan
mausteeksi ja hedelmistä valmistettua
öljyä saippuan parfymoimiseen. Viljellään
monin paikoin Keski- ja Itä-Euroopassa.

Kumipuu ks. Eucalyptus
ja Ficus.

Kumissi, kumys, hevosen, aasin tai
kameelin maidosta valmistettu (käynyt)
juoma, joka sisältää 1-2 % alkoholia.
K:n käyttö on kirgiiseiltä peräisin.
Euroopassa k:ia valmistetaan
tehdasmaisesti lehmän maidosta ja sitä
juotetaan lääkkeenä eräissä parantoloissa
keuhkotautisille ja vähäverisille.

Kumiteollisuus, kaikkien kautsukkia,
guttaperkkaa tai balataa sisältävien
tavaroiden valmistus. Tähän kuuluu
raaka-aineen paloittelu, puhdistaminen ja
peseminen hollanterissa, vaivaaminen ja
levyiksi valssaaminen. Melkein aina
sekoitetaan raaka-aineeseen täyteaineita,
värejä, liitua, magneesiaa, raskassälpää,
kaoliinia, piimaata y. m., lisäksi vanhaa
kumitavaraa sekä vulkanisoimista varten
rikkiä (vrt. Kautsu). Kun eri
raaka-aineet ovat punnitut, sekoitetaan ne
valssaamalla mikstarikoneella. Esineet
valmistetaan sitten valssaamalla,
ipuristamalla ja leikkaamalla. Meillä on
kumitehdas (Suomen Gummiteollisuus o.-y.)
Nokialla.

Kumivuoto (gummosis), kasvitauti,
jossa solut muuttuvat kumiksi; yleinen
luumu- ja kirsikkapensaissa.

Kumlinki (ruots. Kumlinge), kunta
Ahvenanmaan saaristossa, Suomen mannermaan
ja Ahvenan mantereen puolivälissä: 3 suurta
saarta (Enklinge, Kumlinge ja Seglinge)
sekä näiden ympärillä olevia pikkusaaria;
88,7 km2, 1,016 as. (1925).

Kummeli (ruots.), tav. valkeaksi
kalkittu merimerkkinä käytetty kivikasa.

Kummer, Ernst Eduard
(1810-93), saks. matemaatikko, prof. Breslaussa
ja Berliinissä. Julk. tärkeitä lukuteoreettisia
ja geometrisiä tutkimuksia.

Kummi, kumi (ks. t.).

Kummit, kasteentodistajat. Suomen
kirkkolaki säätää, että k:ien
tulee olla ev.-lut. kirkon jäseniä,
herranehtoollisella käyneitä ja
nuhteettomia (42 §).

Kummituseläin (Tarsius spectrum),
Itä-Intian saaristossa, elävä, isosilmäinen,
pitkähäntänen, oravan kokoinen puoliapina,
jonka pitkien takaraajojen varpaat hoikat,
leveä- ja litteäpäiset. Syö hyönteisiä ja
pikkumatelijoita.


Kummituseläin.


Kummitussirkat, suorasiipisten lahkoon
kuuluvia tropiikeissa eläviä  hyönteisiä,
joiden ruumiinmuoto on eriskummallinen.


Sauvasirkka. a liikkeessä, b suojelusasennossa.

Niinpä sauvasirkat (m. m. suvut
Bacillus ja Bacteria) ovat
erehdyttävästi kuivien oksien näköisiä,


Vaeltavat lehdet.

vaeltavat lehdet (Psyllium)
taas vihreän tai kellastuneen lehden näköisiä,
tarjoten mainion esimerkin suojelevasta
yhdennäköisyydestä.



Kumtähti (ruots. Gumtäkt),
Helsingin kaupungin 1893 ostama ja 1903
kaupungin alueeseen liittämä ent. säteritila
Helsingistä Vanhaankaupunkiin vievän tien
varrella. Päärakennuksessa sukupuolitautisten
naisten sairaala, maat varattu kaupungin
laajenemista varten.

Kumu, resonanssi (ks. t.).

Kumulatiivinen (lat.) l. kasaantuva
on eräiden lääkeaineiden vaikutus, kun ne
useita kertoja peräkkäin nautittuina
aiheuttavat myrkytysoireita.

Kumulatsioni (lat.), kasaaminen;
yhdistäminen; prosessioikeudessa useiden
vaatimusten yhdistäminen oikeudenkäynnissä;
rikosoikeudessa rangaistusten yhteenlaskeminen.

Kumupohja, resonanssipohja,
mus., puulevyjen rajoittama ontto tila,
jonka tehtävänä on vahventaa kielisoitinten
ääntä; k:ksi sanotaan myös onton
tilan seinämiä, etenkin takaseinää. —
Kurnutin, resonaattori (ks. t.).

Kún [kūn], Béla (s. 1886),
juutalaissyntyinen unk. kommunisti. Joutui ven.
sotavankeuteen, josta palasi marrask. 1918
bolševikkiyllyttäjänä. Ulkoasiain komissaari
ja johtava mies Unkarin neuvostotasavallassa
1919. Pakeni sen kukistuttua Venäjälle.

Kunaksa, paikkakunta Babylonin
läheisyydessä. Siellä Artakserkses II
voitti veljensä Kyyroksen 401 e. Kr.

Kunder, Johann (1852-88), vir.
opettaja, runoilija ja näytelmäkirjailija.
Viron kansallisen herätysajan merkkimiehiä.

Kundt [kunt], August Adolf
(1839-94), saks. fyysikko, tehnyt tärkeitä
tutkimuksia ääni- ja valo-opin alalla.

Kunene (engl. Cunene), joki
Lounais-Afrikassa, alajuoksu Portugalin Angolan
etelärajana, 1,200 km pitkä. K:n
eteläpuolella on Ambomaa (ks. t.).

Kunersdorf [kū-], kylä Preussissa,
5 km Frankfurt an der Oderista itään.
Siellä venäläiset ja itävaltalaiset
voittivat Fredrik Suuren 1759.

Kungsholmen, läntisin niistä Mälarin
saarista, joille Tukholma on rakennettu.

Kunik [-ū-], Ernst (1814-99), saks.
Venäjälle siirtynyt muinaishistorioitsija;
pääteos: ,,Die Berufung der schwedischen
Rodsen durch die Finnen und Slaven".

Kuningas (muin.-saks.), suuren tai
suurenpuoleisen valtion (kuningaskunnan)
hallitsija; vanhin ja yleisin nimitys
monarkkisten valtioiden hallitsijalle.

Kuningas Kaarlen maa, Huippuvuorten
itäpuolella oleva (78° 30'—79° pohj. lev.)
saariryhmä.

Kuningaskalastaja l. jäälintu
(Alcedo ispida), käkilintujen
sukulaisheimoon kuuluva isonokkainen, n. 18 cm
pitkä, päältä metallinhohtoisen vihreä ja
sininen, alta ruosteenpunainen,
valkokaulainen lintu. Syö kaloja. Pesä
rantatörmässä. Keski- ja Etelä-Euroopassa,
joskus Suomessakin.

Kuningaskäärme ks. Boa-käärmeet.

Kuningaspallo, ennen hyvin suosittu
palloleikki, nykyisem pesäpallopelin
alkumuoto. „Sisällä oleva" puolue lyö
vastapuolueen lukkarin syöttämiä palloja ja
lyöneet koettavat sillä aikaa juosta
määrättyyn piiriin ja sieltä takaisin.
Heidän juostessaan koettaa vastapuoli
„polttaa" heidät pallolla. Jos se
onnistuu, niin vaihtuu puoli.

Kuningasten kirjat, V:n T:n (kahtia
jaettu) kirja, joka kertoo Salomon
hallituksesta ja Israelin kuninkaitten
vaiheista. Aloitettu n. 600, jaettu kahtia
Babelin vankeuden aikana.

Kuningasvesi, typpihapon (1 tilav.-osa)
ja suolahapon (3-4 osaa) seos. Liuottaa
klorideiksi jalometallitkin.

Kuningas Vilhelmin maa (engl. King
William Land), saari Pohjois-Jäämeressä,
Amerikan pohjoisrannikolla, Boothia
Felixistä länteen.

Kuningatar Charlottan saaret,
Englannille kuuluva vuorinen ja metsäinen
saariryhmä Kanadan länsirannikolla;
suurimmat ovat Graham ja Moresby.
Kultaa ja kivihiiltä. 13,000 km2.
— Kuningatar Charlottan salmi,
Kanadan länsirannikolla, Vancouverin saaren
ja mantereen välillä olevan salmen
pohjoinen suu.

Kuninkaankaari, Ruotsin vanhoissa
laeissa se kaari l. pääosasto, joka koski
valtiovallan harjoittamista, vastaten
tavallaan valtiosääntöä.

Kuninkaankarjatalo ja
kuninkaankartano ovat valtion
omistamia kruununluontoisia tiloja,
joita valtio nykyjään käyttää
vuokraamalla niitä yksityisille.

Kuninkaankypäri l. verkkomaha,
märehtijäin 4-osaisen mahalaukun toinen osasto.

Kuninkaan lautakunta, Eerik XIV:n
n. 1560 perustama ylin tuomioistuin,
lakkautettu 1568.

Kunnallinen jaoitus. K:n j:n muuttamisesta,
mikä aina 1/1 1926:een asti on
ollut kytkettynä seurakunnalliseen
janoon, määrää nyk. Valtioneuvosto.
K:ta j:ta voidaan muuttaa: 1) jos siten
edistetään tai helpotetaan kunnallisten
tehtäväin suorittamista; 2) jos kunta
tarvitsee lisää aluetta asuntoja,
teollisuutta, liikenne- tai muita senkaltaisia
tarkoituksia varten tai turvatakseen



luonnollisen ja säännöllisen
laajenemisensa; 3) jos muutos on omiaan
huojentamaan tai tasoittamaan kunnallisia
rasituksia tai muuten edistämään
yhteiskunnallista tai taloudellista kehitystä;
4) jos muutoksen havaitaan muulla
tavoin tuottavan etua tai jos voimassa
oleva jaoitus aiheuttaa epätyydyttäviä
esikaupunkioloja, ehkäisee kunnallista
kehitystä, epäsäännöllisyydellään
vaikeuttaa kunnallishallintoa taikka
muuten havaitaan sopimattomaksi.
Tarkemmat säännökset k:n j:n muuttamisessa
noudatettavasta menettelystä, sen
toimeenpanosta ja seurauksista on annettu
lailla k:n j:n muuttamisesta 19/5 1925.

Kunnallinen Keskustoimisto, per.
1912, Suomen Kaupunkiliiton
ylläpitämä toimisto, jonka tehtävänä m. m.
on seurata kunnallista elämää koti- ja
ulkomailla, antaa Kaupunkiliittoon
kuuluvien kaupunkien, kauppalain ja
taajaväkisten yhdyskuntien
viranomaisille ja toimihenkilöille tietoja
kunnallisia oloja koskevista kysymyksistä,
avustaa Kaupunkiliiton hallitusta sen
valvoessa kaupunkikuntain yhteisiä etuja
sekä julkaista „Suomen Kunnallislehteä”.

Kunnallinen ulosottomies,
kunnanvaltuuston hankkima, maaherralta
määräyksen saanut erityinen kunnan
palkkaama ulosottomies, jonka tehtävänä on
etupäässä kunnallisten verojen ja
muiden kunnan saatavain ulosottaminen.

Kunnallinen vaalilaki, 27/11 1917
annettu, osittain 27/3 1919, 15/8 1919 ja
21/2 1925 muutettu laki, joka sisältää
säännökset kunnallisista vaaleista.

Kunnallinen äänioikeus, kunnan
jäsenille kuuluva oikeus joko
välittötömästi tai välillisesti ottaa osaa
kunnallisten asiain päättämiseen.
Välittömästi käyttävät kunnan jäsenet
päätösvaltaa raastuvankokouksissa ja
manttaaliin pannun maan ja laitosten
omistajain ja haltijain kuntakokouksessa,
välillisesti valitsemalla
kunnan- tai kaupunginvaltuutettuja.

Kunnalliskieli, se kieli, mikä
kunnallisten asiain käsittelyssä on oleva
pöytäkirjakielenä. vrt. Kielilainsäädäntö.

Kunnalliskoti (ennen sp>vaivaistalo,
köyhäintalo), laitos, joka
kuntaan on perustettu niitä öyhäinhoitoa
tarvitsevia varten, joita ei voida
avustaa kodissaan tahi sopivasti sijoittaa
yksityiskoteihin. vrt. Köyhäinhoito.

Kunnallislainsäädäntö. Maalaiskuntain
hallintoa koskevan lainsäädännön
alkuna olivat muutamat säännökset
pitäjänkokouksista 1650 annetuissa
pappissäädyn erioikeuksissa ja sittemmin
v:n 1675 ja 1723 papiston erioikeuksissa.
Asetuksella kunnallishallituksesta maalla
6/2 1865 erotettiin maalliselle kunnalle
kuuluvat tehtävät seurakunnan
tehtävistä. Tämä asetus uusinnettiin
perusteellisesti 15/6 1898 asetuksella
kunnallishallinnosta maalla, johon asetukseen
23/6 1902 asetuksella tehtiin vielä pieniä
muutoksia. Perusteellisempia, erittäinkin
kunnallista äänioikeutta ja
vaalikelpoisuutta koskevia uudistuksia tehtiin
27/11 1917 maalaiskuntain kunnallislailla,
jota täydensivät samana päivänä
annetut kunnallinen vaalilaki ja laki
kansanäänestyksestä. Ennen kuin varsinaisesti
ehdittiin ruveta näitä lakeja käytännössä
soveltamaan, tehtiin 27/3 1919 muutoksia
kunnallislakiin ja kunnalliseen
vaalilakiin sekä kumottiin laki
kansanäänestyksestä. Sen jälkeen on 15/8 1919 ja
21/2 1925 vielä muutettu ensinmainittuja
lakeja, sekä 19/5 1925, jolloin annettiin
laki kunniallisen jaoituksen muuttamisesta,
tehtiin siitä johtuvat muutokset kunnallislakiin
ja kunnalliseen vaalilakiin. — Kaupunkien
kunnallishallintoa säännöstelivät vanhimpina aikoina
v:n 1347 kaupunkilaki sekä eri aikoina annetut
porvariston erioikeudet ynnä lukuisat asetukset
ja kaupunkien erioikeudet. 8/12 1873 annettiin
asetus kunnallishallinnoista kaupungeissa, joka
asetus osin muutettiin 15/8 1883 ja 15/12 1897
asetuksilla. 27/11 1917, samalla kertaa
kuin maalaiskunnillekin, annettiin
kaupungeille kaupunkien kunnallislaki,
kunnallisen vaalilain ja lain kansanäänestyksestä
tullessa molemmille yhteiseksi. Sen jälkeen
on kaupunkien k. ollut samanlaatuisten muutosten
alaisena kuin maalaiskuntain k. [Ståhlberg (1926).]

Kunnallislautakunta, maalla
kunnallinen hallintoelin, joka laissa olevain
säännösten ja niiden määräysten mukaan,
joita kunnanvaltuusto tahi muu
viranomainen noudatettavaksi antaa, huolehtii
kunnan hallinnosta, valvoo sen yhteisiä
etuja sekä panee täytäntöön valtuuston
päätökset ja määräykset. K:ssa on
puheenjohtaja, jota ennen 1917 v:n
kunnallislakia sanottiin k:n esimieheksi,
varapuheenjohtaja sekä kunnanvaltuuston
päätöksen mukaan vähintään 4 jäsentä ja
tarpeellinen määrä varajäseniä, jotka
kaikki valtuusto valitsee kolmeksi
vuodeksi vaalikelpoisten kunnan jäsenten
oukosta (Maalaiskuntain kunnallislaki
44-68 §, osaksi muutettu lailla 21/2 1925).



Kunnallismetsä, kunnan omistama
metsä, jota käytetään metsänhoitoon
kunnan yhteiseksi hyödyksi. —
Kunnallisneuvos, arvonimi. —
Kunnallisneuvosmies, maistraatin tai
raastuvanoikeuden jäsen, joka ei ole
lainoppinut. — Kunnallispolitiikka,
kuntien suoranainen hallintotoiminta
yleisen tehtävänsä täyttämiseksi. K:aan
laajimmassa merkityksessä luetaan myös
toimenpiteet kunnallishallinnon
järjestämiseksi ja kuntain finanssipolitiikka.
K:n alaan kuuluvat esim. asemakaava-,
maa-, liikenne-, asunto-,
esikaupunkipolitiikka, palotoimi, kuntain
liikelaitokset, terveyden- ja sairashoito,
elintarvepolitiikka, köyhäinhoito,
lastensuojelu, sivistys-, ja työväenpolitiikka,
maaseudulla sitäpaitsi esim. maatalouden
edistäminen, asutuspolitiikka, kunnanmetsät,
sähköistäminen ja tienteko. —
Kunnallispormestari, maistraatin
puheenjohtaja muutamissa Suomen suuremmissa
kaupungeissa. — Kunnallisraatimies,
kunnallisneuvosmies (ks. t.).

Kunnallisvaalit, vaalitoimitus, jossa
valitaan kaupungin- tai kunnanvaltuutetut.
Varsinaiset k. toimitetaan joka
kolmas vuosi 4 päivänä joulukuuta ja,
jos valtuusto niin määrää, myös 5:ntenä.
Säännökset k:sta on annettu kunnallisessa
vaalilaissa 27/11 1917, osaksi muutettu
27/3 1919, 15/8 1919 ja 21/2 1925 laeilla.

Kunnallisverotus. Mikäli kunnan
menojen  suorittamiseen kunnan  vakinaiset
tulot, s. o. ne tulot, mitkä kunta saa
kiinteästä omaisuudesta, pääomasta
tuloatuottavista oikeuksista tai valtion
avustuksista, eivät riitä, on puuttuva
määrä kunnan verovelvollisten jäsenten
suoritettava. Verovelvollinen on uskon
tunnustukseen ja kansalaisoikeuteen
katsomatta jokainen, joka kunnassa, asuipa
hän siellä tahi ei, omistaa tahi viljele
maata tai hallitsee muuta kiinteätä
omaisuutta, tai siellä harjoittaa liikettä
elinkeinoa tai ammattia, sekä jokainen,
jolla kunnassa on asunto ja kotipaikka,
niin myös yhteisö, yhtymä, laitos
tai säätiö niihin tuloihin nähden, jotka
sillä kunnassa on kiinteistöstä, elinkeinosta,
liikkeestä tai muista tulolähteistä
aatteellinen yhtymä, laitos tai säätiö
vain kiinteimistö- ja elinkeinotuloista
sekä valtio vain määrätynlaisesta tulosta
ja yleensä ainoastaan niiden puolesta
määrästä. Sitäpaitsi on verovapaus
myönnetty yksityisille rautateille, Suomen
Pankille ja Presidentin palkkauksesta
sekä eräissä tapauksissa vieraan
valtion täällä olevalle edustajistolle. —
K:lla hankittava tulomäärä vahvistetaan
kunnan tulo- ja menoarviossa, joka on
kunkin vuoden lopulla vahvistettava
seuraavaa kalenterivuotta varten. K:n
toimittaa kunkin vuoden alussa
taksoituslautakunta, jona on maalla
kunnallislautakunta ja siihen lisäksi
tarpeellinem määrä sanottua tarkoitusta
värien valittuja äänivaltaisia kunnan
jäseniä tahi erityinen taksoituslautakunta;
kaupungissa valitaan aina erityinen
taksoituslautakunta. Taksoituslautakunnan
tulee tunnollisesti arvioida, minkä verran
tuloa kunkin verovelvollisen saattaa
katsoa verovuonna saaneen kunnassa
olevasta kiinteistöstä, siellä
harjoittamastaan liikkeestä, elinkeinosta tai
ammatista sekä, jos verovelvollisella on
kunnassa asunto ja kotipaikka, palkasta,
eläkerahasta tai muista tulolähteistä. Sen
nojalla pannaan kullekin veroäyrejä,
vastaten yksi veroäyri 100 mk:n tuloa.
K:n ohjeeksi on jokaisen verovelvollinen
annettava taksoituslautakunnalle imoitus
tuloistaan, n. s. tuloilmoitus
(ks. t.). Sittenkuin taksoitus on toimitettu,
pidetään veroluettelo asianomaisien nähtävänä
ja saa kukin kohdaltaan; tehdä taksoitusta
vastaan kunnanvaltuustolle tai erityiselle
tutkijalautakunnalle muistutuksen.
Muistutuksen hylkäämisestä voidaan valittaa
maaherralle, jonka päätökseen taas haetaan
muutosta  Korkeimmalta  Hallinto-oikeudelta.
Jos valitus koskee verotuksen perustetta,
voidaan, muistutusta tutkijalautakunnassa
tekemättä, valittaa taksoituksesta
maaherralle (Asetus maalaiskuntain
kunnallishallinnosta 15/6 1898, 6:s luku,
muutettu laeilla 20/1 1922, 21/12 1923 ja
21/2 1925; Asetus kunnallisverotuksesta
maalaiskunnissa 20/1 1922, muutettu
asetuksilla 21/12 1923 ja 20/1 1925;
Asetus kunnallishallituksesta kaupungissa
8/12 1873, 5:s luku, muutettu laeilla
20/1 1922, 21/12 1923 ja 21/2 1925; Laki
tulojen ilmoittamisvelvollisuudesta
kunnallisverotusta varten 9/4 1919, muutettu
laeilla 20/1 1922  ja 21/12 1923).  —  Paitsi
edellämainittua tuloveroa, on kunnalla oikeus
kantaa koiraveroa sekä n. s.
vaivaisprosenttia ja kuolinpesäprosenttia
ja kaupungeissa tonttiveroa ja
tuulaakia.

Kunnanhuone, kunnantalo (ks. t.).

Kunnankirjuri, henkilö, jonka
kunnallislautakunta tai kunnanvaltuusto on
ottanut kunnanviranomaisten avuksi
pöytäkirjainpidossa, kuntaa koskevan
kirjeenvaihdon hoitamisessa, asiakirjain



laatimisessa ja muussa kirjoitustyössä
(Maalaiskuntain kunnallislaki 27/11 1917,
28. 31, 52, 56 §).

Kunnanlääkärilaitos käsittää
maalaiskuntien lääkärit. Ensimmäisenä perusti
kunnanlääkärintoimen Viitasaaren kunta
1882. V:n 1925 lopussa oli maassamme
vakinaisia kunnanlääkäreitä 173, hoitaen
monet näistä useampia kuntia. Useimmissa
kunnissa on kunnanlääkäriä varten voimassa
Suomen Yleisen Kunnanlääkäriyhdistyksen ja
Maalaiskuntien Liiton yhteisesti hyväksymä
ohjesääntö. Samojen elinten yhteisesti
määrittelemä minimipalkka (12,000 mk.
vuodessa, vapaa asunto ja lämpö) on myös
yleensä kaikkialla voimassa. Kunnanlääkärien
palkkaamiseksi kunnat saavat valtiolta
avustusta, jonka määrä nyk. on yleensä
enintään 4,000 mk. kuntaa kohti.

Kunnanmetsälautakunta. Avustamaan
lääninmetsälautakuntaa metsän
hävittämisen ehkäisemiseksi annettujen
määräysten noudattamisen valvonnassa
on kuhunkin kuntaan, ellei maaherra
ole myöntänyt vapautusta, asetettava k.,
johon kuuluu vähintään kolme jäsentä,
jotka kunnanvaltuusto valitsee kunnassa
asuvista, metsänhoitoon perehtyneistä
henkilöistä (Asetus toimenpiteistä metsän
hävittämisen ehkäisemiseksi 2/11 1917).

Kunnansairaala, yhden tai useamman
maalaiskunnan yhteinen „sairastupa".
Ensimmäisen k:n perusti Ruoveden
kunta 1881. Kun v:n 1885 jälkeen
ruvettiin maalaiskunnille myöntämään
valtioapua k:ain rakentamiseen ja ylläpitoon,
on niiden lukumäärä hiljalleen kasvanut
ollen nyk. n, 60. Monet etenkin
uusimmista kiistamme ovat hyvinkin
ajanmukaisia hoitolaitoksia
leikkaussaleineen, röntgenkoneineen j. n. e.

Kunnantalo, kunnantupa, kunnan
varoilla rakennettu kokoushuone, jossa
valtuuston ja muiden kunnan viranomaisten
kokouksia ja muita toimituksia pidetään.

Kunnanvaltuusto, kunnallinen
edustuslaitos maalaiskunnissa. K:n
muodostavat kunnanvaltuutetut, jotka
nyk. valitaan joka 3:s vuosi välittömillä
suhteellisilla vaaleilla, joissa, eräin
poikkeuksin, jokaisella ennen vaalivuoden
alkua 21 v. täyttäneellä kunnan jäsenellä
on yhtäläinen äänioikeus. K., johon
kunnan asukasluvusta riippuen kuuluu
11-41 jäsentä, kokoontuu niin usein,
kuin asianhaarat vaativat, ja ainakin
tammi-, huhti-, kesä-, syys- sekä
marras- tai joulukuussa. K. on päätösvaltainen,
jos vähintään 2/3 valtuutettujen
lukumäärästä on saapuvilla. K. tekee
päätöksensä, ellei olla yksimielisiä,
äänestyksen jälkeen. Tavallisesti on
yksinkertainen enemmistö ratkaiseva,
mutta erinäisiin kysymyksiin nähden
vaaditaan 2/3:n määräenemmistö. Eräät
k:n päätökset ovat, lailliseen voimaan
tullakseen, alistettavat Valtioneuvoston,
Kouluhallituksen tai maaherran tarkastettaviksi
ja vahvistettaviksi. K:n päätöksestä
voidaan valittaa yleensä maaherralle, 1) jos
päätös loukkaa valittajan yksityistä
oikeutta, 2) jos sitä ei ole tehty laillisessa
järjestyksessä, 3) jos se on ristiriidassa
yleisen lain tai asetuksen kanssa, tai
4) jos k. on muulla tavoin ylittänyt
toimivaltansa (Maalaiskuntain
kunnallislaki 27/11 1917, muutettuna 27/3 1919,
15/3 1919, 21/2 1925 ja 19/2 1925).

Kunniakirja, kirjallinen tunnustus,
joka kilpailuissa ja näyttelyissä
annetaan varsinaisten palkintojen ohella tai
sijasta. — Kunnialaukaukset,
erikoisissa tilaisuuksissa kuten hallitsijoiden
merkkipäivinä, sotilaitten haudalla y. m.
ammutut laukaukset.

Kunnialegioona (ransk. Légion
d'honneur), Ranskan ainoa ritarikunta, per.
1802. Sen merkkiä kannetaan punaisessa
nauhassa. Kuva ks. Ritarimerkit.

Kunniamerkit, urhoollisuudesta tai
erikoisista ansioista annettavat merkit.
Suom. k. ovat vapaudenristi (IV, III,
II, I luokka ja suurristi) ja -mitali sekä
Suomen valkoinen ruusu (komentajamerkit,
ritarimerkit ja ansiomitalit). vrt.
Ritarimerkit.

Kunnianeuvosto. Maamme jokaiseen
armeijan ja merisotaväen rykmenttiin,
erilliseen pataljoonaan ja muuhun niiden
veroiseen joukko-osastoon on muodostettava
k., johon kuuluu joukko-osaston upseeriston
valitsema puheenjohtaja ja kaksi
jäsentä, ja jonka tehtävänä on auttaa
neuvoilla joukon upseeriston yksityisiä
jäseniä, kun nämä kunnia-asioissa
kääntyvät neuvoston tahi jonkun sen
jäsenen puoleeni, kun upseerien välillä on
tapahtunut kunnianloukkaus, koettaa
välittämällä aikaansaada heidän kesken
sovintoa, kun k:n tietoon tulee, että joku
upseeri on tehnyt hairahduksen, kerätä
ja päällikön tietoon toimittaa
saatavissa oleva selvitys ja toimittaa
päällikön käskystä alustava tutkimus
tämänlaatuisissa asioissa (Laki sotaväen
kunniatuomioistuimista 30/6 1919, 14-19 §§).

Kunnianloukkaus, yksilön kunniaan
kohdistuva rikos. K.-rikokset ovat
Suomen oikeuden mukaan joko herjausta
tai solvausta, ja luetaan niihin myös
vainajan muiston häväiseminen.


Kunnianteko, sotilaallinen tervehdys.
Sotilaslipulle ja sotilaalliselle
hautaussaatolle sotilas tekee kunniaa,
asettumalla rintamaan. Oltaessa läsnä
tilaisuuksissa, joissa soitetaan kansallishymniä,
armeijan tai oman rykmentin kunniamarssia,
asetutaan perusasentoon. Muissa tapauksissa
tehdään kunniaa viemällä oikea käsi päähineeseen.

Kunniarangaistus. Vanhemmassa
oikeudessamme esiintyneet k:t olivat
laadultaan kolmenlaisia: nöyryyttäviä,
häpäiseviä sekä sellaisia, joiden kautta
rangaistu menetti erinäisiä
yhteiskunnallisia oikeuksia. Nykyisien
lainsäädäntömme k:t eivät käsitä kunnian, vaan
erinäisten täysikuntoiselle kansalaiselle
kuuluvain kunniaoikeuksien riistämistä.
Sellaisia ovat kansalaisluottamuksen
menettäneeksi, todistajaksi kelpaamattomaksi
ja maanpalvelukseen kelvottomaksi julistaminen.

Kunniatohtori (lat. doctor honoris
causa), arvonimi, jonka yliopistot
saattavat maisterin- ja tohtorinvihkiäisissä
antaa ansioituneille henkilöille. —
Kunniatoimi, kunniavirka, tav.
palkaton toimi tai virka, jonka saaminen lisää
tai todistaa saajan yhteiskunnallista arvoa,

Kunniatuomioistuin. Jokaisessa
maamme maasotaväen divisioonassa ja
erillisessä prikaatissa samoin
merisotaväkeä varten tulee olla k., jonka
tehtävänä on rangaista upseereja teoista, jotka
ovat omiaan vähentämään kunnioitusta
upseeristoa kohtaan. K:n alaisia ovat
esi- ja yliupseerit, ei kuitenkaan
kenraalin virka-asemassa olevat esiupseerit,
eikä myöskään armeijan tai merisotaväen
rykmentin, erillisen pataljoonan tahi
muun niiden veroisen joukon päällikkö.
Divisioonan k:een kuuluu puheenjohtaja
ja kuusi jäsentä sekä prikaatin ja
merisotaväen k:een puheenjohtaja ja neljä
jäsentä. Puheenjohtajan määrää
divisioonan, prikaatin tai merisotaväen
päällikkö, jäsenet valitsee asianomaisen
joukko-osaston esi- ja yliupseeristo
(Laki 30/6 1919).

Kunniavartio. Vastaanotoissa ja
tarkastuksissa määrätään Presidentille,
vieraitten valtakuntien päämiehille,
puolustusministerille, sotaväen päällikölle ja
tarkastuskenraaleille kunniavartioksi
komppania, joukkue tai kunniavartiomiehiä.

Kunta, itsehallintoon oikeutettu,
paikallisetujen yhdistämäin henkilöiden
muodostama ja määräalalle järjestetty
yhdyskunta valtiossa. K:t ovat joko
maallisia tai kirkollisia. Edellisiä ovat
kaupunki-k:t, eri kuntana olevat
kauppalat, sekä maalais-k:t.
Jokaisella maalais-k:lla, joita k:lla
ahtaammassa mielessä tarkoitetaan, on
rajoiltaan määrätty alueensa, ja tulee sen
jäsenten laissa määrätyissä rajoissa
hoitaa k:n yhteiset talous- ja järjestysasiat.
Sen jäsen on jokainen, jolla k:ssa on
tai tulee olla asunto ja kotipaikka,
joka siellä omistaa tai viljelee maata
tahi hallitsee muuta kiinteää omaisuutta
taikka joka siellä harjoittaa elinkeinoa,
liikettä tahi ammattia. K. käyttää
päättämisvaltaansa kunnanvaltuuston ja
kuntain edustajain kokouksen kautta. K:n
yhteisiä tarpeita varten on jokainen k:n
jäsen velvollinen suorittamaan
kunnallisveroa, Sen ohella on k:lla muitakin
julkis- ja yksityisoikeudellisia
tulolähteitä (Maalaiskuntain kunnallislaki
27/11 1917, muutettu 27/3 1919, 15/8 1919,
21/2 1925 ja 19/5 1925; Asetus maalaiskuntain
kunnallishallinnosta 15/6 1898, muutettu 20/1
1922, 21/12 1923 ja 21/2 1925).

Kuntain edustajain kokous. Asiat,
jotka lain mukaan voidaan ottaa
kunnanvaltuuston kokouksessa käsiteltäviksi,
ovat, paitsi milloin kunnat ovat yhteisen
kunnallishallinnon alaisia, käsiteltävät ja
ratkaistavat k. e. k:ssa, kun asia on
katsottava yhteiseksi eri kunnille tai niiden
osille tai kun eri kunnat ovat keskenään
sopineet, että yhteisesti neuvottelevat ja
päättävät asiasta. K. e. k:seen, joka
pidetään paikassa ja aikana, joista
valtuustot sopivat, kukin kunta on
oikeutettu valitsemaan niin monta edustajaa,
että niiden lukumäärä on 1/6 valtuuston
jäsenten luvusta.

Kuntakokous, kunnan äänioikeutettujen
jäsenten lain määräämässä järjestyksessä
pidettävä kokous, joka käytti kunnan
päättämisvaltaa. Maalaiskuntain
kunnallislaissa 27/11 1917 säädettiin k:n
sijalle jokaiseen kuntaan pakolliseksi
kunnanvaltuusto; vain niissä asioissa,
jotka koskevat yksinomaan manttaaliin
pantua maata ja laitoksia, jätettiin
kunnan päätösvallan käyttäminen edelleen
manttaaliin pannun maan ja laitosten
omistajain ja haltijain k:lle, n. s.
manttaalikokoukselle (Asetus
maalaiskuntain kunnallishallinnolta 15/6 1898
ja Maalaiskuntain kunnallislaki
27/11 1917, 88 §).

Kuohijärvi, järvi Tuuloksen pitäjän
luoteiskulmassa; n. 19 km pitkä, 2-5 km
leveä. Laskee Kukkiaan.



Kuohupulveri, jonkin karbonaatin ja
hapon seos; veteen liuotettaessa kuohuu
kehittäen hiilihappoa.

Kuokka, maan, soran, pehmeitten
kivilajien y. m. kuohkeuttamiseen tai
irroittamiseen käytettävä iskevä käsityöase.


Kuokka.


Maahakku.


Kitkemiskuokka.


Kuokkala. 1. Kylä Terijoella, tiheä
huvila-asutus. — 2. Rautatieasema
Viipurin-Rajajoen rataosalla, 89 km Viipurista,
7 km Rajajoelle, 40 km Pietariin.

Kuokkalankoski, 400 m pitkä, 0,9 m
korkea, 828-hevosvoimainen perattu koski Lempäälän
pitäjässä, Lempoisten kanavasta pohjoiseen.

Kuokkaniemi, rautatieasema
Viipurin-Sortavalan rataosalla Sortavalan
kunnassa, 18 km Sortavalasta.

Kuola, Kuolla (ks. t.).

Kuolaimet, poikkipäin hevosen suussa
pidettävä, tav. raudasta tehty, usein
nivelikäs, päitsissä kiinni oleva puikko,
jonka molemmissa päissä oleviin
renkaisiin ohjakset kiinnitetään ja jolla
hevosta ajaessa ja talutellessa
ohjataan. — Helläsuisille hevosille
käytetään kumi-k:ia tai nivelettömiä,
nahalla päällystettyjä suurautoja.
Vaikeasti hallittaville hevosille
käytetään pakko-k:ia, joista
tavallisimmat lienevät leuanalusketjulla
varustetut n. s. kanki-k:t.


Tavalliset kuolaimet.


Kankiluolaimet.


Kuolajoki, Kuolajärven pitäjässä,
laskee pienestä Kuolajärvestä ja
yhtyy Kuolajärven kirkon kohdalla Sallajokeen.

Kuolajärvi, kunta Oulun läänin itäosassa
Kuusamon pohjoispuolella; 11,854 km2,
5,862 as. (1925). Keskellä pitäjää komea
Sallatunturi. Koko pohjoisosa jylhää tunturimaata.

Kuolemajärvi. 1. Kunta Viipurin
läänissä, Karjalan kannaksella, Suomenlahden
rannalla; 367,6 km2, 6,161 as.
(1925). Pitäjässä on samanniminen 13 km pitkä
luonnonkaunis järvi. — 2. Rautatieasema
Viipurin-Koiviston-Terijoen rataosan varrella
K:n kunnassa, 69 km Viipurista.

Kuolemankello (Anobium pertinax),
puunkaivajien (Xylophaga) alalahkoon
kuuluva kovakuoriainen, joka elää talojen
seinähirsissä, vanhoissa huonekaluissa y. m. s.
paikoissa ja kiima-aikana synnyttää kellon
naksutusta muistuttavan kutsuäänen, jonka
otaksuttiin ennustavan kuolemaa, K. on n. 5 mm
pitkä, tasapaksu, mustanruskea, selässä 2
keltaista täplää,


Kuolemankello,
4 kert. suur.


Kuolemanlaakso (engl. Death Valley),
n. 180 km pitkä ja 40 km leveä autio
laakso Yhdysvalloissa Kalifornian
valtion kaakkoisosassa, 67 m merenp. alap.
Maapallon kuumimpia seutuja: kesällä
todettu +58° C ja talvellakin joskus
+44° C varjossa. Vuoden keskilämpö +32° C.

Kuolemanrangaistus. Suomen
rikoslain mukaan voi k. tulla kysymykseen:
ainoana rangaistuksena valtiopetoksesta
ja ystävyydessä olevan valtion päämiehen
murhasta, ja vaihtoehtoisesti muun
rangaistuksen kanssa maanpetoksesta ja
murhasta. K:n täytäntöönpanosta säädetään
rangaistusten täytäntöönpanoasetuksessa
19/12 1889.

Kuoleman saari, Böcklinin (ks. t.) maalaus.

Kuolemansynnit, keskiaikaisten kat.
teologien antama nimitys synneille, joista
rikkoja ei voinut vapautua muutoin kuin
ripin sakramentin kautta (ylpeys, ahneus,
hekumallisuus, kateus, juoppous, viha ja
hengen laiskuus).

Kuolemansyyn tutkiminen. Jos joku
tavataan kuolleena eikä tiedetä hänen
tautiin kuolleen, tulee poliisiviranomaisten
heti, luotettavain miesten läsnä
ollessa, tutkia, onko vainaja omasta vai
toisen kädestä saanut surmansa, ja, jos
siihen on pienintäkään aihetta, kiireesti
antaa asiasta tieto maaherralle, jonka
tulee asianhaarain mukaan määrätä,
onko lääkärin katsastus ja oikeuden
tutkimus toimitettava, vai eikö,
ennenkuin kuolleen saa haudata.
Kruununvouti maalla sekä pormestari,
poliisimestari ja järjestysmies kaupungissa saa,
ilmoittaen asian maaherralle, pyytää
asianomaista lääkäriä katsastaman



kuolleen ruumista sekä tutkittavaksi
ilmoittaa asian tuomarille (Rikoslain
voimaanpanoasetus 19/12 1889, 8 §).

Kuolemantanssi (ransk. danse
macabre), 1200-luvulla kuvaamataiteen
kohteeksi tulleet vertauskuvalliset ryhmät,
jotka vars. tanssin muodossa esittävät
kuoleman valtaa ihmiselämässä. Kuuluisa
k:n kuvaaja on Holbein nuorempi.


Ritari ja kuolema.
(Holbeinin kuolemantanssista.)


Kuolemantodistus. Kaupungissa
sattuneesta kuolemantapauksesta papistolle
jätettävään ilmoitukseen on, jos taudin
hoidossa on käytetty lääkäriä, liitettävä
lääkärin kirjallinen ilmoitus kuoleman
syystä, minkä todistuksen terveydenhoitolautakunta
sitten saa käytettäväkseen ja säilytettäväkseen
(Asetus terveydenhoidosta 22/12 1879, 44 §).

Kuolemantuottamus, toisen kuoleman
tuottamuksellinen aiheuttaminen
(Rikoslain 21 luvun 4, 6, 7, 8, 9 ja 10 §,
22 luvun 2, 3, 7 ja 8 §).

Kuolemanvihat, kuolio (ks. t.).

„Kuoleman voittokulku" (it. Il
trionfo della morte), tuntemattoman
taiteilijan 1300-luvulla laatima
jättiläismaalaus Pisan hautausmaan aitauksen
seinällä.


Kuoleman voittokulku.


Kuolettaminen, hukkaan joutuneen
asiakirjan mitättömäksi julistaminen
tuomio-istuimen päätöksellä ja
asianmukaisen kuuluttamisen jälkeen.
Tällaisiin asiakirjoihin luetaan nimitetylle
henkilölle tai orderille asetettu obligatsioni,
vekseli tai muu sitoumus, konnossementti,
talletustodistus, varrantti, osakekirja,
talonki, vakuutuskirja taikka muu
sellainen asiakirja, johon joku oikeus
on yhdistetty tai jonka haltijalle
sitoumus voidaan pätevästi täyttää, tai
kiinnitetty velkakirja (Laki asiakirjain k:sta
14/8 1901; Laki osuuskunnan talletuksesta
antaman vastakirjan ja muun todistuksen
k:sta; Asetus kiinnityksestä 9/11 1868;
Laki irtaimistokiinnityksestä 17/2 1923, 23 §).

Kuoletus l. amortiseeraus, velan
pienissä erissä vähitellen tapahtuva
suoritus, esim. siten että koron lisäksi
maksetaan joku määräprosentti velan
vähentämiseksi. Lainaa, joka maksetaan
kuoletuismaksuilla, sanotaan k.-lainaksi.

Kuoleutuminen l. puutuminen,
hervottomuuden tila, joka syntyy hermon
joutuessa puristukseen tai vioittuessa.
vrt. myös Kuolio.

Kuolimo, 30 km pitkä, saarekas,
kaunis järvi Suomenniemen ja Savitaipaleen
pitäjissä; laskee Saimaaseen Partakosken
ja Kärnäkosken kautta.



Kuolinnaamio, kipsijäljennös
vainajan kasvonpiirteistä; valetaan
kuolleen kasvoihin painettuun savimuottiin.


Paavo Cajanderin kuolinnaamio.


Kuolinpesä, kuolleen miehen
pesä, kuolleen henkilön jälkeen
jäänyt omaisuusryhmä varoineen
ja velkoineen. Osakkaina siinä ovat leski
ja vainajan perilliset lain tai
testamentin nojalla. K:n hoito kuuluu leskelle,
läheisimmille perillisille, määrätyille
selvitysmiehille, niille, joiden hallussa pesä
oli kuolinhetkellä tai oikeuden
määräämille uskotuille miehille.

Kuolio, kuolemanvihat,
gangreeni, paikallisesta myrkyttymisestä,
paleltumisesta, palamisesta tai verenkierron
häiriytymisestä johtunut kudosten tai
kokonaisen ruumiinjäsenen kuoleminen.

Kuolla (ven. Kola), pieni kaup.
Kuollan niemimaalla K.-vuonon pohjukassa.


— Kuollan niemimaa, Pohjois-Euroopan
kolmas niemimaa Pohjois-Jäämeren ja Vienanmeren
välissä Keskimäärin n. 300 m:n korkuista puolitasankoa.
Korkeimmat vuoret Umptek (n. 1,200 m)
ja Tšuin (n. 1,000 m). Vesiä: Imandra-järvi
laskee Nivajokea myöten Kannan-lahteen,
Umpjaurista laskee Umba Kannanlahteen,
Lu-jaur Voronjajokea myöten Pohjois-Jäämereen,
Ponoi, K. n:n pisin joki, juoksee niemimaan halki
sen itäisimpään kärkeen, pohjoisrannikolla
olevaan Kuollavuonoon laskee Kuollajoki
Kuollajärvestä ja Tuloma-joki Nuortijärvestä.


Kuollan kaupunki ja Kuollajoen suu.

Suurin osa K. n:tan arktista koivu-, ja
tundra-aluetta; vuoden keskilämpö vaihtelee
eri seuduissa 0° ja —2°:n välillä. Pohjoista


Ponoin kylä Itä-Kuollassa.




rannikkoa sanotaan Muurmannin rannikoksi,
itärantaa Terin rannaksi, etelässä on
Kannanlahden ranta. Muurmannin rannikko ei jäädy
talvellakaan. Asukkaita arviolta n. 130,000;
kolttalappalaisia, venäläisiä, syrjäänejä,
suomalaisia, vienankarjalaisia. Kalastus
(turskan, lohen, sillin), hylkeenpyynti ja
poronhoito tärkeimmät elinkeinot. Kaupunkeja:
Kuolla, Muurmansk ja Aleksandrovsk.

Kuollan retkikunta, suom.
tiedemiesten kesällä 1887 tekemä tutkimusretki
Kuollan niemimaalle. K. r:ni jäseniä
olivat R. Envald ja J. A. Palmén
(eläintieteilijöinä), V. F. Brotherus ja A. O.
Kairamo (kasvitieteilijöinä), W. Ramsay
(geologina), A. Petrelius (geodeettina ja
kartoittajana), D. Sjöstrand
(käytännöllisenä järjestäjänä), G. Nyberg
(konservaattorina). Näiden ohella eläintieteilijät
K. M. Levander ja K. Edgren retkeilivät
niemimaan etelärannikolla. Retkikunnan
havainnot ja mittaukset olivat
erikoisen suurimerkitykselliset Kuollan
niemimaan tuntemukselle, ja niiden kautta tuli
moni erheellinen tieto ja käsitys
oikaistuksi. M. m. osoittautui niemimaan luonto
lähemmin Pohjois-Eurooppaan ja vähemmin
Itä-Eurooppaan liittyväksi, kuin ennen oli luultu.

Kuolleeksijulistaminen, oikeuden
julistus, että joku henkilö on pidettävä
kuolleena. K. on sallittu, jos vähintään
10 vuotta — 75-vuotiaaseen nähden 5 ja
sodassa tai haaksirikossa olleeseen
nähden 2 vuotta — on kulunut sen
kalenterivuoden lopusta, jolloin kadonnut
henkilö tiettävästi viimeksi oli elossa.
K. tapahtuu yleensä sen paikkakunnan
alioikeudessa, jossa kadonneella
henkilöllä viimeksi oli ollut asunto ja koti,
tai jos hänellä ei ole ollut vakinaista
kotia, siellä missä hän viimeksi
tiettävästi oleskeli. Oikeutettu hakemaan
kadonneen henkilön k:ta on hänen
vaimonsa, lähin sukulaisensa tahi muu
henkilö, jonka oikeus saattaa olla k:sta
riippuva (Laki 23/4 1901).

Kuolleena syntynyt, hengettömänä
syntynyt sikiö, joka synnytyksen
tapahtuessa on jo niin vanha (siis vähintään
7 kuukautta), että olisi voinut syntyä
elävänä. Kuoleman syitä ovat m. m.
vanhempain kuppa, äidin munuaistauti,
napanuoran aiheuttama kuristuminen,
äidin lantion ahtaus, napanuoran
esiinluiskahtaminen, istukan ennenaikainen
irtautuminen. Suomessa oli k:ina s:den
luku 2,101 v. 1924 eli 26,2 0/00 kaikista
syntyneistä (24,4 0°/00 avioliitossa. 45,2 0/00
aviottomasti syntyneistä).

Kuolleenkoura (Pteris aquilina),
Etelä- ja Keski-Suomen kuivilla metsämailla
kasvava saniainen; lehdet suuret, leveän
kolmiomaiset, 2-3-kertalsesti parilehtiset,
pitkäruotiset.

Kuolleen miehen pesä, kuolinpesä (ks. t.).

Kuolleet sielut, Gogolin (ks. t.) romaani.

Kuolleisuus l. mortaliteetti,
vuoden kuluessa kuolleitten lukumäärän
suhde asukaslukuun. K. oli 1,000 henkeä
kohden laskettuna 1906-13 Venäjällä
28,9, Unkarissa 24,6, Itävallassa 21,5,
Ranskassa 18,6, Saksassa 16,5, Suurbritanniassa
14,1, Ruotsissa 14,0, Norjassa 13,6. Tanskassa
13,2. Suomessa k. oli 1922 — 14,4, 1923 —
13,8, 1924 — 15,3 (1881-90 keskim. 21,1,
1906-13 16,4).


Kuolleisuuskoeffisientit Suomessa 0/00
keskiväkiluvusta vv. 1901—1910.


Kuolleisuuskoeffisientti, kullekin
ikäluokalle laskettu luku, joka ilmaisee,
kuinka monta tuhannesta samanikäisestä
kuolee keskimäärin vuoden kuluessa.

Kuollut kulma, sot., epätasaisuus
(notko, syvennys) maastossa, johon vihollisen
tuli ei ollenkaan tai vain osittain voi vaikuttaa.

Kuollut käsi ks. Main morte.

Kuollut liha, märkivällä
haavapinnalla ylen runsaasti kasvava
uudistus-solukko, joka hidastuttaa haavan
arpeutumista.

Kuollutmeri, laskujoeton suolajärvi
Palestiinassa al-Ghorin laaksossa; 76 km
pitkä, 4,5-16 km leveä. Vedenpinta
394 m merenpintaa alempana, joten K. on


Kuollutmeri. Ihminen ei uppoa
sen veteen.




maapallon syvin hautavajoama. Suurin syvyys
399 m. Suolanpitoisuus pinnalla lähes 22 %,
pohjalla 28 %. Kannoilla rikki- ja
asfalttikerrostumia. Järvi vailla
kasvillisuutta ja eläimistöä, ympäristö
autiota erämaata. K:een laskee Jordan.

Kuolokohta, voimakoneitten kampi- ja
kiertokanki laitteessa se asento, jossa
nämä ovat yhdensuuntaiset ja jolloin
mäntä on iskunsa päässä. Kone ei
silloin lähde liikkeelle ilman apua.

Kuona, lasi-, emalji- tai
kivennäisainetta, jota syntyy metalleja
sulatettaessa ja kuumennettaessa tai
kivennäisaineita sisältäviä polttoaineita
poltettaessa, Käytetään tienrakennusaineena.
lannoltusaineena, lasin, kuonatiilien ja
-sementin, kuona villan ja metallienkin
valmistukseen. — Kuonasementti,
masuunikuonasta ja kalkkikivestä
poltettuja n. s. Portlandin tiiliä jauhamalla
valmistettu sementti. — Kuonatiilet
ovat kuonasta valmistettuja tiiliä,
aineksina masuunikuona ja kalkki, mutta
myöskin pelkkä kuona.


Kuopion satamaa.

Kuopio, Kuopion läänin pääkaup.,
Kallaveden länsirannalla, per. 1782.
Lukuisia teoll.-laitoksia, joista
huomatuimmat: O.-y. Savon tulitikkutehdas,
Haapaniemen rullatehdas, O.-y. Gust. Raninin
valssimylly, O.-y. Saastamoisen
höyrymylly, O.-y. Sammon mylly ja
konepaja, O.-y. Saastamoisen suuret
sahalaitokset, O.-y. Juho Konttisen ja
O.-y. Puusepän huonekalutehtaat, us.
laivatelakoita, Karjanmyyntiosuuskunnan
teurastamo ja jalostuslaitokset.
Tuomiokirkko (rak. 1804-15). K:n
Isänmaallisen Seuran ja Luonnon Ystäväin
yhdistyksen perustama laaja hist.-kansat,
ja luonnont. museo (Kuopion Museoi
sijaitsee 1908 avatussa kivisessä
kirjasto- ja museotalossa. Kylpylaitos.
Oppilaitoksia: lyseo, tyttökoulu, 8-luokk.


Kuopio. Taustalla tuomiokirkko, oik. museo.

yhteiskoulu,kuuromykkäinkoulu, sokeainkoulu,
teollisuuskonin, kauppakoulu, merenkulkukoulu,
karjatalousopisto, tietopuolinen meijerikoulu.
Kauppakamari. Vilkas laivaliikenne. J. W.
Snellmanin pronssinen rintakuva.
Luonnonnähtävyyksiä: Puijo, Väinölänniemi.
20,595 as. (1925).


Kuopio. Museo.


Kuopion hiippakunta, per. 1850 ja
1851, jolloin siihen tulivat kuulumaan
Oulun ja Kuopion läänit, V. 1897
lohkaistiin siltä Kuopion lääniin kuuluva
Karjala. V. 1923 muutettiin sen nimi Oulun
hiippakunnaksi, koska hiippakunnan
hallitus v:sta 1900 oli siirretty Ouluun

Kuopion lääni käsittää Pohjois-Savon
sekä Keski- ja Pohjois-Karjalan. Se
jakautuu Pielisjärven, Ilomantsin, Liperin,
Iisalmen, Kuopion ja Rautalammin kihlakuntiin;
36,190,7 km2, 366,367 as (1925).

Kuopion maalaiskunta, Kuopion
kaupungin ympärillä; 9,666 as. (1925).
Lukuisia teollisuuslaitoksia,
Niuvanniemen mielisairaala, Pohjois-Savon
kansanopisto. K. m:n alueella on Puijo.



Kuopion Maanviljelysseura, per. 1861.

Kuoppamäki, Lauri (s. 1877), alk.
Mäkinen, kotiteollisuuden ylitarkastaja
v:sta 1908, Suomen Messujen järjestäjä.

Kuore (Osmerus eperlanus), lohen
heimoon kuuluva ohutsuomuinen kala, joista
2 rotua: 7-13 cm pitkä, pahanhajuinen
O. spirinchus ja 20-27 cm pitkä,
hajuttomampi O. eperlano-marinus. Syö
kalanpoikasia, mätiä, matoja y. m. s. Kesäisin
kutuaikana suurissa parvissa; silloin sitä
paljon pyydystetään. Liha syötävää, vaikkei
erikoisen maukasta. Maamme merenrannikolla ja
Etelä- ja Keski-Suomen sisävesissä. Pieniä k:itä
sanotaan siniäisiksi, isoja norsseiksi.


Kuore.


Kuorevesi, kunta Hämeen läänissä,
Hämeen länsirajalla, samannimisen
järven ympärillä; 331,1 km2,
2,930 as. (1925).

Kuori, kirkollisessa rakennustaiteessa
sisäänkäytävää vastassa oleva kirkon
tav. itäpäässä oleva takaosa, jossa
alttarilla on paikkansa ja tilaa varattu
papistoa varten, kat. kirkoissa vakituisine
istumasijoineen (k.-tuolit). Kirkkolaivan
vastassa sen arkkitektonisena päätteenä
olevan k:n erottaa laivasta
triumfi- l. riemukaari ja
k.-aitaus, tai korotetaan se
joku askel muuta lattiaa korkeammalle,
jolloin sen alla on usein krypta
(ks. t.). Kuori päättyi alk. puoliympyrän
muotoiseen apsikseen. gotiikassa
pääty oli monikulmainen ja saattoi sitä
ympäröidä kuorikäytävä ja sen takana
vielä kappelivyö (vieri vieressä olevia
kappeleita). Laulu-k. on
laulajain paikka urkujen edessä;
hauta-k:eiksi on toisinaan muutettu
kirkon laidassa olevat kappelit.

Kuori, nuorissa varsissa päällysketon
ja johtojännelieriön väliset solukot
(ensi-ikäinen k.), vanhemmissa varsissa kaikki
jälsirenkaan ulkopuolella olevat solukot
(toisikäinen k.).

Kuorikoski, pohjalainen
rakennusmestarisuku Kaustisten pitäjästä.
Matti K. (1741-1800) rakensi 3
kirkkoa, Heikki K. (1772-1846) 17-18
kirkkoa ja oli korjaamassa Turun
tuomiokirkkoa palon jälkeen. Jaakko K.
(1807-80), kuuluisin kaikista, rakensi
23 kirkkoa ja us. siltoja. Erkki K.
(1813-89) rakensi tai korjasi 10 kirkkoa.

Kuorimetsänviljelys, vesametsänviljelysmuoto,
jonka tarkoituksena on saada kuorta
parkkihapon valmistukseen.

Kuoriminen. Käytännölliset
asianhaarat ja varsinkin vesioikeuslain
säädökset vaativat kuorimaan useimmat
puut, kohta kun ne metsässä kaadetaan.
Työ suoritetaan kuorimispetkeleellä,
eräänlaisella varrellisella,
lapiontapaisella raudalla. Pienempiä
pölkkyjä, kuten paperipuita, kuoritaan
eräänlaisella vuolinraudalla. —
Kuorimispakko, metsänh., aiheutuu
vesioikeuslain 2 luvun 14 §:ssä olevasta
säännöksestä, että puitten, jotka
lautattaviksi lasketaan vesistöön, pitää olla
kelvollisesti kuorittuja, ja jonka mukaan
poikkeuksia tästä yleisestä säännöstä
myönnetään ainoastaan haloiksi, hiilenpolttoon
tahi kotitarpeiksi tarkoitettuja,
halkomattomia puita lautattaessa, jos
lauttaus saatetaan loppuun vuoden
kuluessa puiden kaatamisesta.

Kuorisora, sora, joka pääasiassa on
muodostunut nilviäisten kuorista.

Kuoriäyriäiset (Malacostraca),
äyriäisalaluokka, johon kuuluvat nivel- ja
kilpiäyriäiset. Paksukuorisia, 20-nivelisiä;
zoëa-toukka. vrt. Kalvoäyriäiset.

Kuorma, mek., tarkoitettua liikettä
vastustavan voiman tai myös suuruudeltaan
määrättävän massan nimitys.

Kuorma-automobiili, kuormien
kuljetukseen rakennettu automobiili.
Pienet n. s. pika-k:t kantavat 1,5-2,5
tonnin kuorman, kulkevat n. 30 km
tunnissa ja ovat varustetut
22-35-hevosvoimaisella moottorilla. Suuret,
n. s. raskaat k:t ovat 3-6 tonnin kantaiset,
niiden omapainio on 2,5-3,5 tonnia ja niissä
on 30-45-hevosvolmainen moottori, nopeus
18-20 km tunnissa. Kuva I os., p. 268.

Kuormaprofiili, gabariitti,
virallisesti määrätty raja l. kehäviiva, jonka
sisälle avonaisten rautatievaunujen
kuorman täytyy mahtua, jotta vaunu vaaratta
voisi rautatiellä liikkua koskematta
siltoihin tai rakennuksiin. Useilla asemilla
on k:n malliteline.

Kuormasta, sot. K:t jaetaan
tavallisesti joukko-osastojen k:hin, divisioonien
(armeijakuntien) k:hin ja erikoisiin
etappi-k:hin. Joukko-oisastojen k:t jakaantuvat
taistelu-k:oon ja suureen k:oon.

Kuormituskyky, rautatievaunun
kantokyky l. sen suurin sallittu kuorma.
Meillä on, tavaravaunujen keskimääräinen
k. noin 4,25 tonnia akselia kohti.



Kuoro l. kööri (kreik.),
laulukunta, K. on yksiääninen,
jos kaikki laulavat samaa sävelkulkua tahi
sen oktaavia. Moniäänisessä k:ssa
on useita „ääniä", joihin kuhunkin kuuluu
useita laulajia. Nais-k:t ovat enimmiten
3-äänisiä, mies- ja seka-k:t 4-äänisiä.
K.-laulun kehittäjiä Suomessa: Pacius, Faltin,
Therese Hahl, Sivori, Klemetti, Maasalo, Siukonen,

Kuoropojat, poikia jotka
kirkkokuoroissa lauloivat ylä-ääniä ja jotka
palkkioksi saivat kasvatuksensa kirkkoihin
liittyvissä n. s. kirkkokouluissa,
1600-luvulta, kun naiset pääsivät kuoroihin,
siirtyi k:n tehtävä enimmäkseen heille.

Kuorsaaminen, hengityksen ohella
kuuluva omituinen kurkkuääni, joka
eräiden henkilöiden raskaasti nukkuessa
syntyy pehmeän kitalaen väräjämisestä.

Kuorsalo, asuttu saari Vehkalahden
kunnassa, n. 17 km Haminasta kaakkoon.

Kuortane, myös Kuurtane, kunta
Vaasan; läänissä, Etelä-Pohjanmaalla,
Kuortane järven ja sen läpi virtaavan
Lapuanjoen ympärillä; 479,5 km2, 6,633 as.
(1925). Valtion keuhkotautiparantola.

Kuortanejärvi, järvi Etelä-Pohjanmaalla,
Kuortaneen kunnassa, Lapuanjoen läpi virtaama;
pituus 12 km, leveys 5 km, syvin kohta 18 m,
n. 82 m yl. merenp.

Kuovit (Numenius), suurehkoja,
pitkäkoipisia kahlaajia, joiden nokka pitkä,
alaspäin kaareva. Iso-k. (N. arcuatus),
55-65 cm pitkä, harmaan ja tummanruskean kirjava,
asustaa soilla ja rantaniityillä. Munia 4, harmaanvihreitä,
tummatäpläisiä. Yleinen Etelä- ja Keski-Suomessa.
Pieni-k. (N. phæopus) on edellistä
pienempi, samanvärinen; Lapissa ja Pohjoissuomessa.


Isokuovi.


Kupari (lat. cuprum), metallinen
alkuaine, kem. merkki Cu, at.-p. 63,57, om.-p.
8,94, sulamisp. 1082,6°, kiehumap. 2310°.
Tunnettu jo esihist. ajalla, jolloin sitä
käytettiin tinan seoksena aseisiin ja
koristuksiin. Väri punainen. Hyvin
taottavaa ja venyvää, kovempaa kuin hopea,
hyvin kiinteää. Ohuiksi levyiksi taottuna
läpikatsoen vihreää. Puhtaana johtaa
erinomaisesti sähköä ja lämpöä.
Kuivassa ilmassa muuttumaton; kosteassa
ilmassa muodostuu kerros emäksistä
k.-karbonaattia (k.-ruostetta, -hometta,
patinaa), joka suojelee metallin syvempiä
kerroksia vahingoittumasta. Kuumennettaessa
ilmassa hapettuu oksidiksi CuO. Liukenee
typpihappoon, mutta ei laimeaan suolahappoon,
rikkihappoon vasta kuumennettaessa. Amoniakin
ja hapen vaikutuksesta liukenee siniseksi
nesteeksi, k.-oksidiamoniakiksi.
Suolaliuoksissaan yleensä sininen tai vihertävä.
Erottuu näistä, jos ne joutuvat kosketukseen
rauta-, sinkki-, magnesium- y. m.
metallikappaleiden kanssa. Heikotkin
orgaaniset hapot liuottavat k:ia.
Rikkivety mustaa sen pinnalta. Käytetään
tekniikassa puhtaana (sähköjohtoihin,
keittoastioiksi, galvanoplastiikassa) sekä
lejeerauksiin, joita on lukuisia eri lajeja eri
ominaisuuksineen. Tärkeimmät messinki ja
tombakki (k:ia ja sinkkiä),
pronssit (k:ia ja tinaa, joskus
myös pienempiä määriä muita metalleja),
uushopea (k:ia, nikkeliä ja sinkkiä),
laakerimetalli, rahametalli,
kirjasinmetalli, britanniametalli,
aluminiumpronssi, erinäiset sähkötekn.
lejeeraukset (konstantaani ja nikkeliini).
Esiintyy luonnossa oksidina, emäksisinä
karbonaatteina (malakiitti ja kuparilasuuri) ja
rikkiyhdistyksinä (sulfideina: k.-hohde
Cu2S, k.-indigo CuS ja k.-kiisu CuFeS2),
joista viimemainittu (raudanpitoinen) on
runsautensa vuoksi tärkein, sekä joskus
pelkkänä. Suurimmat esiintymät Amerikassa,
Afrikassa, edelleen Kiinassa, Japanissa,
Ruotsissa; Suomessa Outokummussa ja
Otravaarassa (vrt. Kaivos).
Maailman kokonaistuotanto oli 1905 709,
1913 1,022, 1915 1,063, 1917 yli 1,400,
1921 533 tuhatta tonnia, mistä yli
puolet Yhdysvaltojen osaa. Valmistetaan
rikittömistä yhdistyksistään kuumentamalla
hiilen kanssa. Raudan- ja rikkipitoisista
yhdistyksistä k:ia valmistettaessa
flotatsionilla rikastutettu malmi ensin
pasutetaan, jolloin osa siitä


Maailman kuparintuotanto v. 1920.




muuttuu oksidiksi, ja sitten sulatetaan
piihaponpitoisten aineiden ja hiilen
kanssa, jolloin rauta jää kuonaan.
Täten puhdistettua k.-malmia pasutetaan
ja hehkutetaan edelleen, jolloin rikki
palaa dioksidiksi ja k. pelkistyy. Saatu
k. sisältää vielä pieniä määriä muita
metalleja; puhdistetaan (etenkin
sähköjohtoainesta varten) elektrolyyttisesti;
jätteistä saadaan hopeaa ja kultaa. —
K. muodostaa kaksi yhdistysryhmää,
kupri- ja kuproyhdistykset, on edellisissä
kaksi-, jälkim. yksiarvoisena. Kuproyhdistyksistä,
joilla ei ole suurta merkitystä, mainittakoon
k.-oksiduuli, jota syntyy
k.-suolaliuoksista m. m. sokerin vaikutuksesta
(reaktsionia käytetään sokeriliuosten
tutkimiseen). Kuprisoioloista tärkein on
sulfaatti, k.-vihtrilli, CuS04+ 5H2O.

Kuparihome, kupariruoste. ks.
Patina, Kupari.

Kuparikausi, muinaist., kivikauden ja
pronssikauden välinen ylimenoaika, jolloin
kupari oli tunnettu, mutta ei vielä pronssiseos.

Kuparikiisu, kalkopyriitti,
CuFeS2, yleisin ja tärkein kuparimalmi,
sisältää puhtaana 34,6 % kuparia. Kovuusaste
3,5-4, om.-p. 4,2. Messinginkeltaista.
Liukenee typpihappoon; liuos muuttuu
siniseksi, jos siihen lisätään
amoniakkia. vrt. Kupari.

Kuparimyrkytys aiheutuu
liukenevien kuparisuolojen nauttimisesta; esim.
huonosti tinatuissa kupariastioissa
keitetty hapan ruoka tai juoma voi sen
synnyttää. Oireita: oksennukset, ripuli,
uneliaisuus, kouristukset, keltatauti. Hoito:
mahalaukun huuhteleminen ja munanvalkuaisen
nauttiminen.

Kuparipiirros, vaskipiirros (ks. t.).

Kuparipreparaatit, lääkkeinä
käytetyt kuparisuolat, joista kuparisulfaatti
ja kuparialuna (sinikivi) yleisimmät.
Edellistä käytetään kiinteässä muodossa
haavoittumien ja eräiden silmätautien
hoitoon, mietona liuoksena taas
oksennuksien aikaansaamiseen ja limakalvojen,
m. m. suun, huuhtomiseen; jälkimmäistä
tulehtuneiden silmän limakalvojen hoitoon.

Kuparisaari (engl. Keweenaw),
Yhdysvalloissa, Michiganin valtioon kuuluva,
Yläjärveen pistävä niemi, maapallon
tärkeimpiä kuparikaivosalueita.
Suomalaisasutuksen keskuspaikkoja. vrt.
Calumet ja Hancock.

Kuparivihtrilli, kuparivitrioli,
kuprisulfaatti, tärkein kupariyhdistys,
kem. kaava CuSO4+5H2O, suuria sinisiä
kiteitä, jotka yli 200° kuumennettuina
muuttuvat valkeaksi, vedettömäksi,
hygroskooppiseksi jauheeksi. Kiteisenä
liukenee veteen 20°:ssa 42/100, 100°:ssa 1/1;
ei liukene alkoholiin. Tappaa laimeassakin
liuoksessa bakteerit, levät ja sienet, mutta
ei ole hyvin pienissä määrin ihmiselle
vahingollista. Käytetään värjäämöissä ja
kangaspainoissa erinäisten sinisten ja
vihreitten värien valmistamiseen, puun
ja eläinvuotien säilyttämiseen, alempien
eliöitten hävittämiseen (joskus
siemenviljan pesuun, suun desinfioimiseen),
sekä erittäinkin galvanoplastiikassa.

Kuparoiminen, kuparilla
päällystäminen. Rautaa voi kuparoida pistämällä
sen valkohehkuisena sulaan kupariin. Rautaa,
sinkkiä, magnesiumia y. m. metalleja voi
kuparoida pistämällä ne sopivan esikäsittelyn
jälkeen kuparisuolaliuokseen. Useimpia metalleja
voi kuparoida galvaanisesti (vrt.
Galvanoplastiikka). Kaikkien esineitten
(myös puun, paperin y. m.) k:seen sopii
uusi Schoopin ruiskutusmenetelmä (vrt.
Metallien ruiskutus).

Kupeerattu (ransk.), mäkinen,
kumpuinen (maisema). — Kupeeraus,
puetin leimaaminen erikoisilla, leikkaavilla
k.-pihdeillä.

Kupelleeraaminen, kapelleeraaminen.
ks. Kappelikoe.

Kupera, kaareva pinta tai viiva
ulkopuolelta katsoen; vastakohta: kovera.

Kupittaa, puisto ja lähde lähellä
Turkua, vanhan kertomuksen mukaan
paikka, jossa Henrik-piispa oli
suomalaisia kastanut.

Kupletti (ransk.), leikillinen (us.
kaksimielinen) laulu, jonka eri säkeistöissä
sama sävelmä ja usein pari säettä kertautuu.

Kupo, isohko sitoma eli kimppu
riihessä puituja olkia, köytetty oljista
punotulla lujalla siteellä.

Kupoli (ransk.), puolipallon muotoinen holvi.

Kupolihauta, kivestä tehty tav.
pyöreäpohjainen hauta, jossa oli holvattu katto
sekä hautakammioon vievä käytävä.
Haudat on joko kaivettu maan alle tai
peitetty maakummulla. K:ista tunnetuin on
n. s. Atreuksen (ks. t.) aarrekammio
Mykenaissa (n. 1500 e. Kr.).

Kupoliuuni, valantaraudan
sulatusuuni. vrt. Valaminen.

Kuponki (ransk.), korkolippu,
osinkolippu, obligatsioniin, osake- tai
arpakirjaan kuuluva korko- tai voitto-osoitus;
osapiletti (esim. päivälliskuponki). —
Kuponkivero, pääoman korkovero, jota



suoritetaan arvopaperien tuottamista
koroista ja osingoista, vrt. Korko-
ja osinkovero.

Kuppa (kreik. syphilis),
sukupuolitaudeista tuhoisin, tarttuu pääasiallisest
sukupuoliyhteydessä. Taudin synnyttäjä
on mikroskooppisen pieni spirokeettabakteeri.
Taudissa on tapa erottaa 3 vaihetta:
1) Primääriset ilmiöt: 2-6 viikon
kuluttua tartunnan saamisesta ilmestyy
tarttumapaikkaan n. herneen puolikkaan
kokoinen kovettuma, jonka pinnalla
useimmiten kovareunainen haavoittuma (n. s.
kova sankkeri). Siitä imeytyy k.-myrkky
lähellä oleviin imurauhasiin synnyttäen
niissä kivuttoman turvotuksen.
2) Sekundääriset ilmiöt ilmenevät
pari kuukautta tartunnan jälkeen: vartaloon
ilmestyy helakanpunaisia täpliä (roseola),
nielun, kielen ja poskien limakalvoon ihottumia,
ääni käy käheäksi, hiukset varisevat,
lievä kuume, päänsärky, erilaiset ihottumat
ruumiin pinnalla osoittavat, että
myrkky on levinnyt kautta koko ruumiin.
Tätä vaihetta kestää 2-3 vuotta, välillä
saattaa olla näennäisesti terveitä kausia.
3) Tertiääriset ilmiöt ilmenevät,
ellei tautia ole ajoissa ryhdytty
asianmukaisella tavalla hoitamaan, usein
monivuotisen näennäisen terveen ajanjakson
jälkeen. Niille ovat ominaisia suuret
k.-pahkurat l. kumikasvannaiset, jotka
hajoavat tahmeaksi massaksi, ja avonaisiksi
haavoiksi ja joita muodostuu paitsi ihoon
myös sisäelimiin, syövyttäen m. m. luita.
Hoidotta jääneissä ja huonosti hoidetuissa
tapauksissa ilmenee k:n jälkitauteina
paralysia ja selkäytimen pehmennys.
— Vanhempain sairastaessa k:aa syntyvät
lapset useimmiten k.-tautisina. Usein kuppaiset
lapset syntyvät ennen aikojaan ja tav.
kuolleina; elävinä syntyneistä kuolee
suurin osa jo ensim. ikävuotenaan. —
K:n hoidossa ovat elohopea, jodi- ja
arsenikkivalmisteet (salvarsaani) sekä
vismutti eniten käytettyjä. N. s.
Wassermannin veriherareaktsionin avulla
voidaan k. todeta silloinkin, kun ulkonaisia
taudin ilmiöitä ei ole nähtävissä. [Pirilä,
„Tarttuvista sukupuolitaudeista" (1922).]

Kuppaaminen, ihohaavojen kautta
aikaansaatu verenlasku, joka suoritetaan
niin, että erikoisella kuppauskirveellä
tai -koneella isketään useita pieniä
ihohaavoja ja niiden kohdalle kiinnitetään
ihoon imemällä tai muuten ilmaa
ohentamalla sarvi tai imulasi. Ennen kansan
keskuudessa yleinen terveydenhoitokeino,
nyttemmin vähenemässä.


Kuppaus.


Kupriitti, punainen kuparimalmi,
kiteytyvä, tav. rakeinen, vahvasti
metallinkiiltoinen kivennäinen,
kokoomukseltaan kupro-oksidia Cu2O.
Ohuina siruina läpihohtavaa, valontaittokyky
suurempi kuin timantilla.

Kuprin, Aleksandr Ivanovitš
(s. 1870), ven, kirjailija. Teoksia:
„Kaksintaistelu" (suomen.).

Kupriyhdistykset, kupariyhdistykset.
joissa kupari on kahden arvoisena (esim.
kuprisulfaatti CuSO4). —
Kuproyhdistykset, kupariyhdistykset,
joissa kupari on yhden arvoisena (esim.
kuprosulfaatti, Cu2SO4).

Kupu. 1. Eläint. Kasviravinnosta
elävien lintujen ruokatorven laajennus;
useimmiten ravinnon väliaikainen säilytyspaikka,
toisinaan myös ravinnon pehmentäjä ja sulattaja.
— 2. Kasvit. Kukan kehälehdistä käytetty
yhteisnimitys, kun ne kaikki ovat samanväriset.

Kupulatauti, vaikeanlaatuinen,
tarttuva hevostauti, jonka aiheuttaja
tunkeutuu ruhjevamman tai haavan kautta
ihoon, etenee imusupnia pitkin
turvottaen ne ja synnyttäen nahkaan siellä
täällä kananmunan tai pähkinän kokoisia
kupuloita tai pukamia, jotka pehmenevät
ja aukeavat sekä paranevat varsin hitaasti.

Kupusienet (Gasteromycetes),
itiökantaisia sieniä, joiden itiölava kehittyy
itiöemän sisässä olevien ontelojen tai
käytävien pinnalla. Suomen yleisimmät k. ovat
maamunat: pallomainen, sileäpintainen
kuukunanmuna (Bovista) ja
alaspäin kapeneva käsnäpintainen tuhkelo
(Lycoperdon).

Kura [-ā'], Kaukaasian suurin joki,
1,350 km pitkä. Laskee Kaspianmereen.

Kuraasi (ransk.), rohkeus.

Kuraattori (lat.), huoltaja, tarkastusmies,
pesän toimitsijamies konkurssissa,
ylioppilasosakunnan puheenjohtaja.

Kurantti (ransk.), käypä,
voimassaoleva; helposti kaupaksi käyvä.

Kurare, curare (ks. t.).



Kurateeli (ransk.), holhoustoimi,
kuraattorintoimi.

Kurck ks. Kurki.

Kurdistan, Turkin Aasian kaakkoiskolkassa
ja siihen rajoittuvissa Persian ja Irakin
osissa sijaitseva vuoristomaa.

Kurdit, Kurdistanin (ks. t.) asukkaat,
puhuvat iraamiaista kieltä; harjoittavat
maanviljelystä, karjanhoitoa ja
rosvoilua; muhamettilaisia. N. 2 1/4 milj.,
enemmistö Turkin alueella.


Kurdeja.


Kure, kaup. Japanissa, Hondon
saarella; sotasatama. 130,000 as.

Kureerata (lat.), parantaa.

Kuresaare l. Kuressaare (saks.
Arensburg), Viron kaupunki Saarenmaan
etelärannalla; kylpypaikka. 3,500 as.

Kurgaani (turk.), esihist.
hautakumpujen ven. nimitys.

Kuriaalikieli (lat.), virkakieli. —
Kuriaalityyli, virallinen kirjoitustapa,
kansliatyyli.

Kuria-Muria, 5 vuorista Englannille
kuuluvaa saarta Arabian etelärannikon edustalla.

Kuriilit, Japanille kuuluva, n. 1,000 km
pitkä saarijono Ohotanmeren edustalla,
useimmat asumattomia. N. 5,000 as.,
ainoja; hylkeenpyyntiä ja lohenkalastusta.

Kuriiri (ransk.), pikalähetti;
ratsastava tai ajava postinkuljettaja.

Kurikan Ajokalutehdas o.-y.,
Kurikassa, per. 1903; yhtiön tehdas alallaan
maamme suurin.

Kurikka. 1. Kunta Vaasan läänissä
Etelä-Pohjanmaalla, Kauhajoen keskijuoksun
ympärillä; 450,7 km2, 10,544 as.
(1925). Jyllinkosken suuri sähkölaitos,
lakkitehdas, ajokalutehdas. — 2. Samanniminen
rautatieasema Seinäjoen-Kristiinankaupungin
rataosalla K:ssa, 34 km Seinäjoen asemalta.


Kurikan kirkonkylää.


Kurikka, Matti (1863-1915),
kirjailija, sosialistinen agitaattori. Teoksia:
näytelmät „Viimeinen ponnistus", „Aili",
novellikokoelma „Pilvenhattaroita" I-II
y. m. Oleskeli Amerikassa, jonne perusti
kaksi suom. kommunistista siirtokuntaa.

Kurikka, työväen pilalehti
(viikkolehti), ilmestyy v:sta 1904.

Kurimus, kansantarinoissa meressä
oleva paikka, josta kaikki maailman liiat
vedet syöksyvät maan alle ja taas
virtaavat takaisin.

Kurinpitorangaistus, esimiehen
alaisilleen, vanhempain, kasvattajain ja
opettajain lapsille, laivanpäällystön
alaisilleen, vankilanjohtokunnan tai johtajan
vangeille määräämä rangaistus. K:ia
ovat esim. varotus, virasta pidättäminen,
ruumiillinen kuritus ja aresti sekä
vangeille valoisaan tai pimeään koppiin
sulkeminen, kova makuusi ja, -vedelle ja
leivälle asettaminen, kurittaminen 25
lyönnillä. Oikeutta määrätä k:ia
sanotaan kurinpitovallaksi.
vrt. myös Järjestysrikos.

Kurioosumi (lat.), eriskummaisuus,
omituisuus. — Kuriositeetti,
eriskummaisuus, harvinaisuus.

Kurisches Haff [kūrišes],
Itä-Preussin rannikolla oleva lahti, jonka 2-3 km
leveä hiekkasärkkä (Kurische Nehrung)
erottaa Itämerestä. Haffiin laskevan
Njemen-joen vedet johtuvat mereen
1/2 km leveästä salmesta.

Kuristusnuora, merenk., nuora tai
köysi, jota hilataan raakapurjetta
supistettaessa, jotta purje tuulessa
talttuisi.

Kuristustauti, kruppi,
tavallisimmin kurkkumädän yhteydessä esiintyvä
kurkunpääntulehdus. K. alkaa tavallisesti
yskällä, sitten vaikeutuu hengitys, ja
potilas voi lopulta tukehtua. — N. s.
vale-k., joka toisinaan vaivaa lapsia
yöllä, on tavallista kurkkukatarria ja
harvoin hengenvaarallinen.

Kurittamisoikeus, vanhemmille tai
sille, jonka hoidossa lapsi on, kuuluva
oikeus sitä kurittaa (Rikoslaki 21 luvun
12 §:n 2 mom.).



Kuritus. Jos lapsi, joka on täyttänyt
7, mutta ei 15 vuotta, tekee teon, joka
muuten olisi rangaistava, voi tuomioistuin
määrätä, että vanhempain taikka sen, jonka
hoidossa lapsi on, tulee sitä huoneessa
toteensaatettavasti kurittaa (Rikoslaki
3 luvun 1 §).

Kuritushuone ks. Vankila.

Kuritushuonerangaistus, ankarampi
muoto vapausrangaistusta. Sitä
tuomitaan törkeämmistä rikoksista
pitkäaikaisena, joko elinkaudeksi tahi
määräajaksi, 6 kk:sta 12 v:een. K:ta kärsimässä
olevat luetaan eri luokkiin, joita tulee
olla vähintään kolme. Pakkoluokkaan
on vanki luettava rangaistusaikansa aluissa
ja on häntä, jos hänen terveytensä sallii,
kaiken vuorokautta, vähintään 4 kuukautta
pidettävä yksinäiskopissa. Sen jälkeen
ylennetään hänet oppiluokkaan,
jolloin hän saa, ellei hän itse halua olla
kopissa, päivät olla työssä yhdessä muiden
vankien kanssa. Käytöksestä annettujen
arvosanojen perusteella siirretään vanki
sitten koeluokkaan, jolloin häntä
voidaan pitää sekä päivät että yöt yhdessä muiden
vankien kanssa. Kuritushuonevankien työstä
saadut tulot menevät valtiolle, mutta
vangin hyväksi, joka oppi- tai
koeluokassa on käyttäytynyt kokonaisen
kuukauden hyvästi, merkitään säästöraha,
josta hän saa johtajan välityksellä
käyttää oppiluokassa 1/3 ja koeluokassa 1/2
vahingon korvaukseksi niille, jotka hänen
rikoksensa kautta ovat joutuneet kärsimään.

Kurjenherne, Astragalus (ks. t.). —
Kurjenmiekka (Iris), Iridaceæ-heimoon
kuuluva kasvisuku. Lehdet pitkät, miekkamaiset,
kukat suuret., helakat. Meillä kasvaa
keltakukkainen I. pseudacorus rannoilla
luonnonvaraisena. Koristuskasvina viljellään
sinikukkaista I. germanicaa y. m. —
Kurjenpolvi ks. Geranium.


Kurjenmiekka.
1 emi, 2 hedelmä.


Kurjistumisteoria, se Karl Marxin väite,
että samalla kuin kapitalistista rikkautta
kasaantuu yhä harvempiin käsiin, samalla kasaantuu
työväen puolelle yhä enemmän kurjuutta, työntuskaa,
tietämättömyyttä ja siveellistä alennusta.

Kurki (Grus communis), maamme
suurin kahlaaja, pituus nokan kärjestä
pyrstön päähän 115 cm, jalat pitkät, nokka
joks. lyhyt. Tuhkanharmaa, pää, niska,
kaulan etupuoli ja osa pyrstöä mustat,
silmistä lähtien kulkee taaksepäin pitkin
kaulaa valkea juova. Syö hyönteisiä, marjoja,
sammakoita. Pesii soilla ja rämeisillä
korpimailla maamme eteläosista Lappiin saakka.
Munia 2, harmaita, ruskeatäpläisiä. Muuttaa
talveksi Pohjoisi-Afrikkaan; muuttomatkoillaan
k:t lentävät lumiauran muotoisessa parvessa.


Kurki.


Kurki, myöhemmin Kurck, suom.
aatelissuku; nimi siirtynyt naiskannalta
ensin Svärd-suvun haaralle, sitten
ruotsalaissyntyiselle suvulle. K.-suvun alkaja
on Matti K., Laukon ensim. haltija,
pirkkalaisten johtaja heidän verotusretkillään
Lappiin. — 1. Aksel K. (1555-1630),
sotapäällikkö. Voitti 1596 Ala-Satakuntaan
hyökänneet nuijamiehet, Kaarle-herttuan
voittama Marttilassa, 1599. — 2. Arvi K.
(n. 1465-1522), Turun viimeinen kat. piispa
1510-22. Kustaa Vaasan kannattajana pakeni
tanskalaisia ja hukkui laivoineen Pohjanlahteen.
— 3. Arvid Fredrik Kurck (1735-1810),
Vaasan hovioikeuden (ensim.) presidentti v:sta
1776, Götan hovioikeuden 1781-92, sitten
Kamarikollegion presidenttinä.
— 4. Birgitta K. (k. 1577),
Naantalin luostarin abbedissa 1567-77.
— 5. Jöns Knuutinpoika K. l. Kurck
(1590-1652), käskynhaltijana Turussa ja
Viipurissa, Turun hovioikeuden presidentti
1631-52. Suomenkielen taidostaan tunnettu.
[Westerlund, ,,Turun hovioikeuden
presidentit . . ." (1923).] — 6. Knut
Kurck (1622-90), valtaneuvos, 1663-67
Kauppakollegion presidentti, 1667-82 Svean
hovioikeuden presidentti.

Kurkihirsi l. kurkiainen, alk.
rakennuksen ylimmät vesikaton
kannattimet; myöskin, vain keskimmäinen
harjan alainen kannatin. Välikattoa l.
laipiota käytettäessä sanotaan laipion
kannattimia, vieläpä näitä kannattavia
vankkoja poikkihirsiäkin k:ksi.




Kurkijoen kauppakylä. Oik. maamiesopiston rakennusryhmä

Kurkijoki, kunta Viipurin läänissä,
Laatokan rannalla; 537,7 km2, 10,635 as.
(1925). K:n maamiesopisto, Elisenvaaran
maanviljelyskoulu, hevoshoitokoulu,
karjanboitokoulu, valtion omistamat K:n
ja Elisenvaaran koulutilat.

Kurkimäki, rautatieasema 21 km
Kuopiosta etelään.

Kurkku (Cucumis sativus),
yksivuotinen suikertava, kärhellinen,
keltakukkainen isolehtinen ruohokasvi (heimo
Cucurbitaceæ), jota viljellään
marjahedelmiensä vuoksi. Näiden muoto ja
väri vaihtelee, eri laatuja kun on lukuisia.
Etelä-Euroopassa ja Venäjällä niitä
syödään paljon enemmän kuin meillä. K. on
todennäköisesti kotoisin Etu-Intiasta.


Rollison-kurkku.


Kurkku, kaulan etuosa. ,,Väärä k." = henkitorvi.

Kurkkuma, gurkmeija (Curcuma
longa), troopillisesta Aasiassa viljelty
inkiväärikasvien heimoon kuuluva valko- tai
keltakukkainen ruohokasvi, jonka
väkevänmakuista juurakkoa käytetään
jauhettuna curryn (ks. t.) valmistamiseen.
Se sisältää keltaista väriainetta,
kurkkumiinia. — Kurkkumapaperi,
kurkkumiinilla kyllästetty paperi; sitä
käytetään lakmuspaperin tavoin kem.
analyysissa emästen ja vapaan boorihapon
osoittamiseksi.

Kurkkumätä, difteria, n. s.
Klebs-Löfflerin basillin aiheuttama, usein
kulkutautina liikkuva tarttuva tauti;
yleisin 2-10-vuotisissa lapsissa, mutta
verraten usein täysikasvuisetkin
sairastuvat siihen. Lievät tapaukset ovat
kaulatulehduksista vain mikroskooppisen
tutkimuksen nojalla erotettavissa. Vaikeissa
tapauksissa ovat oireita: kuume, päänkivistys,
nielurauhasten ja koko nielun tulehtuminen ja
peittyminen harmaankellervillä kelmuilla,
kurkusta lähtevä paha löyhkä. Tulehdus voi
levitä kurkunpäähän ja aiheuttaa
kuristustaudin (ks. t.). Yleismyrkytys,
joka johtuu bakteerien synnyttämistä
toksiineista voi aiheuttaa munuaistulehduksen,
eri lihasten (nielun, silmien) halvautumisen,
joskus sydänhalvauksenkin. Vaikeat tapaukset
voivat päättyä parissa päivässä kuolemaan.
Hoito: potilaaseen ruiskutetaan saks.
v. Behringin keksimää k.-seerumia; toisinaan
sitä ruiskutetaan terveisiinkin suojelurokotukseksi.
— K. ei aiheuta immuniteettia, sama
henkilö voi, sairastua siihen monta kertaa.

Kurkkupeili l. laryngoskooppi,
yksinkertaisimmassa muodossaan pieni
peili, jonka pinta pitkän vartensa kanssa
muodostaa kulman. Sillä nähdään kurkunpäähän
ja henkitorveen.


Kurkkupeili.


Kurkkutaudit, sanan laajemmassa ja
tavallisimmassa merkityksessä sekä
nielun (kaulataudit) että kurkunpään
(varsinaiset k.) taudit. Edellisistä on
yleisin angiina (ks. t.), josta
toisinaan voi kehittyä kaula-ajos.
— Varsinaisista k:sta on yleisin äkillinen
kurkunpäänkatarri, joka aiheuttaa
kutkuttavan tunteen kurkussa sekä kuivan yskän
ja äänen käheyden; lapsilla se voi ilmetä
valekuristustautina (ks.
Kuristustauti). — Joko edellisestä
vähitellen kehittyen tai liiallisesta
äänenrasittamisesta, tupakan ja alkoholin
käytöstä, pölyisestä ilmasta y. m. s.
aiheutuu kroonillinen kurkunpäänkatarri,
jonka oireita ovat yhtämittainen tai ajoittain
toistuva käheys, yskiminen ja rykiminen.
Tuberkuloottinen ja syfiliittinen
kurkunpääntulehdus ovat keuhko- ja
kuppataudin seurauksia, — Paitsi tulehduksia
voi kurkunpäässä olla erilaisia
sidekudos-, syylä- ja syöpäkasvaimia.



Kurkkuäänne, laryngaali (ks. t.).

Kurkunpää (larynx), henkitorven ylin
osa, joka toimii sekä hengitystienä että
äänielimenä. Sen seinämät ovat rustojen,
sidekalvojen ja lihasten muodostamat, sisältä
limakalvolla verhotut. Sen rustot ovat:


Kurkunpää edestä.
1 kieliluu,
2 kilpirusto,
3 sormusrusto.

kilpirusto, jonka muodostaa 2 neliömäistä
levyä k:n kummallakin sivulla (näiden levyjen
välinen särmä näkyy miehillä n. s. Aatamin
omenana), sormusrusto, sormuksen
muotoinen rustorengas, henkitorven ylimmästä
renkaasta muodostunut, kannurusto, pieni,
parillinen, liikkuva, ääni jänteiden jännitystä
muutteleva, sormusruston yläreunaan niveltyvä
rusto ja k:n yläosassa oleva kurkunkansi,
joka niellessä sulkee nielusta k:hän johtavan aukon
estäen ruoan joutumasta henkitorveen. K:n ontelon
keskikohdalla ovat edestä taaksepäin kulkevat
äänijänteet.


Äänirako suljettuna,
1 kurkunkansi ylhäältäpäin,
2 äänijänteet,
3 limakalvon poimu.


Kurmitsat (Charadrius), lyhytnokkaisia
kahlaajia, joilla ei ole takavarvasta. Suomessa:
pienet, västäräkin kokoiset mustarintaiset,
valkoseppeleiset tylli-k. (Ch. hiaticula)
ja pikku-k. (Ch. curonicus), rastaan
kokoinen, kirjava kerä-k. (Ch. morinellus)
ja sitä vähän suurempi tunturi-k.
(Ch. apricarius); 2 viimeksimainittua tunturien
asukkaita, pikku-k. Etelä-Suomessa, tylli-k. levinnyt
kautta koko maan. — K.-nimitystä käytetään myös heimosta
Charadriidœ, johon edellämainitun suvun
ohella kuuluvat m. m. töyhtöhyyppä ja
rantaharakka (ks. n.).


Tyllikurmitsa.


Kurnaali, kurri, separoidun maidon
pilkallinen nimitys.

Kuroki, Tamemoto (1844-1923).
jap. kenraali. Valloitti 1895 Vei-hai-vein,
tunkeutui ven.-jap. sodassa Jalujoen
poikki Mantšuriaan.

Kuropatkin [-pa't-], Aleksej
Nikolajevitš (1848-1925), ven. kenraali.
Sotaministerinä 1898-1904, ylipäällikkönä
ven.-jap. sodassa 1904-05, tästä toimesta
erotettuna 1:sen armeijan päällikkönä,
maailmansodassa m. m. 1916 ylipäällikkönä
pohjoisella rintamanosalla, 1916-17
Turkestanin kenraalikuvernöörinä. Julkaissut
laajan teoksen Japanin sodasta (saksan.).

Kurošivo l. Kurošio (jap. = „musta
virta"), lämmin merivirta, joka alkaa
Filippiinien kohdalta, kulkee Japanin
saarten itärantaa pitkin, kääntyy
Jokohaman kohdalla itään; haarake kääntyy
Koreansalmesta Japaninmereen.

Kurpat (Scolopacidæ), kahlaajaheimo,
johon meikäläisestä linnustolta kuuluvat
m. m., sirriäisen, viklan, rantasivin,
suokukon, kuovin, taivaanvuohen ja kurpan
suvut. vrt. Lehtokurppa.

Kurpitsa (Cucurbita),
kurkkukasvisuku; rentoja ruohokasveja, joilla
sormiliuskaiset lehdet, haaraiset karhet, isot
keltaiset kukat ja tav. suuret hedelmät.
Tavallinen k., pumppu l. manteli-k.
(C. pepo) on todennäköisesti Amerikasta
kotoisin; meilläkin viljellään useita laatuja.
Jättiläis- l. sentneri-k:n (C. maxima)
pyöreähköt hedelmät saattavat painaa toista sataa
kiloa; lienee kotoisin Länsi-Afrikasta.
Vanhan maailman kuumissa osissa kasvavien
pullo-k:in hedelmäin seinämä
on kivikova, minkä vuoksi kuoria käytetään
juoma- y. m. astioina, n. s. kalebasseina (ks. t.).


Jättiläiskurpitsoja.


Kurrenttikirjoitus (lat.), tav. kynäkirjoitus.



Kursiivi (ransk.), oikealle kalteva
kirjoitus tai paino, vinokirjoitus: kursiivi.
— Kursiivikirjoitus, kuvakirjoituksessa
(esim. hieroglyfeissä) käytetyt yksinkertaisemmat,
jokapäiväisessä käytössä esiintyvät merkit.
— Kursivoida, muuhun tekstiin kursiivilla
painattaa erinäisiä sanoja.

Kursk, kaup. Keski-Venäjällä, Tulan
ja Pultavan keskivälillä. 85,000 as.

Kursokone, jyrsinkone (ks. t.).

Kursori (lat.), yliopiston
palveluskuntaan kuuluva henkilö.
— Kursorinen lukeminen,
nopea pääkohdittainen lukeminen.

Kurssi (ransk.), kulku, suunta,
oppimäärä. — Kaup. Rahojen ja arvopaperien
markkinahinta. Pari-k. on yhtä kuin
nimellisarvo. — Kurssierotus, osto- ja
myyntikurssin välinen erotus. vrt. myös
Pakkokurssi ja Vekselikurssi.

Kurt, And. Kurt & Co, Ab.,
puutavaraliike, v:sta 1911 W. Rosenlew & Co
Ab:lla.

Kurtén [-tē'n], Anders Joachim
(1836-99), kauppaneuvos, Vaasan Osakepankin johtaja
1878-99, porvarissäädyn jäsen 1872-97, puhemies
1885-97. — Kurtén, Uno (s. 1845),
Henkivakuutusyhtiö Kalevan toimitusjohtaja 1881-1925.


A. J. Kurtén.


Kurth, Ernst (s. 1886), itäv.
musiikkitieteilijä, prof. Bernissä. Teoksia:
„Grundlagen des linearen Kontrapunkts",
„Einführung in Stil und Technik von Bachs
melodischer Polyphonie".

Kurtiini (ransk.), linnoituksen
vallinsarvien välissä oleva osa linnoituksen
vallia.

Kurtiisi (ransk.), mielistelevä
kunnianosoitus; liehakoiva käytös vars.
naista kohtaan; hakkailu. Verbi:
kurtiseerata. — Kurtisaani,
kiemaileva puolimaailman nainen.

Kurttusieni (Sparassis crispa),
haarukkasieniin kuuluva harvinainen,
maukas ruokasieni.

Kurttutauti, useiden sellaisten
kasvitautien yhteisnimitys, joissa lehdet
tulevat kurttuisiksi. Kurttuisuus johtuu
useimmiten siitä, että lehtisuonet ovat
liian aikaisin lopettaneet pituuskasvunsa
ja siten jääneet liian lyhyiksi.

Kuru, kunta Hämeen läänissä, Satakunnan
itäosassa, Näsijärvestä luoteeseen;
759,1 km2, 5,627 as. (1925).

Kuruc [-uts], nimitys, jota vars. 1600
luvulta käytettiin niistä unkarilaisista,
jotka taistelivat vapautensa ja uskonsa
puolesta itävaltalaisia vastaan; myös
yleensä vallitsevien valtiollisten olojen
vastustaja.

Kuruuliset virkamiehet, muin.
Roomassa eräät korkeammat virkamiehet
(konsulit, prætorit, kuruuliset ediilit,
censorit), joilla oli oikeus käyttää
erityistä virkatuolia (sella curulis).

Kurva (lat.), kaari, mutka.

Kurvimetri, koje kaarevan viivan
pituuden määräämiseksi: varren päässä
olevassa akselissa pyörii pienihampainen
pyörä, jonka täysien pyörähdysten luvun
ilmoittaa kellokoneistoa muistuttava
lukijalaite.

Kuskukset (Phalanger),
Pohjois-Austraaliassa, Uudessa-Guineassa ja
lähisaarilla eläviä kissankokoisia, kiipeileviä
puoliapinain kaltaisia pussieläimiä,
Täplikäs k. (Ph. maculatus)
tunnetuin laji.

Kusnetsk, Kuznetsk (ks. t.).

Kusnezov, Kuznetsov (ks. t.).

Kusso, erään Abessiiniassa kasvavan
ruusukasvin (Hagenia abyssinica)
kuivatut emikukat; käytetään heisimatolääkkeenä.

Kustaa (ruots. Gustav), Ruotsin ja
Suomen kuninkaita. — 1. K. I Vaasa
(1496 t. 1497-1560). Panttivankina
Tanskassa 1518-19, pakeni Lyypekkiin ja
Ruotsiin. Tukholman verilöylyn jälkeen,
jossa hänen isänsä, valtaneuvos Eerik
Juhananpoika Vase mestattiin, K. V.
pakeni Taalainmaahan ja nostatti siellä
kansan kapinaan. Valittuna valtakunnan
päälliköksi ja elok. 1521 valtakunnanhoitajaksi
K. V. Lyypekin avulla voitti
tanskalaiset ja pakotti Tukholman
antautumaan 1523. Vähää ennen hänet oli
valittu kuninkaaksi. Saamansa avun
takia Ruotsi joutui taloudelliseen
riippuvaisuuteen Lyypekistä, mutta vapautui
siitä kreivisodassa (ks. t.). Parantaakseen
valtion taloutta ja murtaakseen kat.
kirkon vaikutusvallan K. V. liittyi
uskonpuhdistukseen (Vesteråsin valtiopäivät
1527). Valtion talouden K. V. saattoi
oivalliseen kuntoon pitäen samalla huolta
omistakin eduistaan. Hän kehitti
elinkeinoja koettaen saada ruotsalaiset
purjehtimaan laivoillaan ulkomaille, perusti
Helsingin ja edisti uudisasutusta
Suomessa, uudisti hallintoa ja hoiti
valtakuntaansa kuten isäntä taloaan.
Kuninkaan toimenpiteet herättivät us.
tyytymättömyyttä ja kapinoitakin (vrt.
Dacke, Taalain kapinat), mutta
ne kukistettiin. V. 1544 Ruotsi tuli
perintövaltakunnaksi. Testamentissaan K. V. antoi



nuoremmille pojilleen herttuakuntia,
m. m. Juhanalle osan Suomea.
Viimeisinä vuosinaan K. V. joutui sotaan
Venäjää vastaan ja oleskeli 1555-56
Suomessa. [Grotenfelt, „Suomen historia
uskonpuhdistuksen aikana" (1902).]


Kustaa Vaasa.


Kustaa II Aadolf.

2. K. II Aadolf (1594-1632), Kaarle
IX:n poika, hallitsi 1611-32. Lopetti
isän aikana aloitetut sodat, Tanskan
Knäredin rauhaan 1613, Venäjän
Stolbovan rauhaan 1617 ja Puolan Altmarkin
rauhaan 1629. Sodista huolimatta toimi
tarmokkaasti myöskin rauhan töissä.
Ruotsin ensim. valtiopäiväjärjestys
säädettiin 1617, ritarihuone perustettiin
1626, Svean hovioikeus 1614 ja Turun
1623, niinikään kollegioita, Suomi
jaettiin 1618 kahteen hiippakuntaan, Turku
sai kymnaasin 1630. Kauppaa edistettiin
jakamalla kaupungit tapuli- ja
maakaupunkeihin. V. 1630 K. A. yhtyi
kolmikymmenvuotiseen sotaan (ks. t.). Hänen
tarkoituksensa oli estää keisaria
saamasta jalansijaa Itämeren rannikolla ja
palauttaa protestanteille näiden ent.
oikeudet sekä myöh. yhdistää
evankeeliset Ruotsin johdolla protestanttisuuden
suojelemiseksi. K. A. kaatui Lützenin
taistelussa, Kuninkaan vaikutusvaltaisin
neuvonantaja oli A. Oxenstierna.
[Hainari-Grotenfelt, „Suomen historia
Ruotsin mahtavuuden aikakaudella" (1914-22).]
3. K. III (1746-92), Aadolf Fredrikin
poika, hallitsi 1772-92. Vallankaappauksella
elok. 19 p. 1772 sai hyväksytyksi
uuden hallitusmuodon, joka siirsi vallan
painopisteen säädyiltä hallitsijalle.
Toimeenpani joukon vapaamielisiä
uudistuksia, järjesti valtion raha-asiat ja
paranisi puolustuslaitosta. Kuninkaan
omavaltaisuus ja tuhlailevaisuus riisti
1780-luvulla K:lta sen suosion, jonka
hän oli vallankumouksellaan saavuttanut.
Keskellä sotaa Venäjää vastaan
(ks. Suomi, historia ja


Kustaa III.

Anjalan liitto) K. uudella
vallankaappauksella 1789 sai hyväksytyksi
Yhdistys- ja Vakuuskirjan (ks. t.).
Sodan päätyttyä K. suunnitteli
liittokuntaa Ranskan vallankumouksen
tukahduttamiseksi, mutta hanke raukesi.
Kuoli salaliiton uhrina (vrt. Anckarström).
K., jonka ulkonainen esiintyminen oli
puoleensavetävää („lumoojakuningas"), suosi
kirjailijoita ja taiteilijoita enemmän kuin
kukaan muu Ruotsin hallitsija. Hän
perusti Ruotsin Akatemian ja
Kuninkaallisen Teatterin sekä sepitti muiden
avustamana eräitä näytelmiä. K. kävi
Suomessa m. m. 1775 ja oli maatamme kohtaan
suosiollinen. [Stavenow (ruots., 1901).]
4. K. IV Aadolf (1778-1837),
K. III:n poika, hallitsi 1796-1809.
Hallituksensa alkuaikoina kuningas
toimeenpani us. taloudellisia parannuksia, mutta
hänen vapaamielisyydenkamnionsa ja
itsepälsyytensä hankkivat hänelle sekä
sisäisiä että ulkonaisia vihollisia. K. A.
piti Napoleonia Ilmestyskirjan petona ja
kieltäytyi hyväksymästä mannermaansulkemusta,
mikä vei Ruotsin sotaan Venäjää, Ranskaa ja
Tanskaa vastaan. Sodan aikana (vrt. Suomen
sota 1808-09) syntyi ylimpien virkamiesten
ja Norjaa vastaan taistelevien upseerien
keskuudessa salaliitto. Muutamien upseerien
avulla Adlercreutz maalisk. 1809 vangitsi
kuninkaan, joka perillisineen julistettiin
kruununsa menettäneeksi. K. A. asui sitten
ulkomailla.
5. K. V  (s. 1858), Oskar II:n poika,
kuningas v:sta 1907. Puoliso v:sta 1881
Badenin prinsessa Victoria.


Kustaa V.


Kustaa, Ruotsin prinssejä. — 1. K.
Eerikinpoika (1568-1607), Eerik
XIV:n ja Kaarina Maununtyttären
poika, syntyessään Ruotsin ja Suomen
kruununprinssi. Vietti suurimman osan
elämäänsä vankeudessa tai puutteenalaisena
maanpakolaisena. — 2. K., Vaasan
prinssi (1799-1877), Kustaa IV



Aadolfin vanhin poika, Ruotsin ja Suomen
kruununprinssi v:een 1809, palveli upseerina
Itävallan armeijassa. — 3. K. (18)27-52),
Oskar I:n poika, säveltäjä. — 4. K. Aadolf
(s. 1882), Ruotsin kruununprinssi v:sta 1907,
Kustaa V:n poika. Puoliso v:sta 1923 Lady
Louise Mountbatten. Vanhin poika
Kustaa Aadolf (synt. prinssin ed.
avioliitosta 1906).

Kustaa Aadolfin päivä, Kustaa II
Aadolfin kuolinpäivä, marrask, 6:s,
vietetään meillä ruotsalaisuuden päivänä.

Kustaa Aadolf-yhdistys (virallisesti
Evangelischer Verein der Gustav-Adolf-Stiftung),
Saksansa 1842 (tavallaan jo 1832) per. protestanttinen
yhdistys sellaisten seurakuntien kannattamiseksi,
jotka ovat hajallaan ei-protestanttisissa
maissa. Yhdistyksen yhteydessä toimii meillä
Suomen Kirkon Seurakuntatyön Keskusliiton
Diasporatoimikunta (per. 1921).

Kustaa Kustaanpoika (1616-53),
Vasaborgin kreivi, Kustaa II Aadolfin
avioton poika. Hänellä oli, v:sta 1646
läänitettynä Vasaborgin (ks. t.) kreivikunta.

Kustannusjärjestelmä, taloust.,
sellainen teollisen tuotannon järjestys, että
joku yrittäjä, kustantaja, pitää
työssä suuremman joukon työläisiä
näiden omissa asunnoissa tai erityisten
välimestarien järjestämissä työpajoissa.
Kustantaja antaa työntekijöille
raaka-aineet, toisinaan työkalutkin. Työläiset
saavat tilauksensa häneltä ja luovuttavat
hänelle valmiit tuotteet us. välittäjän
kautta, jonka saama prosentti vähentää
työläisten tav. muutenkin niukkaa
palkkaa. K. onkin siellä, missä se on vienyt
suoranaiseen työväen riistämiseen, saanut
nimen hiotusjärjestelmä, (ks. t.).
Ulkomailla se esiintyy varsinkin vaatetus-
ja kutomateollisuuden alalla, Suomessa
harvinainen. vrt. Kotiteollisuus.
K. oli se muoto, missä uudenaikainen
kapitalismi ensin tunkeutui teollisuuteen.

Kustannustoimi, se haara
kirjakauppatoimintaa, joka tekee sopimuksia
kirjantekijäin kanssa heidän teostensa
painattamisesta ja levittämisestä. Paitsi
kirjankustantajia on musiikki- ja
taidekustantajia. — Suurista ulkomaisista
kustannusliikkeistä mainittakoon
Brockhaus, Cotta, Meyer, Perthes, Reclam,
Teubner Saksassa, Mac Millan Company,
Longmans, Green & Co, D. Appleton and
Company Englannissa ja Amerikassa,
Larousse Ranskansa, Gyldendalske Boghandel
Tanskassa, Bonnier ja Norstedt Ruotsissa.
Vanhemmista suom. kustantajista ovat
merkittävimmät J. C. Frenckell ja
Poika, G. W. Wilén, G. W. Edlund,
K. E. Holm ja Weilin & Göös sekä vielä
toimivista Suomalaisen Kirjallisuuden
Seura, Werner Söderström o.-y., Otava,
Gummerus, Karisto, Kirja,

Kustavi, ennen Kivimaa, suomenk.
kunta Turun ja Porin läänissä, Varsinais-Suomen
saariston läntisimmässä osassa; 155,7 km2,
2,400 as. (1925).

Kustavilainen, Kustaa III:n
aikalainen, joka on ollut kuninkaan ystävä
tai ihailija. — Kustavilainen tyyli,
rokokoon jälkityyli Ruotsissa. —
Kustavilaiset perintötilat, maatilat
(yli 5,000 tilaa), jotka Kustaa Vaasa jätti
jälkeensä yksityisomaisuutenaan. Eerik
XIV luovutti osan takaisin ent. omistajille.
Kustaa II Aadolf lahjoitti niitä eri
tarkoituksiin, m. m. Upsalan yliopistolle.

Kustos, custos (ks. t.).

Kusut (Trichosurus), Austraalian
metsäseuduissa ja Tasmaniassa eläviä
ketun kokoisia, kierteishäntäisiä pussiapinoita.
Nahka arvokasta turkistavaraa. — Lentävä kusu
(Petauristes volans), slipioravan kaltainen,
0,5 m pitkä, Austraaliassa.

Kutais [-i's], kaup. Georgiassa,
Rionjoen varrella. 60,000 as.

Kuteenvartija, kutomakoneessa laite,
joka pysäyttää koneen heti, kun kude
puuttuu vireestä.

Kut el-Amara, kaup. Tigriin vas.
rannalla, 150 km Bagdadista kaakkoon.
6,000 as. Täällä antautui 1916 engl.
armeijaosasto turkkilaisille.

Kutikula (lat.), kasvien
päällyskelmusta (vrt. Päällysketto),
ripsieläinten alkulimaa peittävästä ohuesta
kelmusta ja niveljalkaisten ihon ulkopintaa
peittävästä aineesta käytetty nimitys.

Kutisten kartano, Kalvolan pitäjässä
läh. Iittalan asemaa. Kuulunut m. m.
Tott-suvulle.

Kutistuminen ks. Puun kutistuminen.

Kutojalinnut (Ploceidæ), peipposten
kaltaisia varpuslintuja, jotka kutovat
taitehikkaan, pallon-, pullon- tai
retortin muotoisen pesän hienosta ruohosta.
Afrikassa, Austraaliassa, Etelä-Aasiassa.


Baya-kutojalinnun
pesiä.



Kutomakoulut. Suomessa on 25
paikallista ja 33 kiertävää k:ua. Niistä ovat
huomattavimmat Fredrika Wetterhoffin
Työkoulu Hämeenlinnassa, joka valmistaa
opettajia, Turun, Lappeenrannan, Kuopion
ja Oulun.

Kutomateollisuus (kehruu- ja
kutomateollisuus l. tekstiiliteollisuus)
jakautuu puuvilla-, pellava-, hamppu- ja
juutti-, villa- sekä silkkiteollisuuteen;
kukin näistä jakaantuu kehruu- ja
kutomateollisuuteen. Suomessa oli 1924
k.-työpaikkoja 276, työntekijöitä 19,152
ja tuotannon bruttoarvo 935,882,600 mk.
Siitä tuli villatehtaiden (27) osalle
235 milj. ja puuvillatehtaitten (10)
342 milj. Edellisistä ovat tärkeimmät:
Yhdistyneet Villatehtaat o.-y., Ab. F.
Klingendahl & Co o.-y., Tampereen Verkatehdas
o.-y., Littoisten o.-y.; jälkimmäisistä: Ab.
Finlayson & Co o.-y., Forssan o.-y.,
Tampereen Puuvillateollisuus o.-y., Vaasan
Puuvillateollisuus o.-y., Ab. John Barker
o.-y., Porin Puuvillateollisuus o.-y.
Maan ainoa pellavatehdas on Tampereen,
trikootehtaista suurin Suomen Trikootehdas
o.-y. vrt. Kudonta.

Kutšuk-Kainardži, kylä Bulgaariassa
läh. Silistrian kaupunkia, V. 1774
tehtiin siellä Turkin ja Venäjän välillä
rauha, jossa Turkki tunnusti Krimin ja
Kubanin riippumattomuuden.

Kutsunta, asevelvollisten tarkastus
vakinaiseen sotapalvelukseen astumista
varten. K:n toimeenpanemista varten on
maa jaettu k.-piireihin, nämä
k.-alueisiin ja nämä
tarkastusalueisiin. Kussakin
k.-piirissä käsittelee asevelvollisuusasioita
k.-toimisto, jossa on
piiripäällikkönä toimiva upseeri
puheenjohtajana ja lainoppinut sihteeri.
K:n toimittaa k.-alueen kokouspaikoissa
lisätty k.-toimisto, jossa
edellisten lisäksi on yksi maistraatin tai
kunnallislautakunnan valitsema jäsen, ja
tulee k:ssa olla läsnä kaksi maistraatin
tai kunnallislautakunnan valitsemaa
luottamusmiestä antamassa tarvittavia
tietoja. K.-toimiston ja lisätyn
k.-toimiston päätöksistä voidaan valittaa
koko maata varten asetetulle
K.-laitoksen Keskuslautakunnalle,
jossa upseeri on puheenjohtajana sekä
jäseninä upseeri ja lainoppinut sihteeri
ynnä kaksi muuta sopivaa siviilihenkilöä.
Ylimpänä oikeusasteena on Korkein
Hallinto-oikeus. Yleinen k. toimitetaan
vuosittain 15/9-15/11 välillä
k.-kuulutuksessa tarkemmin
määrättynä aikana, ja on tarkastukseen
saavuttava kaikkien k.-alueella
hengilläolevien nuorukaisten, jotka sinä
v:na täyttävät 20. v. (Asevelvollisuuslaki
11/11 1922, muutettu osittain 21/2 1925
ja 22/1 1926; Asetus asevelvollisuuslain
soveltamisesta 14/4 1923, muutettu osittain
8/3 1924 ja 21/2 1925; Asetus maan jakamisesta
kutsuntapiireihin 1/6 1923).

Kuttakosken kanava, suluton kanava
Karttulan pitäjässä Virmasveden ja
Kuttajärven välillä, rak. 1894-95,
1,050 m pitkä.

Kutteri (engl.), liikkuvalla
kokkapuulla ja yhdellä jatkollisella mastolla
varustettu pienenläntä alus, jossa on
kahveli- ja latvapurje sekä 2 tai 3
kokkapurjetta.

Kutuzov [-tū'-], Mihail
Illarionovitš Goleništšev (1745-1813),
ruhtinas K.-Smolenskij, ven.
sotamarsalkka. Kunnostautui 1787 v:n
sodassa Turkkia vastaan, komensi
Austerlitzissa 1805 yhtynyttä itäv.-ven.
armeijaa. Ylipäällikkönä sodassa
Turkkia vastaan 1811, Napoleonia vastaan
taistelevan armeijan ylipäällikkönä 1812,
ven.-preussil. armeijan 1813.

Kutveleen kanava, kaivanto
Vuoksenniskan-Savonlinnan väylällä; katkaisee
Kylänniemen tyven.

Kutyymi (ransk.), tapa, traditsioni.

Kuu. 1. Maan kiertolainen, lähin
taivaankappale Maasta katsoen. Kiertää
Maata lännestä itään ja tämän kanssa
Aurinkoa, minkä valoa heijastaa.
Kiertoaika ks. Kuukausi. Näkyy
mainittujen kolmen taivaankappaleen
keskinäisestä asemaista riippuen milloin
osittain, milloin kokonaan valaistuna
(k:n vaiheet: [nymåne] uusikuu, ☽ ensim.
neljännes, [fullmåne] täysikuu, ☾ viimeinen
neljännes). Muodoltaan ellipsoidi, jonka
kaikki kolme akselia eripitkät; pisimmän ja
lyhyimmän erotus n. 3 km; keskimääräinen
läpimitta 3,470 km, s. o. n. 2/7 Maan
läpimitasta, Pinta-ala 1/13, tilavuus 1/50,
massa 1/81 Maan vastaavista suureista.
Rata on ellipsi. Pienin etäisyys Maasta
357,000 km, suurin 407,000 km;
keskimäärin n, 60 Maan sädettä, 384,400 km.
Rataellipsin kaltevuus ekliptikaa vastaan
5° 9', leikkaa Maan radan tason kahdessa
kohdassa, K:n radan solmuissa. K.
näyttää aina saman puolen meille; kiertää
siis kerran akselinsa ympäri kuukaudessa.
Pinnalla voidaan havaita epätasaisuuksia,
jotka muodostavat rengasvuoria ja
pitkiä railoja. Kokonaisuutena nämä
muistuttavat suuresti kuvioita,




Rengasvuori Triesnecker ympäristöineen.

jotka syntyvät lasipallon särkyessä
sisäisen puristuksen vaikutuksesta. K:ssa ei
ole ilmakehää eikä vettä. Sen pinta
heijastaa vain 7 % saamastaan valolta.
K. aiheuttaa Auringon ja K:n pimennykset,


Täydellinen auringonpimennys.

vuoksen ja luoteen, mahdollisesti
pienen hidastumisen Maan pyörimisessä
(vuosisata lyhenisi 10 sek.), sekä
presessionin. — 2. Yleensä kiertotähden
seuralainen, pienehkö taivaankappale ilman
omaa valoa.


Kuu ensimmäisessä neljänneksessä.


Kuuba, Kuba (ks. t.).

Kuudennusmiehet, Suomessa ja
Ruotsissa pitäjän toimimiehiä, jotka toimivat
kirkollisina järjestysmiehinä, Suomessa
kunnes 1865 maallinen kunta erotettiin
kirkollisesta seurakunnasta.

Kuudu l. kudu (Strepsiceros kudu),
Etelä- ja Itä-Afrikassa elävä kairakierteissarvinen
antilooppi; uros 1,7 m korkea, naaras pienempi.

Kuufalainen raha, muhamettilaisten
vanhojen rahalajien yhteinen nimitys,
aiheutuu niissä käytetystä kuufalaisesta
kirjoituksesta, joka on vanhin tunnettu
arab. kirjoitus. K:ia r:ja on löydetty myös
Suomesta.

Kuukausi. 1. Tähtit. Kuun
kiertoaika Maan ympäri. Riippuen siitä, mikä
valitaan kiertoliikkeen alku- ja loppupisteeksi,
saadaan erilaisia k:ia, jotka selviävät
seuraavasta taulukosta.
Kuukauden nimiAlku- ja loppupisteenmääräKiertoaika
p t m s
Sideerinen k.    Kiintotähti            27  7  43 11.5
Troopillinen k.  Kevätpiste             27  7  43  4.7
Synodinen k.     Kuunvaihe              29 12  44  2.8
Drakoninen l. solmu-k.        Kuun radan solmu       27  5   5 35.8
Anomalistinen k. Kuun radan perigeumi   27 13  18 37.4

— 2. Kalenteri-k., aurinko-k., 1/12
vuotta (30 vrk. 10 t. 29 min. 4 sek.),
joskus 1/13 vuotta, yleensä täysissä
vuorokausissa laskettuna. — Egyptiläiset
lukivat 12 30-päiväistä k:ta, joihin lisättiin
5 ylim. päivää joka vuosi. Kreikkalaiset
perustivat ajanlaskunsa synodiseen
k:een; heidän k:nsa olivat 29- ja
30-päiväisiä. Roomalaisessa kalenterissa oli
alkujaan vuorotellen 30- ja 31-päiväinen
kuukausi; tästä syntyi sitten muutosten



kautta meidän epäsäännöllinen k.-lukumme.
Juutalaiset laskevat tavallisina vuosina
12, karkausvuosina 13 k:ta, muhamettilaiset
29- ja 30-päiväisiä k:ia. — Lain mukaan on
k. liike-elämässä luettava 30-päiväiseksi.

Kuukautiset, menstruatsioni,
synnytyskykyisillä naisilla n. 4 viikon
perästä toistuvat, muutamia päiviä
kestävät emän verenvuodot. Meikäläisessä
ilmastossa ne alkavat 14-17 vuoden iässä
ja jatkuvat n. 45-50:nteen ikävuoteen,
lämpimämmissä maissa alkavat ja päättyvät
jonkinverran aikaisemmin. Niiden syynä on
kypsän munasolun irtautuminen munasarjasta;
tällöin käy emän limakalvo verekkääksi,
osia sen pintakerroksesta irtautuu, verta
purkautuu hiussuonista, ja limaa erittyy
tavallista enemmän. Raskauden aikana ei
k:ia ole. Ennen täydellistä lakkaamistaan,
n. s. vaihdevuosina, käyvät k. epäsäännöllisiksi.

Kuukunanmuna ks. Kupusienet.

Kuula, Toivo (1883-1918), suom.
säveltäjä. Toimi v:sta 1912 apujohtajana Helsingin
Filharmonisen Seuran orkesterissa. Säveltänyt
orkesteri-  ja kamarimusiikkiteoksia, kuorolauluja
(„Siell' on kauvan kukkineet omenapuut", „Auringon
nousu"), kantaatteja orkesterin säestyksellä
(„Stabat mater"), soololauluja y. m. K:n sävellyksille
ominaista on niiden kansallissuomalainen tuntu, 
kontrapunktillisen tekniikan taidokas käyttö,
vaikuttava orkesteri- ja kuorosointi, luonteva
kielellinen lausutus, sekä asteittain kohoava
ihanteellisuuden pyrkimys. Puoliso v:sta 1914
laulajatar Alma K. (s. 1884), o. s.
Silventoinen.


Toivo Kuula.


Kuulalaakeri ks. Laakeri.

Kuulamylly, vaakasuora, pyörivä
lieriö, jonka sisällä on metalli-, kivi-,
puu- tai muita kuulia. Lieriön pyöriessä
hienontavat kuulat siihen pannun aineen
(malmin, sementin, saven, hiekan, värin,
ruudin y. m.) joko kuivana tai kosteana.

Kuulanrata, luodinrata (ks. t.).

Kuulantyöntö ks. Heittourheilu.

Kuularuisku l. mitraljöösi,
nopeasti toimiva pika-ampumakone. Jo
1300-luvulla käytettiin n. s. urkupyssyjä,
joissa oli piippuja 144:ään asti. Amerikan
sisällissodassa 1861-65 käytettiin ensi
kerran takaaladattavia k:ja. Myöhemmissä
k:issa oli piippujen luku 5-25; ne oli
sijoitettu pyörivän akselin ympärille
(n. s. revolveritykit) tai päälletysten
rivittäin. Niissä oli tavallisesti kiväärin
kaliberi, mutta laivastoissa ja linnoituksissa
käytettiin jopa 25-38 mm:m kaliberisia.
Uudenmallinen k. l. konekivääri (ks. t.)
rakennettiin 1880-luvulla.

Kuuloelin. Selkärangattomilla on k:iä
todennäköisesti vain eräillä hyönteisillä.
Semmoisia ovat esim. heinäsirkkain
takaruumiin ensim. nivelen sivuilla ja
kotisirkkain ja hepokattien etusäärissä
oleva rummunkalvon tavoin paksuihin
puitteisiin pingoittunut ohut kitiinikalvo,
jonka alla on aistinsoluja. Sellaiset
selkärangattomilla yleiset kuopan tai
rakkulan muotoiset aistimet (statokystat),
joihin kuuluu jäykkäkarvaisia aistinsoluja


Ihmisen korva. A korvakäytävä,
B tärykalvo, C täryontelo,
D korvatorvi, E vasara, halasin,
G jalustin, H eteinen,
J' kaariputket, K M
näkinkierä, N ohimoluu,
O korvanedussylkirauhanen.

ja niitä painollaan ärsyttävä kiinteä kappale
(statoliitti), eivät ole kuuloelimiä, kuten
ennen luultiin, vaan tasapainoelimiä. Alemmilla
selkärankaisilla (ei kumminkaan suikulaisella)
on aivojen kummallakin puolella ontelo,
n. s. sokkelorakko, sekä kuulo- että
tasapainoelimenä, Kaloilla se on kuroutunut
2-osaiseksi: eteiseksi l. soikeaksi
rakkulaksi ja säkkiseksi l. pyöreäksi
rakkulaksi; edelliseen liittyy 3
kaariputkea. Sammakkoeläimillä
ja niitä korkeammilla selkärankaisilla on pyöreässä
rakkulassa pullistuma, n. s. kuulopullo,
josta imettäväisten varsinainen k.,
simpukka l. näkinkierä on kehittynyt.
Tämän sisäseinässä on kuuloepiteeli, jonka
aistinsolut ovat kierteisessä nauhassa
(n. s. Corti'n elin). Sokkelorakko ja kaariputket
ovat ohut- ja pehmeäseinäisiä — siitä niiden
yhteinen nimitys kalvosokkelo. Tämä
sisältää sisävedeksi (endolymfaksi) sanottua
nestettä. Kalvosokkelon ympärillä on sitä
suojaava rustoinen tai luinen luusokkelo



ja kalvo- ja luusokkelon välissä
ulkonesteen (perilymfan) täyttämä
ulkovesiontelo. Luusokkelon
ulkoseinässä on 2 aukkoa: ylempänä
eteisaukko l. soikea ikkuna, jonka
peittää jalustimen levy, ja alempana
simpukanaukko l. pyöreä ikkuna,
jota peittää n. s. lisätärykalvo.
— Edellä esitettyyn korvasokkeloon l.
sisäkorvaan liittyy ilmaa
hengittävillä selkärankaisilla ensimmäisestä
kidusraosta kehittynyt täryontelo l.
keskikorva, jonka ulospäin sulkee
täry- l. rumpukalvo ja josta
korvatorvi l. Eustachion putki
johtaa nieluun. Sammakkoeläimillä,
matelijoilla ja linnuilla on tärykalvon
ja luusokkelon eteisaukon välillä
kuuloluu, jota myöten tärykalvon
väräjäminen siirtyy sisäkorvan
ulkonesteeseen; imettäväisillä on
siinä 3 toisiinsa niveltyvää kuuloluuta
(ks. t.). — Imettäväisillä on tärykalvo
painunut syvälle ruumiin pinnasta ja sen
eteen kehittynyt ulkokorva: korvakäytävä
ja korvalehti. — Korvalehden
kokoomat ääniaallot johtuvat korvakäytävää
myöten tärykalvoon, jonka ne panevat
väräjämään. Värähtelyt johtuvat
kuuloluita myöten jalustimen levyyn, joka
panee ulkonesteen väräjämään; tämän
värähtelyt jatkuvat sisänesteeseen ja
tämän värähtelyt vuorostaan ovat
ärsykkeitä, jotka panevat kuulohermojen
päätelaitteet toimimaan ja johtavat
kuulohermoa myöten aistimuksen aivojen
kuulokeskukseen.

Kuulohermo, 8:s aivohermo, päättyy
sisäkorvaan. Simpukassa sen päätelaitteet
muodostavat monimutkaisen kuuloepiteelin,
n. s. Corti'n elimen.

Kuuloluut, imettäväisten
keskikorvassa tärykalvon ja luusokkelon
eteisaukon välissä olevat kolme luuta:
vasara, alasin ja jalustin.

Kuulomittari, audiometri (ks. t.).

Kuulotorvi, 1. Stetoskooppi,
torvimainen putki, jolla lääkäri kuuntelee
keuhkojen ja sydämen toimintaa. — 2. K. l.
telefoni, yleensä sähkömagneettinen
koje, joka muuntaa puhelimeen saapuvat
sähkövärähdykset ääneksi.

Kuulustelu, viranomaisen luona
tapahtuva tiedustelu jonkun seikan tai
tapahtuman t. m. s. selvillesaamiseksi (esim.
todistajan-k., poliisi-k.) tai asianosaiselle
taikka sille, jota asia koskee, oikeudenkäynnissä,
konkurssissa, pesäeronhaussa, lainhakuasiassa
myönnetty tilaisuus esittää vastaväitteensä
tai selvityksensä asiasta.

Kuuluttaminen, lain, asetuksen,
määräyksen, ilmoituksen t. m. s.
yleiseen tietoon saattaminen. K. tapahtuu
julkipanolla kussakin kunnassa sitä
varten varatulla ilmoitustaululla,
ilmoituksella virallisessa tai muissa
sanomalehdissä, julkilukemalla kirkossa (Laki
julkisista kuulutuksista 2/2 1925).

Kuulutus. Ennenkuin avioliitto
voidaan kirkollisella vihkimisellä päättää,
on siitä, paria poikkeusta lukuunottamatta,
kuulutettava kolmena sunnuntaina sen
seurakunnan kirkossa, johon morsian kuuluu.
Siviiliavioliiton solmimista varten antaa
k:n se siviiliviranomainen, joka toimittaa
siviiliavioliiton solmimisen ja jonka toimialueeseen
naisen kotipaikka kuuluu. Tällöin k.
toimitetaan julkipanolla sekä morsiamen että
sulhasen kotipaikkakunnan ilmoitustaululla
vähintään 14 p. ennen avioliiton solmimista
(Naimiskaari 7:2; Asetus 2/11 1917).

Kuumailmakone, voimakone, jota
käyttää kuumennettu ilma. Avonaiset k:t
(ruots. Ericsson 1855) tarvitsevat joka
iskulla uutta ilmaa, suljetuissa
on sama ilma, joka vuoroin kuumenee ja
jäähtyy, siis laajenee ja kutistuu. Näistä
ovat Lehmannin ja Riderin tunnetuimmat.
Edellisessä kuumenee ja jäähtyy ilma samassa
silinterissä, jälkimmäisessä eri silintereissä.

Kuuma vyöhyke, +20°C:n isotermien
välinen alue. Matem. maantieteen
mukaan: kääntöpiirien välinen alue.

Kuume, ruumiinlämmön kohoaminen
yli normaalisen lämpötilan, joka ihmisellä
peräsuolesta mitaten on aamuisin n, 37° C,
iltaisin 37,5°. Varsinaisesta k:sta
puhutaan vasta lämpötilan noustua yhdellä
asteella. 42°:n k. on merkkinä vakavasta
vaarasta, yli 43°:n k. tuskin noussee.
Kulkunsa puolesta k. on joko yhtäjaksoinen
(febris continua), kun aamu- ja
iltapäivä-k:n erotus on vähäinen,
vaihteleva (f. remittens), kun
mainittu erotus on suurehko (2° tai enemmän)
ja vuorotteleva (f. intermittens),
kun kuumeiset ja kuumeettomat päivät
vuorottelevat. — K:n aiheuttaa ruumiin
lämmöntuotannon ja lämmönkulutuksen
välisestä tasapainotilasta huolehtivan,
selkäytimessä sijaitsevan lämpökeskuksen
kiihoittuminen vereen joutuneiden, tav.
bakteerien synnyttämien myrkkyjen
vaikutuksesta. K. ei siis ole itsenäinen
tauti, vaan taudin ilmaus; se on
sitäpaitsi kaikesta päättäen ruumiin
itsepuolustuskeino bakteereja ja niiden
myrkkyjä vastaan.



Kuumekäyrä, kuumeen kulkua osoittava
murtoviiva, joka syntyy siten, että
ruudukkaalle paperille merkitään
ruumiinlämpö joka päivä aamulla ja
iltapäivällä ja nämä merkit yhdistetään
peräkkäin suorilla viivoilla.

Kuumemittari, kymmenesosa-asteihin
jaettu maksimilämpömittari, jonka
elohopeapatsas 2-5 minuutissa nousee
ruumiinlämpöä vastaavalle korkeudelle.
K.-mittari pannaan joko peräsuoleen,
jolloin se ilmaisee todellisen ruumiinlämmön,
tai kainalokuoppaan tai kielen alle, jolloin
se näyttää lämmön 0,3-0,5° liian alhaisena,
— Kuumepuu, Eucalyptus (ks. t.).
— Kuumesairaala, kulkutautisairaala.

Kuumuushalvaus, halvauksen tavoin
alkava sairaalloinen tila, joka johtuu
ruumiin liiallisesta lämpenemisestä ja
kohtaa uuvuttavilla marsseilla tai
kuumassa, kosteassa ilmassa raskasta työtä
tekeviä. Sen kohtaama henkilö vaipuu
maahan tajutonna ja saa kouristuksia,
jotka voivat päättyä kuolemaan. Hoito:
ahtaat vaatteet avattava, päähän ja
sydämen kohdalle kylmiä kääreitä, kylmää
vettä juotetaan, kanverttitippoja annetaan.

Kuumuusmittari, pyrometri (ks. t.).

Kuunari, kuunertti (ruots.),
2-mastoinen alus, jonka keulamasto on
varustettu raakapurjeilla ja isomasto
kahveli- ja latvapurjeella, — Kuunarilaiva,
3-mastoinen alus, jonka keulamasto on
varustettu raakapurjeilla ja iso- sekä
perämasto kahveli- ja latvapurjeella.

Kuun ikä ilmaistaan päivissä ja
lausuu, kuinka monta vuorokautta on
kulunut uudesta kuusta.

Kuunjakso, kuunsykli,
enneadekaeteerinen ajanjakso, se
19-vuotinen ajanjakso, jonka jälkeen
kuun vaiheet sattuvat samalle päivälle.
Jos kyseelliseen vuosilukuun lisätään 1
ja summa jaetaan 19:llä, niin
jakojäännös on vuoden järjestysnumero k:ssa,
n. s. kultainen luku (ks, t.).
Jokaista kultaista lukua vastaa määrätty
epakti (ks. t.), josta pääsiäispäivä
voidaan laskea.

Kuunpimennys syntyy, kun Maa on
suoraan Auringon ja Kuun välissä ja
luo varjonsa Kuuhun. K. saattaa syntyä
ainoastaan täydenkuun aikana, mutta
ratojen keskinäisen kaltevuuden vuoksi


Täydellinen kuunpimennys.

se ei tapahdu joka täytenä kuuna,
vaan ainoastaan Kuun ollessa solmunsa
lähellä. K. on täydellinen tai osittainen,
edell. tapauksessa Kuu on kokonaan
Maan sydänvarjossa. Näkyy kaikkialla,
missä Kuu pimennyksen aikana on näkyvissä.


Kuunpimennys": Kuu kulkee Maan varjon yli.


Kuunsappi, kuunkehä, kuunrengas,
Kuuta ympäröivä valoilmiö, joka aiheutuu
Kuuta ympäröivien pilvien heijastuksesta.
Sääopillisesti k. jaetaan kuunkehään,
jonka aiheuttaa sumu, ja kuunrenkaaseen,
jonka aiheuttaa valon taittuminen jääkiteissä

Kuunsolmu, Kuun radan ja Maan
radan tason (ekliptikan) leikkauspiste.
Nüususolmunsa (  ) kautta Kuu nousee
ekliptikan pohjoispuolelle, laskusolmun
(  ) kautta laskee sen eteläpuolelle.

Kuura syntyy ilman kosteuden
tiivistyessä jäätymäpisteen alapuolella (vrt,
Kaste). K. syntyy taivaan ollessa
kirkkaana ja ilman tyynenä, yleensä kesällä,
muodostuu pienistä paljaalle silmälle
näkymättömistä jääpisaroista; talvella
taasen muodostuu huurre usvaisella
Ilmalla, kun ilma sisältää ylijäähtynyttä
vettä, mikä jähmettyy runsaana,
karkearakenteisena jääkidekerroksena
kiinteiden esineiden pinnalle.

Kuuri (lat.-ruots,), hoitokeino,
parannustapa, hoito.

Kuuria (lat.). 1. Vanhassa Roomassa
jakautuivat patriisit 3:een jaostoon (tribus),
joista kukin jakaantui 10 k:aan. — 2. Paavin
hovi hallitus- ja oikeusviranomaisineen.

Kuurila, rautatieasema
Toijalan-Hämeenlinnan rataosalla
Akaassa, 11 km Toijalasta,

Kuurilaiset, Kuurinmaan entiset
asukkaat, sulautuneet lättiläisiin. K. ovat
olleet läheistä sukua joko liiviläisille tai
lättiläisille.

Kuurinmaa, ent. ven. kuvernementti
Riianlahden ja Itämeren välissä; nyk.
Latvian länsiosa (pieni alue etelässä
kuuluu Liettuaan). — Historia. K:n
vanhimmat asukkaat olivat kuurilaiset ja
liiviläiset, jotka ovat lättiläistyneet.
V. 1230 kalparitarit anastivat K:n, ja
oli se heidän vallassaan v:een 1561,
jolloin viimeinen suurmestari G. Kettler
teki siitä Puolan yliherruuden alaisen



herttuakunnan. K. oli sotien kestäessä
lyhyitä aikoja ruotsalaisten hallussa.
Herttua Fredrik Vilhelm oli naimisissa
Venäjän keisarinnan Annan kanssa, ja
tämä määräsi Kettlerin suvun sammuttua
1737 K:n herttuaksi suosikkinsa Bironin.
Yhdistettiin Venäjään 1795, yritettiin
venäläistyttää 1860-luvulta lähtien.
vrt. Latvia.

Kuuriruhtinas, vaaliruhtinas (ks. t.).

Kuurmanpohja, kylä Jääsken
pitäjässä Kuurmanjoen molemmin puolin.
Muudan ransk.-ven. rahamiesyhtymä
suunnitteli ennen maailmansotaa sinne
suurta vesivoimalaitosta: Saimaan vedet
piti johdettaman kanavaa myöten
Kuurmanjokeen ja K:n kohdalle piti
muodostua 60 m korkea putous (300,000 hevosv.),
jonka käyttämästä voimalaitoksesta olisi
johdettu sähköä Pietariin ja sen
ympäristön tehdasseutujen, myös
Etelä-Suomen tarpeiksi.

Kuuromykkyys, kuulo- ja
puhekyvyttömyys. Mykkyyden syynä on
tavallisimmin kuurous. K. on joko synnynnäinen
tai lapsuudessa saatu ennen sitä ikää
(6-7 vuotta), jolloin puhe alkaa
vakaantua. Kuuromykkiä opetetaan puhumaan
näkö- ja tuntoaistin avulla sekä
ymmärtämään puhetta huulien ja suun
liikkeistä, vrt. A. Argillander
ja C. O. Malm. — Suomessa on nykyisin
lähes 4,000 kuuromykkää. Kuuromykkäkouluja
on Turussa, Porvoossa (ensim., av. 1846,
ruotsink.), Pietarsaaressa (ruotsink.),
Kuopiossa, Mikkelissä, Jyväskylässä ja
Oulussa, Kuuromykkäin henkisiä ja
taloudellisia pyrkimyksiä tukevat useat
kuuromykkäinyhdistykset, jotka muodostavat
Suomen Kuuromykkäin Liiton. Sitäpaitsi
toimii kuuromykkäin keskuudessa Kuuromykkäin
Urheiluliitto ja heidän hyväkseen Kuuromykkäin
Auttaja-yhdistys sekä matkapappeja (nyk. 4).


Kuuromykkäin sormiaakkoset.


Kuurous, kuulokyvyttömyys tai
alentunut kuulokyky, on harvoin
synnynnäinen; useimmiten sen syynä on
kuuloelintä kohdannut sairaus. Monet
tarttuvat taudit, kuten tuli- ja tuhkarokko,
kurkkumätä, influenssa, aiheuttavat k:ta.

Kuurtane, Kuortane (ks. t.).

Kuusa, rautatieasema
Jyväskylän-Suolahden rataosalla
Laukaassa, Jyväskylästä 29 km.

Kuusama (Lonicera), Caprifoliaceæ-heimoon
kuuluva kasvisuku, pensaita. Meillä luonnonvaraisena
lehdoissa kasvava valkokukkainen, punamarjainen
L. xylosteum, puistoissa viljellään yleisesti
punakukkaista L. tataricaa, harvoin
L. caprifoliumia, ja L. periclymenumia.


Yleinen Kuusama.


Kuusamo, kunta Oulun läänissä,
maamme itärajalla Paanajärven ja
Kitkajärvien ympärillä; 9,058,2 km2,
14,503 as. (1925), Itä-Pohjanmaan
kansanopisto. Kuuluisa luonnonkauneudestaan,
tunturimaisemistaan, jylhistä jokiuomistaan,
rotkolaaksoistaan ja syvistä järvistään,


Kuusamo. Pyhätunturi.


Kuusamonkoski, Koitajoessa, Pamilon
yläpuolella, 10,2 m korkea, 13,600 hevosv.

Kuusanka (Garrulus infaustus),
närhin sukuun kuuluva, närhiä vähän
pienempi lintu; väri punertavan
tuhkanharmaa, pyrstö, ylä- ja alaperä
ruosteenpunaiset. Lapin havumetsäseuduissa ja
Pohjois-Suomessa. Syö hyönteisiä, mutta
myös linnunmunia ja -poikasia. Pesä
kuusessa tai männyssä; munia 5-6,
vihreänharmaat, ruskeatäpläiset.



Kuusankoski, kunta Uudenmaan
läänissä, Kymijoen rannalla; 96,6 km2,
14,638 as, (1925). K:n, Kymin ja
Voikan tehdasalueet. Suom. yhteiskoulu.
Rautatieasema.

Kuusankoski. 1. Koski Kymijoessa
K:n kunnassa, pituus 750 m (oik. 3 eri
putousta), putouskorkeus 9,5 m, 38,000
hevosv. — 2. Lohirikas koski Laukaan
pitäjässä, lähellä Kuusan rautatieasemaa. —
3. Kymin o.-y:n omistama paperitehdas
ja puuhiomo K:ssa olevassa Myllysaaressa.

Kuusi (Picea excelsa),
Pohjois-Euroopassa ja -Aasiassa sekä Keski-Euroopan
vuoristoissa laajoja metsiä muodostava
havupuu, jonka pohjoisraja Suomessa
kulkee 68° ja 69°:n välillä. — Juuristo
matalalla, runko tav. haaraton, neulaset
yksitellen, poikkileikaten neliskulmaiset,
varren päätesilmu kartiomainen, sen alla
kiehkura hankasilmuja, joista puun
suuremmat oksat kasvavat. Emikukat ja
niistä kehittyvät kävyt puun latvapuolessa,
aluksi kauniin punaiset, hedekukat
norkkomaiset, puun tyvipuolen
oksankärjissä. — K. viihtyy hiekansekaisilla
savi- ja murtokivimailla, etupäässä
mustikkakankailla, varjoisissa laaksoissa ja
korpinotkelmissa. Kukkii kesäk. alkupuolella,
siemenet kypsyvät syksyllä ja ovat
kerättävät seuraavan vuoden alussa. —
Paras siemennysikä n. 50-60 v.;
siemenvuodet sattuvat meillä n. joka 3-5:s
v. 1,000:n siemenen paino keskim. 5,0 g,
itävyys 80 %. K.-metsiä perustetaan
parhaiten istuttamalla 2-vuotisia,
kouluttamattomia taimia kuoppaistutusta
käyttäen; kylvöäkin käytetään esim.
kivikkomailla. Taimi-iällä k. on hallanarka.
Kasvaa koko ikänsä, voi tulla yli
400 v:n vanhaksi; korkein Suomessa
mitattu k. 42 m. Alussa k:n kasvu
on hidasta, mutta jo 70-100 v:n
k.-metsikön tuottama puumäärä ha:lta on
suurempi kuin koivu- tai mäntymetsikön.
K.-metsikkö on täysi-ikäinen maamme
eteläosissa 80-100-vuotisena, pohjoisessa
myöhemmin. Korkein ikä, minkä k.
terveenä pysyen saavuttaa, on n. 120-150 v.
Pahimmat k:n tuholaiset ovat meillä
kaarnakuoriaiset, Keski-Euroopassa
nunnaperhonen; eräät sienet aikeuttavat
lahovikoja; myrsky ja lumituhot
aiheuttavat myös suuria vahinkoja. — K:n
puuaine on kellertävän valkeaa, kevyttä
ja kimmoisaa sekä helposti halkaistavaa,
jotenkin kestävää; tuoreen puun om.-p.
keskim. 0,80, ilmakuivan 0,45. Käytäntö
moninainen: rakennuspuuksi, laatikko-,
lastuvilla- ja puusepänteollisuuteen,
paperimassan valmistukseen, polttopuuksi
(polttoarvo pienempi kuin männyn);
pihkasta valmistetaan tärpättiä, hartsia,
pikeä, kimröökkiä; kuorta käytetään
parkitsemiseen.


Kuusi. Emi- (vas.) ja hedekukallinen (oik.) oksa.


Kuusikaa, mus., sekstoli (ks. t.).

Kuusimitta, heksametri (ks. t.).

Kuusinen, Otto Wilhelm (s. 1881),
suom. sosialistijohtaja, fil. kand.
Kapinan aikana K. kuului Kansanvaltuuskuntaan;
sen jälkeen harjoittanut ulkomailta käsin
Suomen vastaista kiihoitustyötä.

Kuusipeura (Cervus dama, Dama
vulgaris), Välimeren maista kotoisin oleva,
n. 90 cm korkea hirvieläin; Keski-Euroopan
ja Etelä-Ruotsin ja Etelä-Norjan metsissä
istutettuna, villiytyneenä. Kesällä kellanruskea,
valkotäpläinen, talvella harmaampi, täplätön.
Uroksilla suuret, kauniit, tyvestä liereät,
latvuksesta lapiomaiset sarvet.


Kesäpukuisia kuusipeuroja.


Kuusisto, Kuusluoto, kunta Turun
ja Porin läänissä, Varsinais-Suomen
saaristossa, Turusta kaakkoon; 18,1 km2,
479 as. (1925). K:n linna (ks. t.) ja
K:n kartano (valtion virkatalo).

Kuusiston linna, samannimisen
saaren itäpäässä, oli Suomen kat. piispojen
valtalinna. Lienee perustettu 1317,
saanut lopullisen laajuutensa n. 1431.
Hävitettiin Kustaa Vaasan toimesta 1528.
Siitä asti raunioina, joita os. restauroitu.
[Rinne (1904).]


Kuusiston linnan rauniot.




Kuusiston salmi, Turusta n. 10 km
kaakkoon Kuusiston saaren ja mannermaan
välillä oleva kapea salmi. Sen rannalla
m. m. sekä Rauhalinnan, Raadelmaan,
Tuorlan ja Kuusiston kartanot.

Kuusjoki, kunta Turun ja Porin
läänissä, Varsinais-Suomen itäosassa;
125,9 km2, 2,716 as. (1925).

Kuusjärvi, kunta Kuopion läänissä,
Kuopion ja Joensuun keskivälillä, Viinijärvestä
länteen; 352,2 km2, 4,524 as.
(1925). Outokummun kuparikaivos.

Kuusluoto, Kuusisto (ks. t.).

Kuutaulut, tähtit. taulut, joista Kuun
asema taivaalla saadaan jokaista hetkeä kohti.

Kuutio, säännöllinen monitahokas,
jota rajoittaa kuusi yhteneväistä neliötä.
Jos k:n särmä on a, niin sen sivutahko
on a2 ja tilavuus a3. Tästä johtuu, että
luvun kolmatta potenssia myös sanotaan k:ksi.

Kuutioiminen, tilavuuden
määrääminen kuutiomitoissa, Suorakulmaisen
kappaleen k. (metrisissä mitoissa) tapahtuu
kertomalla sen kolmen yhdestä pisteestä
lähtevän särmän mittaluvut keskenään,
särmiön ja silinterin muotoisen kappaleen
kertomalla pohjan mittaluvun sen korkeuden
mittaluvulla, Muita erikoistapauksia
vrt. Kartio, Silinteri, Pallo,
Pyörähdyskappale. Epäsäännöllisen
kappaleen k. on monimutkainen
matemaattinen tehtävä, joka ratkaistaan
kolminkertaisella integroimisella. — Koska
puutavaraa myydään tilavuusmittojen
mukaan, niin k. on metsätaloudellisesti
tärkeä tehtävä. Yleisemmin käytetyt
kuutioimiskaavat ovat Huberin kaava
v = γl, missä γ on poikkileikkauspinta
puun keskellä ja l puun pituus,
Smalianin kaava
go+gn
v = (————) l, missä go ja gn  ovat
2
poikkileikkauspinnat pölkyn päissä,
Hossfeldin kaava v =
l
— (3g 1/3 + gn), jossa g 1/3 on
4
poikkileikkauspinta 1/3 korkeudella, ja
Newton-Riecken kaava
l
v = — (go + 4y + gn).
6
Kasvavien puitten k:seen sopii myös
hyvin Presslerin kaava v = 2/3 gh,
missä g merkitsee leikkauspintaa kannon
korkeudella ja h sen pisteen korkeutta
kannosta, missä puun paksuus on tasan
puolet sen tyvipaksuudesta kantorajassa.
Jos tahdotaan ottaa kannonkin
kuutiosisältö mukaan, käytetään kaavaa
m
v = 2/3 g (H + —), missä m on kannon
2
korkeus ja H on h + m. Jos on kuutioitava
paljon, esim. tuhansia puita, voidaan
edulla käyttää muotoluku- ja varsinkin
massa- l. puumäärätauluja. [,,Tapion
taskukirja"; Thomén Metsätoimiston
,,Metsämiehen taskukirja".]

Kuutiojuuri, kolmas juuri, se luku,
joka kolmanteen potenssiin korotettuna
antaa juurrettavan (a, jos k. on 3√ a).

Kuutiomitta, tilavuuden
määräämiseksi käytetty kuution muotoinen
mitta; metrijärjestelmässä mittakuution
särmä on = pituusyksikkö.

Kuutioparaabeli, käyrä, jonka
pisteitten ordinaatat ovat = vastaavan
abskissan kolmas potenssi. K:n yhtälö
on y = x3.

Kuutti, jalusnuora; myös:
hylkeenpoikanen.

Kuuvuosi, vuosi, jonka pituus
perustuu Kuun kiertoaikaan, Kreikkalaiset,
jotka olivat keksineet kuunjakson,
jakoivat 19 vuotta 235 kuukauteen, joista
7:ssä oli 13 kuukautta, muissa 12. Nyk.
k. on käytännössä muhamettilaisilla.

Kuvainpalvelus, ikonodulia.
Useimmilla kansoilla on ollut sellainen
uskomus, että jokaisen elävän olion kuva
ja tämä olio ovat salaperäisessä
yhteydessä keskenään, niin että esim. kosketus
kuvan kanssa myös tekee mahdolliseksi
päästä kosketuksiin itse olion kanssa.
Vars. tärkeä on tämä käsitys uskonnollisella
alalla, jossa kuvien avulla on saatu
jumaluus ikäänkuin käden ulottuville.
Siten on syntynyt jumalankuvien
valmistaminen ja niiden palvominen ja taas
toisaalta korkeammissa uskonnoissa
(mazdeismissa, juutalaisuudessa ja
islamissa) kielto valmistaa jumalankuvia. —
Kristityt ottivat epäillen taiteen
palvelukseensa ja käyttivät pääasiassa
symbolisia kuvia. Pyhimysten ja
pyhäinjäännösten palveleminen toi mukanaan
k:n, joka 500-luvulta vars. Itämailla
tulee vleiseksi kirkolliseksi tavaksi. Se





aiheutti n. s. kuvariidan (ks. t.).
Room.-kat. kirkossa kuvia kunnioitettaessa
palvotaan henkilöitä, joita ne esittävät.
Kuitenkin esim. ihmeitätekevien madonnankuvien
kunnioittaminen lähentelee k:ta. Protestanttinen
kirkko ei ole k:ta milloinkaan hyväksynyt;
lut. kirkoissa kuvat ovat sallitut,
reformeeratuissa eivät.

Kuvakudonta ks. Taidekudonta.

Kuvalaatta ks. Kemigrafia.

Kuvanveistotaide (skulptuuri,
plastiikka), se kuvaamataiteitten haara,
joka kiinteään aineeseen (saveen, kipsiin,
kiveen, puuhun, metalliin, luuhun)
erityiseksi kappaleeksi muodostaa kuvia
elimellisen luonnon esineistä. Ulkonaiselta
muodoltaan veistotaiteen tuotteet
ovat joko irrallisia pystykuvia tai
korkokuvia, reliefejä, jolloin kuva tav.
kohoaa pohjapinnasta. Valmistaessaan
suurempaa työtä taiteilija laatii ensin
pienen yleispiirteisen savi- tai
vahaluonnoksen ja sen jälkeen isavimallin,
joka on aiotun teoksen kokoinen ja
yksityiskohtaisesti huoliteltu. Siitä otetaan
kipsivalelma, jonka mukaan lopullinen teos
valmistetaan kivestä veistämällä tai
metallista valamalla. K:n kehityksestä
ks. esityksiä eri maiden taiteesta.

Kuvariita, 726-842 Itä-Roomassa
kuvienpalveluksesta käyty taistelu.
Keisari Leo III kielsi 726 ja 730 kuvien
palvonnan ja määräsi kuvat poistettaviksi
kirkoista, Tämä „kuvienraastaminen" ei
vienyt tarkoitetuille perille, ja
787 Nikean yleisen kirkolliskokouksen
tekemä päätös, että kuvia sai kumartaa
ja suudella, mutta ei osoittaa niille
jumalallista kunnioitusta, tuli lopullisesti
hyväksytyksi 842.

Kuvastin, peili, sileäpintainen,
valoa säännöllisesti heijastava esine, joko
hiottua metallia tai metallilla silattua lasia.
Tavallisen tasopintaisen k:n ohella
käytetään varsinkin optiikassa kaareva-
(pallo-) pintaisia k:ia, kupera- l.
hajoittaja-k:ia ja kovera- l. kokooja-k:ia
(reflektorien objektiiveina; vrt.
Kaukoputki). vrt. Peili.

Kuvateollisuus, kuvalaattojen l.
klišeiden valmistaminen kuvapainatusta
varten. vrt. Kemigrafia ja Litografia,

Kuvernementti (ransk.), ent.
hallintopiiri Venäjällä.

Kuvernööri (ransk.),
hallintoviranomainen, joka johtaa jonkun
hallintopiirin, maakunnan tai siirtomaan
hallintoa. Esim. Pohjois-Amerikan
osavaltioissa, ennen Venäjällä ja Suomessa
(1837-1917), jossa k:iä vastaa nykyisin
maaherra (ks. t.).

Kuvernöörinvirasto, lääninhallitus.

Kuvertti (ransk.-ruots.), kirjekuori;
kutakin pöytävierasta varten asetettu
lautanen ja siihen kuuluvat ruokailuvälineet.

Kuvio, mus., nopealiikkeinen
melodinen tai murtosointuinen sävelaihe.

Kuviollinen esittäminen, graafillinen
esittäminen (ks. t.).

Kuviorauta, muotorauta,
valssattu rauta, jonka poikkipinta on
erityisen kuvion muotoinen: kulmarauta (kuva
1), T-rauta (kuva 2), I-rauta, kaksinkertainen
T-rauta l. H-rauta (kuva 3), U-rauta
(kuva 4) ja Z-rauta (kuva 5). Käytetään
rautarakenteihin, lattiapalkkeihin y. m.



Kuviosorvi l. kopiosorvi,
joukkovalmistukseen käytetty sorvi, jolla
tehdään pöydän- ja tuolinjalkoja, kiväärin
periä, työkalunvarsia y. m.

Kuvöösi (ransk.), vuode, jonka seiniä
voidaan lämmittää (sähköllä tai lämpimällä
vedellä); käytetään ennenaikaansa syntyneiden
tai muuten heikkojen pikkulasten hoidossa,

Kuxhaven, Cuxhaven (ks. t.).

Kuylenstierna-Wenster [tšylenšär-],
Elisabeth (s. 1869), ruots. kirjailijatar.
Julk. ajanvietekirjoja, eräitä suomen.

Kuznetsk [-nje'-], kaup. Itä-Venäjällä,
Saratovin kuvernementissa; 25,000 as.

Kuznetsov [-o'f], Maria (s. 1886),
ven. oopperalaulajatar (sopraano). Vieraillut m. m.
Suom. Oopperassa.

kW, kilovatin kansainvälinen
lyhennysmerkki. — kWh, kilovattitunti.

Kvadraatti (lat.), neliö (ks. t.).

Kvadrantti (lat.). 1. Matem. Ympyrän
kehän tai tasoTrigonometria.
— 2. Tähtit. Vanha kulmanmittauskoje
(asteisiin jaettu ympyrän neljännes) tähtien
korkeuden mittaamiseksi.

Kvadratuuri (lat.), neliöiminen,
pinta-alan määrääminen neliömitoissa.

Kvadriljoona, miljoonan neljäs
potenssi, 1024. — Ranskassa myös
merkityksessä miljoona miljardia, 1015.

Kvadrupelallianssi (lat., ransk.),
nimitys, jota käytetään neljän valtakunnan
liitosta. Tunnetuin 1718 Ranskan, Englannin
ja Itävallan välinen liitto, johon 1719
Hollanti yhtyi ja jonka tarkoituksena oli
estää Espanjan ministerin Alberoni'n
valloitussuunnitelmia.



Kvadrupelkone ks. Höyrykone.

Kvagga (Equus quagga), eteläafr.
seepralaji, jolla oli juovia vain päässä,
kaulassa ja eturuumiissa. Nyttemmin sukupuuttoon
hävitetty (viimeiset buurisodan aikana).

Kvalifikatsioni (lat.), ominaisuuksien
arvioiminen; sopivaisuus, kelpoisuus. —
Kvalifiseerata, määritellä laadulleen
ja lajilleen, lajitella, julistaa kelpoiseksi.
— Kvalifiseerattu, tarkoin määrätty,
sovelias, pätevä; urheilukielessä: kilpailukelpoinen.

Kvalifiseerattu yritys, rikoksen
yritys, joka samalla käsittää toisen täytetyn
rikoksen. — Kvalifiseerausperuste,
rangaistuksen enentämisperuste.

Kvaliteetti (lat.), laatu, „mimmoisuus".
Adjektiivi: kvalitatiivinen,
laatua koskeva. vrt. myös Analyysi.

Kvalö ks. Hammerfest.

Kvan- ks. myös Kuan-.

Kvango, Kuango (ks. t.).

Kvangsi, Kuangsi (ks. t.).

Kvangtšou, Etelä-Kiinan rannikolla,
Hainanin saarta vastapäätä olevalla
Leitšoun niemellä oleva ransk. vuokra-alue;
840 km2, 186,000 as. Kuuluu
hallinnollisesti Ranskan Indo-Kiinaan.

Kvangtung, Kuangtung (ks. t.).

Kvantiteetti (lat.), suuruus, suure,
paljous; fonet.: kesto. —
Kvantitatiivinen, paljoutta, määrää
koskeva. — Kvantiteettiteoria, taloust.,
teoria, jonka mukaan rahan arvo (ostokyky)
yksinomaan riippuu olemassa olevan rahan
määrästä vaihdellen vastakkaisessa suhteessa
tähän määrään; esiintyy A. Smithillä,
Ricardolla y. m. — Kvanttiteoria,
Planckin erkaleoppi (ks. t.).

Kvantumi (lat.), määrätty määrä,
paljous. — Fys. Tarmoerkale (ks.
Planckin erkaleoppi).

Kvarkki, kuoritusta maidosta eri
tavoin saostettu juustoaine. K:sta
valmistetaan eräänlaisia juustoja, myös
käytetään sitä teollisuudessa galaliitin
(maitokiven), kitin, liiman valmistukseen.
Kuivattua k:ia -sanotaan kaseiiniksi.
Valio ja eräät sen jäsenmeijerit
valmistivat 1924 k:ia 376,485 kg.

Kvartaali (lat,), vuosineljännes.

Kvarteroni (esp.), valkoihoisen ja
mulatin jälkeläinen.

Kvartetti (it.), mus., neljän solistin
esitettävä sävellys.

Kvartsi, ukonkivi, piikivi,
yleisin maankuoren kivennäisistä, kokoomukseltaan
piidioksidia (SiO2), kuuluu
heksagoniseen kidejärjestelmään; kivilajien
aineksena k. useimmiten on epäsäännöllisinä
rakeina. Erikoista lohkosuuntaa ei ole.
Kvartsiitti ja hiekkakivi ovat kokonaan tai
miltei kokonaan k:ia, graniitissa, gneississä
ja kiilleliuskeessa se on yhtenä pääaineksena.
— Useita kiteytyneitä, läpinäkyviä tai
kaunisvärisiä k.-muunnoksia käytetään
koristekivinä (puolijalokivinä). Läpinäkyvät,
värittömät kiteet ovat vuorikiteitä,
savunharmaat, puoliläpinäkyvät savutopaaseja,
violetit ametisteja; valkoista k:ia
sanotaan maito-k:ksi, punaista
ruusu-k:ksi. Tiiviitä k.-muunnoksia sanotaan
yhteisellä nimellä kalsedoniksi
(ruskeanpunainen jaspis, kellanpunainen
karneoli, vihreä, punapilkkuinen
heliotrooppi, erivärisistä
kerroksista muodostunut agaatti); harmaa
tai musta tiivis k. on limssiö. —
Puhtaasta k.-hiekasta valmistetaan
k.- l. piilasia; k:ia tarvitaan myös
tavallisen lasin ja posliinin valmistukseen
sekä rautasulattoihin. Suomessa on k:ia
louhittu etupäässä maan lounaisosassa.
Viime vuosina on louhintaa harjoittanut
vain Suomen Mineraaliyhtiö, etupäässä Kemiössä;
tuotanto 1924 oli 260 tonnia.

Kvartsiitti, kiteinen liuskekivilaji,
jossa kvartsi on pääaineksena.
Kemialliselta kokoomukseltaan k. vastaa
hiekkakiveä ja eroaa tästä siinä, että siinä
ei saata selvästi erottaa yksityisiä
kvartsirakeita kuten hiekkakivessä. Väri
valkea, harmaa tai punertava. Runsaasti
kiillettä sisältäviä selväliuskeisia
muunnoksia sanotaan k.-liuskeiksi.

Kvartsilamppu, sähkökaarilamppu, jonka
kvartsista valmistetussa kuvussa on elohopeaa.
Sen valo on köyhä punaisista, rikas ylivioleteista
säteistä. Käytetään valohoidossa.

Kvartsiporfyyri, lipariitti (ks. t.),
jossa hajarakeina on sekä kvartsia että maasälpää.

Kvartsitiili, dinaskivi, eräs
tulenkestävä tulilaji, jossa on miltei pelkkää
piihappoa.

Kvartti (lat.). 1. Neljännes, koulun
välitunti. — 2. Mus. a) Asteikon 4:s
aste. — b) Sävelsuhde, joka laajuudeltaan
vastaa suhdetta asteikon 1:sen ja
4:nnen asteen välillä. Laadultaan k:t
ovat „puhtaita", „ylinousevia" ja
„vähennettyjä" (ks. Intervalli).
— 3. Muudan väistö miekkailussa.

Kvartäärikausi, viimeinen geologinen
kausi, johon sisällytetään useita jääkausia
sekä näiden välikausia (yht. nimellä



pleistoseeniaika) ja jääkaudenjälkeinen
aika (postglasiaalinen l. holoseeniaika).
K. on muihin kausiin verraten aivan lyhyt,
jääkaudenjälkeinen aika vain n. 10,000 vuoden
pituinen. K:n tärkein tapahtuma elollisen
luonnon kehityksessä oli ihmisen esiintyminen.

Kvartäärisysteemi, kvartäärikauden
geol. muodostumat. Nämä ovat kaikkialla
irtaimia maalajeja, ja melkein kaikki
Suomen irtaimet maalajit ovat
kvartääriaikana muodostuneet, osittain
jääkaudella, osittain sen jälkeen.
Jääkaudenjälkeisiä muodostumia ovat m. m. savi,
joki- ja rantahiekka ja -sora, lieju, muta,
turve, lentohiekka. vrt. myös Yoldiameri,
Ancylusjärvi, Litorinameri.

Kvasi (lat.), „ikäänkuin", yhdyssanoissa
= näennäinen, puolinainen, miten kuten.

Kvassiapuu, katkerapuu,
troopillisessa Amerikassa kasvavien Quassia
amaran ja Picrasma excelsan puu, joka
sisältää erilaisia karvasaineita ja josta
valmistetaan lääkettä ruoansulatushäiriöihin
sekä n. s. k.-ruisketta. — Kvassiaruiske,
Kochin ruiske, kasviruiske, jota
käytetään ihomyrkkynä tuhohyönteisten,
erittäinkin kirvojen l. lehtitäiden hävittämiseen.
Valmistetaan kvassialastuhaudetta ja
vihreäsuopaliuosta sekoittamalla.

Kveekarit (engl. = vapisijat),
Englannissa independenteistä kehittynyt
G. Foxin (ks. t.) perustama
uskonnollinen suunta. Saanut nimensä luultavasti
kouristuksista huumaustilassa. K:n
perusoppina on sisäisen valon käsite. He
hylkäävät ulkonaisen kirkon, m. m.
sakramentit, kieltäytyvät valan teosta ja
sotapalveluksesta sekä kaikesta ylellisyydestä.
Heitä vainottiin, kunnes 1689 muiden
eriuskolaisten kera saivat uskonvapauden.
V. 1682 W. Penn (ks, t.)
hankki heille turvapaikan Amerikassa,
Pennsylvaniassa. Tehneet arvokasta
rakkaudentyötä. K:ta on nyk. n. 140,000.

Kveenit. 1. Kainulaiset (ks. t.).
— 2. K. (norj. kvæner), Norjassa käytetty
suomalaisten nimitys.

Kveihvatšöng, Kueihuatšöng (ks. t.).
— Kveitšou, Kueitšou (ks. t.). —
Kvenlun, Kuenlun (ks. t.).

Kverulantti (lat.), vaikertelija,
ruikuttelija. — Kverulanttiharhamielisyys,
mielisairausmuoto, jolle on tunnusmerkillistä
pitkälle kehittynyt epäluuloisuus ja tästä
johtuva riitelemis- ja käräjöimishalu.

Kvestori (lat,). 1. Muin.-roomal.
virkamies, jolle aikaisemmin oli uskottu
tuomiovalta rikosasioissa, myöhemmin
valtiorahaston hoito. — 2. Yliopiston
virkamies, jonka tehtävänä on lähinnä pitää
huolta yliopiston raha-asiain hoidosta.
(Helsingin Yliopiston säännöt 8/9 1924.)

Kvietismi (lat.), mystillis-uskonnollinen
liike 1500- ja 1600-luvun kat, kirkossa, joka
vaati omien toiveiden ja oman tahdon
kuolettamista. Se oli jatkoa keskiajan
kirkolliselle mystiikalle, mutta kirkko
rupesi sitä vastustamaan.

Kvinoa, quinoa (Chenopodium
quinoa), jauhosavikan näköinen ja sille
lähisukuinen ruohokasvi, jota Etelä-Amerikassa
(varsinkin Perussa) viljellään korkeilla
ylätasangoilla ja vuoristoissa. Hedelmät
syödään joko puurona tai paahdettuina
kahvin tapaisena juomana.

Kvintesisenssi (ransk.-lat.), oik. viides
alkuaine; asian olennainen osa, ydin, mehu.

Kvintetti (it.), viiden solistin
esitettävä sävellys.

Kvintiljoona, miljoonan viides
potenssi, 1030.
— Ranskassa myös = 1018.

Kvintti (lat.). 1. Mus. a) Asteikon 5:s
aste. — b) Sävelsuhde, joka laajuudeltaan
vastaa suhdetta 1:sen ja 5:nnen asteen välillä.
Laadultaan k:t ovat ,,puhtaita", ,,ylinousevia"
ja „vähennettyjä" (vrt. Intervalli).
— 2. Eräs väistö miekkailussa.

Kviriitti (lat.), roomalainen
kansalaisoikeudellisessa katsannossa tai
juhlallisessa kielessä.

Kvirinaali (it. Palazzo del
Quirinale), Quirinalis-kukkulalla
Roomassa sijaitseva palatsi, v:sta 
1870 kuninkaan asuntona.


Kvirinaali.


Kvitteni (Cydonia vulgaris),
ruusukasvien heimoon kuuluva pensas,
omenapuulle lähisukuinen; kukat vaalean
ruusunpunaisia. Runkoja käytetään



kääpiöpäärynäpuiden oksastanuisessa villivarsina,
hedelmistä keitetään marmeladia, siemeniä
käytetään rohdoksena.

Kyaksares (k. 585 e. Kr.), Median
kuningas, hallitsi 625-585. Hävitti
Nabopolassarin kera Assyrian valtakunnan 606.

Kyanoosi, syanoosi (ks. t.). —
Kyanoottinen, syanoottinen (ks. t.).

Kybele, Vähän-Aasian kansojen suuri
äitijumalatar, luonnon ja sen elinvoiman,
eläinten, kasvullisuuden ja viljelyksen
(myöskin yhteiskuntaelämän) haltijatar.
Palvottu myös Kreikassa ja Roomassa.
vrt. Korybantit.

Kyber [ky-], Manfred (s. 1880),
balttilaissyntyinen saks. kirjailija. Julk.
runoja, näytelmiä, satuja, joista suomen.
,,Eläinten kesken" ja ,,Satuja".

Kyd [kid], Thomas (n. 1557-95),
engl. kirjailija. Kirjoitti kostotragedian „The
spanish tragedy", joka on vaikuttanut Shakespeareen.

Kydnos (nyk. Tarsus), pieni joki
Vähän-Aasian etelärannikolla Kilikiassa.

Kyffhäuser [-hoiz-], vuori
Thüringenissä Harzista etelään. Siellä on
900-luvulla rakennetun Kyffhausenin linnan
rauniot sekä läheisyydessä 1896 paljastettu
Schmitzin (ks. t.) suunnittelema 65 m korkea
keisari Vilhelm I:n muistomerkki. Tarun
mukaan keisari Fredrik Barbarossa nukkuu
vuoressa Saksan valveutumista odottaen.

Kyfoosi (kreik.), kyttyräselkäisyys.

Kügelgen, Gerhard von (1772-1820),
saks. taidemaalari. Maalannut mytologisia ja
uskonnollisia tauluja ja muotokuvia. Hänen
poikansa oli Wilhelm von K. (1802-67),
taidemaalari ja kuuluisan omanelämäkerran
„Jugenderinnerungen eines alten Mannes"
kirjoittaja, G. v. K:n kaksoisveli Karl
Ferdinand von K. (1772-1832),
Aleksanteri I:n hovimaalari, maalasi
maisemia myös Suomesta; julk. kuvateoksen
„Vues pittoresques de la Finlande".

Kühlmann [kyl-], Richard von
(s. 1873), saks, diplomaatti. Ulkoministerinä
elok. 1917 — heinäk. 1918.

Kyhn [kyn], Vilhelm (1819-1903),
tansk. taidemaalari. Maalannut runollisia maisemakuvia.

Kühnö, Kihnusaari (ks. t.).

Kükenthal [kykentāl], Willy
(1861-1922), saks, eläintieteilijä, prof. Jenassa
ja Breslaussa, julk. m. m. teoksia valas- ja
korallieläimistä ja paljon käytetyn oppikirjan
„Leitfaden für das zoologische Praktikum" (1898).

Kykladit, Kreikkaan kuuluva
saariryhmä Aigeianmeressä; 2,620 km2,
120,000 as. Tärkeimmät saaret: Paros,
Delos, Melos, Tenos, Mykonos, Naksos,
Santerin (Tera), Syra ja Keos. Pääkaup.
Hermupolis (Syralla).

Kykliset runoelmat, muinaiskreik.
kertomarunoja, jotka Iliadiin ja
Odysseiaan liittyen ja näitä täydentäen
käsittelivät kreik. sankaritaruston eri osia.

Kykloni, sykloni (kreik.),
pyörremyrsky. ks. Myrsky.

Kykloopit, kreik. tarujättiläisiä, joilla
vain yksi silmä keskellä otsaa; lääket.,
yksisilmäinen epäsikiö.

Kyklooppimuuri l. pelasgilainen muuri,
Kreikan, Vähän-Aasian ja Italian vanhimmalla
sivistyskaudella (ennen 1000 e. Kr.) käytetty
muurimuoto. K. on tehty hakkaamattomista
kivilohkareista tav. ilman sideainetta tai
suurimmat kolot savella täyttäen, harvoin
samankorkuisista louhituista kivistä
harkkomuurin tapaan.

Kyklopia (kreik.), yksisilmäisyys,
sikiöasteella syntynyt kehitysvirhe: sikiön
silmäin aiheet kasvaneet yhteen suureksi
kyklooppisilmäksi.

Kyliks (kreik.), muin.-kreik. juoma-astia.

Kylki, matem. 1. Kulmaa rajoittavat
säteet ovat sen k:t. — 2. Jos kolmiolla
on kaksi yhtäsuurta sivua, niin nämä ovat
sen k:t, itse kolmio on tasakylkinen. —
Merenk. Aluksen ulkopuolinen sivupinta,
kokka ja perä poisluettuna.

Kylkiluut, selkärankaisten selkärankaan
liittyviä rusto- tai luukaaria, jotka
muodostavat suojaavan kehän rintaontelon
ympärille. Ihmisellä 12 paria; 7 ylimmäistä
paria („todelliset k.") kiinnittyy rustoillaan
välittömästi rintalastaan, seuraavista (n. s.
vale-k:sta) 3 ylintä kiinnittyy edellisen
kylkiluun rustoon ja 2 alinta (,,vapaat k.").
päättyy lihasten väliin.

Kylliäinen, Pietari Niilonpoika
(k. 1510 tai ennen), Savonlinnan vouti 1495,
jolloin torjui venäläisten hyökkäyksen ja
teki kostoretken Venäjän Karjalaan.

Kylliälä, maatila Viipurin pitäjässä
Talin aseman lähellä, v:sta 1829 poikain
kasvatuslaitoksena.

Kyllästysvajaus ks. Ilmankosteus.

Kyllästäminen. 1. Kem., fys. K.
tarkoittaa jonkin kiinteän aineen
liuottamista nesteeseen tai höyryn
haihduttamista suljettuun tilaan, kunnes
tämä ei voi siinä lämmössä ottaa



vastaan enempää. — 2. Tekn. K.,
imeyttäminen l. impregneeraaminen,
puun, kankaan y. m. läpeensä kostuttaminen
jollakin mätänemiseltä säilyttävällä,
tulenvarmaksi tai vedenpitäväksi tekevällä
aineella.

Kylmäkoski. 1. Kunta Hämeen
läänissä, Lounais-Hämeessä; 106,8 km2,
2,112 as. (1925). Puunjalostustehdas. —
2. Rautatieasema K:n kunnassa Toijalan-Turun
rataosalla, 13 km Toijalasta.

Kylmä muuri, luonnollisista kivistä
saumat ja kolot sammalilla täyttäen tehty muuri.

Kylmänvihat, kuolio (ks. t.).

Kylmäverinen hevonen, yleisnimitys
hevosroduille, jotka ovat jykeviä ja
suurikasvuisia ja luonteeltaan
rauhallisia ja hitaita; hyviä työ- ja
vetohevosia. Kylmäverisiin rotuihin luetaan
m. m. ardenni-, shire-, clydesdale-,
percheronhevonen.

Kylmäveriset, vaihtolämpöiset (ks. t.).

Kylpykamiina ks. Kaasukamiina.

Kylpylaitos, laitos, jossa yleisöllä on
tilaisuus saada puhdistavia tai sairashoidollisia
kylpyjä. Viimeksimainituista ks. lähemmin
Vesiparannuslaitokset.

Kylvyt. Sanan laajemmassa merkityksessä
tarkoitetaan k:lla ruumiin tai sen osien
pitämistä nesteen, höyryn, valon, ilman,
mudan, hiekan y. m. s. vaikutusten alaisena.
K. voidaan jakaa puhdistus- ja sairashoidollisiin
kylpyihin. Edellisiä ovat: sauna-, amme-,
kuumailma- (roomalainen) k. ja uiminen.
Sairashoidollisia k:ja ovat ammekylpyinä
annetut lääke-k., jotka valmistetaan
sekoittamalla lääkeaineita kylpyveteen tai
joihin käytetään luonnollisia lämpimiä
kivennäisvesiä; tavallisimmat niistä
ovat hiilihappo-k. (sydän- ja munuaistaudeissa),
männynhavu-k. (reumatismissa), keittosuola-,
rikki-, rauta-k. Veteen liuenneet lääkeaineet
eivät tällöin imeydy ihon läpi ruumiiseen, vaan
aikaansaavat ihossa kiihoituksen, vain
eräissä ihotaudeissa on niillä
välittömästi parantava merkitys.
Sairashoidollisia ovat myös muta- ja
savi-k., joissa ruumista joko hierotaan kuumalla
mudalla tai savella, tai laaditaan mutahaude
tai otetaan muta-ammekylpy; edelleen
hiekka-k., joissa asetutaan 47°-50°:iseen
hiekkaan kovan hikoilun aikaansaamiseksi.
Ilma-k., s. o. ulkoilman välitön
vaikutus alastomaan ihoon, ovat
karkaisevia. Kun niihin yhdistyy
auringonsäteiden suoranainen vaikutus, sanotaan
niitä aurinko-k:ksi. Nämä sekä
sähkövalohoito ovat valoparannuksen
(ks. t.) hoitotapoja. Sähkö-k:ssä (ks. t.)
johdetaan sähkövirta vedessä kylpijään.
— Vesi-k. jaetaan veden lämmön mukaan
kylmiin (alle 32° C), haaleihin (32°-35°),
lämpimiin (35°-38°) ja kuumiin (yli 38°).

Kylväjä, raittiuslehti, Raittiuden
Ystävien äänenkannattaja, per. 1897.

Kylvö. K:n onnistuminen riippuu
kylvöä suoritettaessa vallitsevista
olosuhteista ja k.-siemenen laadusta. —
Kylvöaika on eri kasveille erilainen.
Kevätkylvö toimitetaan, niinpiankuin maa
on sopivan kuiva, kuohkea ja kunkin
kasvilajin itämiselle sopivan lämmin.
Syyskylvö toimitetaan siksi ajoissa, että
oras ennättää varttua voimakkaaksi
kestämään talven pakkasia ja alkukesän
kylmiä tuulia. — Kylvötavat. K.
suoritetaan joko käsin tai koneella.
Hajakylvössä siemen sirotetaan
mahdollisimman tasaisesti maan pinnalle ja
mullataan äkeellä tai, jos on kyseissä kevyt
pieni siemen, jyrällä. Rivi-k:ssä siemen
sirotetaan rivittäin joko tasaiselle maalle
tai vakoharjoille, samoin ryhmä-k:ssä,
jossa siemen kylvetään tasaisten
välimatkojen päässä oleviin ryhmiin.
Multaus näissä tapahtuu samalla kuin k:kin,
ja tulevat kaikki siemenet mullatuiksi
joks. yhtä syvään, kun taas hajakylvössä
toiset siemenet tulevat syvemmälle
toiset jäävät matalammalle. — Kylvömäärät
ovat hyvin erilaiset, riippuen kasvilajista,
ja vaihtelevat samallakin lajilla,
riippuen kylvöajasta ja -tavasta, maan
laadusta ja kasvuvoimasta, kasvin
pensomiskyvystä, siemenen laadusta y. m.
Likimääräisinä rajalukuina 1 ha:ia kohti
voidaan esittää: ruis 1,4-2,3 hl, vehnä
1,8-2,6 hl, kevätvehnä 3,1-3,6 hl, ohra 2,5-3,5 hl,
kaura 3,0-4,5 hl, herne 2,3-4,0 hl, tattari
0,75-1,25 hl, peruna 20-40 hl, turnipsi
5-8 kg, lanttu 6-8 kg, rehu- ja
sokerijuurikas 20-25 kg, porkkana 4-7 kg,
pellava 2,0-2,5 hl, puna-apila 15-20 kg,
alsikeapila 12-15 kg, timotei 15-22 kg,
heinänsiemenet sekoituksena 27-40 kg.
vrt. myös Siementarkastus.

Kylvöheinä, viljellyissä nurmissa tai
pelloissa karjan rehuksi viljellyt
heinä- ja apilakasvit; vastakohta:
luonnonheinä.

Kylvökoneet ovat joko rivi- tai
haja-k:ita. Rivi-k:ssa on seuraavat osat:
siemenlaatikko ja sen pohjassa
syöttölaite, jonka alla on kylvö- ja
multavantaat; kaikkia näitä kannattaa
kahden pyörän varaan sijoitettu kehys
aisoineen. Yhden hevosen rivi-k:n työmäärä
on 2,4-3,6 ha päivässä, kahden hevosen



4,8-6,0 ha, Kyhmäkylvöä varten sijoitetaan
vantaaseen erikoinen laite. Haja-k:ssa
on syöttölaatikot mutta ei vantaita,
joitten asemesta on n. s. hajoituslauta.


Rivikylvökone.

Sentrifugaali-k:ssa on kylväjän
kaulaan sovitettava säkki ja tämän
alaosassa siipipyörä, joka lennättää
siemenet peltoon. Heinänsiemenen k:ssa
on tavallisesti n. 3,5 m pitkäsyöttölaatikko
sovitettuna yhdelle pyörälle. Työmäärä 9-10
ha päivässä. Myös käytetään perunan-k:ta.
Metsän-k:sta ovat  meillä  tavallisimmat n. s.
kylvökannut.


Juurikasvisiemenen
kylvökone (Planet Junior).


Kylvövirvilä ks. Virvilä.

Kylä, ryhmä maata omistavia tai
maata viljeleviä tai muuta elinkeinoa
harjoittavia taloja, joilla on yhteiset
kylänrajat; ahtaammassa merkityksessä
ryhmäasutus maaseudulla. vrt. Paliskunta.

Kyläjärjestys, kylän tilallisten
laatima asetus, joka sisälsi tarkempia
määräyksiä aitojen ja veräjäin ylläpidosta,
ojien ja vesivakojen kaivamisesta,
peltojen lannoittamisesta, karjan laskemisesta
laitumelle y. m. s. K:ia vahvistettiin ensin
kihlakunnan käräjillä, sittemmin
pitäjänkokouksissa, jolloin ne alistettiin
maaherran vahvistettaviksi. K:n mukaan oli
kussakin kylässä kylänvanhin ja
suuremmissa kylissä lisäksi kaksi
lautamiestä, jotka hänen kanssaan
muodostivat kylänoikeuden. Suomessa
on viime aikoihin asti joillakin
paikkakunnilla noudatettu k:ta.

Kylänlahti, rautatieasema
Joensuun-Nurmeksen rataosalla Pielisjärven
kunnassa, 41 km Nurmeksesta kaakkoon.

Kylänluvut, lukukinkerit.

Kylänniemi, Sisä-Salpausselän
muodostama, Saimaaseen idästä pistävä
n. 13 km pitkä niemi, jonka kapean tyven
Kutveleen kaivanto katkaisee.

Kylänoikeus ks. Kyläjärjestys.

Kylänvanhin ks. Kyläjärjestys.

Kylätie ks. Paikallistie.

Kylätuomari, kyläkunnan vanhin,
oltermanni, joka kylänoikeudessa yhdessä
kylänmiesten kanssa tuomitsi rikoksista
kyläjärjestystä vastaan (Kunink. kirje
20/2 1742).

Kyma (kreik.), kreik. rakennustaiteesta
peräisin oleva veistetty tai maalattu koristeaihe,
tyylitelty lehtifriisi. Suosituin on joonialainen
k., jota tav. sanotaan munasauvaksi tai -vyöksi,

Kymenlaakso, sivistysmaantieteellinen
alue Kymijoen ympäristöillä, ulottuu
Loviisasta Virolahdelle, merestä Iittiin.

Kymi. 1. Suomenk. kunta Viipurin
läänissä itäisellä Uudellamaalla, Kymijoen
suulla; 239,9 km2, 16,036 as. (1925).
Karhula o.-y: n tehtaat, Hallan saha ja
selluloosatehdas, Korkeakosken sähkö-,
massa- ja pahvitehdas, sahoja,
tiilitehtaita. 5-luokkainen yhteiskoulu
Karhulassa. Kyminkartano (ks. t.). — 2.
Rautatieasema Kotkan-Kouvolan rataosalla K:n
kunnassa, 10 km, Kotkasta. Yksityinen
haararata Karhulaan.

Kymijoen vesistö. Keskusjärvi
Päijänne. Siihen laskevat pohjoisesta
Saarijärven, Viitasaaren ja Rautalammin
reitit sekä Jyväsjärvi, lännestä m. m.
Muurasjärvi, Isojärven reitti ja
Lummeneen-Vesijaon reitti, idästä Sysmän
reitti ja etelästä Vesijärvi Vääksynjoen
kautta. Päijänteen kaakkoisnurkasta
alkaa Kymijoki (ks. t.); tähän
laskevista lisävesistä on suurin Mäntyharjun
reitti, joka pohjoisesta päin laskee
Pyhäjärveen; Valkealan reitti, joka alkaa
useista Vuoksen vesistön rajalla olevista
pienistä järvistä, laskee Pyhäjärven
eteläpuolella Kymijokeen.

Kymijoki, Päijänteen lasku joki. K:n
niskassa Päijänteen kaakkoisrannalla
on Kalkkisten koski, joen yläjuoksun
46 km:n matkalla muodostavat etupäässä
järvet (Ruotsalainen, Korinivesi), sitten
seuraa 23 km pitkä koskinen osa
(Mankalan kosket), jonka jälkeen K. virtaa
Kirkkojärveen ja siitä Pelinginselän
kautta Pyhäjärveen. Tästä K. juoksee
etelälounasta kohden Kymin pitäjän
Pernon kylään saakka, missä se jakautuu
kahteen päähaaraan. Pyhäjärven-Pernon
väli on 74 km pitkä ja putous sillä
välillä on 47 m. Suurimmat kosket ovat
Voikankoski ja Kuusankoski, joiden
partaalla Kymi-yhtiön suuret paperitehtaat,
luonnontilassa oleva Keltinkoski,
Myllykoski ja Anjalankoski, jonka
itärannalla Inkeroisten tehdas. Päähaaroista
itäinen jakautuu kolmeen haaraan, jotka
laskevat mereen Kotkan kohdalla,



läntinen laskee kahdella suuhaaralla,
Ahvenkosken ja n. s. Pyhtään haaran kautta.
Itäisimmässä suuhaarassa on
Korkeakoski. — K:n pituus Päijänteestä
Pernoon on 168 km, Päijänteestä mereen
itähaaroja pitkin 184 km, länsihaaroja
pitkin 201 ja 204 km. Koko putous
Päijänteestä mereen on 78 m. Päijänteestä
purkautuva vesimäärä on keskim. vähän
yli 200 m3 sekunnissa, laskuhaarojen
kautta purkautuu n. 300 m3 sekunnissa.
Vesivoima voidaan keskiveden vallitessa
arvioida 200,000 turbiinihevosvoimaksi.


Tukkilautta Kymijoessa.


Kyminkartano, Kymijoen suistoissa
Hovinsaaressa Kymin pitäjässä.
Kuulunut m. m. Bo Joninpoika Gripille,
1380-luvulta v:een 1629 valtiolle, sitten
Wrangelin suvulle ja Venäjän valtiolle, jolta
siirtyi sotasaaliina Suomen valtiolle.

Kyminkartanon lääni. Virolahden,
Vehkalahden ja Pyhtään hallintopitäjät
sekä Elimäen neljännes muodostivat
1578-1634 erikoisen K. l:n, joka v:een
1642 oli Viipurin maaherrakunnan
voutikuntana, mutta jonka nimi sitten häviää.
Uudenkaupungin rauhan jälkeen 1721
muodostettiin Viipurin ja Käkisalmen
läänien jäännöksistä ynnä osista Hämettä
ja Uuttamaata uusi maaherrakunta
nimeltä Kyminkartanon ja Savonlinnan
lääni, jonka maaherra asui
Lappeenrannassa. Turun rauhassa 1743
luovutettiin Kymijoen itäpuolella oleva osa
lääniä Venäjälle, jonka johdosta
maaherra asettui asumaan Loviisaan. V. 1775
läänin pohjoisosa erotettiin eri lääniksi
ja eteläosan maaherra asettui asumaan
Heinolaan. V:n 1831 läänijaossa suurin
osa jäljelläolevaa K. l:iä liitettiin
Mikkelin lääniin ja K. l:n nimi hävisi.

Kyminlinna, Huumanlinna,
venäläisten 1791 rakentama pieni linnoitus
Kymijoen kahden haaran muodostamalla
niemekkeellä lähellä nyk. K:n pysäkkiä.

Kymin Osakeyhtiö (ruots. Kymmene
Aktiebolag), kotipaikka Kuusankoski, per.
1872, osakepääoma 90 milj. mk.,
vararahastot 114 milj. mk., työväestöä
n. 3,500; vuosituotanto 80-85,000 tonnia
paperia, 30,000 standerttia sahattua
puutavaraa, 25,000 tonnia vientiselluloosaa.
Alk. yhtiö omisti Kuusankoskella paperitehtaan,
puuhiomon ja sulfiittiselluloosatehtaan,
liitti 1904 itseensä Kuusankosken Tehdas
o.-y:n, jolla puuhiomo, paperitehdas ja
sulfiittiselluloosatehdas, samoin 1904
Tampereen Kattohuopatehdas o.-y:n, jolla oli
paperitehdas, puuhiomo ja sulfiittiselluloosatehdas
Veikassa; osti 1915 O.-y. Juantehtaan


Kuusankosken ja Kymin paperitehtaat.





Voikan paperitehdas.

(puuhiomo), 1915 Hallan Osakeyhtiön
(sahoja, sulfaattiselluloosatehdas) sekä
1922 Verlan ja Kissakosken puuhiomot.
Pääjohtajana 1913-18 G. Björkenheim
(ks. t.), v:sta 1918 E. Ahlman. K. O. on
Pohjoismaiden suurin paperintuottaja.

Kyminsuu, Kymijoen itäisin laskusuu.

Kymintehdas, tehdasasutus Valkealassa
Kuusankosken äyräällä. Haararata (4 km) Savon
radalta. vrt. Kymin Osakeyhtiö.

Kymmenen käskyä l. dekalogi,
uskonnollis-siveelliset ohjeet, jotka
Raamatun mukaan (2 Moos. 20 ja 5 Moos. 5)
kahteen kivitauluun piirrettyinä Siinailla
annettiin Moosekselle Jahven ja
Israelin välisen liiton perustuslakina.

Kymmenjärjestelmä, yleisimmän
käytännön saanut lukujärjestelmä, jossa
johdettuina yksikköinä on 10, 102 = 100,
103 = 1000, . . . s. o. 10:n
kokonaispotenssit. 10n kirjoitetaan k:ssä 1:llä,
jonka jäljessä on n nollaa. Yksikköjen
lukumäärä merkitään numeroilla 0-9,
niiden suuruuden määrää niiden asema.
Niinpä luku 37,680 merkitsee lukua
3.104+7.103+6.102+8.10+0. Järjestelmän
jatkosta ykköstä pienempiin lukuihin ks.
Kymmenmurtoluku.

Kymmenmiehet, decemviri (ks. t.).

Kymmenmurtoluku, desimaaliluku, murtoluku,
joka on merkitty kymmenjärjestelmän mukaisesti.
Johdettuina yksikköinä ovat 1/10, 1/100, 1/1000
j. n. e. Ensin merkitään kokonaisosa ja
sitten kirjoitetaan pilkun jälkeen
yksikköjen luku, jolloin ensimmäinen numero
merkitsee kymmenesosia, toinen sadasosia
j. n. e. Esim.
1035
6 ——— = 6 + 1.10-1 + 3.10-3 + 5.10-4
10000
merkitään 6,1035.

Kymmenykset, vanha vero, joka
suoritettiin 1/10:lla vuosittain
metsästyksestä, kalastuksesta, karjanhoidosta ja
maanviljelyksestä saaduista tuloista.
Keskiajalla k:ia suoritettiin kirkolle.
Uskonpuhdistuksen jälkeen valtio
Ruotsissa ja Suomessa pidätti otsan k:ia
itselleen. Valtiolle meneviä k:ia nimitettiin
kruunun-k:iksi. Kruunun-k.
lakkautettiin muualta paitsi Ahvenanmaalta
1/1 1925:stä lähtien lailla 29/11 1924.

Kymmenystuuma, 1/10 jalkaa = 2,909 cm.

Kymmenysvaaka, desimaalivaaka,
vaaka, jossa kuorman varsi on 1/10 punnusten
varresta, ja jossa kuorman paino siis
saadaan kertomalla punnusten paino
10:llä. Järjestetty kaksoisripustamisen
avulla siten, että kuorma saadaan sijoittaa
mille kohtaa vaa'an siltaa tahansa,
punnitusvirheen syntymättä.


Kymmennys vaaka.
GO = 10 • OA, EF
4 • HF, OB = 4 • OA, CD
kuorman silta, G
punnusten ripustuskohta.


Kymnaasi (kreik.) l. lukio,
oppikoulu, jonka kieliopetuksessa
klassillisilla kielillä on perustava merkitys.
Suomessa k:n nimellä kulkevia oppilaitoksia
oli viimeksi 1843-72.

Kymrit ks. Kelttiläiset.

Kymäläinen, Olli (1790-1855),
kansanrunoilija. Eli Leppävirroilla ja
Heinävedellä. [Grotenfelt, „Kahdeksantoista
runoniekkaa" (1889).]

Kymölä, Sortavalan kaupunginosa,
jossa m. m. seminaari ja asema.

Kynewulf (Cynewulf), angls.
hengellisen runouden etevin edustaja, eli
700-luvun loppupuolella.



Kynologia (kreik.), koiraa, sen
rakennetta ja elämää koskevat tiedot,
koiraoppi.

Kynsi, sormen ja varpaan viimeisen
nivelen päässä oleva sarveisaineinen
muodostus, syntynyt ihon orvaskedesta,
kasvaa tyvestään. Kavioeläimillä k.
ympäröi tuppena varpaan kärkeä (kavio),
petoimettäväisillä ja linnuilla k. on
terävän koukun muotoinen, ihmisellä ja
apinoilla litteä. K:ia on sammakkoeläimillä,
matelijoilla, linnuilla ja imettäväisillä.

Kynsiapinat (Arctopitheci), ryhmä
uudenmaailman apinoita (Platyrrhina),
pieniä troopillisen Etelä-Amerikan
eläimiä, varpaissa pitkät, terävät kynnet,
vain takaraajat muistuttavat käsiä.

Kynsivesi, järvi Rautalammin
reitissä, Hankasalmen pitäjässä, n.
25 km pitkä; laskee Leivonveden ja
Simunankosken kautta Kuusveteen.

Kynteli (Satureja hortensis),
huulikukkaisten heimoon kuuluva
maustekasvi, teriö valkea, punapilkkuinen.
Meillä vanhoissa puutarhoissa, ennen
viljelty makkaran mausteeksi.

Kynttilä. Tali-k:t valmistettiin
kastamalla löyhä puuvillalankasydän sulaan
taliin useamman kerran, kunnes kynttilä
tuli tarpeellisen paksuksi. Myöhemmin
valettiin niitä muotteihin. Vaha-k:itä
valmistettiin vetämällä sydänlanka
sulalla vahalla täytetyn astian läpi
koneella, jossa oli kaksi kelaa, toinen
jolla oli sydänlanka ja toinen, jolle
vahattu kynttilälanka kiertyi. Tästä
sitten katkottiin sopivan pitkät palat.
Steariini-k:t valetaan k.-koneessa, Tässä
on kuumalla vedellä täytetty laatikko,
johon vellimäinen (siis noin 51-asteinen)
steariini kaadetaan. Sydänlangat (D)
ovat alhaalla kerissä ja nousevat
ohjausputkien läpi muottiin (AP),
sen keskelle. Vellimäinen steariini lasketaan
laatikon yhteydessä olevasta kaukalosta
muotteihin, ja nämä jäähdytetään äkkiä,
jotta k:t eivät tulisi hauraita. Valetut
k:t nousevat pitimiin (C) vetäen
sydänlangan mukanaan ja pitävät tätä keskellä
muottia, Pitimestä äsken päässeen
kynttilän leikkaa kone pois. — Pyörösahalla
katkaistaan sitten kynttilät yhtä
pitkiksi, jonka jälkeen ne kiilloitetaan ja
paketoidaan. — Suomessa valmistetaan
k:itä Kotkassa ja Vaasassa.


Kynttilänvalu.


Kynttilänpäivä, Jeesuksen
temppeliintuomisen ja Marian puhdistamisen
muistojuhla; vietetään helmik. 2 p:nä
(tai seur. sunnuntaina).

Kynttyräinen, lampaiden sorkkavika:
kavion ulkoreunat kasvavat liian
voimakkaasti, kiertyvät sisäänpäin toisiaan
vastaan jalan alle, eläimen käynti
vaikeutuu. K:ta hoidetaan kaviota
leikkaamalla.

Kyntö. K:n tarkoituksena on maan
kuohkeuttamisella ja kääntämisellä
saattaa ruokamullan eri osat ilman
vaikutuksen alaisiksi lahoamisen ja
rapautumisen jouduttamiseksi, peittää maahan
lanta ja välistä kylvösiemenkin, antaa
maan pinnalle sopiva muoto, hävittää
rikkaruohoja ja kasvintuhoojia. K:n
syvyyden mukaan erotetaan: kamara-k.
5-10 cm, tavailinen k. 15-20 cm ja


Tavallinen kyntö.

syvä-k. 25-30 cm. Viilu käännetään
tavallisesti 45 asteen kulmaan, syvemmässä
kynnössä kuitenkin pystympään ja sitkeän,
vanhan nurmen kynnössä mahdollisimman
täydelleen. Nurmen k:ssä käytetään usein
kuorijalla varustettua auraa, joka kuorii
viilun pinnan ja työntää sen vaon pohjalle.
Kaksoisauralla kynnettäessä tulee pintaviilu


Kaksoisauran kyntö.

pohjalle, pohjaviilu pinnalle. Tavallisimmat
kyntömuodot ovat harja-k.: sarka
kynnetään keskustaan päin ja tulee keskeltä
korkeammalle, vako-k.: sarka
kynnetään keskustasta poispäin ja
keskelle sarkaa jää n. s. vesivako.
Erotetaan vielä sarka-, kuvio-, palkki-,
vakoharja-, vino- y. m. k.

Kynät. Lyijy-k:iä valmistetaan
hienonnetun grafiitin ja saven
seoksesta, joka puserretaan pienien reikien
kautta hienoiksi tangoiksi. Puuosaan
käytetään setripuuta, halpoihin kyniin
muutakin. Teräs-k:iä valmistetaan
leikkaamalla ohuesta teräslevystä
kynänmuotoisia kappaleita, joihin painetaan
reiät ja joustavuutta edistävät
sivuhalkaisut, jonka jälkeen ne myöstetään,
painetaan kouruun, karkaistaan öljyssä,
puhdistetaan sahajauhoilla pyörivissä
rummuissa ja kirkastetaan samalla
tavalla mutta hiekan avulla. Sitten
kärjet pyyhkäistään poikkipäin smirgelitahkolla
ja liian kovat k. erotetaan sekä
päästetään oikeaan kovuuteen. Lopuksi
k. halkaistaan ja tarkastetaan. — N. s.
kultakynät ovat 14 karaatin kultaa, jota
muste ei syövytä, kärjet
platina-osmiumiridiumlejeerinkiä, joka
kestää kuluttamista.



Kynö, Kühnö, Kihnusaari (ks. t.).

Kypressi, sypressi (ks. t.).

Kyprianus, Cyprianus (ks. t.).

Kypros, Englannin hallussa oleva,
230 km pitkä vuorinen saari Välimeren
itäpäässä; 9,282 km2, 311,000 as.,
enemmistö kreikkalaisia ja armeenialaisia,
n. 20 % muhamettilaisia, muut
kreik.-katolisia. Pääelinkeinot maanviljelys ja
karjanhoito. Metsiä muinoin runsaasti,
nykyisin vain vähän vuoristoissa. Pääkaup.
Nikosia (kreik. Leukosia). —
K:n alkuväestö oli heettiläisiä, jotka
sekaantuivat m. m. foinikialaisiin. Nämä
perustivat sinne kauppakaupunkeja, ja
myöhemmin saarelle muuttaneet kreikkalaiset
pikkuvaltioita. V. 58 e. Kr. K.
joutui roomalaisten valtaan kuuluen
sitten Itä-Roomalle 1100-luvulle.
Ristiretkien aikana K. tuli Lusignan-suvulle
ja tehtiin kuningaskunnaksi. Joutui
venetsialaisten haltuun 1489, turkkilaisten
1570, Englannin vuokraama 1878 ja valtaama 1914.


Kypros. Pafoksen kylä.


Kypäri l. kypärä, kovasta aineesta,
tav. metallista, myös nahasta y. m. tehty
päähine pään suojaamiseksi taistelussa.


Kypäri. 1 silmikko-k.,
2 morioni-k., 3 saks. suippo-k.,
4 maailmansodanaik. saks. k.


Kyrassieerit (ransk.), rinta- ja
selkähaarniskaan (kyrassiin) puetut
ratsumiehet. K. luettiin raskasaseiseen
ratsuväkeen, joka varustustensa ja hevostensa
jykevyyden takia kykeni musertamaan
kevyemmät joukot.

Kyrenaika, Barka (ks. t.).

Kyrene, muinainen kaup.
Pohjois-Afrikan rannikolla nyk. Sarkassa.

Kyreneläinen oppikunta, kreik.
filosofinen oppikunta, jonka us. edustajat
olivat kyreneläisiä. vrt. Aristippos
ja Hedonismi.

Kyrie l. Kyrie eleison (kreik., =
Herra, armahda meitä!), mus., messuun
kuuluva, alk. vuoroveisuun muotoinen
laulu. Tavallisesti se esitetään
kolmiryhmäisenä, jolloin keskimmäisenä ovat
sanat: Christe eleison.

Kyril, Kiril (ks. t.).

Kyrillos. 1. Jerusalemin patriarkka
v:sta 350 (n. 315-386). — 2. Aleksandrian
patriarkka 412-444 (k. 444), vallanhimoinen
kirkkoruhtinas. Sai erotetuksi harhaopista
syytetyn kilpailijansa Konstantinopolin
patriarkka Nestoriuksen (ks. Nestoriaanit).
— 3. Slaavilaisten apostoli (n. 830-869), kotoisin
Tessalonikasta. Lähetyssaarnaajana veljensä
Metodioksen (k. 885) kera Määrissä.
K. käänsi slaavinkielelle osia Raamatusta
ja laski täten slaav. kirkkokielen perustuksen.

Kyrö. 1. Rautatieasema Toijalan-Turun
rataosalla Karmaisten kunnassa, 86 km
Toijalasta, 42 km Turusta. Aseman
ympäristö taajaväkinen yhdyskunta,
huomattava tehdas- ja kauppakeskus. —
2. Kylä Inarissa, Ivalojoen suistonsa.

Kyrönjoki, Etelä-Pohjanmaan pisin
joki (169 km), alkaa Suomenselällä
olevasta Kauhajärvestä, juoksee ensin
Kauhajoki-, sitten Ilmajoki-nimisenä
pohjoista ja koillista kohden, tekee
Ylistaron kirkon itäpuolella suuren polven
länteen ja luoteeseen päin, muodostaa
suussaan suuren suistomaan. Lisäjoet:
Jalasjoki, Seinäjoki, Orismalanjoki.
Lukuisia koskia, sen vuoksi laivakululle
sopimaton.

Kyrönsalmi, itäisin niistä kolmesta
salmesta, jotka johtavat Haapavedestä
etelään päin Savonlinnan kaupungin
ohitse. K:ssa olevalla Kyrönsaarella on
Olavinlinna.

Kyrösjärvi, Ikaalisten reitin suurin
järvi, 83 m yl. merenp., n. 25 km pitkä
(kapeata Kovelahtea lukuunottamatta),
5 km leveä, suurin mitattu syvyys 48 m;
laskee Kyrösjokea myöten
Kirkkojärveen ja tästä laajempien selkien
ja ahtaampien salmien kautta Kokemäenjoen
Kuloveteen.



Kyröskoski, koski Kyrösjoen
alkuosassa, 180 m pitkä, 20,3 m korkea,
17,000 hevosv. Sen partaalla Kyröskosken
puuhiomo ja paperitehdas (puuhiomo,
massa- ja paperitehdas sekä sähkölaitos),
jonka omistaa Hammarén & C:o.

Küssnacht [kysnaht], Küssnach,
kylä Sveitsissä, Schwyzin kantonissa,
Vierwaldstätter-järven rannalla. Wilhelm
Teliin muistopatsas ja lähistössä Teliin
kappeli palkalla, missä tarina kertoo
Gesslerin saaneen surmansa.

Kyssäkaali, kaalirapi. ks. Kaali.

Kyssätoukka, työmehiläiskennossa
kasvava koirasmehiläistoukka.

Kysta l. cysta (kreik.). 1. Eläint.
Kotelorakko, jonka sisässä alkueläimet,
loismadot ja niiden toukat ja eräät
pienet vesieläimet ovat suojattuina
epäedullisten ulkonaisten olosuhteiden
vallitessa. — 2. Lääket. Eri syistä
aiheutuva kasvainrakko. — Kystiitti
(cystitis), virtsarakon tulehdus.
— Kystoskooppi, virtsarakon tutkimiskoje:
päästään käyrä metalliputki, jonka kärjessä pieni
sähkölamppu ja lähellä kärkeä putken
seinässä ikkuna, jossa lasiprisma; itse
putkessa on linssejä kuten kaukoputkessa.
— Kystoskopia, virtsarakon sisäpinnan
tarkastus kystoskoopilla.

Küstrin, teoll.-kaup. ja linnoitus
Brandenburgissa, Preussissa, siinä missä
Warthe laskee Oderiin. 20,000 as.

Kysymysmerkki, välimerkki (?), jota
käytetään suoran kysymyksen sisältävän
lausejakson jäljessä. Yksi tai useampi
peräkkäinen sulkuihin pantu k. osoittaa,
että kirjoittaja epäilee k:n edellä olevan
sanan tai lausuman oikeellisuutta tai totuutta.

Kysymyspäivä, se päivä, jolloin
ev.-lut. seurakunnan papin, lukkarin tai
urkurin vaaliin nähden vaalintoimittaja
kysyy m. m., onko seurakunnalla mitään
muistuttamista ehdolle pantuja vastaan
ja jolloin seurakunnalla on tilaisuus
pyytää papinvirkaan neljättä vaalisaarnaajaa
(Kirkkolaki 6/12 1869, §§ 198-202
muutettuina lailla 25/6 1918, 203 §, 204 §
muutettuna lailla 25/6 1918, 205 §,
muutettuna lailla 23/1 1925, 206 §, 207 §,
muutettuna lailla 25/6 1918 sekä §§ 273-275
muutettuina lailla 25/6 1918).

Kysyntä, taloust., hyödykkeiden
haluaminen, myös haluttujen hyödykkeiden määrä.

Kytera (it. Cerigo), eteläisin Joonian
saarista, lähellä Peloponnesoksen eteläkärkeä.
K. oli kreik. mytologiassa Afroditen
(„Kytereian") syntymäsaari; 1700-luvun
runoudessa = lemmen saari.

Kytkentä. 1. Mekaaninen k. ks. Kytkin.
— 2. Sähköopissa johto (virtapiirin eri osien
saattaminen yhteyteen keskenään. Jos merkitsemme
eri osien yhdistyskohtia, kohtioita l. napoja,
kirjaimilla A ja B, niin saadaan


Yl.: sarjakytkentä.
Al.: rinnakkaiskytkentä.

rinnakkais-k., jos kaikki A-kohtiot
yhdistetään keskenään ja kaikki B-kohtiot
keskenään, ja sarja-k., jos jokaisen osan
A-kohtio yhdistetään toisen osan
B-kohtioon. Milloin jokin johtopiirin osa
usein on kytkettävä ja jälleen katkaistava
virtapiiristä, käytetään erikoisia kytkimiä l.
katkaisijoita (ks. t.). — 3. Kahden
(mekaanisen tai sähkömagneettisen) värähtelevän
ryhmän k. on sellainen yhteys näiden ryhmäin
välillä, että värähtely toisessa ryhmässä
synnyttää värähtelyjä toisessa. Kahden
mekaanisesti värähtelevän ryhmän välillä
muodostaa k:n kimmoisa kappale, jossa
kummankin ryhmän värähtely saa aikaan
muodonmuutoksia. Sähköisesti värähtelevien
ryhmäin k:n muodostaa yhteinen kapasiteetti
tai itseinduktsioni tai näiden keskinäinen
induktsioni.

Kytkin, kytky, koneenosa, jolla kaksi
muuta koneenosaa yhdistetään l. kytketään
toisiinsa, niin että toisen liike siirtyy
toiseenkin. — Akseli-k. on akselin eri
osien liittoväline. Nämä ovat kiinteitä,
liikkuvia tai irroitettavia sikäli kuin ne
liittävät akselit toisiinsa jäykästi tai
sallivat niiden siirtyä toisiinsa nähden tai
voidaan aukaista ja kytkeä akselien
käydessäkin (vrt. Kitkakytkin).
Tavallisimmat kiinteät k:t ovat: laippa-k.
(kuva 1), kuori-k. (kuva 2 ja 3),
kaksoiskartio-k. l. Sellersin k.
(kuva 4). Liikkuvat k:t: venyntä-k.
(kuva 5), nivel- l. universaali-k.
(kuva 6, vrt. Kardaaninivel). —


Kuva 1.


Kuva 2.


Kuva 3.


Kuva 4.


Kuva 5.


Kuva 6.




Sähkötekn. Koje, jolla haara johto
voidaan mukavasti liittää johtoverkkoon.
vrt. Sähkövalaistuslaitteet.

Kytnos, Termia, Kykladeihin
kuuluva saari Aigeianmeressä. Useita
kuumia lähteitä, joista saari on saanut
toisen nimensä.

Kyttälä. 1. Rautatieasema
Tampereen-Peipohjan rataosalla Kokemäen kunnassa,
86 km Tampereelta. — 2. Tampereen
kaup.-osa: kosken ja rautatien välillä.

Kytäjä, rautatieasema
Hyvinkään-Högforsin yksityisradalla Riihimäen
kunnassa, 11 km Hyvinkäältä.

Kytäjä (ruots. Nääs), kartano
Hyvinkäällä läh. Kytäjän asemaa
Hyvinkään-Högforsin radan varrella, pinta-ala
18,000 ha, Kuulunut Armfelteille ja Lindereille.

Kytöviljelys l. kydönpoltto,
vanha viljelystapa, jossa maanpintaa
polttamalla koetettiin saada tuhkaa maan
lannoitukseksi. K. eroaa kaskiviljelyksestä
siinä, että kaskiviljelyksessä maan
pintaa tavallisesti vain kärvennettiin,
mutta k:ssä itse ruokamultaa pitemmän
aikaa polttamalla hävitettiin. K:tä on
harjoitettu sekä kovalla (savi-) maalla
että niityllä, sekä uutisviljelyksessä että
vanhoilla viljelysmailla. Tavallisin
menettely oli: kydettävälle maalle tuotiin
puunrunkoja, oksia ja risuja; nämä
ladottiin lavoihin, joiden peitteeksi
nostettiin kynnetyn ruokamullan viilloksia
ja turpeita. Roviot sytytettiin ja saivat
vähitellen kytemällä palaa, kunnes
kaikki oli tuhkaa. Tuhka levitettiin ja
näin valmistettuun maahan kylvettiin
ruista tai useimmiten kauraa.
Kydönpoltto on lain mukaan sallittu vain
„rämeissä ja soissa sekä maata alituiseksi
pelloksi tai niityksi perattaessa".
Rahkasoiden pinnan polttamista eli
„kydöttämistä" ei ole sekoitettava varsinaiseen
k:een. [Grotenfelt, ,,Suomen polttoviljelys".]


Kyyhkynen: Pororaito aamuhämärässä.


Kyyhkynen, Johan Kustaa
(1875-1909), taidemaalari. Kuvasi Lapin
elämää ja maisemia.

Kyyhkyset (Columbidæ),
kyyhkyslintujen lahkoon kuuluva lintuheimo.
Kyyhkysen sukuun (Columba) kuuluvia
lajeja elää Suomessa luonnonvaraisena 2:
sepelkyyhkynen (C. palumbus) ja


Sepelkyyhkynen.


Kalliokyyhkynen.

metsäkyyhkynen (C. ænas).
Edellinen on 43 cm pitkä, harmaansininen,
rinta punertavanharmaa, kaulan sivuilla
leveä valkea läiskä, siiven etureunalla
valkea juova; pesä puiden oksilla, munia
2, valkoiset. Metsäkyyhkynen on
pienempi, 32 cm, sillä ei ole valkoisia
läiskiä eikä juovia; pesivänä
Etelä-Suomessa, pesä lehtipuiden koloissa.
Kesykyyhkynen, josta tunnetaan toista
sataa eri rotua (m. m. kirjekyyhkynen)
polveutuu kalliokyyhkysestä (C. livia),
jolla on 2 mustaa polkkijuovaa siivillä ja
joka elää luonnonvaraisena m. m. Skotlannissa,
Orkney- ja Färsaarilla, Välimeren maissa ja
Lounais-Aasiassa; pesii rannikon kallioihin ja
vuorenrotkoihin. Ruskeaselkäinen,
punervarintainen turturikyyhkynen
(C. turtur) elää suurimmassa osassa
Eurooppaa, joskus eksynyt Suomeenkin.
Pohjoisamer. vaeltaja- l. muuttokyyhkynen
(Ectopistes migratorius),
joka vielä muutama vuosikymmen sitten teki
monituhantisin parvin matkojaan valtiosta
toiseen, on nyt täydelleen hävitetty
sukupuuttoon. — Kyyhkyslakka, kesy
kyyhkysten suoja- ja lepopaikaksi tehty
laaja, litteä puulaatikko, joka
kiinnitetään katon räystään alle.



Kyyjärvi, 11 km pitkä järvi
Karstulan pitäjän pohjoisosassa, Saarijärven
reitin latvajärviä.

Kyykäärme (Pelias berus), maamme
ainoa myrkkykäärme, 60-70 cm pitkä,
harmaa tai ruskea, joskus aivan musta,
pitkin selkää musta hammaslaitainen
juova, silmäterä soikea, pysty. Asustaa
päivänpaisteisilla mäenrinteillä,
kankailla ja metsissä, risukoissa ja
kivikoissa. Syö pikkunisäkkäitä,
linnunpoikasia, sisiliskoja ja hyönteisiä.
Makaa talven horroksissa. Synnyttää
elo-syyskuussa 12-20 poikasta, vrt.
Käärmeenpurema.


Kyykäärme.


Kyynelelimet, kyynelrauhanen ja
kyynelkanava sekä tämän laajennus
kyynelpussi. Kyynelrauhanen on
pieni, 2-osainen säkkimäinen rauhanen
silmäkuopan ulkoseinässä. Sen eritteen,
vesikirkkaan kyynelnesteen, jonka
tarkoituksena on estää hankausta silmän
liikkuessa sekä huuhdella silmämunaa ja
sidekalvopussia, johtavat rauhasesta
lähtevät kyyneltiehyet sidekalvopussiin;
tästä kyynelkanava kuljettaa nesteen
nenäonteloon. Kanava alkaa kahtena alkuhaarana,
kummankin silmäluomen reunan sisäpäässä olevasta
kyynelpisteestä. Näiden yhtymäkohdassa on
kyynelpussi.


Kyynelelimet. 1 ja
3 kyynelrauhanen,
2 sen tiehyitä,
4 silmäluomien
välinen rako, 5 yläluomi,
6 ja 7 kyynelkanavan
alkuhaarat, 8 kyynelpussi,
9 kyynelkanava.


Kyynillinen (kreik.), alk. kyynilliseen
oppikuntaan (ks, t.) kuuluva; sittemmin:
häpeämätön, häikäilemätön; subst.:
kyynikko. — Kyynillinen oppikunta,
Sokrateen oppilaan Antisteneen perustama,
kokoontui Kynosarges-nimisessä koulussa,
josta nimi, minkä vastustajat panivat
merkitsemään „koiramaista" (kreik. kyon
= koira) elämäntapaa, koska kyynikot elivät
äärimmäisen vaatimattomasti. Antistenes
opetti, että yksistään hyveellä on arvoa,
kaikkea muuta pitää ylenkatsoa. Kuuluisin
kyynikoista oli Diogenes Sinopelainen (ks. t.).

Kyynärluu (ulna), paksumpi
kyynärvarren kahdesta luusta, pikkusormen
puolella oleva.

Kyynärnivel jakautuu kolmeen osaan:
olka-kyynärluun niveleen, olka-värttinäluun
niveleen ja ylempään värttinä-kyynärluun
niveleen; kaikki nämä ovat yhteisessä
nivelpussissa. — Kyynärvarsi,
käsivarren keskimmäinen osa, jota
kyynär- ja värttinäluu tukevat.

Kyynärä, vanha pituusmitta,
Suomessa = 2 jalkaa = 4 korttelia = 24
tuumaa = 59,4 cm.

Kyyppi, eräs värihaudelaji. —
Kyyppisini, indigo (ks. t.).

Kyyros. 1. K. vanhempi (k. 530
e. Kr.), muin.-pers. valtakunnan perustaja,
hallitsi 559-530 e. Kr. Valloitti Meedian
550, Lyydian 546, Babylonin 539, antoi
juutalaisten palata kotimaahansa. —
2. K. nuorempi, teki 405 salaliiton
veljeänsä kuningas Artakserkses
Mnemonia vastaan ja Vähän-Aasian
maaherrana kreik. apujoukkojen avulla
kapinan; kaatui Kunaksan taistelussa 401.

Kyyrölä, kunta ja kreik.-kat.
seurakunta Viipurin läänissä Muolaan pitäjän
alueella; 46,1 km2, n. 2,000 as., suurin
osa venäjänkielisiä, joiden esivanhemmat
1700-luvun alussa tuotu Venäjältä.

Kyytilaitos. Matkustajain ja postin
kuljetusta varten pitää Suomessa olla
tarpeelliset k:t, jotka ovat joko
kestikievaritaloja, kyytiasemia
tai kyytipysäkkejä. Matkustajain
tulee saada määrätystä maksusta (nyk.
2 mk. km:ltä, yökyyti 3 mk.)
kestikievaritalosta varsinainen ja
ylimääräinen kyyti sekä majaa ja ravintoa,
kyytiasemalta varsinainen ja ylimääräinen
kyyti sekä kyytipysäkiltä ylimääräinen
kyyti. K:t ja niistä toimitettava
kyydinpito järjestetään
vähintään 3:ksi v:ksi kerrallaan.
Laissa tarkemmin säädetyn valmistelun
jälkeen määrää maaherra yhdellä kertaa
koko lääniään varten k:ten asettamisesta.
K:ten voimassapito ja kyydinpito tarjotaan
sen jälkeen urakalle, ja maaherra täyttää
tämän toimen. Kustannukset k:sta,
jotka ennen olivat manttaaliin pannun
maan omistajain suoritettavat, maksaa
nyk. valtio (Kyytilaki 11/10 1918).



Kyytilohko, alue, jonka manttaaliin
pannun maan omistajain velvollisuutena
oli paikallisen kyytilaitoksen ylläpito
ennen 11/10 1918 annetun kyytilain
voimaanastumista 1/1 1920.

Kyytirasitus, manttaaliin pannun
maan omistajille ennen kuulunut
velvollisuus huolehtia kyytilaitoksista ja
niiden kustantamisesta.

Kyytirättäri, rättäri (ks. t.).

Kyyttö, värinimitys lehmälle, jonka
kupeet ovat punaiset, ruskeat, mustat
j. n. e., mutta selkä ja vatsanalus
valkeat. Karjalassa tätä nimitystä vastaa
juono l. juonikki. Vaalea
punakyyttö on itäsuom. jalostetun karjan
halutuin ja pääväri.

Kyyvesi, Mäntyharjun reitin suurin latvajärvi,
33,5 km pitkä, 10 km leveä. Itärannalla
Haukivuoren kirkko. Laskee Puulaveteen.

Kyzikos, muinais-kreik. kaup.
Propontiin (Marmarameren) etelärannalla.

Kyökkilatina, virheellinen latina,
vars. keskiaikainen munkkilatina, johon
oli sekaantunut sanoja ja puheenparsia
rahvaan kielestä.

Kyöpeli, kansanuskossa kummitus,
mahd. vainaja, joka oli eläessään tehnyt
rikoksia. Kun naimattomuutta pidettiin
rikollisena, kuviteltiin naimattomien
kuoltuaan joutuvan Kyöpelinvuorelle.

Kyösti, salanimi. ks. Kokko, J.

Kållby, Kolpyy, rautatieasema
Pohjanmaan radalla Pietarsaaren kunnassa,
26 km Kokkolasta etelään.

Käenkaali, keturileipä (ks. t.).

Käenpiika (Iynx torquilla), 18-19 cm
pitkä, ruskean-, harmaan- ja mustankirjava kiipijöiden
lahkoon kuuluva lintu,joka ei kumminkaan kykene
kiipeämään. Nokka ja jalat heikot, pyrstö
pehmeäsulkainen. Pesii puun koloon; munia 8-11,
valkeat. Syö muurahaisia ja muita hyönteisiä.
Suomessa Tornioon asti, maan keski- ja
eteläosissa yleinen.


Käenpiika.


Käenrieska (Gagea), pieniä
keltakukkaisia liljakasvien heimoon kuuluvia,
keväällä kukkivia sipulikasveja. Suomessa
2 lajia: isompi k. (G. lutea) ja
pienempi k. (G. minima).

Kähler [kēl-], Martin (1835-1912),
saks. teologi. Vastusti jyrkästi kristinuskon
järkeisuskoista heikentämistä. Teoksia:
,,Wissenschaft der christlichen Lehre",
„Dogmatische Zeitfragen".

Käki (Cuculus canorus), n. 37 cm pitkä,
uros päältä sinertävän tuhkanharmaa, vatsapuolelta
vaalea, mustin poikkijuovin kirjailtu, naaras
ruskeampi. Jalat kiipimäjalkoja, mutta kiipeämään
ei k. kykene. Muuttolintu: tulee maahamme


Käki.

toukokuun alkupuoliskolla, muuttaa
elokuun lopulla tai syyskuun alussa
Etelä-Afrikkaan tai Intiaan. Yleinen koko
maassamme. Munii leppälintujen,
västäräkkien, kerttujen, taskujen y. m.
pikkulintujen pesiin ja jättää poikastensa
hoidon kasvatusvanhempain huoleksi.


Metsäkirvinen käenpoikasta ruokkimassa.


Käkikoski, Hilda (1864-1912),
opettajatar, nuorisokirjailija ja
yhteiskunnallinen toimihenkilö; julk.
,,Suomen historia nuorisolle" I-II. [„Hilda
K. kirjeittensä ja kirjoitelmiensa valossa"
(I 1913, II 1916).]


Hilda Käkikoski.


Käkisalmen lääni kuului Novgorodin
aikana Vatjalaisviidennekseen, käsitti
Ruotsin vallan aikana Laatokan Karjalan
nyk. Viipurin läänistä sekä nyk, Kuopion
läänin Karjalan sekä jaettiin kahteen osaan.
Kuului kokonaisuudessaan Ruotsi-Suomeen
1580-97 ja 1611-1710 V. 1721 luovutettiin
eteläinen osa Venäjälle (palautettu Suomelle
1811), jolloin pohjoinen osa liitettiin
Kyminkartanon lääniin.



Käkisalmi, kaup. Viipurin läänissä,
Vuoksen pohjoisen suuhaaran varrella,
n, 3 km:n päässä Laatokasta. Kylpylaitos
(v:een 1918), valtion keskikoulu, yksityiset
jatkoluokat; sahateoll. 2,733 as. (1925).
— K. on kasvanut linnan ympärille ja ulottuu
kummankin historia 1200-luvulle. Linna oli
venäläisten hallussa paitsi n. 1293, 1580-97,
1611-1710; myöh, sen uudempia osia on käytetty
sekä mielisairaalana että kasarmina,
vanhempia osia museona.


Käkisalmen linna.


Kälviä. 1. Suomenk. kunta Vaasan
läänissä, Keski-Pohjanmaalla, Pohjanlahden
rannalla, Kälviänjoen kahden puolen;
651,2 km2, 4,256 as, (1925).
— 2. Rautatieasema K:n kunnassa, 17 km
Kokkolasta itään (Ouluun päin).

Kämmekkäät (Orchidaceæ),
yksisirkkaisiin kuuluva kasviheimo, useimmat
lämpimien maiden kasveja. Juuret lisäjuuria,
us. mukulamaisia, troopillisilla muodoilla
monasti ilmajuuria. Varsi us. mukulamainen,
kukinto tähkä tai terttu. Kukat
hyönteispölytykseen erikoisesti mukautuneet,
hetiö gynandrinen, siitepölyhiukkaset us.
pölymyhkyiksi yhtyneet. N. 15,000 tunnettua
lajia; monet troopilliset lajit elävät
päällysvieraina, meikäläiset lajit kaikki
maassa, monet mädänsyöjiä tai sienijuuren
avulla ravintonsa hankkivia. Useat lajit
suosittuja koristuskasveja, ja uusien
hankkimiseksi aarniometsistä uhrataan
suuria summia, Ainoa hyötykasvi on
vanilja. — Suomessa 26 lajia, yleisimpiä
sinipunakukkainen, täplikäslehtinen,
mukulajuurinen maariankämmekkä
(Orchis maculatus).


Kämmekkä.


Kämmenluut, välikämmenluut,
eturaajoissa ranne- ja sormiluiden välissä
olevat luut.

Kämneri, kämnerioikeuden jäsen. —
Kämnerioikeus, aikaisemmin
Ruotsi-Suomen kaupungeissa alioikeus, joka
tuomitsi pienemmissä asioissa, jotka eivät
koskeneet kunniaa ja henkeä. Lakkautettiin
Suomessa 1868.

Kämppä (engl.-amer.-suom.), metsätyömaa;
myös asunto metsätyömailla y. m.

Kämärä, rautatieasema
Viipurin-Terijoen rataosalla
Kuolemajärven kunnassa,
21 km Viipurista.

Kändler [kend-], Johann Joachim
(1706-75), saks. kuvanveistäjä, us.
Meissenin posliinitehtaan 1700-luvun
mainehikkaiden mallien luoja.

Känsä, käsnä, sarveiskerroksen
paksuntumisesta syntynyt kova ja ympäristöään
paksumpi kohta ihossa, paineen tai hankauksen
aiheuttama.

Käpy, verkon kudonnassa käytetty sukkula.

Käpyily, frivoliteettityö.
ks. Frivoliteetti.

Käpylinnut, ristinokat (Loxia),
varpuslintuja, joiden ylä- ja alaleuan
kärjet ovat koukistuneet ristiin.
Tämmöisellä nokallaan k. aukovat käpyjä,
joiden siemenet ovatkin niiden pääasiallisinta
ravintoa. Suomessa 3 lajia, joista n. 17-19 cm
pitkä pienempi k. (L. curvirostra)
on yleisin. Sen nokka on heikompi, pitempi ja
vähemmän koukistunut kuin samankokoisen
isomman k:n (L. pityopsittacus).
Kummankin lajin uros punainen, naaras vihertävä,
nuoret linnut kellanharmaita. Pesivät kahdesti
vuodessa, ensimmäisen kerran jo helmi-maaliskuussa;
pesä puun latvuksissa, munia 3-4, kirjavia.


Pienempi käpylintu.


Käpylisäke, käpyrauhanen,
väliaivojen yläpinnalla kohoava käpymäinen,
pariton lisäke, jota vertailevan
anatomian kannalta pidetään eräiden alhaisten
eläinten parittoman päälaensilmän
jätteenä. Toimii umpirauhasena; sen
vahingoittuminen aiheuttaa pojissa liian
varhaisen sukupuolikypsyyden.



Käpylä (ruots. Kottby). 1. Helsingin
kaupungin maalle järjestetty (1920-25)
puutarhaesikaup. N. 5,000 as. — 2. Rautatiepysäkki
Helsingin-Keravan rataosalla, 6 km Helsingistä.

Käpypalmut (Cycadæ),
paljassiemenisten ryhmään kuuluva heimo,
troopillisia ja subtroopillisia puita,
n. 90 lajia. Palmumaisia, kaksikotisia,
hedekukat käpymäiset, emikukissa tavallisten
kasvulehtien näköiset emilehdet, näiden
tyvessä 2-8 siemenaihetta. Cycas revolutaa,
viljellään koristuskasvina, sen lehtiä
käytetetään hautaseppeleisiin ,,palmunlehtinä".
Sen sekä C. circinalis-lajin ytimestä
saadaan saagoa.


Cycas revoluta.


Karhi, rihmamadsesti pidentynyt,
kiertyvä, ärtyvä kasvien kiipeämiselin.

Kärki ks, Kärkisudd. — Kärki,
matem., kulman kylkien yhteinen piste;
monikulmion kahden vierekkäisen sivun
yhteinen piste; monitahokkaan kolmen tahon
yhteinen piste. — Sot. Viholliseen
päin marssivan varmistetun rivistön
etumainen osa, k.-ryhmä ja k.-komppania.
vrt. Marssivarmistus.

Kärkistensalmi, luonnonihana salmi
Päijänteessä Korpilahden pitäjässä,
n. 3 penikulmaa Jyväskylästä etelään,
vie Ristinselästä Vanhaanselkään.
Ylikulku lautalla.

Kärkisudd 1. Kärki, Lauri, suom.
sissipäällikkö isonvihan aikana.

Kärkölä, kunta Hämeen läänissä,
Etelä-Hämeessä, Salpausselän kummallakin
puolella; 250,5 km2, 4,405 as. (1925).

Kärnten, Kärntti, Itävallan
osavaltio Drava-joen kahden puolen;
9,550 km2, 371,000 as. Alppimaata;
maanviljelystä (vilja ei riitä omiksi
tarpeiksi), karjanhoitoa, vuorityötä.
Väestöstä 79 % saks., 21 % sloveeneja.
Pääkaup. Klagenfurt.

Kärppä (Fætorius erminea), näädän
heimoon kuuluva pieni petoeläin, n.
30 cm pitkä (siitä 8-9 cm häntää),
hoikka- ja pitkäruumiinen, kesällä selkäpuoli
punaruskea, vatsapuoli valkoinen,
talvella kauttaaltaan valkea, vain
hännänpää musta. Verenhimoinen: surmaa
pikkuimettäväisiä ja -lintuja, ryöstää
linnunpesiä. Asustaa puunkoloissa,
kivilajissa j. n. e. Turkki joks. arvokas.
Koko maassamme.


Kärppä.


Kärpänkivi, grafiitti (ks. t.).

Kärpäset (Brachycera), kaksisiipisten
(Diptera) alalahko; ruumis lyhyt ja paksuhko,
jalat lyhyet, tuntosarvet 3-niveliset. Huone-,
liha-, pisto-, olki-, kahu-, kukkas-, peto-k.,
saivartajat, paarmat y. m.


Kärpäsiä, 1—4 sininen lihakärpänen, 2 munia,
3 toukka, 4 kotelo; 5—7 harmaa lihakärpänen,
6 vastasyntyneitä toukkia, 7 täysikasvuinen
toukka; 8 huonekärpänen toukkineen;
9 pistokärpänen; 10 kärpäshomeen tappama
huonekärpänen.


Kärpäsloukku (Dionæa muscipula),
kihokeille lähisukuinen Yhdysvalloissa
Carolinan ja Floridan suomailla kasvava
lihansyöjäkasvi. Lehdissä leveäpalteinen
ruoti ja pyöreä, lovipäinen lapa, jonka
keskitse kulkee paksu pitkittäissuoni.
Lehtilavan reunoissa on jäykkiä sukasia ja
molempien lavanpuoliskojen keskellä 3 sukasta.
Kun hyöteinen koskettaa jotakin näistä,
kääntyvät lehdenpuoliskot vastakkain,
hyönteinen jää vangiksi, ja lehtilavan
sisäpinta erittää nestettä, joka sulattaa
eläimen liukenevat osat.


Kärpäsloukun lehti
sulkeutuneena ja levällään.




Kärpäspaperi, kärpästen tappamiseen
käytetty, arsenikinpitoisiin liuoksiin tai
kvassiahauteeseen kastettu imupaperi. —
K:na käytetään nykyisin liimaisia (kolofonia
ja hartsiöljyjä) paperisuikaleita, joissa
kärpästen kuoleman jouduttamiseksi on kvassialiuosta.

Kärpäsruuti, liekojen itiöjauhe,
apteekkien pillerirasioissa käytetty;
liekkiin puhallettuna syttyy helposti ja
leimahtaa kirkkaaseen liekkiin.

Kärpässieni (Amanita muscaria),
helttasieni, lakin yläpinta korean
punainen, valkotäpläinen. Myrkyllinen,
sisältää muskariinia (vastamyrkky atropiini).
ks. värikuvaliitettä Sieniä.

Kärpässieppo ks. Paarmalinnut.

Kärsimyskukka, Passiflora (ks. t.).

Kärsimysnäytelmät, passioninäytelmät (ks. t.).

Kärsimysviikko, piinaviikko (ks. t.).

Kärsäkkäät (Curculionidæ), suuri
kovakuoriaisheimo, Suomessakin yli 300
lajia; pää kärsämäiseksi venynyt.
Kasvinsyöjiä, monet pahoja tuhohyönteisiä.
Tukkimiehen täi, apilaskärsäkäs,
hernekärsäkäs, omenankukkakärsäkäs,
vattukärsäkäs (ks. n.).

Kärsämäki, kunta Oulun läänissä,
Pyhäjoen alkujuoksun varrella; 687,5 km2,
3,760 as. (1925).

Kärsämö (Achillea), mykerökukkaisten
heimoon kuuluva kasvisuku. Suomessa 2 lajia,
siankärsäheinä (A. millefolium)
ja ojakärsämö (A. ptarmica),
josta viljeltyjä puutarhamuunnoksia
(„tuhatkauno"). Näillä kerrotut, valkeat
kukkamykeröt.

Karvas, heinänkuivatuksessa käytettävä,
haarukkaoksilla varustettu paksu seiväs.

Käräjähuone, käräjäkartano,
kihlakunnankäräjäin toimittamista
varten hankittu huoneisto. K:n
hankkiminen ja kustantaminen, joka ennen oli
manttaaliin pannun maan omistajain
velvollisuus, kuuluu nyk. valtiolle (Laki
17/7 1925; Asetus 17/7 1925). —
Käräjäjyvät, käräjäkapat,
kihlakunnantuomarin palkkaukseksi maksettu
henkilökohtainen vero. K:n kantaminen
lakkautettiin 29/12 1923:n lailla 1/1 1924:stä
lähtien. — Käräjäkivet ks.
Tuomarinympyrä. — Käräjäkunta,
kihlakunnanoikeuden tuomiopiiri. —
Käräjärauha, se erikoinen rauha, jolla
käräjät on suojattu. vrt. Edsöre.
— Käräjät ks. Kihlakunnanoikeus.

Käsi, joko ihmisen ja apinain
eturaajoista kokonaisiuudessaan tai vain
näiden uloimmasta ranne-, kämmen- ja
sormienluiden tukemasta osasta käytetty
nimitys.

Käsigranaatti, räjähdysaineella ja
sytytinkoneistolla varustettu heittopommi.
Aivan alkeellisia tällaisia mainitaan ensi
kerran v. 1427. Nykyaikaisessa mielessä
käytettiin k:eja ensiksi ven.-jap.
sodassa 1904-05. K:eja on kahta päämallia,
varsi- ja muna-k:t. Varsi-k.
voimakkaalla räjähdysaineella varustettuna,
vaikuttaa vain läheltä. Muna-k. on
paksumpikuorinen ja vaikuttaa sirpaleillaan
laajemmalti. Myös käytetään kaasu- ja savu-k:eja,
[Hernberg (1925).]


Käsigranaatti.
1 räjähdyspanos,
2 nallipesäke,
3 räjähdyttäjänalli,
5 mustaruutiaikapanos,
6 hankaaja,
7 hankausmassa,
8 varsi,
9 vetolanka.


Käsikirjoitus, jonkun henkilön omakätinen
kirjoitus; käsinkirjoitettu kirja tai sen osa,
manuskripti vastakohtana painetulle tekstille.
Kulkee postissa painotuotteen maksusta, kuitenkin
alimman maksun ollen sama kuin yksinkertaisen
kirjeen maksu. K:ten iän, alkuperän y. m.
selvittelyä sanotaan paleografiaksi.

Käsikivet ks. Jauhinkivet.

Käsipaperi, käsin, tav. paraista aineista
tehty paperilaji. Käytetään enimmäkseen
ylellisyystarkoituksiin. — Käsipiirustus,
vapaalla kädellä vars. taiteellisessa tarkoituksessa
tehty piirustus, joka on suoritettu liidulla,
hiilellä, lyijy-, teräs- tai sulkakynällä,
piirtimellä tai siveltimellä. K. on joko
täysin valmis, itsenäinen taideteos tai
sellaisen pääpiirteittäin tehty luonnos
(ransk. croquis) tai isomman sommitelman
yksityiskohtaa tarkoittava harjoitelma.

Käsipommi, käsigranaatti (ks. t.).
— Käsipyörä, koneissa, venttiileissä y. m.
käsin väännettävä pyörä; ohjauspyörä l. ratti.

Käsiraha, sopimusta tehtäessä
etukäteen annettu rahasumma, jonka
tarkoituksena on ikäänkuin lujittaa välipuhetta.

Käsiraudat, vangittujen tai
pidätettyjen karkaamisen estämiseksi näiden
ranteitten ympäri asetetut lukolla
varustetut ja kahleilla toisiinsa yhdistetyt
rautarenkaat.

Käsite on ajattelemalla tarkistettu
mielikuva, jonka muodostamme siinä
tarkoituksessa, että se tulisi päteväksi. Ne



määräykset, jotka kiseen on koottu
siilien kuuluvina, ovat sen
tunnusmerkit. Kaikki
tunnusmerkit yhteensä ovat k:n
sisällyksenä. Kaikki ne
mielikuvat, joihin k:n tunnusmerkit
soveltuvat, ovat sen alana
eli piirinä.

Käsiteollisuus, kotiteollisuusväen
äänenkannattaja, per. 1907.

Käsittelymenettely, etupäässä
riita-asioissa noudatettu
oikeudenkäyntimenettely, jonka mukaan
asianosaisten asiana on esittää ne
tosiseikat, jotka he tahtovat
tuomioistuimen ottamaan huomioon,
ja hankkia niihin todistukset. vrt.
Tutkintomenettely.

Käsityö, käsiteollisuus,
käsityöammatti, elinkeinona harjoitettu
aineenjalostustoiminta, jota suoritetaan
pääasiallisesti käsin ja työkaluilla
sekä paikallisena pikkuliikkeenä
välittömästi kuluttajia varten. — Vanha k.
perustui ammattikimtasäännöksiin (ks.
Ammattikunta). K. on viime
vuosisadalta lähtien menettänyt
paljon merkitystään, mutta
pikkuteollisuudessa on käsityömäinen
tuotanto edelleen vallitsevana. —
Käsityöläisjärjestöt. Jokaisessa
kaupungissa on elinkeinolain määräämä
käsityö- ja tehdasyhdistys,
jonka jäsenyys on pakollinen. Niiden
yhteinen elin on Suomen
teollisuudenharjoittajien yleisessä
kokouksessa (pidetään joka toinen vuosi)
valittava Suomen Teollisuusvaltuuskunta
ja sen keskuskomitea, ja äänenkannattaja
„Käsityö- ja Teollisuuslehti" (per. 1910).
Sitäpaitsi on vapaita järjestöjä m. m.
ruotsink. Industriförbundet. — Käsityöläiskoulut
ks. Ammattiopetus. — Käsityöläislaki
sisälsi ennen käsityöläisammattikuntia järjestävät
oikeussäännöt. Elinkeinovapauden tultua voimaan
erityisiä k:eja ei enää ole olemassa.

Käsityöläispankki, Suomen
Käsityöläis-Osakepankki, Helsingissä,
per. 1917, osakepääoma 11 milj.,
haarakonttoreita 3.

Käsityön Ystävät o.-y., Suomen,
Helsingissä, v:sta 1920 osakeyhtiö,
Fanny Churbergin (ks. t.) aloitteesta
1879 per. yhdistys, jonka tarkoituksena
oli „Suomen käsityön edistäminen ja sen
jalostuttaminen isänmaalliseen ja
taiteelliseen suuntaan". Levittänyt kansallisia
kuoseja ja edistänyt taiteellisten
käsityömallien aikaansaamista. Omistaa
Helsingissä oman liikkeen, jossa kutoma-,
värjäys- ja koruompeluosasto.

Käsityöseminaari, Helsingin K.,
valmistaa käsityönopettajia oppikouluihin,
käsityökouluihin, seminaareihin, ammattikouluihin,
kansakoulujen jatkoluokille y. m. Avattu 1886, kurssi
2-vuotinen, sekä suomen- että ruotsink. osasto.

Käsityöt, kasvatusop. Koulun
käsityöopetus lähtee siitä käsityksestä, että
pään ja käden kehittäminen on
kasvatuksessa yhtä tärkeitä. K. herättävät
lapsissa kunnioitusta ja harrastusta
ruumiilliseen työhön, kehittävät silmän
tarkkuutta ja kauneustajuntaa sekä
totuttavat harkittuun työhön, huolellisuuteen
ja kestävyyteen. Suomessa käsityönopetus
U. Cygnæuksen alkuunpanosta tuli
kansakoulussa pakolliseksi v:n 1860
kansakouluasetuksessa. Myöskin
oppikouluissa saattaa olla jonkinverran
käsityö opetusta.

Käsivarsi, eturaaja olkanivelestä
alaspäin lukien. K:ssa on 3 osaa:
olkaluun tukema olkavarsi, kyynärluun
ja värttinäluun tukema kyynärvarsi ja
ranne-, kämmen- ja sormienluiden tukema käsi.

Käskynhaltija, virkamies, joka
jossakin valtion osassa toimii ylimpänä, joko
hallinnollisena ja sotilaallisena taikka
ainoastaan hallinnollisena viranomaisena.
Suomessa maaherrat ja sittemmin
kuvernöörit toimivat kuninkaan sekä keisarin
ja suuriruhtinaan k:ina.

Käsky palata järjestykseen,
kokouksen puheenjohtajalle järjestyksen
valvojana kuuluva kurinpitokeino, erittäinkin
Eduskunnan puhemiehen oikeus kutsua
edustajia järjestykseen.

Käskytapa, imperatiivi (ks. t.).

Käsnäjalkaiset (Onychophora),
eräänlainen nivelmadoista tuhatjalkaisiin
välittavä ryhmä: ruumis yhtäläisnivelinen,
raajat epäselvään nivelikkäät, kynnelliset,
munuaisputket kuin nivelmadoilla, joka
nivelessä lukuisia tupsumaisesti haaroittuvia
ilmaputkia. Peripatus-lajeja
Etelä-Afrikassa, Uudessa-Seelannissa y. m.


Käsnäjalkainen.


Käteinen, käteismaksu, kontantti,
heti suoritettava maksu, mikä kuitenkin usein
hyväksytään 30 p:n kuluessa. Heti tai vähintään
14 p:n kuluessa tapahtuvaa maksua sanotaan
silloin ekstrakontantiksi l. hetikäteiseksi.



Kätilö, koulutettu synnytyksen
avustaja. K:den opetus tapahtuu Helsingin
Yleisen Sairaalan synnytysosaston
yhteydessä toimivassa Lääkintöhallituksen
ylivalvonnan alaisessa K.-opistossa,
Oppikurssi kestää 15 kuukautta, alkavat 15 p.
tammik. ja 15 p. heinäk. Vaatimukset:
ikä 20-29 v., kansakoulutiedot, tyydyttävä
terveys, moitteeton elämä. Hakemukset
osoitetaan Lääkintöhallitukselle. (Laki
k:den asettamisesta maalaiskuntiin sekä
niiden palkkaamisesta 6/2 1920, muutettu
31/12 1924; Asetus kätilötoimen
harjoittamisesta ja synnytyslaitoksista
16/4 1920; Asetus k.-opetuksesta 14/5 1926).

Kätilösammakko (Alytes obstetricans),
lounais-euroopp., n. 4 cm pitkä laji, jonka uros
käärii naaraan laskemat mätirihmat takaraajoihinsa,

Kättenpäällepaneminen, uskonnollisissa
vihkimisissä ja siunauksissa käytetty tapa;
siirtynyt juutalaisilta kristilliseen kirkkoon.
Käytetään meillä papiksivihkimis- ja
kastetilaisuuksissa.

Käyminen, fermentatsioni,
sanan laajemmassa merkityksessä: orgaanisten
aineiden hajoaminen mikro-organismien
vaikutuksesta. Tavallisimmin k:llä tarkoitetaan
alkoholi-k:tä, s. o. liuoksessa olevan
sokerin hajoamista etyylialkoholiksi ja hiilidioksidiksi.
Kaavamaisesti voidaan k. esittää näin:
C6H12O6 —> 2C2H5OH+2CO2.
Todellisuudessa on reaktsioni
kumminkin varsin monimutkainen useine
väli- ja sivutuloksineen. Alkoholi-k:tä
tapahtuu viinin, oluen, paloviinan, kaljan,
hiivaleivän y. m. s. valmistuksessa
hiivasienen erittämän entsyymin
vaikutuksesta. — Muita käymisilmiöitä:
maitohappo-, voihappo-, etikkahappo-k.
(bakteerien aiheuttamia). — Viimemainittuja
käytetään happamen leivän, hapanmaidon,
etikan y. m. valmistuksessa.

Käymärata, vain näyttelyalueilla y. m.
käytetty omituinen raitiotiejärjestelmä,
jossa vaunut kulkevat pysähtymättä ja
matkustajat nousevat lavalle, joka
liikkuu radan suuntaan, siitä toiselle jopa
kolmannellekin nopeammin liikkuvalle
lavalle ja tästä sitten vaunuun.

Käynti. Urheilussa käytetään n. s.
engl. k:ia, jolloin on saavutettu 10 km:n
matkalla 45 minuutin nopeus.

Käyrä. Matem., viiva, jonka mikään
osa ei ole suora, K:n suunnan määrää
sen tangentti. Jos k:n kaikki pisteet
ovat samassa tasossa, niin se on
taso-k., muuten avaruus-k.
(K:n kaarevuudesta ks. Kaarevuus.)
Matematiikassa k:ää esitetään yhtälöllä, joka on
algebrallinen tai transsendenttinen. K:lläkin
on vastaavasti samat nimitykset. Algebrallisen
k:n asteluku on sama kuin sen yhtälön asteluku;
sen kertaluku ilmoittaa, kuinka monessa
pisteessä suora korkeintaan saattaa sitä
leikata. — Mus. K. l. jousi,
jousisoittimien soittoväline.

Käyrämalli, ohut viivoitin, jonka syrjä
on säännöllisen kaaren tai käyrän viivan
muotoinen. Käytetään esim. laivankaarien ja
sivumuotojen (laivakäyrien), turbiininsiipien
y. m. piirtämiseen.

Käyrän turvakoti, pahantapaisten
poikien kasvatuslaitos Auran pitäjässä;
alkoi toimintansa 1877, v:sta 1910 valtion.

Käyräparvi, ryhmä käyriä, joita
edustaa sellainen yhteinen yhtälö, mihin
sisältyvän vakion arvoa muuttamalla saadaan
kunkin yksityisen parveen kuuluvan
käyrän yhtälö. Jos vakion arvoa muutetaan
vähitellen ja tasaisin lisäyksin, niin
käyrien asema ja usein myös muoto
muuttuu askeleittain.

Käyrätorvi l. torvi (it. corno),
vaskisoittimista pehmytsävyisin ja
orkestereissa tärkein. Ennen aikaan saatiin
k:lla soimaan vain pohjasävel ynnä
siihen kuuluva yläsävelsarja, joten sen
sävelikköön jäi paljon aukkoja. Vasta
n. 1800:n vaiheilla keksittiin läpät,
joiden avulla k:ien säveliköt täydentyivät.
Pienemmissä orkesterisävellyksissä ne
ovat usein ainoina vaskisoittimina.

Käyte, fermentti (ks. t.).

Käyttöoikeus, oikeus käyttää toisen
henkilön omistamaa esinettä. K:teen voi
olla yhdistettynä nautinto-oikeus
esineen tuottoon. — Käyttöprosentti,
metsänh., normaalisen hakkuumäärän ja
metsän normaalisen puuvaraston suhde.

Käytännöllinen filosofia käsittää
Helsingin Yliopistossa oikeusfilosofian,
etiikan ja yhteiskuntaopin. —
Käytännöllinen jumaluusoppi käsittää
liturgiikan, homiletiikan, kateketiikan, opin
sielunhoidoista, ulkonaisen ja sisäisen
lähetyksen, kirkko-oikeuden.

Käytännölliset kokeet, opettajanäytteet,
jotka suoritetaan normaalilyseoissa,
Helsingin tyttölyseoissa ja tyttökouluissa
sekä seminaareissa ja jotka ovat ehtona
vakinaiseen virkaan nimittämiselle
valtion oppilaitoksiin (Asetus 5/2 1926).

Käämi l. puola, kutomat.,
ruoko- tai paperipohjalliselle kääritty kudelanka.
— Sähköt., käämimäisesti kääritty sähköjohto;
käytetään induktsionin aikaansaamiseksi induktsioni-
ja muissa sähkökoneissa, radiotekniikassa.

Käänneaskel, portaissa käytettävä
askelmuoto, jonka astinpinta suippenee
toiseen päähänsä. — Käännepiste,
inflektsionipiste (ks. t.).




Käännös, mus., sointuun kuuluvien
sävelten keskinäisen aseman muuttaminen siten,
että pohjasävelen sijaan joku muu soinnun
sävel joutuu matalimmaksi (terssi-k.
= „sekstisointu"; kvintti-k.
= „kvartsekstisointu").

Käänteisfunktsioni. Jos funktsioni
y = f (x) ratkaistaan x:n suhteen, niin
siten saatu funktsioni x = φ (y) on edellisen
k. — Käänteisluku, inverssiluku,
1:n ja kyseellisen luvun osamäärä. — Käänteistehtävä,
tehtävä, joka saadaan aikaisemmasta tehtävästä,
kun se, mikä on annettu, ja se, mitä etsitään,
vaihdetaan keskenään. — Käänteisväittämä,
käänteisteoreema, väittämä, joka saadaan
aikaisemmasta siten, että olettamus ja väite vaihdetaan.

Kääntökulma, puusepän kulmanmitta,
jonka sivut voidaan kääntää mihin
kulmaan halutaan. — Käantölava,
kääntöpöytä (ks. t.).

Kääntöpiirit, 2 leveyspiiriä, joiden
etäisyys päiväntasaajasta on 23 1/2°;
päiväntasaajan pohj.-puolella oleva on
kravun, eteläpuolella oleva kauriin
k. Edellisen kohdalla on aurinko zenitissä
kevätpäivän tasauksessa, jälkimmäisen kohdalla
syyspäivän tasauksessa; kääntöpiirien
ulkopuolella olevilla seuduilla ei aurinko
koskaan ole zenitissä.

Kääntöpöytä, kääntölava,
veturien ja vaunujen kääntämiseen käytetty
lava l. silta, jonka keskellä on vahva
tappi, minkä ympäri se kääntyy, ja
päissä kannatuspyörät. K. on sijoitettu
k.-kuoppaan, jonka reunalta raiteet
lähtevät säteittäin. Käytetään ahtaissa
paikoissa, missä veturit tai vaunut ovat
käännettävät toiselle raiteelle ja joissa
ei ole tilaa tavalliselle vaihteelle, kuten
veturitallien edessä, satamalaitureilla
y. m. — Kääntösarka, sarkakynnössä
sarkojen päihin poikittain jäävä, lähes
puolen saran levyinen maakaistale, jolla
hevoset sarkoja kynnettäessä käännetään
ympäri. K. kynnetään viimeiseksi. —
Kääntösilta, liikkuva silta, joka
kulkuväylän avaamiseksi aluksille käännetään
sivullepäin. Kääntäminen toimitetaan
käsivoimalla tai sähkö- taikka
painevesimoottorilla. Kaksivartinen on k.,
kun sen kääntötappi on sillan keskellä ja
lepää kulkuväylän kahtia jakavalla
siltapylväällä; yksivartisessa on kääntötappi
toisella rantapielellä ja lähellä sillan
toista päätä, johon on sovitettu painoja
toisen, pitemmän siltavarren vastapainoksi.

Kääpiö, yksilö, jonka ruumis
luustonkasvun aikaisen keskeytymisen johdosta
on normaalikokoa pienempi. Indoeurooppalaisissa
kansoissa voidaan k:iksi lukea henkilöt,
joiden ruumiinpituus ei nouse yli 110-120 cm.
K.-kasvu johtuu joko varhaisiässä sattuneista
taudeista tai sisäisessä erityksessä (varsinkin
kilpirauhasen) ilmenevistä häiriöistä,

Kääpiökansat, niiden kansojen
yhteisnimitys, joiden miesten keskimitta on
alle 150 cm. Niitä ovat Keski-Afrikassa
hajallaan asuvat karvaiset kääpiöheimot
(obongo, akka, batua y. m.) ja Sundasaarilla,
Filippiineillä, Uudessa-Guineassa, Malakan
niemimaalla ja Andamaaneilla asuvat
pienikasvuiset asuvat pienikasvuiset
negriittoheimot; Amazonin yläjuoksun
varsilla asunee myös k:ja, — Kaikki k.
ovat perin alkeellisella kulttuuriasteella.
Keski-Afrikan k. on selitetty Afrikan
alkuasukkaiksi ja varhai simmaksi kaikista
nykyjään elävistä ihmisroduista. Joka
tapauksessa heidän asuma-alueensa on
ennen ollut paljoa laajempi kuin nykyisin.


Afrikan kääpiöitä. Vas. Ruotsin
prinssi Vilhelm.


Kääpiöpalmu, vaivaispalmu
(Chamærops humilis), tav. n. 1 m korkea
Välimeren maissa kasvava viuhkapalmu,
Euroopan ainoa luonnonvarainen. Varren
ja lehtien kuiduista valmistetaan
kasvisjouhia patjoihin, köysiä, mattoja y. m. s.
Viljellään myös ruukkukasvina.


Kääpiöpalmu.


Kääpiöpuut, japanilaisten viljelemiä
havupuita, bambuja, y. m. jotka vanhoinakaan
eivät kasva yli 0,5 m:n korkeuden. Kääpiökasvu
aikaansaadaan kasvattamalla puut pienissä
ruukuissa, ylen niukalla kastelulla ja juurien



ja oksien typistetyllä. — Hedelmäpuu-viljelyksessä
sanotaan k:ksi hitaasti kasvavan, läheisesti
samaa sukua olevan lajin taimille jalostettuja puita.

Kääpiöverso, verso, jonka nivelvälit
ovat hyvin lyhyet ja lehdet senvuoksi
likekkäin (esim. männyn ja lehtikuusen
neulaskimput).

Kääpä. Käävät (Polyporeæ) ovat
pillisieniä, joiden itiöemä on kova tai
korkkimainen ja sen pillikerros kiinteästi
kasvanut yhteen muun itiöemän kanssa.
Aiheuttavat metsissä ja puutarhoissa
suurta vahinkoa tappamalla puita, joissa
loisivat; lahottavat puurakennuksia,
siltoja, ratapölkkyjä y. m. s. Lukuisia eri
sukuja ja lajeja.

Kääre, tav. veteen kastettu vaate, joka
asetetaan kipeälle ruumiinosalle
aiheuttamaan lämpötilan muutosta ihossa ja
siitä johtuvaa reaktsionia. Yleisimmät
k.-lajit: 1) Lämmittävä kylmä k.:
kipeälle paikalle asetetaan 20-16-asteiseen
veteen kastettu vääntökuiva kangas,
joka peitetään ilmanpitävällä
pergamiinipaperilla, vähäkankaalla t. m. s.,
ja päällimmäiseksi sovitetaan tiukkaan
sidottu kuiva villakangas. Vaihto 1-4
tunnin jälkeen. Vaikutus: veri virtaa
runsaasti k:n alla olevaan kohtaan, josta
on seurauksena paraneminen ja helpotus.
2) Haude-k., kuten edellinen,
mutta k.-kangas kastetaan mahdollisimman
kuumaan veteen. Vaihto ennen jäähtymistä.
3) Jäähdyttävä kylmä k.:
kangas kastetaan jääkylmään veteen,
vaihto 1-5 min:n kuluttua. Myös
jääpussia käytetään. Pitää verisuonia
supistuneina estäen verenvuotoja. —
Ylläolevia k.-lajeja käytetään myös koko
ruumiin käärimiseen. 1:sellä ja 2:sella on
silloin hiottava, 3:nnella kuumetta
alentava vaikutus.

Käärepaperi, halvemmista aineksista
valmistettu tavarankääreeksi tarkoitettu
paperi. Halpa. k. valmistetaan
paperiromusta ja ruskeasta puuvanukkeesta.
Hyvin luja k. tehdään puoliksi keitetystä
sulfaattiselluloosasta (voimapaperi).
Metalliesineitten k. tehdään köysi- ja
pellavalumpuista, Pergamentti- l. voipaperi
tehdään antamalla väkevän rikkihapon
vaikuttaa imupaperiin.

Käärinliina, liinavaate, johon
Itämailla kuolleiden ruumiit kääritään.

Kääriäiset (Tortricidæ),
pikkuperhosheimo; useiden toukat elävät
kokoonkäärimissään lehdissä. Monet lajit
vahingollisia tuhohyönteisiä, esim.
omenakääriäinen, hernekääriäinen,
mäntykääriäinen (ks. n.).

Käärmeenpurema. Kyykäärmeen
purema tunnetaan siitä, että siinä on kaksi
myrkkyhampaiden tekemää,lähekkäin
olevaa reikää. Purtu kohta turpoaa ja sitä
alkaa särkeä. Haavan ympäristössä
huomataan vähän ajan kuluttua pieniä
ihonalaisia verenvuotoja, myöhemmin
ilmestyy laajalle ulottuva mustelma, joka
vähitellen muuttuu kellertäväksi. Purtu
henkilö alkaa tuntea huimausta ja
päänsärkyä, saa kuumetta ja
oksennuskohtauksia, valtimo heikkenee.
— Hoidon tarkoituksena on alussa estää
myrkkyainetta pääsemästä leviämään
ruumiiseen, myöhemmin auttaa ruumista
taistelussa myrkkyä vastaan. Senvuoksi on
purtu jäsen haavan yläpuolelta heti
sidottava verraten lujasti ja itse purtuun
kohtaan tehtävä kylliksi suuri haava,
jonka kautta ruumiiseen joutunut myrkky
voidaan puristaa tai imeä imukupilla
(huom. ei koskaan suorastaan suulla,
sillä myrkky tarttuu silloin huulissa
oleviin haavoihin). Sen jälkeen potilas
asetetaan vuoteeseen ja purrun jäsenen
ympärille pannaan vesi-, lyijyvesi- tai
multakääre. Alkoholinpitoisia juomia
käytetään usein lääkkeenä käärmeenpuremaa
vastaan ja ne vaikuttavatkin tällöin
sydämentoimintaa vahvistavasti,
joskaan niillä ei ole suoranaisen
vastamyrkyn ominaisuuksia. Viime aikoina on
k:ia vastaan vars. lämpimissä maissa
alettu käyttää seerumkäsittelyä (Intiassa
erikoisesti ransk. Calmetten keksimää).


1. Kyykäärmeen pää. 2. Myrkkyhammas
Z rauhasineen D, A myrkkytiehyt, uO alempi,
oO ylempi myrkkyaukko.


Käärmeet (Ophidia), raajattomia
matelijoita, jotka liikkuvat kiemurrellen
pitkää, matomaista ruumistaan. Ruumista
peittävät sarveissuomut tai -kilvet.
K. luovat nahkansa yhtenäisenä tuppena
useasti vuodessa. Silmäluomet yhteenkasvaneet,
lasimaiset. Hampaat terävät, taaksepäin
kaartuvat; myrkky-k:illä yläleuassa
molemmin puolin suuri myrkkyhammas,
jossa joko uurre pinnassa tai tiehyt
sisässä; tähän johtuu myrkky hampaan
tyvessä olevasta rauhasesta. Alaleuka
niveltyy pitkän nivel-luun välityksellä
kalloon, minkä vuoksi



suu venyy suureksi. Kylkiluita muissa
selkärangan nikamissa paitsi
häntänikamissa, rintalastaa ei ole. Vasen keuhko
surkastunut tai kokonaan hävinnyt (vain
jättiläiskäärmeillä 2 keuhkoa), munuaiset
ja sukupuolirauhaset peräkkäin. Useimmat
k. laskevat munia, toiset synnyttävät
eläviä poikasia. K:ta on. lämpimissä maissa
paljoa runsaammin kuin lauhkeissa ja
näissä taas runsaammin kuin kylmissä.
Suomessa 3 lajia: kyykäärme ja
tarhakäärme yleisiä, kanervakäärme
sangen harvinainen. vrt. Mato-, Jättiläis-,
Kyy-, Tarha-, Kanerva-, Kalkkaro-, Silmälasikäärme.

Käärmekotka (Circaëtus gallicus),
n. 70 cm pitkä petolintu; selkäpuoli
ruskea; alta valkea, ruskeatäpläinen.
Etelä-Euroopassa, Pohjois-Afrikassa,
Keski-Aasiassa; kerran eksynyt Suomeenkin.

Käärmetähdet (Ophiuroidea), meren
pohjalla eläviä piikkinahkaisia, joilla
meritähtien sädehaaroja vastaavat osat
ovat pitkät, hoikat, lonkeromaiset.

Köbke, Christen (1810-48), tansk.
taidemaalari. Maalannut somia maisemia
vanhasta Kööpenhaminasta ja muotokuvia.

Köge [kö-], Kjöge, linnoitettu kaup.
Själlandissa, Kööpenhaminasta etelään.
6,000 as. K:n edustalla olevassa lahdessa
(K.-Bugt) Niels Juelin johtamat tanskalaiset
voittivat 1677 H. Hornin johtaman ruots. laivaston.

Kökar [tšö-], Köökari (ks. t.).

Kökkenmödding (tansk.), ateria- l.
raakkutunkio, kivikauden kalastaja- ja
metsästysasteella olevan kansan asuinpaikkojen
jätekasautuma, vars. Tanskassa.

Köklaks [tšök-], Kauklahti (ks. t.).

Köklot, saari Merenkurkun saaristossa,
Koivulahden pitäjässä; asuttu.

Kölen, sen 1,500-1,600 km pitkän,
100-200 km leveän vuorialueen
yhteisnimi, joka Ruotsin ja Norjan
rajamailla, Ruijan ja Dovren välissä,
täyttää Skandinaavian sisäosat.

Köler-Viljandi [kö-], Johan
(1826-99), vir. henkilö- ja muotokuvamaalari.

Köli (ruots.), aluksen ulkopohjassa
oleva emäpuu l. taika, joka tav. ulottuu
keulasta perään ja johon rungon
pantturit (kaaret) liittyvät.

Kölliker, Albert von (1817-1905),
sveits. anatomi ja eläintieteilijä, prof.
Zürichissä ja Würzburgissa, aikansa
kuuluisimpia anatomeja ja histologeja,
tutkinut erikoisesti siittiöitä ja niiden
kehitystä. Kirj.: ,,Entwickelungsgeschichte
des Menschen und der höheren Tiere".

Köln. 1. Kaup. Preussissa, Reinin
varrella. Kuuluisa goottilainen
tuomiokirkko (rakentaminen aloitettu 1248, oli
kauan keskeytyneenä, valmistui 1880),
yliopisto; Saksan tärkeimpiä kauppa- ja
teollisuuskaupunkeja: sokeri-, suklaa-,
hajuvesi- („Eau de Cologne"), tupakka- ja
silkkitehtaita. Linnoitukset purettu
maailmansodan jälkeen. 650,000 as.
— 2. Ent. saks. arkkihiippa- ja
vaaliruhtinaskunta, alueet kahden puolen
Reiniä (K:n kaupunki ei kuulunut siihen).
Maallistutettiin 1801; sen alueet liitettiin
Preussiin 1814.


Köln. Oikealla tuomiokirkko, keskellä P. Martinin kirkko.


Kölnin markka, rahapainon yksikkö,
jota keskiajalta lähtien käytettiin
Kölnissä, mistä se levisi laajalle, 1 K. m.
oli = 231,156 — 234,068 grammaa ja
jaettiin 8 unssiin, = 16 luotiin = 64
Quentcheniin = 256 Pfennigiin. Saksassa K. m.



oli vuoteen 1857 kulta- ja hopeapäinen
sekä rahapainon yksikkönä. — Kölnin
vesi, Eau de Cologne (ks. t.).

Kölnische Zeitung [-še tsaituŋ],
Kölnissä 25 kertaa viikossa ilmestyvä
sanomalehti, per. 1700-luvun puolivälissä.

Költeri l. kylteri (ruots.), nahkahaarniska.

Kömi, Konginkangas (ks. t.).

Köngäs (ven. Boris Gleb), Suomen
Petsamon alueella, lähellä Paatsjoen suuta
sijaitseva maa-alue, jossa kreikk.-kat.
kappelikirkko ja pieni matkailijahotelli.
Lohenkalastusta. vrt. Kolttaköngäs.

König [könih], Friedrich
(1774-1833), saks. pikapainokoneen keksijä. Sai
1810 A. F. Bauerin kanssa patentin laakapainimelle
ja sittemmin sylinteripikapainokoneille. Perusti
Bauerin kera 1817 painokonetehtaan Oberzelliin,
mistä se 1901 siirrettiin Würzburgiin.

Königgrätz [könihgrets] (tšek. Hradec
Králové), kaup. Böömissä, Adlerin ja
Elben yhtymäkohdassa. K:n lähellä preussilaiset
1866 voittivat itävaltalaiset ja saksilaiset.

Königsberg [könihsberhj], kaup.
Preussissa, Itä-Preussin maakunnan pääkaup.
Pregelin suupuolessa, lähellä Frisches Hafun
rantaa. Vanha linna, tuomiokirkko, yliopisto;
vilkasta merenkulkua, kauppaa ja teollisuutta,
varsinkin mylly- ja rautateoll. Linnoitettu.
260,000 as,


Königsberg. Satamalaituria.


Königsbrunn ks. Königstein.

Königshütte [könihs-] (puol.
Krolevska Huta), kaup. Puolassa, Šleesiassa,
lähellä Preussin rajaa, Suuria rautatehtaita,
lähistössä hiilikaivoksia. 75,000 as.

Königsmarck [kö-], Aurora von
(1662-1728), ruots. kreivitär, Saksin
vaaliruhtinaan August II:n rakastajatar
1694-96. [Mörner (ruots., 1913).] —
Königsmarck, Hans Christofer von
(1600-63), ruots. sotamarsalkka, kreivi.
Valloitti 1648 Praagin; myöh. Bremenin
ja Verdenin kenraalikuvernöörinä. —
Königsmarck, Otto Wilhelm
(1639-88), ruots. sotamarsalkka, kreivi. Ruotsin
Saksassa olevan armeijan ylipäällikkönä v:sta
1676, Ruotsin Pommerin kenraalikuvernööriksi
1679; Venetsian sotajoukon ylipäällikkönä
Kreikassa v:sta 1686 valloitti Ateenan, jota
pommitettaessa Partenon vahingoittui. —
Königsmarck, Philip Christofer
(1665-94), ruots. eversti, kreivi.
Rakkaussuhteissa Hannoverin kruununperijän
puolisoon Sofia Doroteaan; luult.
murhattu; prinsessa kuoli vankeudessa 1726.

Königssee [könihšzee], luonnonihana,
8 km pitkä alppijärvi Baijerin kaakkoiskolkaasa.

Königstein [könihštain], kaup.
Saksissa, Elben varrella. 5,000 as. Lähellä
Königsbrunnin vesiparantolat ja K:n linnoitus.

Könkämäeno, ylisen Muonionjoen nimitys.

Könni, ilmajokelainen rauta- ja vars.
kelloseppäsuku. Suvun huomattavimmat
jäsenet olivat Jaakko Juhanan-poika K.
(1774-1830), suvun kuuluisin kelloseppä, Juhana
Juhanan-poika K. (1782-1855), joka teki
tornikelloja m. m. Poriin ja Helsingin
Nikolainkirkkoon, ja Juhana Jaakon-poika K.
(1798-1865), joka laajensi K:ien liikkeen vars.
tehtaaksi,, jossa valmistettiin seinä-,
tasku- ja tornikelloja.

Köpenick, Suur-Berliinin osa, v:een
1920 itsenäinen kaup. — Tullut
kuuluisaksi suutari Voigtin petoksesta, tämä
kun 1906 kapteeniksi pukeutuneena
sotilasosaston kera pakotti rahastonhoitajan
luovuttamaan hänelle kaupungin kassan.

Köppen, Peter von (1793-1864),
ven. maantieteilijä ja muinaistutkija.
Teoksia: ,,Finnland in ethnographischer
Beziehung".

Köprü-Su, Eurymedon (ks. t.).

Körber, Ernst von (1850-1919),
itäv. valtiomies. Pääministerinä 1900-04 ja 1916.

Körner, Theodor (1791-1813), saks.
runoilija, Schillerin ystävänä tunnetuksi
tulleen ylihallintoneuvoksen Christian
Gottfried K:n (1756-1831) poika.
Hovinäytelmärunoilijana Wienissä 1813,
kaatui sam. v. Lützowin vapaajoukon
luutnanttina taistelussa ranskalaisia
vastaan. Teoksia: näytelmä „Zriny", vapaus-
ja taistelulaulukokoelma „Leier und Schwert".
[Bååth-Holmberg, „Isä ja poika" (1919).]


Th. Körner.




Körttiläiset, Suomen myöhäisemmän
herännäisyyden edustajille heidän pukunsa
perustuksella annettu nimi. Körtti
on pystykauluksinen, ruumiinmukainen,
lyhyt nuttu, jonka liepeessä selkäpuolella
kolme pystysuoraa poimua („körtit").
Puvun väri miehillä harmaa, naisilla
tummansininen.

Körös [köröš], Tiszan (Theissin)
lisäjoki, 300 km pitkä.

Köslin, kaup. Saksassa, Pommerissa,
8 km Itämerestä. 27,000 as.

Köster, Adolf (s. 1883), saks.
sos.-dem. poliitikko. Ulkoministerinä 1920 ja
sisäministerinä 1921-22.

Köstlin, Heinrich (1846-1907), saks.
teologi ja musiikkikirjailija. Teoksia:
„Geschichte des christlichen Gottesdienstes",
„Gesehichte der Musik".

Köthen, Coethen, teollisuuskaup.
Saksassa, Anhaltissa. 24,000 as.

Kövesligethy [köväšligäti], Radó
(s. 1862), unk. tähtitieteilijä,
spektraalianalyysin tutkija.

Kövess von Kövessháza [köväš fon
köväšhāza], Hermann (1854-1924), unk.
sotamarsalkka. Valloitti 1915 Ivangorodin,
tunkeutui sam. v. Serbiaan ja Montenegroon
sekä valloitti pohjoisosan Albaaniaa. Valloitti
takaisin Bukovinan 1916. Tuli marrask. 1918 koko
itäv.-unk. armeijan ylipäälliköksi.

Köyhyydentodistus, varattomuustodistus (ks. t.).

Köyhäinasianajaja. Joka yleisesti
asianajotointa harjoittaa, on velvollinen
maksutta auttamaan köyhiä oikeuden
edessä, milloin tuomari määrää
(Oikeudenkäymiskaari 15:9, muutettu lailla
31/12 1917). Muutamissa kaupungeissa
ovat kaupunkikunnat palkanneet vakinaisia k:ia.

Köyhäinhoito. Jokainen mies ja
nainen on velvollinen pitämään huolta
omaista sekä aviopuolisonsa ja 16 v.
nuorempien lastensa elatuksesta ja hoidosta.
Kukin on myös tarvittaessa kykynsä
mukaan velvollinen pitämään huolta
vanhemmistaan ja isovanhemmistaan samoin
vanhemmat lapsistaan ja lastensa lapsista
näiden 16 v:n ikään tultuakin. Niinikään
työnantaja on velvollinen eräissä
tapauksissa huolehtimaan työntekijästänsä ja
tämän elatuksesta. Tämän
elatusvelvollisuuden ohella on
sitäpaitsi säädetty, että varattomalle,
toisen huolenpitoa vailla olevalle
alaikäiselle sekä jokaiselle muullekin,
joka ei omista varoistaan tahi työllään
taikka toisen huolenpidon kautta tahi
muulla tavalla voi saada tarpeenmukaista
elatusta ja hoitoa, on kunta velvollinen
hankkimaan sitä k:lla. K:oa annetaan
kotiavustuksena, hoitona yksityiskodissa
tai laitoshoitona. K:sta huolehtimista
varten tulee kussakin kunnassa olla
k.-lautakunta, ellei maaherra
ole myöntänyt siitä poikkeusta, jolloin
k:sta huolehtii kunnallislautakunta.
Kussakin kunnassa tulee olla
kunnanvaltuuston hyväksymä ja maaherran
vahvistama k.-ohjesääntö, jossa
kunnan k. on järjestetty paikallisiin
oloihin soveliaimmalla tavalla, ja on kunta
tavallisesti jaettu k.-piireihin.
— Suomenkin oloihin on k:ssa sovellutettu
Elberfeldin kaupungissa Saksassa ensin
käytäntöön otettua Elberfeldin l.
kaitsijajärjestelmää, jonka tunnusmerkillisin
periaate on se, että k:n toimeenpano on
oleva henkilökohtainen luottamustoimi ja
että tähän työhön on saatava sivistyneistö
mukaan. Kullekin vapaaehtoiselle
avustajalle, kaitsijalle, annetaan
vain hyvin rajoitettu tehtävä, 1-4
huolehdittavaa. Tätä järjestelmää ei kuitenkaan
ole voitu sellaisenaan noudattaa kaikkialla,
vaan on luotu sekajärjestelmiä,
joissa kaitsijain rinnalle on asetettu
palkattua apua. — K:n tarpeeseen joutunut
voi anoa k:oa siltä kannalta, jossa hän
oleskelee ja tämä kunta taas on
oikeutettu saamaan korvauksen joko
yksityiseltä elatusvelvolliselta tai siltä
kunnalta, jossa k:oa saaneella on
kotipaikkaoikeus (ks. t.). Eräiden
henkilöiden k:n korvaa valtio. — Kuntain
k:n yleinen johto ja valvonta kuuluvat
etupäässä sosiaaliministeriölle ja sen
alaisille tarkastusviranomaisille lähinnä
köyhäinhoidon ylitarkastajalle
ja 4:lle köyhäinhoidon piiritarkastajalle.
[Köyhäinhoitolaki 1/6 1922; Tavastähti (1926).]

Köyhäinhoitosopimus, vieraan valtion
kanssa tehty sopimus köyhäinhoidoista.
Asetuksella 25/8 1923 Suomi liittyi Ruotsin,
Tanskan ja Norjan välillä 26/5 1914
solmittuun k:seen.

Köyliö, kunta Turun ja Porin läänissä,
Etelä-Satakunnassa, Köyliönjärven ympärillä;
245,6 km2, 3,575 as. (1925).

Köyliönjärvi, n. 10 km pitkä, 1-2 km
leveä, laskee K:n-jokea myöten Eurajokeen.
Järven jäällä sai tarun mukaan piispa
Henrik surmansa. Keskellä järveä
on K:n-saari.



KÖÖPENHAMINA


1. Raatihuoneentori (oik. Raatihuone).


2. Kongens Nytorv ja Kuninkaallinen Teatteri.


3. Nikolaintorni ja Thorvaldsenin museo.


KÖÖPENHAMINA


4. Pörssi.


5. Ny Carlsbergin glyptoteekki.


6. Tivolin konserttipalatsi.




Köyliön kartano, sääntöperintötila
Köyliössä Köyliönsaarella, Cedercreutzeillä
v:sta 1754. Se oli tarun mukaan Henrik-piispan
murhaajan Lallin omistama, myöh. Turun
piispoilla, sitten Kustaa Vaasalla.

Köysi. Tavallinen k. valmistetaan
hampusta, lujat ja notkeat köydet
myöskin puuvillasta. Lujimpia ovat
teräsköydet ja kaapelit. K. on tav. kolmisäikeinen,
säikeet muodostettu monesta langasta.
Kaapeli taasen on muodostettu
kiertämällä yhteen kolme köyttä. Sen vuoksi
on kaapelin kierresuunta toinen kuin
köyden. Paksuusmittana käytetään
ympärysmittaa. Suomessa on köysitehtaita
Turussa ja Kokkolassa. — Köydenpunonta.
Punoja kehrää ensin langat köydenkehruurukilla
kiertäen hamppukuiduista silmun rukin kiertimen
koukkuun ja tämän pyöriessä liittää uusia
kuituja saaden näin valmistettavan
köyden pituisen langan. Tätä varten
tarvitsee hän avoimen, tasaisen paikan,
köydenpunojanradan. Kun säikeeseen
tarvittava lankamäärä on valmistunut,
kierretään ne yhteen päinvastaiseen
suuntaan kuin langat. Säikeet
yhdistetään toisiinsa kartion avulla, jossa on
kutakin säiettä varten uurre ja jota
siirretään vähitellen eteenpäin ja samalla
myöskin köyden ympärillä olevia
renkaita. Näin saadaan köyden kierre
säännölliseksi. Köydenpunontakoneen keksi
engl. merikapteeni Huddart 1793, mutta
se tuli käytäntöön vasta 1860-luvulla.

Köysikulmio, kulmiomuoto, johon
painoton, päistään kiinnitetty köysi asettuu,
kun siihen ripustetaan painoja. Jos


Köysikulmio ja voimakulmio.

painot esitetään vektoreilla (suuntaisjanoilla)
P1, P2 ja P3 ja päätepisteistä
vedetään k:n sivujen suuntaiset suorat,
yhtyvät ne yhteen pisteeseen ja syntyy
n. s. voimakulmio, jossa säteet ilmaisevat
köyden vastaavissa osissa vaikuttavia
jännitysvoimia. Päinvastoin meneteltäessä
voidaan määrätä voimakulmion n. s. napa
O, niin että säteiden suuntaiset
suorat antavat A:n ja B:n kautta
kulkevan k:n ja myöskin pisteen (S), jonka
kautta painojen resultantti l. summa R
käy. — Jos painoja on äärettömän
monta ja ne äärettömän lähellä toisiaan,
muuttuu k. köysikäyräksi. —
Köysikäyrä, ketjuviiva, paraabelia
muistuttava käyrä, jonka muotoon
tasapaksu, tasa-aineisesta aineesta tehty
taipuisa köysi asettuu riippumaan.

Köysikäyttö, voiman siirto akselista
toiseen köysien ja köysipyörien avulla.

Köysipora, köydessä riippuva maa- tai
kivipora, jossa köyttä käytetään poran
vartena painon vähentämiseksi.
Käytetään syviä reikiä porattaessa.

Köysirata, kulku- tai kuljetusneuvo,
jossa varsinaisena liikkeen välittäjänä
on voimakoneen liikkeelle panema köysi.
Riippuvassa k:ssa on kaksi
pylväiden varassa riippuvaa kannatinköyttä
sekä kolmas näiden alla oleva
herkeämättä liikkuva kuljetusköysi. Vaunut tai
astiat riippuvat kannatinköydellä
liikkuvasta kahdella pienellä pyörällä
varustetusta juoksuvaunusta, ja ne kytketään
kuljetusköyteen puristuspihtilaitteella.
Köysiraitiotiellä on kadun alle
muuratussa kanavassa johtopyörien päällä
liikkuva köysi, johon kanavan laessa
olevasta kapeasta raosta tuleva vaunun
tarttumavarsi tarttuu, kytkien vaunun
kulkemaan köyden mukana.
Vuoriradat ovat tavallisen rauta- tai
raitiotien tapaan rakennetut, kuitenkin niin,
että vaunu on kiinnitetty yläasemalla
pyörän tai telan ympäri kiertävän
teräsköyden kumpaankin päähän, joten
vaunut pitävät toisiaan jotakuinkin
tasapainossa. Rata on kaksiraiteinen tai on
radan puolimatkassa sivuutuskohta.


Köysirata. K kannatusköysi, J jarruköysi,
O ohjausköysi, V vetoköysi.


Köysitela, liereä tai kartiomainen
nostokoneen kela, jolle köysi kiertyy.

Köö (ransk.), jono; biljardikeppi.



Köökari (ruots. Kökar), kunta
Ahvenanmaan maakunnassa, kaakkoisimmassa
ulkosaaristossa; lukuisia metsättömiä
kalliosaaria; 60,5 km2, 941 as. (1925).
Hamnön saarella fransiskaaniluostarin
rauniot, joille nyk. kirkko rakennettu.



Kööpenhamina (tansk. Köbenhavn).
Tanskan pääkaup., Själlandin saaren
itärannalla, Juutinrauman varrella.
N. 600,000 as., jos hallinnollisesti
itsenäinen, mutta alueellisesti K:aan
yhteenkasvanut Frederiksberg
lähiympäristöineen lasketaan mukaan
(,,Suur-Kööpenhamina"), on väkiluku
n. 730,000 eli lähes 1/4 Tanskan koko
väkiluvusta. Liike-elämän keskus on
vanhassa kaupunginosassa raatihuoneentori,
josta liikenteen valtaväylä („Ströget")
kulkee pitkin mutkittelevia katuja Kongens
Nytorv-nimiselle torille. Kirkkoja: Vor Frue
Kirke (rak. 1100-luvulla, uusittu
tulipalon jälkeen 1811-29), jossa Thorvaldsenin
kuuluisia veistoksia, Trinitatis
Kirke, Helligaands Kirke, Vor Frelsers
Kirke, Marmorkirke (l. Frederikskirke)
y. m. Christiansborgin linna, jossa
kuninkaan asunto ja eduskunnan
huoneisto. Thorvaldsenin museo,
Amalienborgin ja Rosenbergin linnat,
raatihuone, Kansallismuseo, taidekokoelmia,
Tanskan ainoa yliopisto (per. 1479, n.
3,000 yliopp.), suuri kunink. kirjasto
(900,000 nid.), kuuluisa huvittelupuisto
Tivoli. — K. on maan liike-elämän
keskus, suuri meriliikenne, vapaasatama
v:sta 1894. Höyrylauttayhteys Malmöhön.
— K. sai alkunsa 1100-luvulla,
pääkaupunkina 1400-luvulta. V. 1807 sitä
pommitti engl. laivasto. ks. kuvaliitettä.

Köösi (ruots.), pienehkö lippu, jossa on
asianomaisen valtion tai liittovaltioiden
sota- tai kauppalipun tunnusmerkki.



L
L, euroopp.-lat, kirjaimiston kahdestoista
kirjain. Roomal. hakumerkkinä L = 50, lyhennyksissä
L = Lucius, Lælius, l = lira, livre,
litra, £ = punta, kasvien ja eläinten tieteellisten
nimien jäljessä L. = Linné.

La, mus. 1. Ranskalaisilla y. m. = a.
— 2. Sävelentapaamisessa käytetty duuriasteikon
6:nnen (= molliasteikon 1:sen) asteen nimitys.

La, lantaanin (ks. t.) kem. merkki.

Laach [lāh], Maria Laach,
benediktiiniluostari L.-järven rannalla
Saksassa Koblenzista luoteeseen. Sen kirkko
(rak. 1093-1156) on Reininmaakunnan
kauneimpia romaanisia muistomerkkejä.

Laagen [lō-], Lougen, kaksi jokea
Etelä-Norjassa. 1. Gudbrands(dals)laagen,
alkaa Dovrelta, juoksee Gudbrandin laaksoa läpi,
laskee Mjöseniin; 195 km. — 2. Numedalslaagen,
alkaa Hardangerinvuonon perukan eteläpuolelta,
laskee Larvikinvuonoon; 340 km.

Laahustin, naisenhameen pidennys,
joka kulkiessa laahaa (tai kannetaan)
jäljessä. Tuli käytäntöön Burgundin
hovissa 1300-luvun puolivälissä. Käytetään
erittäin juhlallisissa tilaisuuksissa.

Laajaperäinen maatalous, ekstensiivinen
maatalous, maatalousliikkeen hoitotapa, jossa
käytetään suhteellisesti vähän pääomaa ja työtä
pinta-alayksikköä kohti; vastakohta: voimaperäinen
l. intensiivinen maatalous. L:ssä missä
saadaan verraten vähäinen kokonaistuotto,
mutta puhdas tuotto voi nousta melkoiseksi, koska
kustannukset ovat pienet.

Laajavuori, vuori lähellä Jyväskylää,
Tuomiojärven länsirannalla; 227 m yli merenp.

Laajennus, laajeneminen, dilatatsioni,
kappaleen suureneminen lämpötilan noustessa. Muutamia
poikkeuksia lukuunottamatta kaikki kappaleet, jähmeät,
nestemäiset ja kaasumaiset, laajenevat lämpötilani
noustessa. Jähmeän kappaleen pituuden lisäys on
likimäärin suhteellinen lämpötilan nousuun:
pt = Po (1 + αt), missä po on
alkuperäinen pituus, pt pituus t° lämpötilassa
ja α kyseellisen aineen pituuslaajenemiskertoin,
joka ilmoittaa, kuinka paljon pituusyksikön pituinen
sauva venyy 1° nousussa. Sekä jähmeän että nestemäisen
aineen tilavuus noudattaa likimäärin samaa lakia;
jähmeän aineen tilavuuslaajenemiskertoin
on = 3 X pituuslaajenemiskertoin; nesteiden
laajeneminen on yleensä paljon suurempi kuin
jähmeiden aineiden. Mainittakoon, että
1 m pituinen lyijysauva venyy, lämpötilan noustessa
100° noin 2,9 mm (pituuslaajenemiskertoin
0,000029), hopea- 1,9 mm, kupari- 1,7 mm,
kulta- 1,5 mm, rautasauva 1,2 mm. Samassa
lämpötilan nousussa lisääntyy alkoholin
tilavuus 11 %, veden 4,3 %, elohopean 1,8 %
tilavuudesta 0°:ssa. — Jähmeät ja nestemäiset aineet
eivät kuitenkaan noudata esitettyä lakia
tarkoin etenkään laajoissa lämpötilan vaihteluissa
— tärkeän poikkeuksen tekee vesi, jonka tilavuus
on pienin +4°:ssa. Sen sijaan kaasut, jos ulkoinen
paine pysyy muuttumattomana, laajenevat miltei aivan
tarkoin suhteellisesti lämpötilan nousuun, kaikki
yhtä paljon, nimittäin  astetta  kohti  1/273
tilavuudestaan 0°:ssa (Gay-Lussacin laki). Jos
kaasun tilavuus ei pääse muuttumaan, niin
sen paine lisääntyy samassa suhteessa.

Laajuus. 1. Fonet. ja fys.
L. eli amplitudi, värähdysliikkeen (äänen)
kiihkeys- (intensiteetti-) tekijä, värähtelevän
osan äärimmäisen aseman etäisyys tasapainoasemasta;
värähdysliikkeen l. määrää vastaavan aistimuksen
(äänen, valon) voimakkuuden. — 2. Mus.
Sävelsuhteen l., ks. Intervalli.

Laakalaukaus, suuren alkunopeuden
omaavilla tykeillä ammuttu l., jolloin
heittokappale kulkee suhteellisesti lähellä
vaakasuoraa tasoa. Vastakohta: kaarilaukaus.

Laakamadot (Plathelminthes),
alhainen matoluokka; ruumis selkävatsaisesti
litistynyt, niveletön tai moninivelinen.
Useat loisia. 4 lahkoa: pyörre- l.
ripsimadot (Turbellaria),
imumadot (Trematodes),
heisimadot (Cestodes),
nauhamadot (Nemertinea).

Laakaruoti, fyllodi, lehtilavan
tavoin litistynyt ja sen tehtäviä
suorittava lehtiruoti. L. on eräillä austr.
akaasioilla, joiden lehtilapa on ojaksi tai
kokonaan surkastunut. — Laakaverso,
kladodio, lehtimäinen oksa, joka
toimii lehden tavoin (esim. Ruscus
aculeatus-pensaalla).



Laakeri, onton silinterin muotoinen
koneosa, joka kannattaa akselia
sallien sen pyöriä geometrisen akselinsa
ympäri. L:t jaetaan rakenteensa mukaan


Kannatuslaakeri. K kansi, R runko, T kuoret,
L laatta.

liuku-l:ihin ja vierin-l:ihin, joissa
liukumiskitka on korvattu vierimiskitkalla.
Tehtävänsä mukaan l:t jaetaan kannatus-l:ihin,
jotka kannattavat vaakasuoria akseleita sekä
tuki-l:ihin, joihin vaikuttaa
akselinsuuntainen voima. Muuten kuin
perustukseen kiinnitettyjä kannatus-l:ita
nimitetään kiinnityksensä mukaan katto-
l. riippu-, seinä-, konsoli-, kampi-l:iksi,
j. n. e. Tuki-l:ita ovat jalka-l:t
(pystysuoran akselin alapäässä) ja rengas-
eli kuurna-l:t, joita käytetään etenkin
potkurilaivoissa siirtämään potkurin
akselinsuuntaista voimaa laivanrunkoon.


Rengas- l.
kuurnalaakeri.

— Yksinkertaisimman liuku-l:n muodostaa koneosaan
porattu reikä, joka mahdollisesti on vuorattu
putkimaisella kappaleella, tulkalla (silmä-l.).
Isompien, n. s. normaali-l:ien osat ovat
l:n runko ja kansi, joiden muodostama
reikä on vuorattu kahdella puolisilinterillä,
l:n kuorilla. Runko on joko suoraan
tai laatan välityksellä kiinnitetty ruuveilla
perustukseen. Runko ja kansi ovat valetut
raudasta tai teräksestä, kuoret voivat
olla pronssia, valkometallia (babbitsin
metallia) tai valurautaa, harvoin terästä
tai puuta (pokholtsia). Ne hiotaan ja
kaavitaan huolellisesti, jotta l.-paine
jakautuisi mahdollisimman tasaisesti
laajalle pinnalle; pronssi- ja
valkometallikuoret hioutuvat vielä
käytännössä. Kuorista on edelleen se etu,
että ne kuluttuaan voidaan korvata uusilla,
tarvitsematta hylätä koko l:ia, Tätä
silmälläpitäen valkometallia usein on vain
sisäkerros pronssi- tai valurautakuoressa.
— Liuku-l:ien öljyäminen tapahtuu joko
kannessa olevasta rasva- tai öljykupista
tarkoitusta varten tehtyä putkea pitkin
tai rengas-l:eissa


Rengasvoitelulaakeri.

erikoisilla öljyämisrenkailla, jotka
akseliin nojaten pyörivät sen mukana ja
nostavat öljyä rungossa olevasta
öljysäiliöstä, mihin öljy valuu takaisin. —
Vierimis-l:t (kuula- ja rulla-l:t)
kehittyivät ensinnä polkupyöräteollisuudessa,
Alkuperäisimmässä kuulalaakerimallissa
oli teräskuulia akselin ja l:n-kuoren välissä.


Vierimislaakereita: Kuulalaakeri
(vas.), rullalaakeri (oik.).

Nyk. ne valmistetaan yhtenäisinä kokonaisuuksina,
joissa on kuulapitimen pitämä- kuulasarja sisä- ja
ulkorenkaan välissä. Kummatkin valmistetaan
karaistusta kromiteräksestä, pidin pehmeästä
metallista. Uudemmissa malleissa kuulat ovat
kahdessa rivissä ja ulkorengas sorvattu sisältä
pallomaiseksi, jotta akselin vääntyminen ei
aiheuttaisi rasitusta l:ssa. Näitäkin valmistetaan
sekä tuki- että kannatus-l:ita. Rulla-l:issa
kuulat on vaihdettu silinteri- tai kartiomaisiin
rulliin. Näitä käytetään suuremman kantavuutensa
vuoksi, missä akselin kuormitus on suuri tai
sysäyksikäs, esim. rautatievaunuissa, vaikka ne
kitka- y. m. suhteissa ovat kuula-l:ita
epäedullisemmat. Vierimis-l:ien alalla on
Ruotsissa kehittynyt edistyvä teollisuus (SKF).
Erikoisia l:ita ovat vaaka-l:t, joissa
on terä ja vastaava pannu ja joita käytetään
vaaoissa ja samantapaisissa kojeissa, sekä
silta-l:t, kaksi suoraa pintaa ja
näiden välissä rullia; nämä sallivat sillan
noudattaa lämmön vaikuttamaa laajenemista ja
kutistumista. [Saraoja, „Kone-elimet" (1923).]

Laakeri, laakeripuu (Laurus
nobilis), Välimeren maissa luonnonvaraisena
kasvava, usein myös koristekasvina viljelty
pensas tai matala puu. Alativihanta, lehdet
suikeat, nahkeat, kiiltävät, kukat vihertävät,



hedelmät mustansinisiä luumarjoja.
Lehtiä käytetään säilykekalojen
maustamiseen, hedelmistä puserretaan
laakeriöljyä, jolla voidellaan
särkeviä jäseniä. — Muinais-Kreikassa
l. oli Apollonille pyhitetty; siitä
alkaen on l.-seppelettä pidetty voiton,
tiedon ja runouden vertauskuvana.


Laakeripuun oksa.


Laakerikirsikka (Prunus laurocerasus),
kirsikan sukuinen, 2-6 m:n korkuinen, Välimeren
maissa kasvava ainavihanta pensas. Pohjoisempana
sitä viljellään koristuskasvina. Lehdistä
tislataan l.-öljyä.

Laakerimetalli, valkometalli,
eri suhteissa tav. sinkkiä, tinaa, kuparia
ja antimonia sisältäviä lejeerinkejä,
joita koneissa kiinnitetään kannatuslaakerien
liukumispintoihin. L:eja ovat m. m.
antifriktsionimetalli ja babbitsinmetalli.

Laakeripesä, akselipoksi (ks. t.).

Laaki (ruots.), aluksen kupu, levein
osa aluksen pohjasta, siinä kohdassa, missä
se käyristyy ylöspäin muuttuen kyljeksi.

Laakso, yleensä pitkänomainen
syvennys maassa, rajoina jyrkemmät tai
loivemmat rinteet. Syntynsä puolesta l:t
ovat 1) erosioni-l:oja, jotka ovat
jäätiköiden tai juoksevan veden kovertamia
ja 2) tektonisia-l:oja, jotka
ovat muodostuneet kallioperän liikunnoista.

Laakspohja (ruots. Laxpojo), kartano
Lohjalla Lohjanjärven rannalla, kirkolta koilliseen.

Laaland, Lolland (ks. t.).

Laarnaeläimet (Auchenia), Etelä-Amerikan
vuoristoissa eläviä kameelieläimiä, joks.
aasin kokoisia, kyttyrättömiä, pitkäkorvaisia,
villakarvaisia. Huanako l. guanako
(A. huanachus) ja vikunja
(A. vicugna) elävät luonnonvaraisina
Andeilla, laama (A. lama)
ja alpakka (A. pacos) ovat
kotieläimiä (polveutuvat todennäköisesti
huanakosta). Laaman villaa käytetään
kankaiden ja köysien valmistukseen, nahkaa,
lihaa ja maitoa käytetään myös. Sitäpaitsi
laama on vuoristoissa mainio kantojuhta,
Alpakka on laamaa pienempi, lampaan kokoinen
ja näköinen, sitä hoidetaan vain villansa vuoksi.


Laamoja. 


Laamakangas, alk. laamaeläimen
villasta valmistettu lanka ja kangas; on
ohutta, nukitettua villakangasta, jonka
sidos 4-niitinen kašmirtoimikas. — L:ksi
sanotaan myös joustavaa, löyhää
trikotaasikangasta, jonka sidos on kudottu
2 silmää nurin ja 2 oikein.

Laamalaisuus, Tibetin buddhalaisuus,
uskonnollisessa suhteessa hyvin alhaisella
kannalla. Sille on tunnusmerkillistä
omituinen pappisvaltainen järjestelmä
luostareineen (yli 3,000). Ylimmät
laamoista l. Tibetin buddhalaisista
munkeista ovat Dalai-laama Lhas-sassa
ja Taši-laama Taši-Lumpossa. Molempia
pidetään buddhalaisuuden jumalolentojen
ruumiillistumina. Tibetiläinen buddhalaisuus
on levinnyt myös Sisä-Aasiaan, m. m. Mongoliaan;
siellä on Urgassa samantapainen ,,elävä Buddha".


Dalai-laama valtaistuimellaan.


Laamanni (ruots.), vanhassa
Ruotsissa maakunnan luottamusmies, jonka
tehtävänä oli esittää, selittää ja
kehittää lakia sekä toimia maakuntakäräjäin
puheenjohtajana. Myöhemmin l. oli vain
virkapiirinsä tuomari. Suomessa mainitaan
l. ensi kerran 1324, ja 1435 jaettiin
maamme kahteen l.-kuntaan. L:n toimet,
joita sittemmin oli kuusi, lakkautettiin
1868. Nyk. l:n arvonimi annetaan
ansioituneille tuomareille. — Laamannin-
ja tuomarinvero, Suomessa ja Ruotsissa
vanha henkilökohtainen vero, jota
kannettiin laamannin ja kihlakunnantuomarin
ylläpitoa varten käräjillä. L. ja t.



lakkautettiin 1865. — Laamanninoikeus,
kihlakunnan oikeutta ylempi ja hovioikeutta
alempi yleinen tuomioistuin maalla, jonka
tuomiopiirinä oli useita tuomiokuntia
käsittävä laamannikunta. L:n
istuntokausia sanottiin laamanninkäräjiksi.
L:t lakkautettiin 1868.

Laanila, ent. kullanlouhimo Inarin
pitäjässä lähellä Sodankylän rajaa.
V. 1902 ryhdyttiin siellä louhimaan
kultaa kiinteästä kalliosta, perustettiin yhtiö
(O.-y. Prospector), rakennettiin taloja,
hankittiin koneita ja porattiin kalliota
paikoitellen 60 m:n syvyyteen.
Kullansaanti osoittautui kumminkin niin
niukaksi, että työt ennen pitkää lopetettiin.

Laapis, lapis (ks. t.).

Laappi, puuvillan puhdistuskoneista
saatu leveä, vuotamainen vanu, joka
rullalle käärittynä viedään karstakoneeseen.
vrt. Kehruu.

Laar, Pieter van ks. Laer.

Laastari, iholle pantava kiinteä,
lämmössä pehmenevä aine, jossa varsinaisen
lääkeaineen ohella on kiinnikkeenä sekoitus
vahaa, pihkaa, rasvaa, tärpättiä y. m.

Laasti, sideaine, jolla rakennuskivet
liitetään toisiinsa. Ilma-l.
valmistetaan sammutetusta kalkista ja hiekasta
(kovettuu ilmassa), vesi- l. hydraulinen
l. sementistä (kovettuu vedessäkin).

Laastikku (ruots.), lataustanko,
puusta tai metallista tehty keppi, jonka
avulla suusta ladattaviin aseisiin
painettiin ruuti ja luoti.

Laastinsekoituskone, purnu, jossa
pysty, siivillä varustettu akseli pyörii ja
jossa sekoitetaan kalkkilaastia kalkista,
hiekasta ja vedestä. Akselia kierretään
hammaspyörävälityksellä käsin tai
sähkömoottorilla. Sementtilaastin ja betonin
sekoituskoneissa on vaakasuoran akselin
ympäri pyörivä levystä tehty lieriö,
katkaistu kartio, kaksoiskartio, kuutio
t. m. s. tai astia, jonka sisällä on siipiä,
välipohjia, kuulia, jotka astian pyöriessä
sekoittavat sen sisällön hyvin.

Laatokankaupunki (mskand. Aldeigjoborg),
Olhavanjoen vas. rannalla 13 km Laatokasta.
Viikinkien pysähdyspaikkoja Novgorodin matkoilla,
nyk. mitätön kylä.

Laatokan-Suomenlahden kanavasuunnitelma,
Tie- ja Vesirakennusten Ylihallituksen 1919
laatima suunnitelma Laatokan yhdistämisestä
Suomenlahteen kanavalla, joka lähtisi
Kivisalinesta läheltä Viipuria ja kulkisi
Suomenvedenpohjan, Kärstilän, Repolan, Lyykylän- ja
Näätälän järven, Noskuanselän ja Kaltoveden
kautta Vuokseen, seuraisi tätä Noisniemeen
ja kulkisi sitten Vuoksen vanhaan uomaan ja
Tiurin- ja Ahvenisenkosken kautta Käkisalmen
selkään, tästä Rannanlahden kautta Pärnälampeen
ja sitten Kivisalmen kautta Laatokkaan.

Laatokka, Euroopan suurin järvi
Kaakkois-Suomen ja Venäjän välissä
(raja kulkee L:n keskitse lounaasta
koilliseen). Pinta-ala 18,004 km2, josta
Suomen puolella 8,013 km2. Suurin
pituus n. 207 km. L:n pinta on 5 m
ylempänä Suomenlahden pintaa. Syvin
mitattu kohta, 260 m, on Valamosta
länteen. Pohjois- ja luoteisrannikolla on
luonnonihanaa saaristoa, muilla
rannikoilla vain joku yksinäinen saari, kuten
Lunkulansaari ja Mantsinsaari Salmissa
ja Konevitsa Sortanlahden edustalla sekä
Ptinovinsaari etelärannikolla. Ulapan
saaria ovat Heinäsenmaa ja Voisina
Kurkijoen edustalla sekä Valamon saariryhmä.
— L:aan laskevia jokia: lännestä Vuoksi,
luoteesta, pohjoisesta ja koillisesta
Hiitolanjoki, Ihalanjoki, Kiteenjoki,
Tohrmijoki, Jänisjoki, Syyskyänjoki,
Uuksunjoki ja Tulomajoki Suomen puolelta;
Olonka ja Syväri idästä, Olhavan joki
etelästä. L:n lasku joki on Neva. ks.
kuvaliitettä Karjala.

Laattapainokone, perrotiini,
kankaiden painossa käytetty painokone;
kuviot ovat kohokuvina laatoilla, joita
on yksi kutakin väriä varten.

Laatukuva, taideteos, joka esittää
jotain jokapäiväisen elämän kohtausta
tai tapausta, esim. kansanelämän,
perhe- ja lapsikuvat, — Laatuluvut, suureet,
joiden yksikkö on määrätty mitta, esim.
5 kg, 6 mk., 25 arkkia. Vastakohta: paljaat
luvut. — Laatusana, adjektiivi
(ks. t.). — Laatutapa, partisiippi (ks. t.).

Laava (it.), tulivuorien purkauksissa
hehkuvansulana ilmoille tuleva ja
purkauksen jälkeen jähmettyvä kiviaine.
Kemiallisesti l:t ovat silikaattiseoksia,
joiden kokoomus vaihtelee. — Laavalasi,
obsidiaani, lasiksi jähmettynyt
kiiltävä, tumma laavalaji.

Labadie [-dī'], Jean de (1610-74),
ransk. mystikko, protestantti. Pappina
Genevessä ja Alankomailla koetti puhdistaa
seurakuntia apostolisten tapaisiksi.

Laban. 1. Jaakobin appi. — 2. Seutu
Arabian erämaassa.

Laband [lābant], Paul (1838-1918),
saks. valtio-oikeudentutkija. Teoksia:
,,Staatsrecht des Deutschen Reiches".

Labarum (lat.), Rooman keisariajan
lopulla ristinmerkillä koristettu lippu,
jota Konstantinus Suuresta lähtien
keisarit käyttivät sotajoukon lippuna.



Label [leibl], Union l. (engl.),
merkki, jonka joku työväenjärjestö kiinnittää
johonkin tavaraan todistukseksi siitä, että
se on syntynyt järjestön hyväksymillä
työehdoilla. Tämä l.-järjestelmä,
joka tekee työväelle mahdolliseksi huonoissa
työoloissa valmistettujen tavarain
boikottauksen, on tullut enimmin käytäntöön
Yhdysvalloissa, ja Kanadassa.

Labenwolf [-ā-], Pancraz
(1492-1563), saksi, vaskenvalaja, Peter Vischerin
oppilas. Päätyö kaivokuva „Hanhimies"
(„Gänsemännchen") Nürnbergissä.


Labenwolf: Hanhimies.


Labiaali (lat.). 1. Kielit. Huuliäänne,
jota äännettäessä joko alahuuli koskettaa etumaisia
ylähampaita (dentilabiaali: f, v)
tai huulet koskettavat toisiaan (bilabiaali:
p, b, m) — 2. Lääket. Huulia koskeva, huuli-.

Labiaalipillit, vanhin ja tärkein laji
urkupillejä (,,huuliäänikerrat'). Ne
ryhmitetään prinsipaali-, gamba-, huilu-,
gedackt- y. m. äänikertoihin.

Labialiseeraus (lat.), kielit., huulten
myötävaikutus sellaisen äänteen
muodostumisessa, jonka varsinainen
muodostumispaikka ei ole huulissa,

Labiau, kaup. Saksassa, Itä-Preussissa.
4,800 as. — L:ssa Kaarle X Kustaa 1656 myönsi
Brandenburgin vaaliruhtinaalle Fredrik
Vilhelmille Itä-Preussin täyden suvereenisuuden.

Labiche [-bi'š], Eugène (1815-88),
ransk. huvinäytelmänkirjoittaja. Teoksia: ,,Le chapeau
de paille d'Italie", „Le voyage de M. Perrichon".

Labienus, Titus Atius (k. 45
e. Kr.), roomal. soturi, Cæsarin alipäällikkönä
Galliassa, sitten Pompeiuksen puolella.

Labiili (lat.). 1. Horjuva,
tasapainoasento, jonka kumoutumisen aiheuttaa
pieninkin poikkeus tasapainoasennosta.
— 2. Kem. yhdistys, joka herkästi
muuttuu, usein räjähdyksentapaisesti.

Labiodentaali, dentilabiaali (ks. t.).

Labor (lat, = työ), Keskusosuuskunta
L., r. l., Helsingissä, per. 1897. Hankkii
jäsenilleen maanviljelystarpeita ja
maanviljelyskaluja sekä välittää jäsentensä
maanviljelystuotteiden myyntiä.

Laboraattori, laborantti (lat.),
henkilö, joka suorittaa käytännöllisiä
töitä laboratoriossa,

Laboratorio, laboratori (lat.),
laitos, jossa tehdään kokeellisia tutkimuksia
ja joka on varustettu tähän tarpeellisilla
kojeilla. L:oita on sekä opetusta
että varsinaista tieteellistä tai tekn.
tutkimusta varten. — Laboratsioni,
käytännöllisen luonnontieteellisen työn
suoritus; verbi: laboreerata.


Kemiallinen laboratorio.


Labor day [leibə dei] (engl.), „työn
päivä", Yhdysvalloissa vietetty juhlapäivä
(syyskuun ensim. maanantai).

Labori [-ī'], Fernand (1860-1917),
ransk. asianajaja. Puolusti m. m. Zola'ta
ja Dreyfus'tä.

Labor improbus omnia vincit (lat.),
„sitkeä työ kaiken voittaa" (Vergilius).

Laboulaye [-bulē'], Édouard René
de (1811-83), ransk. kirjailija ja
poliitikko. Teoksia suomen.: ,,Abdallah".

Labour Party [leibə pāti] (engl.),
työväenpuolue. Independent Labour
Party'sta (ks. t.) käytetty nimitys, — Myös
tämän puolueen, Fabian Societyn (ks. t.)
ja us. ammattiliittojen muodostama
eduskuntaryhmä Alahuoneessa. L. P.
muodosti 1924 hallituksen.

Labrador [läbrədō'ə], suuri niemimaa
Koillis-Kanadassa Hudsoninlahden ja
Atlantin välissä; 1,4 milj. km2, 18,000 as.,
niistä n. 13,000 valkoihoista, muut
intiaaneja ja eskimoja, Ilmasto hyvin kylmää.
Rannikolla harjoitetaan kalastusta.

Labradori, kalkkinatronmaasälpä. —
Labradoriitti l. labradorikivi,
kivilaji, jonka pääaineksena on labradori.



Labradorin virta, Baffininlahdesta
alkava, pitkin Labradorin niemimaan
rannikkoa kulkeva kylmä merivirta.

La Bruyère [bryjä'r], Jean de
(1645-96), ransk. kirjailija. Kirjoittanut
kuuluisan pessimistisen ja satiirisen
luonteiden ja tapain kuvauksen „Les caractères
de Théophraste avec les caractères et les
mœurs de ce siècle" (1688).

Labuan [lābūā'n], Borneon
luoteisrannikon edustalla oleva, Englannille
kuuluva pieni saari; 74 km2, 6,000 as.

Labyrintodontit, sukupuuttoon
kuolleiden suomusalamanterien ryhmään
kuuluvia isoja sammakkoeläimiä, joiden
hammasluu oli sokkeloisesti poimuttunut.
Löydöt etupäässä triaskaudelta.

Labyrintti (kreik.). 1. Sokkelorakennus,
jossa lukuisia risteileviä käytäviä ja
huoneita, mutta vain yksi sisään- ja
uloskäytävä; yleensäkin: (pulmallinen)
umpikuja. L:ejä on ollut m. m. Egyptissä
Moiris-järven rannalla ja Kreetassa
Knosoksen 1. (= tarunomainen Minoksen l.).
L.-nimitystä käytetään myös jatulintarhoista
(ks. t.). — 2. Anat. Korvasokkelo.

Labyrinttikalat, sokkelokalat
(Labyrinthidœ), Etelä- ja
Kaakkois-Aasiassa sekä Etelä-Afrikassa eläviä
piikkieväisiä kaloja, joiden kiduskaarten
yläosa on muodostunut sokkeloiseksi,
verisuonirikkaaksi onteloksi. Näillä
sokkeloilla l. voivat hengittää ilmakehän
ilmaa ja siten oleskella maalla.
Tunnetuin on kiipijäkala (ks. t.).

Lac [lak] (ransk.), järvi.
— Lac du Bourget [lak-dy-buržē'],
kaunis, Rhôneen laskeva alppijärvi Genèvenjärven
lounaispuolella, — Lac Léman [-mā'],
Genèven-järvi.

Lacaille [laka'i], Nicolas Louis de
(1713-62), ransk. tähtitieteilijä, suoritti
1751-54 suuren etel. taivaan tähtien
luetteloimisen Hyväntoivonniemellä.

Lachaise [-šēz], François de
(1624-1709), ransk. jesuiitta, Ludvig
XIV:n rippi-isä, neuvoi tätä kumoamaan
Nantesein ediktin. Hänen Pariisista
itäänpäin oleva maatilansa muutettiin
1804 Père Lachaise-nimiseksi
hautausmaaksi.

La Chaussée [-šosē], Nivelle de
(1692-1754), ransk. näytelmänkirjoittaja.
Aloitti n. s. comédie larmoyanten, joka
kuvasi liikuttavalla tai moralisoivalla
tavalla porvarillista elämää. Teoksia:
„Le préjugé à la mode", „Mélanide".

Lachmann [lahm-], Karl (1793-1851),
saks. filologi, uudenaikaisen filologisen
tekstikritiikin perustaja. Teoksia:
,,Betrachtungen über Homers Ilias" ja
Nibelungenlied-tutkimuksia.

Lachner [-ahn-], Franz (1803-90),
saks. säveltäjä. Sävelsi sinfonioja,
oopperoita, oratorioita y. m.

La Condamine [kōdami'n], Charles
de (1701-74), ransk. matemaatikko ja
maantieteen tutkija. Suoritti
astemittauksen ja painovoimanmittauksia
Ecuadorissa ja tutki Amazonia.

Lacordaire [-kordä'r], Henri
(1802-61), ransk. saarnamies, vuosisatansa
etevimpiä ransk. puhujia.

La Corniche, Corniche, La (ks. t.).

La Coruña, Coruña, La (ks. t.).

La Cour, Poul ks. Cour, Poul la.

Lacrimæ Christi (lat.), makea
viinilaji, jota valmistetaan Vesuviuksen
rinteellä kasvavasta rypälelaadusta.

Lacroix [lakruā'], Alfred (s. 1863),
ransk. mineralogi ja petrografi; teoksia:
„Les enclaves des roches volcaniques",
„La montagne Pelée et ses éruptions". —
Lacroix, Paul (1806-84), ransk.
kirjailija. Julkaissut hist. romaaneja ja
sivistyshist. loistoteoksia 1600- ja
1700-lukujen elämästä.

La Crosse [ləkro's], kaup.
Yhdysvalloissa, Wisconsinissa; myllyjä
ja sahoja. 30,000 as.

Lactantius, Firmianus, lat.
reettori Bityniasta. Kirj. kristinuskon
puolustukseksi „Institutiones divinæ". Eli
300-luvulla.

Lacy [lasi], Franz Moritz de
(1725-1801), itäv. sotamarsalkka, kreivi,
P. de L:n poika. Kunnostautui vars.
seitsenvuotisessa sodassa. — Lacy,
Peter de (1678-1751), irl.-ven. soturi.
Golitsynin alipäälliköltä Suomen
valloituksessa 1713-14, johti 1719 hyökkäystä
Tukholmaa vastaan, valloitti Suomen 1741-43.

Ladak, maakunta Itä-Kashmirissa,
britt. Intiassa, ylisen Induksen
ympärillä, Himalajan ja Karakorumin välissä.
Pääkaup. Leh.

Ladau [lā-], Gustaf Wilhelm
(1766-1833), Anjalan mies, pakeni 1789
Venäjälle, 1808 Buxhœvdenin siviilikanslian
johtajana, v:sta 1810 Suomen postilaitoksen
ensim. päällikkö, samalla hallituskonseljin
jäsen v:sta 1812. L. oli virkavallan nöyrä
palvelija; häntä sanottiin „suureksi
hirttämättömäksi".

Ladiinit, paikoitellen Sveitsissä ja
Italiassa asuva, retoromaanin kieltä l.
ladinoa puhuva väestö.

Ladikije ks. Laodikeia.

Ladino [-ī'-]. 1. Juutalaisten
keskuudessa Espanjassa syntynyt ja muuannekin
levinnyt sekakieli. — 2. Retoromaanin kieli.



Ladislaus I Pyhä, Unkarin kuningas
1077-95. Valloitti Kroatsian.

Lado, kaup. engl.-egypt. Sudanissa,
Niilin varrella, lähellä Ugandan rajaa,
L.-nimisellä alueella.

Lady [leidi] (engl.), alk. naitujen tai
naimattomien ylhäissäätyisten, nyk. yleensä
sivistyneitten engl. naisten arvonimi.

Ladysmith [leidismiþ], kaup.
Natalissa, Etelä-Afrikassa. Hiilikaivosalueen
keskus. 5,500 as.

Laeken [lāken], Brysselin etukaup.;
kunink. linna.

Lælaps, liitukaudella Pohjois-Amerikassa
elänyt hirmuliskopeto, n. 4,5 m pitkä.
Takajalat voimakkaat, pyrstö pitkä.

Laënnec [laenne'k], René
(1781-1826), ransk. lääkäri; keksi
kuulotorven (stetoskoopin) ja sen käyttöön
perustuvan sydämen- ja keuhkojen toiminnan
kuuntelemisen.

Laer [lār] (Laar), Pieter van
(1582-1650-luvulla), holl. taidemaalari ja
radeeraaja. Oleskeli kauan Italiassa, jossa
kansanelämänkuvillaan tuli uuden
laatukuvamaalauksen, n. s. bambocciadien
(ks. t.) luojaksi.

Laermans [lār-], Eugène (s. 1864),
belg. taidemaalari; köyhälistön kuvaaja.

Laertes, kreik. tarustossa Odysseuksen isä.

Læstadiolaisuus, L. L. Læstadiuksen
(ks. t.) alkuunpanema uskonnollinen
herätysliike, joka v:sta 1846 alkaen on
huomattavalla tavalla vaikuttanut sekä
uskonnolliseen että yhteiskunnalliseen
elämään Ruotsissa, Suomessa (vars.
Oulun läänissä) ja Norjassa. Se pyrkii
terävillä parannussaarnoillaan
osoittamaan uskottomalle ihmiselle hänen
tilansa, mutta julistaa ehdottoman
evankeliumin sille, joka tunnustaen syntinsä
katuu sitä ja tahtoo siitä luopua. —
L:ssa on kolme eri ryhmää, n. s.
vanhoilliset, uusheränneet ja esikoiset.
Huomattavin on se jakautuma, joka tapahtui
1896, jolloin syntyi uusi herätys sen
johdosta, että maallistuminen eri
muodoissaan uhkasi liikkeen sisällistä elämää.
Ero lienee enemmän historiallinen kuin
opillinen. Tosin vanhoillisissa piireissä
enemmän tehostetaan „seurakuntaan"
tulemista synninpäästön kautta, kun taas
uusherännäisyydessä julistus usein
käsittelee persoonallista uskonelämää Jumalan
yhteydessä ja saa näin eetillisen leiman.
N. s. esikoisuus sanoo edustavansa
„alkuperäistä" laestadiolaisuutta; suunnan
johto on Ruotsissa Gelli vaarassa. —
Liikkeen vanhemman suunnan äänenkannattaja
on Siionin Lähetyslehti (per. 1911) ja sen
keskusyhdistys Rauhanyhdistysten
Keskusyhdistys (Oulussa). Keskusyhdistys
toimii erityisesti sisälähetyksen päätoimistona.
Uudemman suunnan äänenkannattaja on Huutavan
Ääni (per. 1918), ja on tämä suunta
yhdistänyt sisälähetystyöhön myös
ulkolähetyksen Kiinassa (v:sta 1907 alkaen),
jossa toimii 7 liikkeen kannattamaa
lähetyssaarnaajaa. Liikkeen lähetysyhdistys
toimii Suomen Lähetysseuran alaosastona.
Vanhemmalla suunnalla on kansanopisto
Ylitorniossa (per. 1923). L:n
merkkimiehiä on sen perustajan ohella ennen
muita Juhani Raattama (ks. t.).

Læstadius, Lars Levi (1800-61),
pappi. Saavutettuaan jo mainetta kasvitieteilijänä 
L. valitsi papillisen uran. Hän oli Karesuannon
kirkkoherrana 1826-49 ja 1849-61 Pajalan. L.
taisteli voimakkaasti juoppoutta ja muita paheita
vastaan käyttäen usein karkeaa, mutta tehoavaa
saarnatapaa. L. kävi puettuna lappalaispukuun
ja oli kaikessa kuin veli seurakuntalaisilleen.
Hänen työstään alkaneesta uudistusliikkeestä
ks. Læstadiolaisuus. Teoksia:
„Kirkkopostilla", ,,Uusi postilla", „Huutavan
ääni korvessa" (alk. ruotsink. aikakauslehti,
1852-54); Kolkuttaja-lehdessä v:sta 1902 on
suomen, joukko teoksia m. m. „Hulluinhuonelainen",
joka sisältää L:n filosofisen ja uskonnollisen
maailmankatsomuksen. [Maunu (1891), Curtelius
(ruots., 1914).] — Laestadius, Petrus
(1802-41), pappi, L. L. L:n veli. Pappina ja
opettajana Piitimen Lapissa, laatinut sikäläisten
kirkollisten olojen järjestämisehdotuksen.
Julk. (ruots.) kuvauksia lähetystoimestaan Lapissa.


L. L. Læstadius.


Læsö, Tanskaan kuuluva saari
Kattegatin pohjoisosassa, matala, vain vähän
viljelty; 116 km2, 3,000 as.

La Fayette [la†eie't], usean
Yhdysvaltain kaupungin nimi (markiisi L. F:n
muistoksi), suurin Indianan valtion L. F.,
jossa 23,000 as.

La Fayette l. Lafayette [lafaje't],
Marie Joseph de (1757-1834),
markiisi, ransk. soturi ja valtiomies. Otti
kunniakkaasti osaa Pohjois-Amerikan



vapaussotaan; laati 1789 julistuksen „ihmisen
oikeuksista", tuli sam. v. vastaperustetun
Kansalliskaartin päälliköksi, taisteli 1792
Belgiassa, yritti turhaan saada joukkonsa
kääntymään jakobiineja vastaan, minkä takia
pakeni; itäv. sotavankeudessa v:een 1797.
V. 1830 uudelleen Kansalliskaartin päällikkönä.
— La Fayette, Marie Madeleine de
(1634-93). ransk. romaaninkirjoitta ja, L:n
teokset edustavat vuosisatansa sankariromaanin
huippua. Pääteos hoviromaani ,,Clèves'n,
prinsessa" (suomen.), maailmankirjallisuuden
ensim. psykologisia romaaneja.


M. J. de La Fayette.


Lafitte [-fi't], Jacques
(1767-1844). ransk. pankkiiri ja poliitikko.
Sai aikaan Ludvig Filipin kuninkaaksi kutsumisen
1830; pääministerinä 1830-31.

La Follette [fole't], Robert
Marion (1855-1925), amer. poliitikko, uuden
farmaripuolueen presidenttiehdokkaana
1924. Vastusti jyrkästi Versailles'n rauhaa.

Lafontaine [-fōtē'n], Henri
(s. 1854), belg. lakimies ja rauhanystävä. Sai 1913
Nobelin rauhanpalkinnon.

La Fontaine [-fōtē'n], Jean de
(1621-95), Ranskan suurin faabelirunoilija.
Pääteokset: „Contes" ja moralisoivat, tyyliltään
mestarilliset eläinsadut „Fables". [Vossler
(saks., 1919).]


Jean de La Fontaine.


La Fosse [-o's], Charles de
(1636-1716), ransk. taidemaalari. Päätyöt
Pariisin Invalidikirkon kupolimaalaukset.

Lafrensen (Ranskassa Lavreince),
Nicolas, nuor. (1737-1807), ruots. maalaaja,
miniatyyrimaalari N. L. vanh:n (1698-1756) poika.
Maalannut Pariisissa siroja gouachekuvia
hienosta maailmasta; myös muotokuvaaja,
[Levertin (ruots., 1899).]


Lafrensen: Vieraskäynti.


Lagae [-gā], Jules (s, 1862), belg.
kuvanveistäjä. Päätyö: „Katuvaiset".

Lagan [lā-], Etelä-Ruotsin pisin joki,
230 km. Alkaa Taberg-vuoren juurelta Smålandista,
laskee Kattegatiin Halmstadin eteläpuolella.
Useita koskia.

Lagarde [-a'rd], Paul Anton de
(1827-91), alk. Bötticher, saks.
orientalisti. Julk. kielitieteellisiä teoksia
sekä valtiollisia, uskonnollisia ja
kasvatusopillisia kysymyksiä käsittelevän
,,Deutsche Schriften".

Lagerblad, Anna ks. Haapakoski.

Lagerborg [lāgerborj], Hjalmar
(1842-1910), Suomen postipäällikkö 1887-1903.
— Lagerborg, Robert (1835-82),
sanomalehtimies, Oulun läänin maaherran
R. V. L:n (1796-1849) poika. Toimitti
Helsingfors Dagbladia v:sta 1865. —
Lagerborg, Rolf (s. 1874),
Hj. L:n poika, filosofinen kirjailija.
Julk.: ,,Den platoniska kärleken",
,,Om konst och konstnärer" y. m.

Lagerbring [lā-], Karl (1751-1822),
ruots. virkamies, Kustaa IV Aadolfin
huomattavimpia neuvonantajia. — Lagerbring,
Sven (1707-87), ruots. historioitsija,
Dalinin kera kriitillisen historiantutkimuksen
perustajia Ruotsissa. Pääteos: „Svea Rikes Historia".

Lagercrantz, Vilhelm (1825-86),
ruots. upseeri ja sotilaskapellimestari,
sävelsi m. m. mieskuorolaulut ,,Källan"
(Lähde) ja „Tonerna" (Sävel, mi huojennat).

Lagerkvist [lā-], Pär (s. 1891).,
ruots. ekspressionistinen kirjailija. Julk.
runokokoelmia, näytelmät „Himlens
hemlighet", „Den osynlige" y. m.,
novelleja, romaanin ja ohjelmakirjoituksen
,,Ordkonst och bildkonst".



Lagerlöf [lāgerlöv], Selma (s. 1858),
ruots. kirjailijatar. Teoksia: (kaikki suomen.)
„Gösta Berlingin taru" (1891), „Liljecronan koti",
lapsuusmuistelmia sisältävä „Lapsuudenkoti",
„Karoliinin sormus", „Pappilan kasvatti", jotka
y. m. kuvaavat L:n kotiseutua Vermlantia,
„Näkymättömiä siteitä", „Antikristuksen ihmetyöt",
„Kungahällan kuningattaria", „Herraskartano ja
legendoja", „Jerusalem" (1901-02, „Gösta Berlingin"
ohella L:n pääteos), „Legendoja Kristuksesta",
„Aarne herran rahat", Ruotsia kuvaileva runollinen
lukukirja „Peukaloisen retket villihanhien kanssa",
„Sadun satu ynnä muita satuja" (johon sisältyy
„Suotorpan tyttö"), „Ajomies", „Portugallian
keisari", „Peikkoja ja ihmisiä", „Kironalainen",
„Tarinoita", „Sakari Topelius", joka on
romantisoitu nuoruudenkuvaus, ynnä „Untuvainen"
(novelli ja näytelmä). L. on uusromantikko,
loistavatyylinen ja mielikuvitusrikas
kirjailijatar, täynnä myötätuntoa kärsiviä
kohtaan; kätkee kernaasti teoksiinsa siveellisen
tarkoitusperän. Sai 1909 Nobelin
kirjallisuuspalkinnon. [Mortensen (ruots., 1908).]


Selma Lagerlöf.


Lagerman [lā-], Alexander
(1836-1904), ruots. insinööri, itsetoimivan
tulitikkukoneen keksijä. Suunnitteli myös
latomakoneen, joka latoi irrallisia kirjasimia.

Lagerstam [lā-], Berndt
(s. 1868), suom. maisema- ja muotokuvamaalari.

Lagerstedt [lāgerstet], Fredrik
Vilhelm (1836-1904), kunnallisneuvos;
innokas suonviljelijä ja kunnallismies,
edustajana talonpoikaissäädyssä 1882-1900.
Asui Lapualla.


F. V. Lagerstedt


Lagervall [lā-], Jaakko
Fredrik (1787-1865), suom. kirjailija.
Otti kersanttina osaa Suomen sotaan 1808-09,
joista julkaissut „En Karelsk jägares
sorgliga minnen". L:n „Ruunulinna" (1834),
mukaelma Shakespearen „Macbethista",
on ensim. suomenk. murhenäytelmä.

Lagi [lā-], Rudolf Teodor
(1823-68), suom. musiikkimies, Helsingin
Nikolainkirkon urkuri v:sta 1851.
Virsikirjakomitean apumiehenä L. pani
perustavasti alkuun koraalivarastomme
järjestelyn ja uudistuksen.

Lagidit, Egyptin n. s. ptolemaiolaisen
hallitsijasuvun rinnakkaisnimitys.

Lago (it.), järvi. — Lago di Como
ks. Como. — Lago di Garda,
Garda-järvi (ks. t.). — Lago Maggiore
[madžō're], läntisin Italian suurista
alppijärvistä; pohjoisosa kuuluu Sveitsiin;
212 km2, 65 km pitkä. Järven läpi
juoksee Po-joen lisäjoki Ticino. Luonnonihanat
rannat, joilla lukuisia kylpyjä parannuslaitoksia.
Borromeon-saaret (ks. t.).


Lago Maggiore. Etualalla Isola dei
Pescatori-saaren niemeke.


Lagophthalmus, avosilmä (ks. t.).

La Gorce [gors], Pierre de
(s. 1845), ransk. historioitsija. Teoksia:
„Histoire de la seconde république française",
„Histoire du seoond empire", „Histoire
religieuse de la révolution française".

Lagos [-š], satama- ja kalastuskaup.
Portugalin etelärannikolla. Henrik Purjehtijan
retkikuntien lähtöpaikka. 14,000 as.

Lagos [lāgous], Nigerian pääkaup.
britt. Länsi-Afrikassa, Guineanlahden
rannalla, Nigerian radan lähtökohta, hyvä
satama. 75,000 as.

Lagosta [-o'-], Italialle kuuluva
saari Dalmatsiassa.

Lagrange [lagrā'ž], Giuseppe
Luigi (Joseph Louis) (1736-1813), it.-ransk.
matemaatikko, tuli 19-vuotiaana Torinoin
tykistökoulun matematiikan professoriksi,
1759 Berliinin Tiedeakatemian jäseneksi
ja 1766 sen puheenjohtajaksi. Käsitellyt
teoksissaan lukuteoriaa, yhtälöoppia,
todennäköisyyslaskentaa y. m.
Tärkeimmät työt koskevat analyyttisia
funktsioneja, differentsiaaliyhtälöitä ja
variatsionilaskentaa. Tutkinut myös
matematiikan sovellutuksia fysiikkaan
ja tähtitieteeseen.


G. L. Lagrange.




Lagting [lāg-], Norjan eduskunnan
tavallaan ylähuonetta vastaava osasto.

La Gruaira, La Guayra, Caracasin
(ks. t.) satamakaup. Venezuelassa;
kahvinvientiä. 7,500 as.

Lagus [lā-], Elias (1741-1819),
Taivassalon kirkkoherra v:sta 1805. Julk.
ruotsink. kirjoitelmia Kuusamosta sekä
„Sionin virret" (1790). — Lagus,
Ernst (1859-1923), koulumies. Julk.
Suomen ruotsink. kansanrunoutta ja
Choræuksen elämäkerran (ruots.). —
Lagus, Gabriel (1837-96),
runoilija ja kirjallisuudentutkija. Julk.
runoteoksia ja näytelmiä, m. m. „Klubbhöfdingen"
ja ,,Drottning Filippa", sekä „Den
finsk-svenska literaturens utveckling", ,,Ur
Wiborgs historia". [Homén (ruots., 1921).]
— Lagus, Jonas (1798-1857), pappi,
Pohjanmaan herännäisyysliikkeen merkkimiehiä,
Ylivieskan kappalaisena 1828-45,
Pyhäjärven (O. l.) 1845-57. Tuomittiin
Kalajoen käräjillä (ks. t.) puoleksi
vuodeksi virkaeroon. Teoksia: „Evankeliumin
ääni kutsutuille sieluille" (suomen.). —
Lagus, Robert (1827-63), W. G. L:n
poika, lakimies, julk. ,,Juridiska
afhandlingar och uppsatser" ja „Juridiskt
album". — Lagus, Wilhelm (1821-1909),
tiedemies, W. G. L:n poika. Prof.
1857-86, Yliopiston rehtori 1878-84. Julk.
tutkimuksia klassillisen filologian,
itämaisten kielten ja Suomen historian
alalta: „Numismatiska anteckningar",
„Åbo akademis studentmatrikel ånyo
upprättad", Forskålin ja Laxmanin
elämäkerrat y. m. — Lagus, Wilhelm
Gabriel (1786-1859), lakimies ja
historioitsija, prof. Teoksia: „Åbo hofrätts
historia" I, „Undersökningar om Finska
adelns gods och ätter", „Om finska
lagöfversättningar", asiakirjajulkaisuja.
L:n laajat hist. kokoelmat ovat Helsingin
Yliopiston kirjastossa.

Laguuni (it. ja esp.), rantavallin tai
korallisärkän sulkema matala merenlahti.
Tunnetuimmat ovat Venetsian l:t.
Itämeren haffit ovat myös eräänlaisia
l:eja. — Atollin (ks. Koralliriutat)
keskellä olevaa järveä sanotaan myös l:ksi.

Laharpe [la-a'rp], Frédéric
César (1754-1838), svelts. poliitikko ja
filosofi, Aleksanteri I:n opettaja, Helvetian
tasavallan hallituksen jäsen 1798-1800.

La Haye [la ē], Haag (ks. t.).

Lahdenpohja, kauppala Viipurin
läänissä. 863 as. ks. Jaakkima.

Lahdensuo, Jalmari (s. 1880), alk.
Lagerstedt, F. V. Lagerstedtin
poika, Kansallisteatterin johtajia 1914-17.

Lahdentaka, kartano Tyrvännössä
Vanajaveden rannalla. Omistajia:
Tuomas Beurreus, Boije af Gennäsit.

Lahinen, kartano Sääksmäellä,
Vanajaveden rannalla. Omistajia: Bjelket,
De la Mottet, v. Konowit.

Lahja, välipuhe, jonka kautta toinen
henkilö luovuttaa toiselle henkilölle
ilman vastiketta jonkun omaisuuserineen
tai oikeuden. Kiinteätä omaisuutta koskeva
lahjavälipuhe on tehtävä kirjallisesti
kahden todistajan läsnä ollessa ja
katsotaan l. tällöin lopullisesti
päätetyksi, kun lahjan antaja on
allekirjoituksellaan hyväksynyt lahjakirjan.
Irtaimen omaisuuden l:aan nähden ei ole
säädetty määrättyä muotoa, ja pidetään
irtaimen lahja yleensä lopullisesti
päätettynä, kun lahjan esineenä oleva on
luovutettu lahjansaajan hallintaan.

Lahjapalkkio, gratifikatsioni.
1. Vapaaehtoisesti annettu palkinto
tehdyistä palveluksista tai opinnoissa
osoitetusta edistyksestä. — 2. Nuhteettomasti
palvelleen valtion virkamiehen kuoltua
hänen leskelleen ja lapsilleen valtion
varoista suoritettava rahamäärä, jonka
suuruus riippuu virasta suoritettavasta,
palkasta (Julistus 15/8 1830; Asetus 12/6 1860).

Lahjavero, varallisuudensiirtovero,
jota suoritetaan, kun omaisuus lahjana
siirtyy henkilöltä toiselle (Laki
perintöjä lahjaverosta 30/12 1921).

Lahjoitus, sama kuin lahja (ks. t.).
Ahtaammassa merkityksessä l:lla tarkoitetaan
kiinteimistön tai sen osan luovuttamista
vastikkeetta lahjansaajan käytettäväksi
hänen elinajakseen (Maakaari 8:1).

Lahjoitusmaat, Itä-Suomen l. Ne
saivat alkunsa siitä, että isonvihan
aikana Pietari Suuri luovutti suosikeilleen
palkkioiksi Suomen alueita, joilta
säälimättä kiristettiin mitä voitiin.
Sodan lopulla useat peruutettiin, mutta
1721 oli Venäjälle luovutetussa Suomessa
736 lahjoitustilaa, mikä luku uusien
lahjoitusten ja peruutusten takia
yhtämittaa muuttui. Vaikka isännillä ei
ollut muuta oikeutta kuin kantaa l:lta




kruununverot, osasivat he hankkia
lisäoikeuksia, mikä lopuksi vei siihen, että
heistä tuli l:n tosiasiallisia omistajia;
alustalaisten verot ja päivätyövelvollisuus
tulivat tavattoman raskaiksi, ja heidän
oikeudellinen asemansa muutenkin
huononi, niin että he olivat joutumassa
maaorjiksi. Viipurin läänin tultua
yhdistetyksi muuhun Suomeen joutui
lahjoitusmaakysymys uuteen vaiheeseen. Koko
tämä monimutkainen asia lykättiin
Suomen hallituksen ratkaistavaksi. V. 1817
annettiin asetus, jonka mukaan
rälssitiloiksi oli tunnustettava tilat, joihin
isännillä oli täysi oikeus, ja niissä
viljelijä jäisi vuokramiehen asemaan, ja
lahjoitustilolksi ne, joiden vero kuului
isännälle ja maa talonpojalle. Kun
toimeenpannussa tutkimuksessa saatiin
rälssitiloiksi vain 145 tilaa ja 2,400 tilaa
jäi lahjoitustiloiksi, herätti se l:n
haltijoissa sellaisen vastarinnan, että asia oli
otettava uudelleen käsiteltäväksi.
Tarkoitusta varten asetettu komitea tuli 1825
siihen tulokseen, että kaikki
tunnustettiin täydeksi rälssiksi. Se aiheutti sen,
että kymmenet tuhannet ihmiset tulivat
häädetyiksi, kodeistaan, elleivät
suostuneet isäntien ehtoihin; maaorjuus tuli
toki torjutuksi. Asetus, joka annettiin
1826 ja oli astuva voimaan 1837, oli mitä
törkein lain ja perustuslainkin rikos.
Yleinen taloudellinen ja siveellinen
taantumus oli siitä seurauksena.
Vv. 1860-66 Suomen valtio lunasti
muutamia l:ta, mutta vasta v:sta 1871 alkoi
lunastaminen suuremmassa mittakaavassa,
1890 se oli suoritettu loppuun.
Talonpoikien oli saamistaan maista
suoritettava kauppahinta valtiolle takaisin
39 vuodessa. Suurimmat l. olivat
Salmissa, Suojärvellä, Korpiselillä,
Kivennavalla ja Muolaassa. L:n luovuttaminen
talonpojille kävi hitaasti; viimeiset
perintökirjat annettiin 1922 (Suojärvellä
ja Korpiselillä).

Lahjominen, rikos, jonka tekee se,
joka virkamiehelle tahi julkiselle
toimimiehille antaa, lupaa tahi tarjoaa
lahjoman (lahjuksen) saattaakseen hänet
toimessaan edistämään vääryyttä, n. s.
aktiivinen l, tai rikos, jonka tekee
virkamies, joka on ottanut vastaan,
itsellensä edustanut tahi vaatinut lahjoman
edistääksensä vääryyttä virassaan tahi
muuten jostakin virkatoimestaan on ottanut
vastaan, itsellensä edustanut tahi vaatinut
hyväntekijäisiä tahi sivutuloa, joi on hänellä
ei ole oikeutta, n. s. passiivinen l.
(Rikoslaki 16:8 ja 40:1).

Lahko, ryhmänimitys eläin-  ja kasvi-
järjestelmissä. Luokat jaetaan tav.
l:ihin, nämä taas heimoihin. Esim.
petoeläinten, jyrsijäin y. m. lahkot
imettäväisten luokassa.

Lahmann [lā-], Heinrich
(1860-1905), saks. lääkäri, jonka aloitteesta
ruvettiin käyttämään harvakudontaisia,
ilmaa lävitseen laskevia puuvilla-alusvaatteita;
per. 1887 tunnetun Weisser Hirsch-parantolan
Dresdenin lähelle.

Lahn [lān], Reinin lisäjoki oikealta,
suu Koblenzin yläpuolella. 218 km.

Lahna (Abramis brama), suolattomissa
ja vähäsuolaisissa vesissä elävä
rakkosuisiin kuuluva kala. Pituus meillä tav.
25-40 cm, paino 3-5 kg, joskus 10:kin.
Leuat kärsäksi työntyvät. Elää
mieluimmin kirkasvetisissä, heinikkoisissa
järvissä, nuorempana mataloissa
rantavesissä, vanhempana syvällä pohjassa
nousten vain kutuajaksi rantavesiin.
Kutee toukokuun lopussa ja kesäkuussa. Syö
matoja, hyönteisiä, ruohoja ja mutaa.
Liha rasvaista, hyvänmakuista. Yleinen
meillä sekä merenrannikoilla että suurehkoissa
sisävesissä. ks. värikuvaliitettä Kaloja.

Lahoaminen, kasvijätteiden ja
erittäinkin puutavaran vähitellen tapahtuva
maatuminen, jolloin ei synny
(vastakohtana mätänemiselle)
huomattavassa määrässä pahalta haisevia
yhdistyksiä, vaan etupäässä vettä ja
hiilihappoa. L:n aikaansaavat etupäässä joko
lois- tahi mädänsyöjäsienet.

Lahokas, hilleri (ks. t.).

Laholm [-ā-], kaup. Etelä-Ruotsissa,
Hallandissa, lähellä Lagan-joen suuta. 2,400 as.

Lahore [lāhō'ə], kaup. Etu-Intian
luoteisosassa, Punjabissa. Useita
suurmogulin aikaisia palatseja ja niiden
raunioita. Yliopisto; museo, missä
buddhalainen veistoskokoelma. 280,000 as.

Lahti, kaup. Hämeen läänissä,
Vesijärven etelärannalla, per. 1905. 8,500 as.
(1925). Valtion lyseo, yksityinen 8-luokkainen
yhteiskoulu, yksityinen tyttölyseo; kansanopisto
ja sen yhteydessä kotitalouskoulu, kauppakoulu.
Lukuisia teollisuuslaitoksia, tärkeä kauppakeskus.


Lahti. Kaupungintalo.




Paitsi L:n rautatieasemaa (130 km
Helsingistä) on kaupungissa Vesijärven
satama-asema, 4 km edellisestä. vrt. myös
Loviisan-Vesijärven rata.


Lahti.


Lahtivalas (Balænoptera rostrata),
8-10 m pitkä hetulavalas, elää Jäämeressä
ja Atlantin pohjoisosissa.

Lai [lē], kelt., myöh. muinaisransk.
lyhyiden satuja ja seikkailuja sisältävien
runojen nimitys.

Laibach [-ah] (sloveen. Ljubljana),
kaup. Etelä-Slaaviassa, Krainissa.
Sloveenien kulttuuririentojen keskus,
sloveenilainen yliopisto. 55,000 as.

Laidekansi, varpekansi (ks. t.).

Laidoner, Juhan (s. 1884), vir.
kenraali. Viron sotavoimien ylipäällikkö
v:n 1918 vapaussodassa; voitti 1919
von der Groltzin „rautaisen divisioonan".
Luopui ylipäällikkyydestä 1920.
Bolševikkikaappausyrityksen jälkeen 1924
sai joksikin aikaa diktatoriset valtuudet.


Juhan Laidoner.


Laidun. Tav. käytetään l:ina sellaisia
maita, joissa ruohon kasvu on siksi pieni,
ettei niitä kannata niittää tai joissa
maanlaatusuhteet tekevät korjuun
vaikeaksi, kuten metsä- ja hakamaat,
kosteaperäiset niityt, niitetyt heinänurmet
j. n. e. Hyvän, pysyvän l:n saamiseksi
maa ojitetaan, pensaat, turpeet, kivet y. m.
raivataan pois, yksityisiä puita jätetään
eläinten suojaksi, maan pinta kuohkeutetaan
sopivasti, kalkitaan, lannoitetaan apulannoilla,
siemennetään monivuotisilla ruohokasveilla.
Tällainen l. jaetaan tav. lohkoihin, jotka
laidunnetaan määrätyssä järjestyksessä ja
aina niin aikaisin, ettei ruoho ehdi kasvaa
liian pitkäksi. [Nylander (1919); Ilmoniemi
(1921); Charpentier (1923).]

Laidunverotus. L:ksi on ruvettu
sanomaan sitä kunnallistaksoituksessa ja
valtion tulo- ja omaisuusverotuksessa
noudatettavaa menettelyä, että
maatalouskiinteistön tuloista verotettaessa
kiinteistöstä saatu laidunetu rahaksi arvioituna
eräissä tapauksissa luetaan veronalaisiin tuloihin.

Laihia. 1. Kunta Vaasan läänissä,
Etelä-Pohjanmaalla, Laihianjoen
yläjuoksun ympärillä; 801,3 km2, 8,257 as,
(1925). — 2. Rautatieasema Seinäjoen-Vaasan
rataosalla L:n kunnassa, 23 km Vaasasta.


Laihia. Kirkontornista.


Laikus (lat.), maallikko, erotukseksi
hengellisen säädyn, kleeruksen, jäsenistä,
myöh. ei-ammattimiehestä yleensäkin käytetty.

Laillinen este ks. Este.

Laillinen maksuväline. L:ina m:inä
Suomessa ovat kultarahat sekä
nikkeli-pronssista ja kuparista valmistetut
vaihtorahat ja Suomen Pankin setelit.
Vaihtorahaa, jota rajoituksetta on
otettava vastaan valtion rahastoihin ja
Suomen Pankkiin tapahtuvissa suorituksissa,
eivät yksityiset ole velvolliset samassa
maksussa ottamaan vastaan markan
rahoja enempää kuin 100 mk., 50 p:n ja
25 p:n rahoja enempää kuin 20 mk. ja
kuparirahoja enempää kuin 10 mk.
(Rahalaki 21/12 1925).



Laillinen pysyköön, laiton
purkautukoon, Maakaaren 1:sen
luvun 1 §:ssä julkilausuttu oikeusperiaate.

Laillinen saanto, laissa päteväksi
tunnustettu tapa omaisuusesineen
saamiseksi, varsinkin kiinteän omaisuuden
hankintaan nähden (Maakaari 1:1).

Laillinen tuomioistuin, se
tuomioistuin, jonka tuomiopiiriin kuuluu
jonkun asian ratkaiseminen. Pääsäännöt
l:sta t:sta yleiseen alioikeuteen nähden
ovat Oikeudenkäymiskaaren X luvussa.

Laiminlyödyn ajan palauttaminen
ks. Menetetyn ajan takaisinantaminen.

Laina (jota ei tule sekoittaa
velaksiantoon), välipuhe, jolla lainaksiantaja
lainansaajan käytettäväksi korvauksetta
luovuttaja määrätyn irtaimen esineen ehdolla,
että sama esine annetaan lainanantajalle takaisin.

Lainajyvästö, pitäjänmiesten
perustama siemen- ja syöntiviljavarasto. L. on
joko kunnanvaltuuston, manttaaliinpannun maan
omistajain ja haltijain kuntakokouksen taikka
l:n osakasten hallinnassa, sen mukaan kuin l:n
ohjesäännöissä on määrätty (Asetus 12/12 1864;
Johtosääntö 29/12 1894; Maalaiskuntain
kunnallislaki 27/11 1917, 15 § 14:s kohta,
muutettuna 21/2 1925 lailla).

Lainakirjasto ks. Kirjasto.

Lainasanat, sanat, jotka alkuisin eivät
ole kuuluneet kielen sanavarastoon, vaan
siihen saadut muista kielistä. L. ovat
osin kirjallista tietä saapuneita sanoja
(esim. basilli), jotka melkoisen tarkasti
liittyvät vieraan kielen äänneasuun, osin
suullista tietä tulleita, jotka ovat
kokonaan sulautuneet kieleen (esim. mehiläinen,
hammas). Suoranaisia sitaatteja (esim. ex
officio) ei voi pitää varsinaisina l:na.

Lainausmerkit l. sitatsionimerkit,
välimerkit („ ” eli » »), joita käytetään
osoittamaan, että niiden välissä
olevat sanat tai lause tarkalleen tässä
muodossa on toiselta lainattu, us. osoittamaan
jonkun sanan epätavallista muotoa t.
merkitystä, kirjan nimeä j. n. e.
Luetteloissa „ osoittaa samalla kohdalla ed.
rivillä olevan sanan toistamista.

Lainez [-neth], Jacobo (1512-65),
jesuiittaveljeskunnan toinen kenraali.

Lainhaku. Kun oikeudenkäynti
varsinaisissa tuomioistuimissa ei joutuisuuteen
nähden vastaa selvien ja riidattomain
säätäväin perimisessä varsinkin liike-elämässä
tarvittavaa joutuisuutta, on tämän epäkohdan
poistamiseksi järjestetty erityinen l.-menettely.
Saamisvaatimuksea toteuttamiseksi voidaan
ulosotonhaltijan luona, jona maalla on
maaherra ja kaupungissa maistraatti,
panna vireille kirjallinen hakemus, jos
vaatimus koskee suuruudelleen
määrättyä, maksettavaksi langennutta raha- tai
tavarasaamista ja perustuu velkakirjaan
tai muihin kirjallisiin todistuksiin,
jotka yksistään täysin todistavat
saamisen. Kun ulosotonhaltija on ottanut
asian käsiteltäväkseen, vaatii hän
määräajassa velalliselta kirjallisen vastauksen
ja sittenkuin velallinen on vastannut tai
määräaika on kulunut umpeen ilman
että vastinetta on annettu, ulosotonhaltija
joko ratkaisee asian, velvoittaen
velallisen suoritukseen, taikka, jos asia
on saatettu riitaiseksi, siirtää sen
päätöksellään oikeuden käsiteltäväksi.
Ulosotonhaltijan lopulliseen päätökseen
voidaan hakea muutosta hovioikeudelta ja
eräin edellytyksin edelleen Korkeimmalta
oikeudelta. Sitäpaitsi vastapainoksi
lainhakuasioissa noudatettavalle
summittaiselle lainkäytölle on säädetty
takaisinsaantimenettely. Velallinen
voi nimittäin oikeudessa kanteella
velkojaa vastaan vaatia velkojan
velvoittamista maksamaan takaisin, minkä tämä
l.-asiassa oli velalliselta voittanut.
Säännökset l:sta ovat Ulosottolaissa ja sen
voimaanpanoasetuksessa.

Lainhuuto, kiinteän omaisuuden
omistusoikeuden siirron kuuluttaminen
oikeudessa. Maalla toimitetaan l. siinä
kihlakunnanoikeudessa, jonka tuomiopiirissä
kiinteimistö sijaitsee ja tapahtuu se siten,
että oikeus, kun saantokirjat on esitetty,
antaa päätöksellään suostumuksensa
huudatukseen, minkä jälkeen avoimin
ovin oikeuden puheenjohtaja kuuluttaa
saannon, ensimmäinen lainhuuto,
josta sitä paitsi annetaan vielä
tieto kuulutuksella tuomiokunnan
kirkoissa ja julkipanolla oikeuden
istuntohuoneen ovelle, ja hakijalle annetaan
pöytäkirjan ote sekä saantokirjaan
merkitään l.-todistus. — Esittämällä
tämä pöytäkirjan ote ja saantokirjat on
seuraavissa lakimääräisissä käräjissä
haettava toinen lainhuuto sekä
sen jälkeisissä käräjissä kolmas
lainhuuto. — Kaupungissa, jossa l:n
toimittaa raastuvanoikeus, on niinikään
toimitettava kolme l:oa ja kunkin
lainhuudon väliaikaa tulee olla vähintään
4 viikkoa. — Ellei huudatuksen aikana
ole moite- tai maalla sukuunlunaistuskannetta
omistusoikeuden siirtoon nähden


nostettu, antaa oikeus sekä maalla että
kaupungissa hakijalle kiinnekirjan.
— Palstatilan ja asutustilan saanto
huudatetaan vain kerran eikä kiinnekirjaa
anneta (Maakaari 1:nen, 2:nen
sekä 4:s luku; Asetus 13/6 1800).

Lainiojoki, Ruotsin Lapissa,
Tornionjoen lisäjoki vasemmalta, 210 km.

Lainkonkurenssi. L. sanotaan olevan
olemassa, kun rikolliseen tekoon, joka
aikaansaa vain yhden oikeudenloukkauksen
ja siis käsittää vain yhden rikoksen,
voidaan ainakin näennäisesti sovelluttaa
useita lainpaikkoja.

Lainkäyttö, se valtiovallan toiminnan
osa, jonka tarkoituksena on kulloinkin
kysymyksessä olevassa tositapauksessa
vahvistaa, mitä siinä on oikeana, s. o.
voimassa olevan lain mukaisena
pidettävä. L:öä harjoittavat yleiset
tuomioistuimet, erikoistuomioistuimet sekä
erinäiset hallintoviranomaiset ja Korkein
Hallinto-oikeus.

Lainlukija. Uudemmalla ajalla,
1600-luvun lopulle asti, oli Ruotsissa ja
Suomessa tavallista, että tuomarintoimiin
nimitettiin henkilöitä, joilla ennestään
oli muu korkeampi virka. Tämän johdosta
laamannin- ja kihlakunnantuomarinvirat
jäivät hoitamatta tai annettiin ne,
maksamalla osa virkatuloista korvaukseksi,
lainlukijain hoidettaviksi, jotka
olivat siis varsinaisten tuomarien sijaisia
ja heidän valitsemiaan. L:t olivat
tavallisesti toimeensa kykenemättömiä.

Lainopillinen Yhdistys ks. Suomen
Lainopillinen Yhdistys ja Suomalainen
Lakimiesten Yhdistys.

Lainoppi, lakitiede (ks. t.).

Lainselitys, valtiovallan sitova
tahdonilmaus siitä, miten jokin epäselvä ja
eriävää tulkintaa aiheuttava laki on
käsitettävä, N. s. autenttinen l., jolla
tarkoitetaan sellaista lainsäädäntötoimenpidettä,
joka velvoittaa asianomaisia noudattamaan l:ssä
julkilausuttua käsitystä lainmääräyksen
sisällyksestä, voi tapahtua ainoastaan samassa
järjestyksessä kuin uuden lain säätäminen tai
vanhan muuttaminen (H. M. 17/7 1919, 2 ja
18 §:t ja V. J. 27/6 1906, 29 §, muutettuna
29/5 1918, sekä 57 ja 60 §:t).

Lainsuomennokset, Ruotsin vallan
aikaiset. Kristofer Baijerilaisen 1442
vahvistaman maanlain ovat suomentaneet
m. m. ,,Herra Martti" (ks.
Martti) n. 1548 (julk. 1905), hänen
käännöksensä pohjalla Ljungi Tuomaanpoika
1601 (julk. 1852) — hän suomensi myös
kaupunginlain 1609 (julk. 1852) — sekä
Abraham Kollanius molemmat lait
1648 (julk. 1926). V:n 1734 lain suomensi
Samuel Forseen 1738 (julk. 1759,
korjattu laitos 1808). V:n 1686 Kirkkolain
suomennoksen julk. Henrik Florinus
1688 ja Ruotsin valtakunnan perustuslakien
suomennoksen Arvid Carlbohm 1765.
Yksityisiä asetuksia on v:sta 1615 lähtien
julkaistu suomeksi melkoinen määrä,
m. m. Hartikka Speitzin toimesta;
vanhin suomenk. kuninkaankirje on v:lta 1555.

Lainsäädäntö, se valtiovallan toiminta,
jolla valtiossa voimassa oleviksi aiotut
oikeussäännökset luodaan. 17/7 1919
H. M:n 2 §:n mukaan lainsäädäntövaltaa
käyttää Eduskunta yhdessä Presidentin
kanssa ja 28 §:n mukaan Presidentillä
on, mikäli ei ole toisin säädetty tai sitä
oikeutta ole uskottu Valtioneuvostolle,
oikeus antaa asioista, jotka ennestään
ovat hallinnollisilla säännöksillä
järjestetyt, asetuksella tarkempia
määräyksiä lakien täytäntöönpanosta,
valtion omaisuuden hoidosta sekä
hallintovirastojen ja yleisten laitosten
järjestysmuodosta ja toiminnasta, n. s.
hallinnollinen eli taloudellinen l.,
Niitä oikeussäännöstöjä, jotka ovat
syntyneet Eduskunnan ja Presidentin
yhteisen l.-vallan käyttämisen kautta,
nimitetään nykyisin laeiksi,
Presidentin antamia säännöstöjä
asetuksiksi ja Valtioneuvoston
antamia Valtioneunoston päätöksiksi.

Lainsäädäntökausi, aika, joksi
Eduskunnan jäsenet valitaan ja jonka heidän
toimivaltansa kestää. 20/7 1906 V. J:n
3 §:n mukaan edustajat valitaan joka
kolmas vuosi, ellei Eduskuntaa ole
hajoitettu, ja alkaa edustajan toimivalta
silloin, kun hänet on julistettu valituksi, ja
kestää siihen asti, kunnes sen jälkeen on
uudet vaalit suoritettu.

Lainsäädäntöoikeus, valtiosäännössä
myönnetty julkinen toimivalta, jonka
nojalla jonkun valtio-orgaanin tehtävänä
on käyttää lainsäädäntövaltaa. 17/7 1919
H. M:n 2 §:n 2 momentin mukaan
lainsäädäntövaltaa käyttää Eduskunta
yhdessä Presidentin kanssa.
— Lainsäätäjä, valtio-orgaani, jolle
lainsäädäntötehtävä kuuluu, ks.
Lainsäädäntöoikeus. — Laintarkastus,
johonkin lakiin tarpeelliseksi katsottujen
muutosten tai uudistusten tekemistä
tarkoittava lainsäädäntötoimi.



Laintulkinta, laintulkitseminen,
oikeussäännön oikean sisällyksen selvittäminen.
Se on subjektiivista, kun pyritään
selvittämään, mitä lainsäätäjällä on ollut
tarkoitus lakina lausua, tai objektiivista,
kun koetetaan ottaa selko vain siitä,
mitä laki sisältää semmoisena kuin se on
säädetty, katsomatta siihen mimmoiseksi
lainsäätäjä kenties on tahtonut sen
laatia. Joskus tehdään ero kielellisen
ja loogillisen l:n välillä siten,
että edellisen määränä on kielellisten
sääntöjen mukaan selittää, mitä lain sanat
sisältävät, kun taas jälkimmäisen tehtävä
on selittää lain henki ja tarkoitus.

Lainvalmistelukunta, 11/7 1884
asetuksella perustettu, pysyväinen valtionlaitos,
jonka tehtävänä on laatia ehdotuksia
laeiksi ja asetuksiksi. L. on oikeusministeriön
lähimmän valvonnan alaisena. Se toimii nykyisin
viitenä osastona, joissa kussakin on 2 jäsentä
(vanhempi ja nuorempi) (Asetus 24/10 1917).

Lainvoima, ominaisuus, jonka jokin
tuomioistuimen tai viranomaisen päätös
tai tahdonilmaisu saa sen kautta, että se
sitovalla tavalla lopullisesti järjestää
jonkun oikeudellisen suhteen,
l. aineellisessa merkityksessä,
tai sen kautta että ratkaisuun ei voida saada
muutosta varsinaisilla muutoksenhakukeinoilla,
l. muodollisessa merkityksessä.
— Oikeussäännöksillä, laeilla, jotka ovat
syntyneet yleisessä lainsäädäntöjärjestyksessä
sanotaan olevan muodollinen ja
perustuslainsäännöksillä korotettu l.

Laios, kreik. tarustossa Oidipuksen isä.

Laippa, putkien päissä tai koneenosissa
käytetty reunus ruuvikiinnitystä varten.

Lairesse [lere's], Gérard de
(1640-1711), holl. taidemaalari ja radeeraaja.
Esittänyt akateemisen taidekäsityksensä
teoksessa ,,Het groot schilderboek".

Lais, kauneudestaan kuulu kreik.
hetaira. Eli 300-luvulla Korintissa.

Lais, Lajuse (ks. t.).

Laiskiaiset (Bradypodidæ),
vajaahampaisten (Edentata) lahkoon
kuuluva imettäväisheimo. Keski- ja
Etelä-Amerikan troopillisten aarniometsien
puissa eläviä, oksista kynsillään riippuvia,
selkä alaspäin liikkuvia, hitaita, karkeakarvaisia
kasvinsyöjiä. Yleisin laji kolmivarpainen
laiskiainen (Bradypus tridactylus),
harvinaisempia kaksisormiset l.
(Cholæpus didactylus ja Ch. Hoffmanni),
joiden eturaajoissa on 2 varvasta,
takaraajoissa 3. — Pleistoseeniajalla eli
norisunkokoinen jättiläislaiskiainen
(Megatherium americanum).


Kolmivarpainen laiskiainen.


Laisser aller [lessē'- allē'], tai
laisser faire [fär] tai laisser
passer [passē'] (ransk.), ,,antaa mennä",
,,antaa asioiden kehittyä itsekseen", merkantilistien
vastustajien iskulause 1700-luvulla.

Laissez passer (ransk. - antakaa
mennä), passin, poistumisluvan nimitys
Ranskassa.

Laistrygonit, Odysseiassa esiintyvä
jättiläis- ja ihmissyöjäkansa.

Laitakari, saari Kemin kaupungin
edustalla. Kemi-yhtiön omistama saha
lautatarhoineen.

Laitasaari, saari Rauman edustalla
olevassa satamassa. vrt. Rauma.

Laitila, kunta Turun ja Porin
läänissä, Varsinais-Suomen pohjoisosassa,
Uudestakaupungista koilliseen; 500,7
km2, 9,519 as, (1925, Kodisjoen
väkiluku mukaanluettuna). Keskiaikaisilla
kalkkimaalauksilla koristeltu harmaakivikirkko
v:lta 1468.

Laiva. 1. Ihmisten ja tavarain
kuljetukseen aiottu vedenpäällä kelluva
rakennelma (vrt. Laivanrakennus),
erittäin sellainen alus, jolla on useampi
kuin 2 mastoa ja ainakin 2 näistä
varustettu raakapurjeella. L:n paino
(omapaino + lasti) on = sen uppoama
(deplasementti, ks. t.) ja saadaan
yksityiskohtaisesti laskemalla tai vertaamalla
ennen rakennettuihin l:ihin. Uppouman suhde
siihen veisisuorakulmioon, jonka sivuina
on l:n pituus, leveys ja syvyys on l:n
täyteläisyysaste; l:n nopeus
riippuu tästä sekä pituuden ja leveyden
suhteesta. L:n vakavuus (stabiliteetti)
riippuu l:n muodosta (muodonvakavuus)
ja painojen sijoituksesta (painovakavuus).
Liikevoimana on ollut vanhoista ajoista ihmisten
käsittelemät airot ja purjeisiin vaikuttava tuuli,
nyk. vain viimemainittu sekä höyrykoneen tai
polttomoottorin käyttämä ratas tai potkuri.
Viimeaikoina on rakennettu tuulen voimalla
kulkevia l:ja, joissa purjeiden sijalla on
roottoreita (ks. Roottorilaiva).
Aikaisemmin l:aa ohjattiin yhdellä t.
useammalla melalla, nyk. peräsimellä, jota
hoidetaan käsi- tai konevoimalla. — 9/7 1873
merilain mukaan pidetään l:na sellaista alusta,




jolla voidaan harjoittaa varsinaista
kauppamerenkulkua. vrt. Kauppa-alus.
— 2. Rakennust., seurakunnalle varattu
kirkon ydin- l. keskiosa, sisäkattoa kannattavien
pylväsrivien mukaan saattoi olla us. laivoja
(keski- ja sivulaivat, myös poikkilaiva).
— 3. Kristillisen seurakunnan vertauskuva.

Laivahylky ks. Merihylky ja
Laivalöytö.

Laivakalat l. imukalat (Echeneïs),
makrillien heimoon kuuluva kalasuku. Etumainen
selkäevä muodostunut soikeaksi poikittaispoimuiseksi,
melkein kuonon kärkeen ulottuvaksi imulevyksi, jolla
l. imeytyvät kiinni laivoihin, valaisiin, haikaloihin,
merikilpikonniin y. m. s. Lähes 1 m:n pituinen
E. naucrates kuuman vyöhykkeen merissä,
20-25 cm pitkä E. remora Välimeressä.


Laivakala.


Laivakirjat, laiva-asiakirjat, jotka
päälliköllä tulee olla laivassa mukana,
kuten sertifikaatti- l. kansallisuustodistus,
merkkirulla, merimiesluettelo, päiväkirja,
tullipassi, terveystodistus ja rahtausasiakirjat.

Laivakone ks. Höyrykone (kuva 6).

Laivakunta l. haaksikunta oli
Ruotsin rantamaakunnissa sekä Varsinais-Suomessa
ja Ahvenanmaalla muinoin nimenä piirikunnalla,
joka oli velvollinen tarvittaessa asettamaan
laivoja ja soutajia merisotaa varten.

Laivaliikenne, merenkulku (ks. t.).

Laivalöytö, jätetty laiva, laivahylky,
laivankalu tai haaksirikkoinen ja
kadotettu tavara, joka on otettu meren
pohjasta tai tavattu uiskentelevana vedessä
tai rannalle ajautuneena (Merilaki
9/6 1873, 168 §).

Laivamato (Teredo navalis), 15-20 cm
pitkä simpukka, jonka ruumis on.
matomainen, kuori hyvin surkastunut ja
muuttunut nävertimeksi, millä eläin kaivautuu
puuhun tuottaen täten vahinkoa laivoille,
laitureille ja patolaitteille. Kuuman ja
lauhkean vyöhykkeen merissä.

Laivanisännistöyhtiö. Jos useammat
tahtovat yhdessä matkalle varustaa
laivan, on heidän kirjallisesti tarkoin
määrättävä kaikki suostutut ehdot kunkin
osuudesta ja panoksista yhtiöön niin
myös sen hallinnosta ja tarkoituksesta.
Samalla on valittava yksi henkilö
laivan pääisännäksi hoitamaan yhtiön
hallitusta (Merilaki 9/6 1873, 19 §).

Laivanisäntä, laivanvarustaja
on se, jolla on oma, matkalle varustamansa
laiva, jota käytetään merenkulkuun (Merilaki
9/6 1873, 16 §, muutettu 11/11 1889).

Laivanluokitus, erikoisten
luokitusvirastojen laatimat määräehdot eri
luokkiin rakennettaville aluksille, niiden
koneistoille y. m. sekä korjauksille; Nämä
virastot tarkastuttavat määräajoin
alukset ja pitävät luokitusluetteloita niiden
tilasta, kunnosta ja ominaisuuksista sekä
antavat tarkastuksienpa nojalla aluksille
,,luokan" määrätyksi ajaksi vakuutus- ja
varmuus- y. m. tärkeitä asioita varten.
Suomen Merenkulkuhallitus on hyväksynyt
seuraavat luokituslaitokset: „Register
of British and Foreign Shipping" (=„Lloyds
Register", ks. t.), ,,British Corporation",
,,Germanischer Lloyd", ,,Bureau Veritas",
,,Det Norske Veritas" ja „American Bureau
of Shipping".

Laivanmittaus. Niiden yleisten
maksujen laskemiseksi, joita alusten tulee
suorittaa, pannaan perusteeksi aluksen
vetomäärä eli tilavuus. Tämä määrätään
rekisteritonnein. 1 rek.-ton. = 100, engl.
eli 108,2 suom. kuutiojalkaa eli 2,83 m3.
Suomessa on jokainen 19 rek.-tonnin ja
sitä suurempi alus mitattava, jos sitä
käytetään kauppamerenkulkuun. Mittauksen
toimittaa valan tehnyt aluksenmittaaja
eli laivanmittari. Merenkulkuhallituksen
mittakirja on annettava kaupungin maistraatille
tai järjestysoikeudelle, joka merkitsee sen
laivaluetteloonsa ja aluksen n. s.
kansallisuustodistukseen. Mittauksessa käytetään
Moorsamin mittausmenetelmää. Laivan johonkin
sopivaan kohtaan poltetaan sen kansallisuusmerkki,
tonniluku ja mittausvuosiluku (Asetus
aluksenmittauksesta 18/10 1920, Kauppa- ja
Teollisuusministeriön päätös 18/10 1920).

Laivanrakennus. Laivan muoto
määrätään kokemustietojen perusteella,
pitämällä silmällä kulkureittien avaruutta,
laivan kantavuutta, nopeutta,
polttoainevarastojen suuruutta, matkustajien
mukavuutta, lastitilaa, merikelpoisuutta,
vakavuutta, hankinta- ja
käyttökustannuksia y. m. Laivan rakentaminen
tapahtuu siten, että laskujen perusteella
valmistetaan konstruktsionipiirustus, jonka
avulla rangat ja kaaret muodostetaan.
Muita piirustuksia tehdään m. m.
pääkaaripiiruistus ainevahvuuksineen, rauta-,





Kuva 1. Puualus. a köli, b kaularanka, c peräranka, d pohjatukki, e kupukappale, f kaari, g sisäköli, h irtoköli,
i kansipalkki, k palkinkannatin, m ulko-, n sisälaudoitus, o yläkannen laudoitus, p parras, q peili, r miehenpää.


Kuva 2. Rauta-alus. a köli, b sisäköli, c peräranka, d keularanka, e kaaret, f sivusisäköli, g ulkolevytys,
h kansipalkki, i yläkannen laudoitus, k välikannen laudoitus, l parras, m peräsin.

putki- y. m. piirustukset. Puualuksia
rakennettaessa oikaistaan köli (kuva 1)
tukeville pukeille; siihen liitetään sitten
keula- ja peräranka, sekä määrämatkojen
päähän kaaret l. pantturit; kaarien
keski- ja alaosaa sanotaan pohjatukeiksi.
Kun sisäköli (sikopalkki), sisälaudoitus,
palkinkannattimet ja kansipalkit ovat
kiinnitetyt, asetetaan ulkolaudoitus
tavallisesti kölistä lähtien (pohja-, kupu-,
ketkä- ja varpelaudoitus). — Rauta- ja
teräslaivojen (kuva 2) köli on
tankoköli, sivukiskoköli tai levyköli.
Suurissa laivoissa tehdään ulkolaidoituksen
ja sisäpohjan väliin kammioita, joten
vuodon sattuessa vesi ei pääse
tunkeutumaan laivaan. Laiva jaetaan useasti
vedenpitävillä poikkiseinillä osiin, niin
että kaksi suurinta näistä saa täyttyä
vedellä laivan uppoamatta. Vanhin l.-aine
on puu, 1800-luvun jälkipuoliskolla tuli
rauta käytäntöön. [Helle, ,,Laivan nopeus
ja voimantarve" (1912); Forsberg (ruots.).]

Laivanselvittäjä, laivanvälittäjä,
henkilö, jonka ammattina on välittää laivain
ja laivainosien ostoa ja myyntiä sekä rahti-,
vakuutus- ja meri-lainasopimuksia ja toimittaa
laivain tulo- ja lähtöselvitystä.



Laivanselvitys, tullivalvonnan
helpottamiseksi säädetty menettely, jonka
alainen laiva on satamaan tullessaan siihen
asti, kunnes tulliviranomainen sallii
lastia purettavaksi, tuloselvitys,
-suoriminen, -klareeraaminen, sekä
ne toimenpiteet, joihin laivaan nähden
on ryhdyttävä, senjälkeenkuin lastaaminen
on päättynyt, ja joiden täyttäminen
on ehtona laivan pääsemiselle satamasta,
lähtöselvitys, -suoriminen, -klareeraaminen
(Tullisääntö 30/12 1887).

Laivanvarustaja, laivanisäntä (ks. t.).

Laivanvälittäjä, laivanselvittäjä (ks. t.).

Laivapanttioikeus, panttioikeus
laivaan, joka syntyy joko siten, että laiva
kiinnitetään saamisen vakuudeksi tai
suorastaan lainsäännöksien nojalla
eräisiin saamisiin nähden.
Laivankiinnittäminen tapahtuu
merkitsemällä kiinnitys laivarekisteriin
(Merilaki 9/6 1873, 10-11 §§, muutettuina
11/11 1889, 12-14 §§, muutettuina 11/11 1889
ja 17/2 1923; Asetus laivarekisteristä
11/11 1889, muutettuna asetuksella 3/12 1895
ja lailla 17/2 1923).

Laivapaperit, laivakirjat (ks. t.).

Laivapoika, nuorin, kokematon merimies,

Laivapäiväkirja, kaikissa ulkomaalle
kulkevissa matkustaja- ja kauppalaivoissa
pidettävä, lähtöpaikan tai lähimmän
kaupungin merimieshuoneesta annettu,
määrätyn kaavan mukaan tehty ja
sivunumeroilla varustettu, sinettisiteellä
läpivedetty laivan päiväkirja (Merilaki
9/6 1873, 38 §; Keis. kirje 26/10 1871 ja
Valtiovaraintoimituskunnan kirje 28/2 1882).

Laivarautatie, rautatie, jolla laivoja
suurissa vesialtaissa tai jousilla varustetuissa
vaunuissa kuljetetaan vesistöstä toiseen.

Laivarekisteri, julkinen asiakirja,
johon kaikki 19 rekisteritonnin
kantavuutta suurempia aluksia koskevat
oikeussuhteet on kirjoitettava. L:ia
pitävät kaupunkien maistraatit tai
järjestysoikeudet, kukin rekisterialueellaan
(Asetus l:stä 11/11 1889, muutettu asetuksella
3/12 1895 ja lailla 17/2 1923).

Laivatelakka, laivatokka,
telakka (ks. t.). — Laivavakuutus ks.
Merivakuutus. — Laivaveistämö,
telakka.

Laivaväen otto- ja päästökatselmus,
merimieshuoneen asiamiehen tai
erityisesti määrätyn katselmuksentoimittajan
taikka ulkomailla Suomen konsulin
suomalaiseen, ulkomaan liikenteessä kulkevaan
kauppa-alukseen nähden toimittama
katselmus eräiden kauppa-aluksia sekä
merimiehiä koske vain määräysten
noudattamisesta (Asetus 23/12 1924, muutettu
5/6 1925 ja 29/4 1926).

Laivaväki, yhteisnimi sille
henkilöryhmälle, joka lainmukaisen pestauksen
nojalla kuuluu aluksen päällystöön ja
väestöön, ahtaammassa merkityksessä
vain laivanväestö, päällikköä
lukuunottamatta. vrt. Merimies.

Laivuri, kauppa-aluksen päällikkö,
joka on suorittanut sitävarten
tarpeelliset tutkinnot ja joka on oikeutettu
kuljettamaan alusta Itämeren, Kattegatin,
Pohjanmeren ja Kanaalin varrella oleviin
satamiin sekä lisäksi Ison-Britannian ja
Irlannin muihinkin satamiin.

Laji (lat. species), kasvi- ja
eläinsysteemin perusyksikkö. Samaan l:iin
luetaan yleensä kaikki yksilöt, joilla on
samat oleelliset ominaisuudet ja jolta
yhteiseen polveutumiseen nähden
pidetään toisilleen lähisukuisempina kuin
puheena olevan lajin piirin ulkopuolella
oleville eliöille. Koska l:t kumminkin
vähitellen voivat muuttua eri suuntiin, ei
niiden välille aina voi vetää selviä rajoja.
L:ista on voitu erottaa n. s. alalajeja,
muunnoksia, muotoja, rotuja j. n. e.,
jotka yleensä ovat toistensa kaltaisia,
mutta joissakin suhteissa kumminkin
eroavat toisistaan. Niiden synty johtuu
eliöiden muuntelevaisuudesta, ja
polveutumisopillisen käsityskannan mukaisesti
l. onkin vain vakaantunut muunnos ja
muunnokset ovat kehityksensä alussa
olevia l:ja. Siksipä toinen tutkija
saattaa pitää eri lajina jotakin kasvi- tai
eläinmuotoa, jota toinen pitää alalajina
tai muunnoksena. — Linnén käytäntöön
ottama on l:ien kaksiosainen tieteellinen
nimi: ensimmäinen nimi ilmoittaa suvun,
mihin l. kuuluu, toinen on varsinainen
lajinimi. Esim. ketun tieteellisessä
nimessä Canis vulpes ensimmäinen nimi
ilmoittaa, että kettu kuuluu koiran sukuun
(Canis) omana eri lajina (vulpes).

Lajittelukoneet, maanv., ovat joko
siemenen- (pienten siementen) taikka
viljanlajittelukoneita. Edellisillä
pyritään erottelemaan eri siemenlajit
toisistaan ja rikkaruohonsiemenistä,
jälkimmäisillä taas siemensato ryhmitellään
eriarvoisiin osiin, suuruuden, painon
tai muodon mukaan. Siemenlajittelijat
ovat pääasiassa vain puhdistuskoneita,
rakennetut tavallisten puhdistajien tapaan.

Lajos ks. Ludvig.

Lajuse (saks. Lais), rauniolinna
Virossa lähellä Tarttoa, purettu 1682.



Lake [leik] (engl.), järvi.
— Lake Superior [sjupī'riə],
Yläjärvi (ks. t.).

Lakedaimon, laveammassa merkityksessä
= Lakonia, ahtaammassa = Sparta.

Lakeija (ransk.), livreepukuinen
miespalvelija.

Lakeinen, räppänä, välikaton l.
laen aukko, josta savu lakeistorven
kautta pirtistä nousee ulkoilmaan.

Lake-school [leik-skūl] (engl.),
Järvikoulu (ks. t.).

Lakhnau, Lucknow (ks. t.).

Laki. 1. Lakit. Laajimmassa
merkityksessä l. on jokainen velvoittava
oikeusohje. L:ksi yleensä kuitenkin sanotaan
ainoastaan valtion sisäpuolella voimassaolevia
oikeusohjeita. Useimmiten l:lla tarkoitetaan
ainoastaan n. s. positiivista eli säätönäistä
oikeutta, joka on lainsäädäntötoimin valmistettu.
L.-nimitystä ahtaimmassa merkityksessä käytetään
nykyisin vain Eduskunnan myötävaikutuksella
syntyneistä oikeusohjeistoista. vrt.
Lainsäädäntö. — 2. Teol. Oppisana,
jolla tarkoitetaan jumalallista ilmoitusta,
sikäli kuin Jumala siinä ilmenee vaativana
ja määräävänä tahtona — vastakohtana
evankeliumille, jonka sisällyksenä
on Jumalan armahtava ja anteeksiantava rakkaus.

Laki, rakennust., laipio, sisäkatto.

Laki, tulivuori Islannissa,
Vatnajökullista lounaaseen.

Lakiehdotus, lain muotoon laadittu
ehdotus, joka perustuslaissa säädetyn
käsittelyn alaisena oltuaan on aiottu
saavuttamaan lain voiman ja velvoittavan
vaikutuksen. vrt. Eduskunta.

Laki- ja talousvaliokunta,
Eduskunnan valiokunta, jonka valmistettavaksi
Eduskunta antaa sellaiset asiat, mitkä
kuuluvat taloudellisen elämän alaan,
mutta jotka joko itsestään ovat yleisen
lain luontoisia tai hallituksen esityksellä
ovat annetut Eduskunnan käsiteltäviksi.

Lakikieli, ne erikoiset kielimuodot,
jotka lakikysymyksiä esitettäessä ovat
käytäntöön vakiintuneet, varsinkin
lakiteksteissä sekä tuomioistuinten ja
viranomaisten asiakirjoissa.

Lakikivi, rakennust., kaaren ja holvin
ylin, viimeiseksi paikoilleen sovitettu,
us. muodoltaan ja kooltaan muista
holvikivistä erkaneva päätekivi.

Lakikomissioni, valmistelukunta,
jonka tehtävänä on suorittaa jotakin
laajaa lainsäädännöllistä uudistusta varten
tarpeelliset esityöt. Erityisen huomattava
on se l., joka asetettiin Ruotsissa 1686
ja joka valmisti 1734 v:n lain luonnoksen.

Lakikuola, hevosen suulaen
limakalvon turpoaminen etuhampaiden
kulumapinnan tasalle.

Lakimies, Suomalaisen Lakimiesten
Yhdistyksen julkaisema aikakauskirja; per. 1903.

Lakimääräinen, laissa tai asetuksessa
säädetty tai määrätty. — Lakimääräinen
holhooja, alaikäisen isä; tai isän
kuoltua äiti. — Lakimääräinen
perimysjärjestys, se perimysjärjestys,
joka laissa on määrätty; vastakohtana
testamentilla määrätty. — Lakimääräinen
valiokunta, semmoinen valiokunta, joka
Eduskunnan on V. J:n mukaan pakollisesti
kaikilla varsinaisilla valtiopäivillä
asetettava. — Lakimääräiset käräjät,
varsinaiset käräjät; vastakohta välikäräjät.

Lakipiste, luodin radan korkein kohta.
vrt. Luodinrata.

Lakis (nyk. Tell-el-Hasi), kaup.
Lounais-Palestiinassa, aiemmin tärkeä rajalinnoitus.

Lakitiede, lainoppi l. oikeustiede,
se tieteenhaara, jonka esineenä on oikeuis tämän
sanan laajimmassa merkityksessä. — Lakitieteen
kandidaatti, lisensiaatti ja tohtori,
yliopistollisia oppiarvoja, joita lainopillinen
tiedekunta määrättyjen opinnäytteiden perustuksella
antaa (Asetus 30/12 1921).

Lakivaliokunta, lakimääräinen
Eduskunnan valiokunta, jonka tehtävänä on
valmistella siihen lähetettyjä ehdotuksia,
jotka koskevat yleisen lain säätämistä,
muuttamista, selittämistä tai kumoamista.
Eduskunta voi kuitenkin päättää lähettää
yleisenkin lain alaan kuuluvia ehdotuksia
muittenkin valiokuntain käsiteltäviksi.

Lakiäänne, palataali (ks. t.).

Lakka. 1. Lakkavernissa,
värilakka, erilaisten hartsien liuoksia
haihtuvissa liuottimissa (alkoholissa,
eetterissä, tärpätissä y. m.), tai kuivuvan
öljyn (esim. liinaöljyn) ja haihtuvan öljyn
seoksia, rasvaisia lakkavernissoja.
— 2. Kirjelakka, sinettilakka, hartsien
ja kivennäisvärien lämmitettäessä pehmenevä
seos, jota käytetään sinettien painamiseen.
— 3. Kumilakka, šellakka, troopillisten
seutujen kasveista saatu hartsimainen aine,
jota käytetään vernissan valmistuksessa.
— 4. Kypsä suomuurain.

Lakkadiivit, korallisaariryhmä
Intian-meressä Etu-Intian länsirannikon
edustalla. Vientitavarana kookospähkinän
kuidut. 10,600 as.



Lakkakilpikirva (Coccus lacca),
itä-int. kilpitäi, joka elää m. m. Ficus-lajeilla
ja josta valmistetaan punaista lakkaa.

Lakkatyöt. Lakkaa on Itä-Aasiassa
vanhastaan käytetty vars. puutöitten
silaamiseen. Väriltään se on tav. mustaa,
joskus punaista. Taiteellisen vaikutuksen
aikaansaamiseksi lakkakerroksiin us.
kaiverretaan veitsellä erilaisia
koristeaiheita tai upotetaan siihen helmiäis-,
norsunluu- y. m. palasia; myös kohokuvia
käytetään. Lakkamaalaus, jolla
somistetaan huonekaluja, lippaita ja muita
käyttö- ja koruesineitä, on Kiinassa ja
Japanissa hämmästyttävän korkealla
kannalla. Eurooppaan tuotiin l:tä varsinkin
1600-luvun loppupuolelta lähtien, ja on
niitä täällä paljon jäljitetty. vrt.
Japanin taide (kuva).

Lakkautuspalkka, valtion virkamiehelle
suoritettava palkkaus, kun hänen hoitamansa
virka lakkautetaan. L. yleensä vastaa
ensimmäisenä vuotena viran lakkautuksen
jälkeen virkaan kuuluneita täysiä palkkaetuja,
sen jälkeen virasta tulevan täyden eläkkeen
määrää (Laki 19/12 1922).

Lakkavernissa ks. Vernissa ja Lakka.
— Lakkavärit ks. Väriaineet.

Lakko ks. Työlakko.

Lakkoliitti (kreik.), kakun tai sienen
muotoinen syväkivilajimassa, joka sulana
on puristunut maan kuoreen pääsemättä
pinnalle saakka ja tällöin kohottanut päällä
olevia kivimassoja.


Lakkoliitin läpileikkaus.


Lakkovakuutus ks. Työlakkovakuutus.

Lakmus (lat. lacca musci), sininen
kasviväri, joka happamissa liuoksissa
muuttuu punaiseksi, emäksisissä jälleen
siniseksi. Saadaan Roccella-suvun
jäkälästä.

Lakonia, muin. Kreikassa
Peloponnesoksen kaakkoisosan käsittänyt
maakunta, jossa Sparta.

Lakoninen, lyhyt ja ytimekäs puhetapa.

Lakonmurtajain Järjestö,
Vientirauha-nimisen yhtymän kannattama
järjestö, per. 1920. Tarvittaessa avustanut
lakoissa, jotka ovat omiaan turmiollisesti
vaikuttamaan maan taloudelliseen elämään,
esim. puutavaralastauksessa sattuneissa.

Lakovilja, maahan painunut korsivilja
tahi heinä. Lakoutumisen syynä on
heikko varsi, joka vuorostaan aiheutuu
liiaksi runsaasta typpilannoituksesta.
Tämä näet kasvattaa runsaasti vartta
ja lehtiä, jotka varjostaen heikontavat
kasvien tyvipuolta, niin että sateet
ne sitten voivat painaa lakoon. L.
hedelmöittyy epätäydellisestä, joten syntyy
vajaita tähkiä ja tyhjiä jyvänkuoria;
korren laatu huononee homeesta,
kasvitaudeista y. m. Vastustuskeinot:
riittävän harva kylvö tai rivikylvö, sopiva
kasvivuototus ja liiaksi typpeä sisältävän
lannan välttäminen.

Lakritsakasvi (Glycyrrhiza glabra),
hernekasvien heimoon kuuluva
sinikukkainen ruohokasvi. Kasvaa Etelä- ja
Kaakkois-Euroopassa sekä Etu-Aasiassa.
Sen juurista valmistetaan vedessä
keittämällä ja sitten haihduttamalla mustaa,
haurasta, makeata lakritsaa, jota
käytetään yskän lääkkeenä, kitkerien
lääkeaineiden maun miedontajana sekä
ulostavana aineena (lakritsapulverissa).

Laksatiiviaineet (lat.), ulostavat
aineet. — Lakseerata, tehdä vatsa
löysäksi; ulostaa.

Lakšmi, Višnun puoliso, int.
onnen- ja kauneudenjumalatar, jonka
vertauskuva on lootuskukka ja pyhä eläin
lehmä.

Laktaatit (lat.), maitohapon suolat.

Laktatsioni (lat.), maidon eritys, myös
se aika, jolloin maidon eritys ja
imettäminen tapahtuvat.

Laktobasilliini, joghurt (ks. t.). —
Laktodensimetri (lat.-kreik.),
mitta-asteikolla varustettu lasinen uppovaaka
l. areometri, jolla määrätään maidon
ominaispaino. L. eroaa tav. areometristä
siinä, että sen asteikossa luetaan vain
maidon ominaispainon 2:nen ja 3:s
desimaali; ominaispaino saadaan
merkitsemällä lukeman eteen 1,0.
— Laktokriitti, ensim. jotenkin tarkka,
yleisempään käytäntöön soveltuva maidon
rasvanpitoisuuden määräämiskoje: maidon juustoaine
liuotettiin hapoilla, sen jälkeen rasva
erotettiin keskipakoiskoneessa koelasissa.
jonka asteikosta rasvamäärä luettiin
painoprosenteissa. — Laktonietri,
galaktometri (ks. t.).

Laktoosi, maitosokeri (ks. t.).

Laktoskooppi (lat.-kreik.), laite
maidon rasvanpitoisuuden määräämiseksi.
Määräys perustui maidon läpinäkyväisyyteen,
kun määrättyyn maitomäärään sekoitettiin
vettä. Tulokset olivat epävarmat.

Lalande [-lā'd], André
(s. 1867), ransk. filosofi, prof. Sorbonnessa.
Teoksia: „Lectures sur la philosophie des
sciences", „Précis raisonné de morale
pratique", „Vocabulaire technique et



critique de la philosophie". — Lalande,
Joseph Jérôme Lefrançois de
(1732-1807), ransk. tähtientutkija, ahkera
havaintojentekijä. Teos: „Traité d'astronomie" (1764).

Lalique [-i'k], René
(s. 1860), ransk. taiteilija, kuuluisa
taideteollisuusesineiden sommittelijana.

Lallerstedt, Erik (s. 1864), ruots,
arkkitehti. Töitä: Taideakatemian talo,
Teknillisen Korkeakoulun ja Tukholman
Korkeakoulun uudistalot.

Lalli l. Lalloi, piispa Henrikin
murhaaja, asui Köyliönsaaressa.

Lalli, maalaisliittolainen, 6-päiväinen
sanomalehti, ilmestyy Kokemäellä, per. 1920.

Lallukka, Juho (1852-1913),
viipurilainen liikemies. Per. 1891 Häkli,
Lallukka ja Kumpp.-nimisen
tukkuliikkeen, joka 1912 muutettiinn
osakeyhtiöksi. L. ja hänen puolisonsa
Maria (1858-1923) testamenttasivat
yli 4 milj. mk. yleishyödyllisiin tarkoituksiin
m. m. n. 4 milj. mk. Helsinkiin perustettavaa
taiteilijakotia varten.


Juho Lallukka.


Lalo [-lō'], Édouard
(1823-92), ransk. säveltäjä, pääteokset:
ooppera „Le roi d'Ys", 3 viulukonserttoa,
norjalainen rapsodia.

Lainan [lā-], Karl Edvard
(s. 1867), ruots. lähetyssaarnaaja, toiminut
Kongossa; julk. teoksia kongoneekerien kielestä.

La Manche, Kanaalin ransk. nimi.

Lamantiini ks. Manaatit.

La Mara ks. Lipsius, Marie.

Lamarck [-ma'rk], Jean Baptiste
de Monet de (1744-1829), ransk. luonnontutkija,
polveutumisopin uranuurtajia, eläintieteen prof.
Pariisin Luonnonhist, Museossa. Huomatuimmat teokset:
„Recherches sur l'organisation des corps vivants" (1802),
„Philosophie zoologique" (1809), jossa hän lähemmin
kehittelee polveutumisteoriaansa, sekä 7-osainen
,,Histoire natur elle des animaux sans vertèbres"
(1815-22). — Lamarckilaisuus ks. Polveutumisoppi.


J. B. de Lamarck.


La Marmora [-ma'r-], Alfonso
(1804-78), it. kenraali ja valtiomies,
markiisi. Sardinian sotaministerinä 1848
ja 1849-60, pääministerinä 1859-60 ja
1864-66, it. joukkojen ylipäällikkönä
Krimin sodassa 1855 ja sodassa 1866.

Lamartine [-ti'n], Alphonse de
(1790-1869), ransk. runoilija ja poliitikko.
Ulkoministeri ja väliaikaisen hallituksen
tosiasiallinen johtaja 1848-51. Teoksia: runokokoelmat
,,Méditations poétiques". ,,Nouvelles méditations",
,,Harmonies poétiques et religieuses", runoelma
„Jocelyn", romaani „Raphael" (suomen.), hist. teos
„Histoire des Girondins". L. on ransk. romantiikan
ensim. suuri lyyrikko. [Doumic (ransk., 1912).]


A. de Lamartine.


Lamb [läm], Caroline
(1785-1828), engl. kirjailija, W. L. Melbournen
(ks. t.) puoliso. L. oli Byronin rakastajatar,
julk. muutamia romaaneja. — Lamb, Charles
(1775-1834), engl. kirjailija. Teoksia: ,,Tales
from the plays of Shakespeare", „Essays". — Lamb,
William ks. Melbourne.

Lamballe [lāba'l], Marie Thérèse
(1749-92), ransk. ruhtinatar, kuningatar Marie
Antoinetten hovimestarinna ja uskottu; murhattu.

Lambda (λ), kreik. kirjaimiston l;
fysiikassa aaltopituuden merkkinä.

Lambeaux [lābō'], Joseph l. Jef
(1852-1908), belg. kuvanveistäjä, Teoksia:
„Brabokaiva", „Intohimot", „Painijat".

Lambert, Johann Heinrich
(1728-77), saks. matemaatikko, fyysikko
ja astronomi, 1764 Berliinin tiedeakatemian
jäsen. Päätyö lämpöopin ja fotometrian alalla.
Osoitti, että π (ks. Ympyrä) on
irratsionaalinen.

Lambèse [lābē'z] l. Lambessa,
kaup. Itä-Algerian sisäosassa. Lambæsis-nimisen
roomalaiskaupungin hyvin säilyneitä raunioita,

Lambethkonferenssi [lämbəth-],
anglikaanisen kirkon piispojen yleinen
kokous, saanut nimensä kokouspaikasta,
Canterburyn arkkipiispan virka-asunnosta
Lontoossa.

Lambrekiini (ransk.), kypärästä
riippuva liuskareunainen vaate; reunaan
leikatuilla hammastuksilla ja us. tupsuilla
koristettu ovi- ja ikkunaverhojen (sänky- ja
valtaistuinkatosten) ylin vaakasuora kaapu.



Lambton [lämtən], John George
(1792-1840), Durhamin jaarli, engl.
valtiomies, ministerinä 1830-33 (whig),
Kanadan kenraalikuvernöörinä 1838; esitti
1839 kuuluisassa -selonteossa brittiläisen
Pohjois-Amerikan asioista ne periaatteet,
joita Englannin siirtomaapolitiikassa
on sittemmin noudatettu siirtomaiden
itsehallinnon kehittämiseen nähden.

Lamelli (lat.), ohut levy. Sähkötekn.
Kollektorin ohuet, toisistaan eristetyt levyt,
jotka ovat yhteydessä ankkurin käämien kanssa.

Lamennais [lamənē'], Félicité de
(1782-1854), ransk. jumaluusoppinut ja
yhteiskunnallinen kirjailija. Kääntyi kiivaasta
katolilaisesta radikaalivasemmistolaiseksi.
Teoksia: „Esquisse d'une philosophie", „Uskovaisen
sanoja" (suomen.). [Rosendal (1919).]

Lamentatsioni (lat.), valitus.

La Mettrie [metrī'], Julien
Offray de (1709-51), ransk. lääkäri ja
materialistinen filosofi. Teoksia: ,,Lahomme machine".

Lami [-mī'] Eugène Louis
(1800-90), ransk. taidemaalari. Maalannut
sota- ja historiatauluja, akvarelleja;
tehnyt kuvitustöitä.

Lamian sota, sota, jota Kreikan
valtiot kävivät Aleksanteri Suuren kuoltua
Makedonian käskynhaltijaa Antipatrosta
vastaan (323-322 e. Kr.). Antipatros oli
aluksi piiritettynä Lannassa, mutta sota
päättyi kreikkalaisten tappioon.

Laminaria, ruskoleväsuku,
suurikokoisia lajeja Valtamerissä,
eräitä jo Ruotsin länsirannikolla.
Käytetään lannoitusaineeksi.

Lamingin massa, rautavihtrillin,
kalkin ja sahajauhojen seos, jota käytetään
valokaasun puhdistamiseen.

Lamm, Martin (s. 1880), ruots.
kirjallisuudentutkija, prof. Tukholman
Korkeakoulussa. Teoksia: „Olof Dalin",
,,J. G. Oxenstierna", ,,Swedenborg",
„Upplysningstidens romantik",
„Strindbergs dramer" I.

Lammas (Ovis) kuuluu onttosarvisiin
märehtijöihin. Villit l:t ovat
vuoristoeläimiä. L:n kesytys on tapahtunut
esihist. ajalla ja sillä oletetaan olevan
kolme kesyttämisaluetta omine
kantamuotoineen: Aasiassa villi aro-l.
(O. arkal), josta polveutuvat m. m.
rasvahäntä- ja rasvapakara-l:t, Afrikassa
harja-l. (O. tragelaplius) ja
Euroopassa mufloni (O. musimon),
pieni, vaatimaton Korsikassa ja Sardiniassa
tavattava l. Mufloni-l:ita on nyk.
2 alaryhmää: lyhythäntäinen
pohjoismainen l. (O. m. brachyura),
joka on levinnyt koko Pohjois-Eurooppaan
ja Keski-Euroopan karuille seuduille, ja
marski-l. (O. m. leptura), joka
tavataan Keski-Euroopan rehevillä
marskimailla. Villan-, lihan- ja
maidontuotantoa varten on kehitetty lukuisia
L-rotuja kuten Merino, josta Saksassia
on jalostettu erittäin hienovillaiset
Negretti ja Elektoral,
Kampavillamerino ja Lihamerino,
Ranskassa kookas ja voimakas Rambouillet.
Englannissa on omista l:istä kehitetty
Cheviot, Southdown, Oxforddown 


Shropshirelampaita.

ja Shropshire. Mainittavia ovat vielä saks.
Nummi- ja Itä-friisiläinen lypsy-l.
— Ulkolaisista l:ista vain Shropshire näyttää
jonkunverran menestyvän Etelä-Suomessa. Se on
nopeakasvuinen, keskikokoinen, uuhet painavat
n. 60 kg, pää lyhyehkö, valkovillainen, turvassa
mustia karvoja, valkea villapeite ulottuu
mustiin sorkkiin, villantuotanto vuodessa
3-4 kg. Suurin osa maamme l:ista on
kuitenkin lyhythäntärotuisia maatiaisia.
Ne ovat mustia, harmaita tai


Suomalainen maatiaislammas karitsoineen.




valkeita, pää hienoluinen, kapeakuonoinen,
villaton, uuhella hyvin harvoin sarvet,
pässit sarvelliset tai sarvettomat.
Täysikasvuinen pässi painaa 25-65 kg,
2-3-vuotinen uuhi 20-50 kg; villantuotanto
1-2 kg, parhailla 3-3,5 kg. Sikiäväisyys
hyvä, 100 uuhella 160-180 karitsaa. Kiima
esiintyy elo- ja joulukuulla kestäen 1-2
päivää ja uusiintuen 3-4 viikon kuluttua.
Tiineysaika 146-155 p., keskim. 150. Yksi
pässi riittää 30-50 uuhelle ja on kelvollinen
astutukseen n. 5 v. Karitsoita syntyy 1-3 kpl.,
3-4 kk:n kuluttua ne vieroitetaan ja 4 viikon
ikäisinä niiden tulee saada lisäravintoa emon
maidon lisäksi. Rehuntarve lasketaan 100-120
g:ksi sulavaa valkuaista ja 1,2 rehuyksiköksi
100 kg:aa elävää painoa kohti; lihoitettaessa
kohotetaan sulava valkuaismäärä 160 g:aan ja
rehuyksikkö 2:een 100 kg:aa elävää painoa kohti.
Sopivia rehuja ovat heinät, oljet, lehdekset,
juurikasvit, väkirehut, maito, keittiönjätteet,
vähäinen määrä suolaa ja raikas juomavesi.
L.-navetan tulee olla kuiva ja ilmava,
lattiatilaa uuhta kohden karitsoineen
2 m2. Keritseminen tapahtuu kahdesti
vuodessa, keväällä ja syksyllä. Sopivin
astutusaika syksy, jolloin karitsat
syntyvät keväällä ennen laitumelle laskua.
Maatiais-l:n jalostuksesta huolehtii
Suomen Lammas- ja Vuohenhoitoyhdistys,
joka siitä myös pitää kantakirjaa.
Suomessa oli l:ita 1,484,529 kpl. 1924.
[Vohlonen (1922); Rösiö (1926).]

Lammasch. [-š], Heinrich
(1853-1920), itäv. lakimies ja poliitikko;
rauhanystävä. Pääministerinä lokak.—
marrask. 1918. Teoksia: „Der Völkerbund".

Lammi, kunta Hämeen läänissä, Etelä-Hämeessä;
518,5 km2, 6,981 as. (1925). Evon
kruununpuisto, metsänvartijakoulu ja kalastajakoulu
(ks. Evo).

Lammikkoviljelys on kalaviljelystä
suljetuissa vesissä, jotka kokonaan tai
ainakin suurimmaksi osaksi voidaan
laskea kuiville. Samassa lammikossa
kasvatetaan tavallisesti vain yhtä kalalajia,
mutta voidaan siinä tämän ohella pitää
muitakin lajeja, jotka eivät tuota
pääkalalle vahinkoa syömällä sitä tai
kilpailemalla sen kanssa ravinnosta.
L:ssä erotetaan kaksi eri päämuotoa,
kevätkutuisten ja syyskutuisten
kalojen viljelys. Edelliseen
ryhmään kuuluvissa lammikoissa
kasvatetaan vars. karppeja ja suutareita, jotka
parhaiten viihtyvät lämpimässä ja
ravintorikkaassa vedessä, jälkimmäisissä
lohensukuisia kaloja, lähinnä puro-,
järvi- ja merilohta, sateenkaarirautua ja
puronieriää, jotka ovat kylmän ja
puhtaan veden kaloja, Syyskutuisten kalojen
viljelys vaatii kuitenkin paitsi
kasvulammikoita myös erikoisen
hautomohuoneen, missä mäti yli talven hoidetaan
hautomakoneissa, kunnes poikaset


Simunankosken kalanviljelyslaitoksen
kasvulammikoita, taustassa hautomohuoneet.

keväällä kuoriutuvat ja siirretään
kasvulammikkoihin. Kevätkutuiset kalat
sitävastoin saavat lammikoissa toimittaa
kutunsa pienissä matalissa (20-30 cm
syvissä) kutulammikoissa, mistä
poikaset 1-2 viikon kuluttua
äskensyntyneinä siirretään suurempiin
varttumislammikkoihin (veden syvyys
30-50 cm) ja näistä taasen jonkun
kuukauden kuluttua vieläkin suurempiin
kasvulammikkoihin. Yli talven
pidetään kalat syvemmässä (veden
syvyys 150-200 cm) talvilammikoissa.
Lohenviljelyslaitoksissa ei
yleensä käytetä muuta kuin yhden- tai
kahdenlaisia lammikoita, nimittäin
leveämpiä poikaslammikoita ja kapeampia
varttuneemman kalan kasvulammikoita.
Veden uusiutuminen (varsinkin
lohilammikoissa) vaatii alituisesti
virtaavaa vettä ja tarpeellista painetta,
vain harvoin (karppi- ja suutarilammikoissa)
riittää sadevesi tarkoitukseen. —
Kevätkutuisten kalojen l:t ovat monen
sadankin hehtaarin laajuisia, lohen viljelykset
sitävastoin vain muutaman hehtaarin
kokoisia. — Kalalammikkojen tuotantokykyä
edistetään lammikkojen pohjaa lannoittamalla
sekä kaloja erikoisesti ruokkimalla. Tällä
tavalla voidaan tuotanto saada nousemaan
moneen sataan kiloon vuodessa hehtaaria
kohti. — Suomessa on nyk. toiminnassa 12
kalanviljelyslaitosta.

Lamont [-mō'], Johann von
(1805-79), saks, tähtitieteilijä ja fyysikko.



Pääansiot maa magnetismiin alalla; johti
Bogenhausenin tähtihavaintoja,
tuloksena 12 luetteloa (34,000 tähteä).

La Motte [lamo't], Antoine
Houdar de (1672-1731), ransk.
näytelmäkirjailija ja arvostelija. Teoksia:
„Inès de Castro", ,,Le Magnifique".
— La Motte, Jeanne de ks.
Kaulakoristejuttu.

La Motte-Fouqué ks. Fouqué.

Lampaansieni l. lampaantatti
(Polyporus ovinus), Etelä- ja
Keski-Suomen hiekkaisissa havumetsissä kasvava
syötävä pillisieni, jonka itiöemä on
valkoinen, harmaankellervä, hauras, ja
kanta lyhyt.

Lampedusa [-ū'-], saari Välimeressä,
Maltan lounaispuolella. Kuuluu Italialle, 2,000 as.

Lampén [-ē'n], Aleksander
(s. 1879), insinööri, O.-y. Tornatorin tekn.
johtaja 1909-18, toimitusjohtaja v:sta 1919;
Kauppa- ja Teollisuuskomissionin johtaja 1918;
puolustusministeri 1925. — Lampén, Ernst
(s. 1865), kirjailija, lehtori, innokas
matkailuaatteen edistäjä. Julk. m. m. matkailukirjat
„Suomea ristiin ja rastiin", „Suomea maitse ja
meritse", „Meiltä ja muualta", „Jäämeren hengessä",
„Pikakuvia Raja-Karjalasta", „Värmlannin matka".


Ernst Lampén.


Lampetti (ransk.), seinään kiinnitettävä
kynttiläjalka tai lamppu.


Seinälampetti.


Lampipolyyppi (Hydra),
suolattomissa vesissä elävä onteloeläinsuku
(hydrotsooi). Pieni, n. 1 m:n pituinen,
pussimainen, alustaansa kiinnittynyt ruumis,
jobon johtaa polttiaisellmillä varustettujen
pyyntilonker öiden ympäröimä aukko. Lisääntyvät
silmikoimalla ja suvullisesti. Toukka
uiskentelee vedessä, kunnes kiinnittyy
alustaansa ja muuttuu lonkerolliseksi polyypiksi.
Meduusaastetta ei ole.

Lamppu, laite, jolla synnytetään valoa
palavia aineita polttamalla tai sähkövirran
avulla. Vanhalla ja keskiajalla ja uudenajan
alkupuolella l:t olivat savi- tai pronssiastioita,


Vanhanajan pronssilamppu.

joista liereä sydän imi öljyä, mikä paloi pienellä,
käryävällä liekillä. Täydellisempi palaminen
saavutettiin 1756 keksityn l:nlasin
avulla ja 1780-luvulla alettiin valmistaa
litteitä, kudottuja sydämiä. Niihin aikoihin myös
rakennettiin putkimainen poltin, jossa liekki sai
ilmaa sekä ulko- että sisäpuolelta. Yleisenä
polttoaineena oli aluksi nauris- tai oliiviöljy,
kunnes sen syrjäytti paloöljy, jota sydän


Paloöljylampun polttimia:
napillinen ja napiton putkipoltin.

saattoi imeä paljoa korkeammalle. Nyk. on
öljy-l, väistymässä sähkölampun (ks. t.)
tieltä. Kaasuista käytetään l:ssa yleisimmin
valokaasua, jonka liekki kuumentaa
hehkukappaletta (ks, Auerlamppu)
sekä asetyleeniä, jonka liekki itse valaisee.
— L.-iksi sanotaan myös lämmityslaitteita,
n. s. puhallus- l. juotto- l:ja,


Puhalluslamppu
(juottolamppu).

joissa käytetään alkoholia, bentsiiniä,
gasoliinia y. m. haihtuvia öljyjä
polttoaineena. Kaasutettu polttoaine
sytytetään ja palava kaasu sitten
kaasuttaa yhä uutta polttoainetta, jota
ilmapumppu tai kaasiuttuneen polttoaineen
oma paine painaa polttimeen, — L:ksi
sanotaan toisinaan myös radiotekniikan
ioniputkia (ks. t.).

Lamprecht [-eht], Karl
(1856-1915), saks. historioitsija, prof.
Leipzigissä. L. tehosti valtiollisen historian
rinnalla kulttuurihistorian esim. taloushistorian
merkitystä. Teoksia: „Deutsches Wirtschaftsleben
im Mittelalter", „Deutsche Geschichte".

Lampunnoki, kimrööki (ks. t.).

Lampuotitila ks. Maanvuokra.



Lamsdorff, Vladimir Nikolajevitš
(1845-1907), kreivi, Venäjän ulkoministeri 1901-06.

Lamuska, parireen päälle asetettava
kehys, jonka muodostaa kaksi pitkää,
poikkipuiden toisiinsa yhdistämää
pohjapuuta, joissa on reiät kalikoita varten.
L:aa käytetään halkoja y. m. pinopuita
vedettäessä.

Lamuutit, Ohotanmeren rannikolla
asuva tunguusiheimo.

Lamy [-mī'], Étienne (1845-1919),
ransk. kirjailija ja kat. poliitikko,
Ranskan Akatemian sihteeri v:sta 1913.

Lancashire [läŋkəšiə], kreivikunta
Luoteis-Englannissa Irlanninmeren
rannikolla. Englannin tiheimmin asuttu ja
suurteollisuudessa ensimmäinen kreivikunta
(m. m. Manchesterin ja Liverpoolin
kaupungit). Pääkaup. Lancaster.

Lancashirekattila, 2-tulitorvinen
höyrykattila.

Lancaster [läŋkəstə]. 1. Lancashiren
(ks. t.) pääkaup. Lune-joen suupuolessa.
40,000 as. — 2. Kaup. Yhdysvalloissa,
Pennsylvaniassa; tupakka- ja puuvillateoll.
53,000 as.

Lancaster [läŋkəstə], engl.
hallitsijasuku, Plantagenetisuvun sivuhaara,
hallitsi 1399-1461 ja 1470-71. Saanut
vaakunansa mukaan nimen „Punainen ruusu".

Lancaster [läŋkəstə], Sir James
(k. 1618), engl. merenkulkija, teki 1591-94
ensim. engl. Itä-Intian retken, jonka
seurauksena oli Englannin Itä-Intian
kauppaseuran perustaminen. — Lancaster,
Joseph ks. Bell-Lancasterin
opetusmenetelmä.

Lancasterinsalmi [läŋkəstə-],
Pohjois-Jäämeressä, vie Baffininsalmesta itään
Barrowinsalmeen.

Lancelot [lāslō'], Artur-kuninkaan
pyöreän pöydän sankareita.

Lanchou, Lantšou (ks. t.).

Lancret [lākrē'] Nicolas
(1690-1743), ransk. maalaaja. Maalannut
Watteau'n tapaisia lemmenjuhla-, paimenidylli-,
tanssiais- y. m. kohtauksia.

Landau, kaup. Baijerissa,
Rein-Pfalzissa; metalliteoll. 16,000 as,

Landauer, Gustav (1870-1919),
saks. sosialistinen kirjailija. Teoksia:
„Aufruf zum Sozialismus", „Shakespeare".

Landbohöjskolen (virallisesti Den
kongelige Veterinœr- og Landbohöjskole),
Tanskan eläinlääkäri- ja maanviljelykorkeakoulu
Kööpenhaminassa, per. 1856.

Lander [ländə], Richard (1804-34),
engl. tutkimusmatkailija, selvitti 1830-31
Nigerin suuta koskevan kysymyksen.

Landerziehungsheim [lantertsīuŋshaim]
ks. Lietz, Hermann.

Landino [-ī'-], Francesco
(n. 1325-97), it. urkuri ja säveltäjä, ehkä etevin
14:nnen vuosia, firenzeläisen „uuden säveltyylin"
(ars nova) mestareista.

Landmandsbank, Den danske L.,
Tanskan suurin rahalaitos, Kööpenhaminassa, per. 1871.

Landnámabók, keskiaik. isl.
saga-kirjallisuuden merkkiteoksia,
tekee selkoa Islannin asuttamisesta.

Landoo (ransk.), keveät nelipyöräiset
vaunut, joiden kuomu aukeaa poikittain
keskeltä kahtia,


Landoo.


Landor [ländō], Walter Savage
(1775-1864), engl. kirjailija. Pääteos dialogi
„Imaginary conversations oi literary men and statesmen".

Landquist, John (s. 1881), ruots.
kirjallisuudentutkija, Teoksia: ,,G. Fröding",
,,E. G. Geijer", esseekokoelmia ja
kirjallisfilosofisia teoksia („Det levande
förflutna", „Människokunskap").

Landsberg [-berhj], teoll.-kaup.
Preussissa, Brandenburgissa, Warthen varrella.
40,000 as.

Landsberg, Otto (s. 1869), saks.
poliitikko (sosialisti). Oikeusministerinä
1919, lähettiläänä Brysselissä 1920-23.

Landseer [länsiə], Sir Edwin
(1802-73), engl. taidemaalari, vars. eläinten kuvaaja,

Landshut [-hūt], kaup. Baijerissa,
Isarin varrella, Münchenistä koilliseen.
Useita keskiaikaisia kirkkoja, 25,000 as.

„Land skall med lag byggas", s. o.
lain pitää maassa vallitseman, Uplannin
laissa oleva lauselma, jota useasti
siteerataan ruots.-suom. oikeuden hengelle
kuvaavana.

Landskrona [-krū-]. 1. Satama- ja
kauppakaup. Etelä-Ruotsissa, Juutinrauman
rannalla. 19,500 as. — 2. Maankruunu (ks. t.).

Landsmaal [-mōl] ks. Norjan
kieli ja kirjallisuus.

Landsmålsarkivet, Ruotsin
kielimurteitten tutkimuksen keskus
Upsalassa, per. 1914.

Landstad [-ād], Magnus
Brostrup (1802-80), norj. runoilija ja
pappi. Kerännyt ja julk. norj. kansanlauluja,
Norjan virsikirjan luoja.

Landsting, Tanskan valtiopäiväin ylähuone.



Landtman, Gunnar (s. 1878), suom.
sosiologi. Teoksia: „Nya Guinea färden"
(lyh. suom. „Papualaisten parissa")
„Samhällsklassernas uppkomst", ,,Ur
sagans barndom", „Varhaisin kulttuuri",
„Johdatus filosofiseen ajatteluun", „Kant".

Lane [lein], Edward William
(1801-76), engl. kielentutkija. Julk. alun
oivalliseen sanakirjaan „Arabic-English
Lexicon", jota myöh. jatkettu. — Lane,
Ralph Norman, Norman Angellin
(ks. t.) virallinen nimi.

Lanen pullo, Leidenin pullo. ks.
Kondensaattori.

Lanesville [leinzvil], pieni kaup.
Yhdysvalloissa, Massachusettsissa,
melkoinen suomalaisasutus.

Lanfranc [länfräŋk] (1005-89),
Canterburyn arkkipiispa v:sta 1070, skolastikko.

Lang [läŋ], Andrew (1844-1912),
skotl. etnologian ja mytologian tutkija.
Teoksia: „Myth, literature and religion",
„The making of religion", „Magic of
religion", „History of English literature".
— Lang, Joel Napoleon
(1847-1905), suom. lakimies, prof. Teoksia:
„Finlands sjörätt" I-II, „Föreläsningar
öfver vattenrätten".

Langaton puhelin, langaton
sähköttäminen. ks. Radio.

Langbehn [-bēn], Julius
(1851-1907), saks. kirjailija. Teoksia:
„Rembrandt als Erzieher".

Lange, Algot (1850-1904), ruots.
oopperalaulaja ja laulupedagogi. — Lange,
Christian (s. 1869), norj. pasifisti,
Parlamenttienvälisen Liiton pääsihteeri v:sta
1909. Sai 1921 Brantingin kera Nobelin
rauhanpalkinnon. — Lange, Friedrich
Albert (1828-75), saks. uuskantilainen
filosofi. Pääteos: „Geschichte des
Materialismus" (1866). — Lange, Ina
(s, 1849), A. L:n puoliso (1876-98), o. s.
Forstén, suom. pianisti; on esiintynyt myös
kirjailijana. — Lange, Julius
(1838-96), tansk. taidehistorioitsija, Pääteos:
,,Billedkunsitens Fremstilling af
Menneskeskikkelsen", jossa esittää keksimänsä
frontaliteettilain (ks. t.). [Brandes (tansk.,
1898).] — Lange, Sven (s. 1868),
tansk. kirjailija ja arvostelija. Teoksia:
romaani „Hjærtets Gærninger", näytelmä
„Samson og Dalila".

Langebek, Jakob (1710-75), tansk.
historiantutkija, Julk. lähdeteoksen
„Scriptores Rerum Danicarum".

Langeland, Tanskan saaria,
Ison-Beltin eteläosassa, Fynin ja Lollandin
välissä; 52 km pitkä, 3-9 km leveä,
pinta-ala 285 km2, 21,000 as.

Langeleik, vanha norj. sitrantapainen
kansansoitin. Siinä on 1 tai 2 melodiakieltä
sekä 4-8 säestävää kieltä.

Lange-Müller, Peter Erasmus
(1850-1926), tansk. säveltäjä.
Tunnetuimmat ovat hänen laulunsa.

Langen, Albert, müncheniläinen
kustannusliike, A. L:n perustama 1895.

Langensalza [-ltsa], teollisuus- ja
kylpyläkaup. Saksassa, Erfurtista
luoteeseen. 13,000 as.

Langenscheidt [-šait], Gustav
(1832-95), saks. kieltenopettaja,
Toussaint-Langenscheidtin opetusmenetelmän
perustaja.

Langenskjöld [-šöld], Fabian
(1810-63), suom. valtiomies. Kuvernöörinä
1853-57, senaattori 1857, valtiovarain
toimituskunnan päällikkönä 1858-63. L:n
alkuunpanosta määrättiin markka ja
penni Suomen rahayksiköiksi. Teki 1861
aloitteen n. s. Tammikuun Valiokunnan
kokoonkutsumiseksi.

Langerhansin saarekkeet ks. Insuliini.

Langettava tauti, kaatumatauti (ks. t.).

Langettiompelu, lanjettiompelu,
napinreikäompelua muistuttava ompelutekniikka, jota
käytetään joko yksistään koristustarkoituksessa tai
kankaan reunan suojelemiseksi purkautumiselta.
Voidaan suorittaa myös ompelukoneella.


Langettiompele.


Langevin [lāžvä'], Paul
(s. 1872), ransk. fyysikko, suorittanut arvokkaita
tutkimuksia magnetismin ja kaasuionien alalla.

Langhans, Karl Gotthard
(1733-1808), saks. arkkitehti. Rakentanut
Berliiniin (ks. t., kuva) Brandenburger
Torin. L:n poika Karl Ferdinand L.
(1781-1869) on rakentanut teatteritaloja.

Langhoff, August (s. 1856), suom.
kenraali, vapaaherra. Ministerivaltiosihteeri
1906-13, aiemmin m. m. Suomen Kaartinpataljoonan
päällikkönä 1897-99. Julk. „Seitsemän vuotta
Suomen edustajana valtaistuimen edessä" (I osa suomen.).

Langinkoski, Kymijoen itäisen
suuhaaran läntisimmässä laskuhaarassa, n.
6 km Kotkasta länteen. Putouksen pituus


400 m, korkeus 3,1 m, 5,291 hevosv.
Valtion lohi- ja siikakalastuksia. Kosken
rannalla Aleksanteri III:lle rakennettu
kalastuspaviljonki.

Langland [läŋlənd], William
(n. 1332 — n. 1399), engl. runoilija.
Pääteos: „Visions concerning Piers the plowman".

Langlet, Emil (1824-98), ruots.
arkkitehti. Rakentanut m. m. Suurkäräjäin talon
Osloon. — Langlet, Valdemar
(s. 1872), ruots. sanomalehtimies, ruots.
Norden-yhdistyksen sihteeri.

Langley [läŋli], Samuel
Pierpont (1834-1906), amer. fyysikko ja
tähtitieteilijä. Rakensi bolometrin ja
suoritti sillä insolatsionimittauksia. Teki
arvokkaita tutkimuksia lentokoneen
siipimuodoista, mitkä sitten Wrightin
veljekset toteuttivat käytännössä.

Langlois [lāgluā'], Charles
Victor (s. 1863), ransk. historiantutkija.
Julk. tutkimuksia Ranskan keskiajasta ja
„Introduction aux études historiques"
(Seignobos'n kera).

Langmuire [läŋmjuə], Irving
(s. 1881), amer. fyysikko, tutkinut
hehkuvien metallien elektronisäteilyä ja kem.
ilmiöitä alhaisessa paineessa; esittänyt
atomimallin.

Langobardit, joskus myös longobardit,
germ. kansa, Asui ajanlaskumme alkuaikoina
Ala-Elben varsilla, 500-luvulla Tonavan rannoilla
Pannoniassa; valloittivat 568 Alboinin
johtamina Lombardian, joka on heistä saanut
nimensä, ja osia Keski-Italiasta. Kaarle Suuri
voitti heidän viimeisen kuninkaansa
Desideriuksen 774.

Langton [läŋtən], Stephen
(k. 1228), engl. kirkonmies, Canterburyn arkkipiispa.

Languedoc [lāgdo'k], maakunta
Kaakkois-Ranskassa. L:n kanava = Canal
du Midi (ks. t.).

Langue d'oc [lāgdo'k], Provencen
murteen keskiaik. nimitys; vastakohta:
langue d'oïl [lāgdoī'],
Pohjois-Ranskan kielimuoto.

Languet [lāgē'], Hubert (1518-81).
ransk. valtiollinen kirjailija ja diplomaatti,
uskonpuhdistuksen kannattaja. Kävi Suomessa 1557.

Langusti (Palinurus vulgaris),
saksettoman hummerin kaltainen
kymmenjalkaäyriäinen, joka voi tulla
0,5 m pitkäksi ja 6 kg:n painoiseksi.
Välimeressä, Englannin ja Irlannin
etelärannikoilla, Syötävä,


Langusti.


Lankakunta, Itä-Suomessa
lahjoitusmailla eräillä paikkakunnilla
käytetty nimitys lähinnä jakokuntaa
vastaavasta yhteisöstä.

Lankalasi, lasilevy, jonka sisässä on
rautalankaverkko; käytetään lattia-ikkunoihin,
palo- ynnä murtovarmoihin ikkunoihin y. m.

Lankanumero on suhde langan
pituuden ja painon välillä. Tärkeimmät
numerojärjestelmät ovat: 1. Villalangan.
Vyyhden pituus 1,000 m, vyyhdessä 10
pasmaa; 1 kilon painava vyyhtiluku
ilmaisee langan numeron. Esim. jos 24
vyyhteä painaa 1 kg, on langan numero
24 (metrinen järjestelmä). — 2.
Puuvillalangan. Vyyhden pituus 840
yardia (768 m), pasmoja 7; se vyyhtiluku,
joka painaa 1 engl. naulan (453,6 g), ilmaisee
numeron. — 3. Pellava- ja hamppulangan.
1 pasma (lea) on 300 yardia (274,2 m);
engl. vyyhteen menee 10 leaa, irlantilaiseen
12; pasmaluku, joka painaa 1 engl. naulan, ilmaisee
lankanumeron. — 4. Raakasilkkilangan. Numero
ilmaisee painon ja pituuden suhteen (denier).
— 5. Kerrattujen lankojen. Yksinkertaisen
langan numero ilmaistaan ja sen viereen merkitään
säieluku; esim. 2/40 merkitsee, että säieluku on 2
ja langan numero 40. — 6. Metallilankojen
numerojärjestelmiä on niinikään hyvin monta.
Saksalainen (metrinen) numero on 10 kertaa
suurempi kuin langan läpimitta mm:eissä; esim.
N:o 50 = 5 mm. vrt. B. W. G.

Lankarulla valmistetaan joko puusta
tai paperi(puu)massasta. Suomessa on
9 rullatehdasta, jotka kaikki käyttävät
koivupuuta raaka-aineena; yht. valmistusmäärä
on n. 6 1/2 milj. krossia. Suurimmat tehtaat
ovat O.-y. H. Saastamoinen Lt, A.-b. Kaukas
Fabrik ja A.-b. Tornator O.-y. L.-teollisuuden
alalla Suomi on suurin tuotantomaa.

Lankeamispäivä, aika jolloin velka tai
muu suoritus käy maksettavaksi.

Lankku, paksu lauta, aikaisemmin
vähintään 2 tuumaa (n. 5 cm) vahva,
nyk. 1 1/2 tuumankin (n. 3,4 cm) lautaa
sanotaan l:ksi.

Lankous, suhde, joka avioliiton
solmimisen kautta syntyy toiselta puolen
miehen ja toiselta puolen hänen vaimonsa
suvun välillä sekä toiselta puolen vaimon
ja hänen miehensä suvun välillä.
Suoraan etenevä ja takeneva l.
on olemassa kahden henkilön välillä, joista



toinen on suoraan etenevää tai
takenevaa sukua toisen aviopuolisolle.
Sivu-l. on jommankumman aviopuolison
suhde niihin henkilöihin, jotka ovat toisen
sivusukua, Toinen l. syntyy, kun
toinen on ensimmäisessä l:ssa toisen
aviopuolison kanssa. Suoraan etenevä ja
takeneva l. on avioliiton esteenä ja
tuomarin- sekä todistajan esteellisyyperusteena,
sivu-l. on eräissä tapauksissa niinikään
tuomarin- ja todistajanesteellisyysperusteena.

Lannanhajoituskoneet. Kiinteän
lannan hajoittaminen. Karjanlantaa varten
käytetään lannanhajoitusvaunuja.
Tällaisen muodostaa pitkä, neljän pyörän
varassa kulkeva laatikko, jossa on
liikkuva pohja lannan kuljettamiseksi
laatikon takaosaan, jossa nastoilla
varustettu heittotela hienontaa lannan ja


Lannanhajoittaja „International".

heittää tasaisesti pellolle. Apulannanhajoituskoneen
muodostaa tav. pitkähkö, pyörillä kuljetettava
laatikko, jonka pohjassa ovat pyöränakselista
liikkeensä saavat erilaiset syöttölaitteet;
lisäksi on laatikossa laitteita estämässä
apulannan kokkaroitumista, Työmäärä 5-6 ha
päivässä ja työleveys yhden hevosen koneella
2,5 m. Koneita voidaan käyttää
pienempien kalkkimäärien levittämiseen;
suurempia kalkkimääriä varten on
suurempia samantapaisia koneita tai aivan
erikoismallisia. Chilesalpietarin
levittämiseksi juurikasvimaille käytetään
työntökärrin tapaista hajoittajaa, jota
työnnetään rivien välissä ja jonka
kuminallakin sivulla on 2 torvea salpietarin
levittämiseksi. Syöttömäärä voidaan
säätää. — Juoksevan lannan (lanta- ja
virtsaveden) hajoittamiseen käytetään erilaisia,
pyörillä kuljetettavia tynnyreitä, joista
ha joitus tapahtuu tynnyrin taakse alareunaan
asetetusta n. s. hajoitushanasta. Jotta
juokseva vesimäärä olisi yhtä suuri sekä tynnyrin
täynnä ollessa että tyhjentyessä, tehdään
tynnyrit pitkiksi ja mataliksi; varustetaan
erilaisilla venttiileillä ja ilmatorvilla y. m.
[Arola, [„Maatalouskoneet".]


Lannanhajoittaja
„Meteor".


Lannehalvaus, lonkkasärky,
tulee hyvinruokittuihin työhevosiin, jotka
ovat olleet joutilaina muutaman
vuorokauden. Oireita: takajalat alkavat
horjua, hengitys taajenee, kovissa
kohtauksissa hevonen kaatuu ja alkaa hikoilla,
lautas- ja lannelihakset turpoavat ja
pingoittuvat, eläimellä on umpi, virtsa
punertavaa tai ruskeaa. Kuolinprosentti
lähes 50 2-5 vrk:ssa; täydellinen
toipuminen vaatii usein 4-6 viikkoa.

Lannenikamat ks. Selkäranka.

Lanner, Joseph (1801-43), itäv.
tanssisäveltäjä. Hänen jälkiään seurasivat
molemmat Straussit.

Lannes [lan], Jean (1769-1809).
Montebellon herttua, ransk. marsalkka, Napoleonin
sotapäälliköitä.

Lannoitusaineet, lannoitteet
lisäävät viljelysmaassa kasvien käytettävänä
olevaa ravintoaineiden määrää, joko itse
sisältäen ravintoaineita (välittömät l.)
tai liuottaen niitä maasta kasveille
otolliseen muotoon (välilliset l.).
L. jaetaan sen mukaan seuraavasti:
I. Välittömästi vaikuttavat l.
1) Täydelliset l. absoluuttiset l.:
karjan-, makki-, sekalanta sekä
vihantalannoitus. Nämä sisältävät kaikkia
kasvinravintoaineita sekä multaa
muodostavia aineita, parantaen siten maan
fysikaalisia ominaisuuksia ja edistäen sen
pienoiseliöstöelämää sekä aiheuttaen
sadon lisäystä puuttukoon peltomaasta
mikä ravintoaine tahansa.
2) Vaillinaisesti vaikuttavat,
relatiiviset, keinotekoiset, apu- l.
väkilannat. Nämä sisältävät vain
yhtä tai muutamia kasvinravintoaineita
eivätkä ne yleensä sisällä multaa
muodostavia aineita, Typpeä sisältävät:
chile- ja norjansalpietari, ammoniumsuolat,
kalkkityppi; fosforihappoa: superfosfaatti,
presipitaatti, tuomaskuona y. m.; kalia:
kalisuolat; useampia ravintoaineita:
peruguano, luujauhot, tuhka y. m.
— II. Välillisesti vaikuttavat l.
Niitä ovat kalkki ja kipsi, tavallaan myös
keittosuola. — L:iden arvon määrää 1) se
typen, fosforihapon ja kalin määrä, minkä
maaneste niistä kykenee liuottamaan,
sekä 2) niiden vaikutus maan fysikaaliseen
rakenteeseen ja bakteeristoon. [Rindell (1924).]
L:issa olevien tärkeimpien kasvinravintoaineiden
määrät selviävät seuraavasta taulukosta:




LantalajiVettä %Org. aineita %Typpeä %Fosforihappoa %Kalia %
Ihmisen ja karjan ulostukset
Sonta
Nautakarjan . . . 84140.350.250.14
Hevosen . . . 76220.440.300.35
Sian . . . 82150.600.250.30
Lampaan . . . 67300.650.400.15
Ihmisen . . . 77201.001.100.25
Kanan . . . 56261.631.540.85

Virtsa
Nautakarjan . . . 92—1.000.011.60
Hevosen . . . 90—1.500.011.60
Sian . . . 96—0.500.130.64
Lampaan . . . 87—1.800.052.10
Ihmisen . . . 96—0.600.170.20
Lantavesi virtsakaivosta . . . 98—0.30.010.6

Karjanlanta kuivikkeineen
Vähän palanut . . . 75190.50.250.5
Palanut . . . 79150.60.300.7

Apulannat
Chilesalpietari . . . ——15——
Norjansalpietari . . . ——13——
Kalkkityppi . . . ——18——
Ammoniumsulfaatti . . . ——20——
Ammoniumfosfaatti . . . ——1147—
Peruguano (liuotettu) . . . 16307101—2
Luujauhot raa'at . . . 630421—
Luujauhot liimattomat . . . ——1—227—30—
Tuomaskuona . . . ———9—15—
Superfosfaatti . . . ———10—20—
Presipitaatti . . . ———36—
Kainiitti . . . ————12
20 % kalisuola . . . ————20
40 % jalisuola . . . ————40
Kaliumkloridi . . . ————50
Lehtipuun tuhka . . . ———3.510
Havupuun tuhka . . . ———1.56
Polttoturpeen tuhka . . . ———1.80.5

Kalkki       kalk.
Kalkkikivijauhe . . . 50—55————
Poltettu kalkki . . . 90—95————
Sammutettu kalkki . . . 60—70————
Simpukkakalkki . . . 44—47————


Lannoitusaineteollisuus käsittää
keinotekoisten lannoitusaineiden,
apu- l. väkilantojen tehdasmaisen
valmistuksen. Suomessa valmistetaan
superfosfaattia valtion superfosfaattitehtaalla
Kotkassa käsittelemällä n. s. raakaa fosfaattia
rikkihapolla; v. 1924 valmistus oli 25,223
tonnia. Luujauhoja valmistettiin sam. v. 6
tehtaassa 908,7 tonnia. Keinotekoisten
lannoitusaineiden valmistuksesta, maahantuonnista
ja kaupasta on voimassa laki 25/1 1924 ja
asetus 10/5 1924.

Lannoituskoe. L:n avulla koetetaan
kasveja maassa kasvattamalla määrätä:
1) eri kasvien ravinnon ja lannan tarve;
2) eri lannoitusaineiden vaikutus;
3) erilaisten maalaatujen ja peltojen
kasvinravintoaineiden tarve, 1 on etupäässä
tieteellisten, 2 ja 3 myöskin
käytännöllisten kysymysten ratkaisua. L:t
suoritetaan määrätynsuuruisilla koeruuduilla,
joita lannoitetaan erilaisilla
lannoitusaineilla eri suhteissa ja määrillä sekä
vertailun vuoksi jätetään toisia lannoittamatta.
Lannoitettujen ja lannoittamattomien ruutujen
satoja verrataan keskenään, jolloin satojen
eroavaisuuksista selviää maan lannantarve ja eri
lannoitusaineiden käytön kannattavuus.
[Tuorila (1924); Lähde (1925).]

Lannoitusoppi, oppi lannoitusaineista (ks. t.).

Lanoliini (lat.), puhdistettu, 25-30 %
vettä sisältävä villarasva. Vaaleankeltaista,
mietotuoksuista ainetta, sulamisp. 38-45°.
Käytetään lääketarkoltuksiin, koska ei
eltaannu eikä muuta lääkeaineiden kokoomusta.
L:sta valmistetaan myös saippuaa.

Lansbury [länsbəri], George
(s. 1859), engl. vasemmistososialisti, 1914-22
Daily Heraldin päätoimittaja.

Lansdowne [länzdaun], engl.
Fitzmaurice-suvun päämiehen markiisinarvonimi.
— Lansdowne, Henry Charles Keith
Petty Fitzmaurice (s. 1845), engl. poliitikko
(vanhoillinen). Sotaministerinä 1895-1900,
ulkoministerinä 1900-05, ministerinä vielä
1915-16. — Lansdowne, William
Petty Fitzmaurice (1737-1805), lordi
Shelburne, engl. poliitikko. Kannatti
sovinnollista suhtautumiista Pohjois-Amerikan
siirtokuntien vapauspyrkimyksiin.

Lanseerata (ransk.), heittää, saattaa
esille, panna liikkeelle; tehdä tunnetuksi.

Lansetti (ransk.), pieni kaksiteräinen,
teräväkärkinen kirurgin veitsi.

Lansettikaari, kapea, lansettia (ks. t.)
muistuttava goottilainen kaarimuoto.

Lansieerit (ransk.), peitsillä l.
keihäillä varustetut ratsumiehet, jotka ensi
kerran mainitaan 1440. L:sta muodostuivat
sitten panssaripukuiset, peitsettömät
kyrassieerit ja panssarittomat,
peitsellä varustetut ulaanit.

Lansing [län-], kaup. Yhdysvalloissa.
Michiganin valtion pääkaup. Grand
River-joen rannalla. Maatalouskoneiden
ja autojen valmistusta. 60,000 as.

Lansing [län-], Robert (s. 1864),
amer. valtiomies. Ulkoministerinä 1915-20.





Lanson [lāsō'], Gustave
(s. 1857), ransk. kirjallisuushistorioitsija.
Teoksia: „Histoire de la littérature française",
,,Manuel bibliographique de la littérature
française moderne" (käsittää ajan 1500
1900, uusi laitos 1921).

Lantaani, metallinen alkuaine, kem.
merkki La, at.-p. 139, esiintyy muiden
harvinaisten maametallien kanssa eräissä
harvinaisissa kivennäisissä.

Lantalaiset, Pohjanmaan ylimaassa
rannikon asukkaiden ja Kurjassa
Pohjanmaalta Jäämeren rannikolle kalastamaan
tulevien suomalaisten nimitys. Rannikon,
alamaan nimenä on lanta.

Lantasäiliö, suojus eläinlannan
säilyttämiseksi. L. asetetaan navetan tai
tallin viereen kuivalle paikalle. Pohjalta
kaivetaan maata pois n. 0,5-1 m ja se
tehdään viettäväksi johonkin nurkkaan,
mihin laitetaan lantavesikaivo. Pohja ja
seinät tehdään betonista tai hyvästä,
läpäisemättömästä savesta. Sadetta ja
lunta vastaan rakennetaan seinätön katos
pylväille. Jos lanta pannaan 1,5 m
vahvaan kerrokseen ja pidetään säiliössä
5 kk., tarvitaan säiliöpinta-alaa lehmää
kohti 5-6 m2, hevosta 3,5 m2
ja sikaa 1,5 m2. Lanta sullotaan
säiliöön tiukkaan, kostutetaan puhtaalla tai
lantavedellä. L:nä käytetään myös navetan
alla olevaa lantakellaria.

Lantavesikaivo, virtsakaivo (ks. t.).

Lanterna (lat.), lyhty, vars. laivan
merkkilyhty; lyhtymäinen kupolin
pääterakenne (lanterniini).

Lantingshausen, Jakob Albrekt von
(1699-1769), ruots. kenraali ja hattupoliitikko.
Kohosi Ranskan palveluksessa kenraaliksi,
ylipäällikkönä Pommerin sodassa 1758-61.

Lantio, selkärankaisilla takaraajoja
selkärankaan yhdistävä luurangon osa,
jossa on 3 luuta: suoliluu, istuinluu
ja häpyluu. — Ihmisellä l:n luut
kasvavat (n. 20 v:n iässä) yhteen lonkkaluiksi.
Suoliluu on suurin, siihen liittyy edessä häpyluu,
alhaalla ja takana istuinluu. Kummankinpuoleiset
lonkkaluut liittyvät edessä miltei liikkumattomasti
toisiinsa, takana ristiluuhun. Naisen lantio on
— synnytyksen helpottamiseksi — matalampi ja
leveämpi kuin miehen.


Miehen lantio.


Naisen lantio.


Lantioluun murtuma, eläinl., saattaa
tapahtua monessa kohdin. Nautaeläimillä
katkeaa verraten usein suoliluu ja jää
parannuttuaan tav. vinoon asentoon.
Useampien lantioluiden katketessa
yhtaikaa tai saman luun murtuessa
useammasta kohden on hoito tav. turha.

Lantmannapartiet, ruots. maalaispuolue,
per. 1867, v:sta 1912 Lantmanna och
borgarpartiet. Se on nyk. (1925) suurin
porvarillinen puolue toisessa kamarissa, jonka
vanhoillinen enemmistö kuuluu siihen.

Lantšou, Lanchou, kaup.
Luoteis-Kiinassa, Kansun maakunnan pääkaup.
Väkilukua koskevat tiedot vaihtelevat:
100,000-500,000.

Lanttu, räätikkä, peltokaalin
(Brassica campestris) lähisukuisesta,
Pohjanmeren etel. rantaseuduissa villinä
kasvavasta Brassica napus-lajista
kehitetty viljelysmuoto, ikivanha
pohj.-euroopp. viljelyskasvi. Viljellään meillä
yleisesti 62°:n eteläpuolella, mutta antaa
vielä Torniossakin tyydyttävän sadon ja
on menestynyt Inarissa ja Utsjoellakin.
L.-laadut eroavat toisistaan juuren
muodossa, kuoren värissä, pinnan sileydessä,
lihan värissä, kiinteydessä, maussa ja
mehukkuudessa. Meillä yl. viljeltyjä
laatuja ovat: Mustialan l. (iso, niska
punaisenruskea, liha keltaista, lujaa,
kestävää, maukasta), Köyliön l.
(keskikokoinen, keltalihainen), Ruots.
keltainen, Säfstaholm, Bangholm,
Krasnoselskoje (maukkaita,
keltalihaisia). L. sisältää vettä 87,0 %,
valkuaisainetta 1,3 %, rasvaa 0,1 %,
ruokosokeria 9,5 %, selluloosaa 1,1 % ja
suoloja 1,0 %. Menestyy kaikenlaisessa
hyvässä kasvuvoimassa olevassa, mutta ei
vastalannoitetussa maassa; runsain sato
aina 900-1,000 hl, keskim. 500-600 hl
ha:lta. L. kasvatetaan osittain siemenistä,
osittain taimista; 1 a:lle tarvitaan
siementä 20-50 g, taimia 1,000-1,200 kpl.
Siemenviljelys on 2-vuotinen. 1,000
siemenen paino 2,2-4,5 g.

Lanttuperhonen (Pieris napi),
kaaliperhosen näköinen, mutta sitä pienempi
päiväperhonen. Takasiivet alta keltaiset.

Lanugo (lat.), sikiön villakarvapeite.

Lanzarote [-þarō'te], itäisin
Kanarian saarista.



LAPPI


1. Sallatunturi (Kuolajärvi).


2. Jäniskoski (Paatsjoki).


3. Majatalo (Enontekiö).


LAPPI


4. Inarin kirkonkylää.


5, Kirkkoväkeä Utsjoen kirkolla.


6. Lappalaisia.




Lao, Siamissa ja Ranskan Indo-Kiinassa
asuva siamilaisten sukuinen mongolilainen kansa.

Laodikeia, us. antiikin kaupunkeja
Etu-Aasiassa, m. m. L. Lykoksen
varrella, Fryygiassa, ja L. meren
äärellä, satamakaup. Syyriassa, nyk.
Ladikije. 25,000 as.

Laokoon, kreik. tarustossa troialainen
Apollonin pappi. Käärmeet surmasivat hänet ja
hänen 2 poikaansa, koska koetti estää troialaisia
kuljettamasta kreikkalaisten puuhevosta kaupunkiin.
Tarua on Vergilius käsitellyt Æneiksessa,
rodolaiset taiteilijat Agesandros, Polydoros
ja Atenodoros suuressa yhteisveistoksessa (nyk.
Roomassa); se oli lähtökohtana Lessingin
kuuluisalle tutkimukselle ,,L."


Laokoon-ryhmä.


Laon [lā], linnoitettu kaup.
Koillis-Ranskassa. Kuuluisa goottilaistyylinen,
1174-1226 rakennettu tuomiokirkko. 16,000 as.

Laos, alue Ranskan Indo-Kiinassa,
Armamin ja Tonkinin länsipuolella;
214,000 km2, 0,8 milj. as.

Lao-tse (k. n. 604 e. Kr.), kiinal.
viisas. Kirjoittanut teoksen „Tao-te-king"
(suomen.). vrt. Taolaisuus.

Lapaluoto, Raahen ulkosatama.

Lapaluu, selkärankaisten selkäpuolella
oleva hartian luu; tav. l. on leveä,
lapiomainen, linnuilla kapea, sapelimainen.

Lapamadot, heisimadot (ks. t.).

Laparra [-rā'] William
(1873-1920), ransk. taidemaalari. Teoksia
„Les étapes de Jacques Bonhomme" „Ovation".

Lapasorsa (Spatula clypeata), n.
48-50 cm pitkä sorsalintu, jonka nokka
kärkipuolelta lapiomaisen leveä, tyvestä
kapeampi. Suomessa yleisin maan eteläosissa;
elintavat joks. kuin sinisorsan.


Lapasorsa.


Lapautuminen, eläinl., yleisnimitys
lapaan ilmestyville vioille, jotka kohdistuvat
lapaniveleen tai sitä ympäröiviin osiin:
luustoon, lihaksiin, jänteisiin, hermoihin.
Syynä näihin vammoihin on loukkaantuminen tai
liikarasitus. L:n oireena on sille omituinen
ontuminen.

La Paz [pāþ], kaup. Boliviassa,
Andien vuoristossa, 3,690 m yl. merenp.,
Illimani'n juurella; yliopisto. 120,000 as.

La Pérouse [perū'z], Jean
François de Galaup de (1741 — n. 1790),
ransk. tutkimusmatkailija, teki 1780-luvulla
laajoja retkiä Tyynellämerellä, löysi m. m.
Hokkaidon ja Sahalinin välillä olevan salmen
(La Perousen salmen); lähemmin
tuntemattomalla tavalla retkikunta tuhoutui
Uusien-Hebridien lähistössä.

Lapidaarikirjoitus (lat.), kivikirjoitus,
roomalaisten kivipiirroskirjaimia jäljittelevä
kirjoitus. — Lapidaarityyli, lyhyt,
ajatusrikas sanontatapa.

Lapiitit, kreik. tarujen mukaan
Tessaliassa asunut ja kentaurien kanssa
taistellut kansa.

Lapila (ruots. Ekstensholm), kartano
Naantalin; maaseurakunnassa.

Lapillit (it.), tulivuorien purkauksissa
ilmaan sinkoavia herneen ja pavun kokoisia
laavankappaleita.

Lapinhaudat, erilaisten ja eri
tarkoituksissa syntyneitten maakuoppien
kansanomainen nimitys.

Lapinjoki l. Hinnerjoki, pieni
joki Satakunnassa, laskee mereen n.
10 km Raumalta pohjoiseen. Laaksossa
Lapin ja Hinnerjoen kirkonkylät.

Lapin kieli ja kirjallisuus. Kieli.
Lapin kieleksi sanotaan yhteisnimellä
niitä eri kielimurteita tai kieliä, joita
lappalaiset keskenään käyttävät; kuuluu
suomalais-ugrilaisiin kieliin. Toiset
arvelevat, että lappalaiset ovat n. 2,000 v.
sitten vaihtaneet meille tuntemattoman
alkuperäisen kielensä, n. s. „protolapin",
siihen suomenkielen muotoon (alkusuomeen),
jota silloin puhuttiin, jotavastoin
toiset ovat sitä mieltä, että lappalaiset
ovat lainanneet kielensä jostakin
vanhemmasta suom.-ugrilaisesta kielimuodosta.
Suomalaisia ja skandinaavilaisia lainoja,
sekä vanhoja että nuoria, on runsaasti.
Tärkeimmät lapin murteet eli erikoiskielet,
jotka suuresti eroavat toisistaan, ovat ne,
joita puhutaan 1) Kuollan



Lapissa, 2) Inarissa kalastajalappalaisten
kesken), 3) Inarissa (tunturilappalaisten
kesken), Utsjoella sekä Finmarkenin (Ruijan)
ja Tromssan amteissa Norjassa, 4) Luulajan
Lapissa ja Arjepluogissa Ruotsissa,
5) Arvidsjaurissa, Malåssa ja Sorselessa
Ruotsissa sekä 6) Stensele-Tärnassa,
Vilhelminassa, Jämtlannisisa ja Härjedalenissa.
[Sanakirjoja: Fries (1887), Wiklund (1890),
Genetz (1891); kielioppeja: Lönnrot
(1854), Andelin (1856 ja 1861), Friis
(1856), Wiklund (1891 ja 1901), Lagercrantz
(1924 ja 1926) ja Nielsen (1926).]
Kirjallisuus on enimmäkseen hengellistä
käännöskirjallisuutta, asetuksia ja kalentereita.
Vanhin kirja on kirkkokäsikirja (julk. 1619).
"Koko Raamattu julk. ruotsin-lapiksi 1811,
norjan-lapiksi 1895, suomen-lapiksi (Inarin
murteella) on ilmestynyt m. m. katkismus 1902,
raamatunhistoria 1906. Elinvoimaisin on
lapinkielinen kirjallisuus Norjassa, jossa
ilmestyy pieni sanomalehti ja jossa on
esiintynyt jokunen lappalainen kirjailija.
— Lappalaista kansanrunoutta ovat
julkaisseet m. m. Friis (1871), Qvigstad
(1887 y. m.), O. Donner (1876) sekä A. V.
Koskimies ja T. Itkonen (1917).
[Qvigstadin & Wiklundin lapp. kirjallisuuden
luettelo (1899).]

Lapinlahden Keskuslaitos, Helsingissä
sijaitseva valtion mielisairaala, avattu 1841.
Toimii sekä Uudenmaan läänin vastaanotto- ja
hoitolaitoksena että Helsingin kaupungin
vastaanottolaitoksena ja sitäpaitsi Helsingin
Yliopiston psykiatrian klinikkana. L. k:ssa
on sekä mielisairaala että rajatilaosasto
miehiä ja naisia varten ja lasten osasto
hermo- ja mielisairaita lapsia varten.

Lapinlahti. 1. Kunta Kuopion läänissä,
Iisalmen eteläpuolella; 612,3 km2,
9,829 as. (1925). — 2. Rautatieasema L:n
kunnassa, 24 km Iisalmesta etelään.

Lapin Maatalousseura, per. 1906.

Lapinniemi, Näsijärveen Tampereen
lähellä pistävä niemi. vrt. Tampereen
Puuvillateollisuus o.-y.

Lapinpadot, pääasiassa Pohjois-Suomessa
tavattavia jokien tai salmien yli kulkevia
kivipatoja; osa niistä on kalastuspatoja,
osa luonnontyötä.

Lapinpöllö (Syrnium lapponicum),
iso (65-70 cm pitkä), tuuheahöyheninen,
harmaa, tummajuovainen pöllö. Pesii Lapin ja
Pohjois-Suomen havumetsissä, pesä suuren kannon
päässä. Kiertelee talvisin Etelä-Suomessakin.


Lapinpöllö. 


Lapinrauniot, kansanomainen nimitys
vars. Sisä- ja Pohjois-Suomessa erilaisille
kiviraunioille, joista osa lienee hautaraunioita,
osa sortuneita kalapirttien kiukaita, osa
tarkoitukseltaan tuntemattomia.

Lapinsirkku (Plectrophanes nivalis),
pulmusen sukuinen, mustan-, ruskean-,
keltaisen- ja valkoisenkirjava, Lapissa
pesivä varpuslintu. Pesä mättäällä
pensaikossa. Munia 5-6, harmaanruskeita,
tummatäpläisiä ja -juovaisia.

Lapinvero, lappalaisten aikoinaan
turkiksissa., kaloissa y. m. luonnontuotteissa
suorittama vero. L:oa kantoivat pirkkalaiset,
kunnes se 1554 otettiin kruunulle; lakkautettu
lailla 29/11 1924,

Lapinvuokko (Dryas octopetala),
kaunis, valkokukkainen, ruusukasvien
heimoon kuuluva tunturikasvi. Kasvaa
kaikissa napamaissa (meillä Lapissa)
sekä Alpeilla ja Juravuoristossa.


Lapinvuokko.


Lapio, kaivuutöissä käytettävä
työase. L:n terä tehdään teräksestä
tai teräslevystä. Terä ja sen
alareuna muodostetaan erilaiseksi l:n
tarkoituksen mukaan. Tasateräistä,
kuohkeassa maassa käytettävää sanotaan
puutarha-l:ksi, suippoteräistä,
kovempaan maahan soveliasta oja- l.
kaivuu-l:ksi, kapeateräistä,
pitkulaista oja-l:ta heitto-l:ksi,
leveää, sivureunoilla varustettua
luonti-l:ksi. Vielä on erikoisia
salaoja-, jyvä-, hiili-, painolasti-,
kaira- (metsänistutus-) y. m.


Ojalapio.Salaojalapio.Lumenluontilapio.Rautalapion terä.Puutarhalapio.




l:oita. L:n varren kiinnittämiseksi
terään on tämä varustettu joko ruodilla,
joka sopii varressa olevaan halkeamaan,
tai tupella, johon varren pää upotetaan.
Varsi tehdään aina puusta ja varustetaan
kädensijalla. — Kotimaisista ovat erityisesti
Pinjaisten tehtaan l:t tunnetut.

Lapioäes ks. Äes.

Lapis (lat.), kivi. — Lapis cancrorum,
kravunkivi. — Lapis causticus, sulatettu
kaliumhydroksidi tankoina, — Lapis infernalis,
helvetinkivi, tangoiksi valettu hopeanitraatti.
— Lapis lazuli, lasuurikivi.

Laplace [-plas], Pierre Simon de
(1749-1827), ransk. matemaatikko ja tähtitieteilijä.
Hänen tutkimuksensa aurinkokunnan liiketasapainosuhteista
merkitsivät suurinta edistystä alalla sitten
Newtonin. Yleistajuisessa maailmanrakenteen kuvauksessaan
esitti tähtisumuotaksuman (nebulaarihypoteesin)
maailmojen synnystä (vrt. Maailmojen kehitys ja
Kant-Laplacen teoria). Matematiikan alalla
suoritti tärkeitä töitä differentsiaali- ja
todennäköisyyslaskennassa (keksi pieninten neliöiden
menetelmän).


P. S. de Laplace.


La Plata. 1. Rio de la Plata
(„hopeavirta"), Etelä-Amerikan itärannikolle
laskevain Uruguayn ja Paraná-Paraguayn
yhteinen suuri suppilonmuotoinen suu, n.
300 km pitkä, suurin leveys 200 km.
— 2. Argentiinan Buenos-Airesin maakunnan
pääkaup. Yliopisto, kuuluisa luonnonhist.
museo. 150,000 as.

La Platan valtiot, Argentiina,
Paraguay ja Uruguay.

Lappajärvi, kunta Etelä-Pohjanmaan
itäosaissa, Lappajärven ympärillä; 457,8
km2, 6,935 as, (1925).

Lappajärvi, Etelä-Pohjanmaan suurin
järvi, 24 km pitkä, 13 km leveä, 140 km2,
54 m yli merenp. Laskujoki Ähtävänjoki.

Lappalaiset (lapiksi sābme,
sābmelaš), Euroopan neljän pohjoisimman
valtion alueella, Lapissa, asuva kansa.
Suomessa (Inarissa, Utsjoella,
Enontekiöllä, Sodankylässä, Petsamossa ja
Kittilässä) on lappalaisia 1,600,
Ruotsissa 7,100, Norjassa 20,700, Venäjällä
1,700, yht. siis n. 31,000. — L. luetaan
n. s. mongoloidisiin kansoihin. He ovat
lyhytkasvuisia (naiset 145-157,6 cm,


Lappalaispariskunta Enontekiöstä.

miehet 150-164,5 cm), lyhytkalloisia; otsa
matala, poskipäät ulkonevat, silmät
pienet, ruskeat, hiukset tummat ja karkeat,
parrankasvu heikko, iho vaalea, vähän
kellahtava, jalat lyhyet, usein väärät,
kädet ja jalkaterät pienet. Vierasten
parissa l. ovat juroja ja epäluuloisia,
tuttujen kesken puheliaita, ystävällisiä,
melkein vilkkaitakin. — Poronhoito on
pääelinkeinona vain pienellä osalla Suomen
l:ia, mutta harvat perheet ovat kokonaan
poroja vailla. Isojen, 500-1,500 päätä
käsittävien laumojen omistajat
(varsinkin enontekiöläiset) paimentavat
porojaan läpi vuoden, pienempien laumojen
omistajat laskevat poronsa kesäksi
hajalleen. Poro-l:n asuntona on
telttamainen vaatekota. Kiinteästi asuvien
järvi- ja joki-l:n pääelinkeino on kalastus.
Heidän vanha asuntomuotonsa on kiinteä,
halotuista puista tehty, puunkuorella ja
turpeella katettu kota; nyk. suurin osa
maamme l:ia asuu 1- tai 2-huoneisissa
hirsituvissa. — Pukuna on kangasmekko,
kangas- tai nahkahousut, paulakengät
sisusheinineen ja ,,neljäntuulenlakki"
(naisilla tämän sijasta myssy tai huivi)
tai huopahattu; talvella karvakengät ja
päällyspukuna porontaljoista neulottu peski.
— Kulkuneuvoina ovat talvella poroin vetämät
katkaistun veneen näköiset ahkiot ja leveät,
tasapohjaiset sukset, kesällä veneet.
Historia. L. lienevät — eräiden
tutkijain oletuksen mukaan — viimeinen
jäännös muuten tuntematonta arktista
ihmisrotua, joka alkujaan ehkä oli
muodostunut joissakin Fennoskandian
itäosissa ja lopulta levinnyt yli
suurimman osan Suomea ja Skandinaavian
niemimaan pohjoisosaa. Ensim.
vuosituhannen puolivälissä e. Kr. lienevät
lappalaisten, etujoukot saavuttaneet
Jäämeren rannikon. Eteläisimmät l.



lienevät asuneet kenties Uuttamaata, Saimaata,
Laatokkaa ja jokseenkin Äänisjärveä myöten,
jolta alueelta suomalaiset ovat heidät
vähitellen, tunkeneet napapiiriin saakka.
Skandinaaviasta käsin suuntautuneen
asutuksen edetessä Jäämeren rannikolle
joutuivat lappalaiset verotettaviksi ja
vähitellen heidän asuma-alueensa Norjan
valtiollisen vaikutuksen alaiseksi.
Idempänä asuvia l:ia verottivat pirkkalaiset
(ks. t.), jotka puolestaan levittivät
Ruotsin valtion vaikutusvaltaa. Samoin
karjalaiset verotusretkillään valmistivat
maaperää venäläisten vaatimuksille vars.
Jäämeren rannalla. Näin l. joutuivat kolmen
ja eteläisemmätkin kahden valtakunnan
verotettaviksi. Monimutkainen riitakysymys
rajoista järjestettiin Ruotsin ja Norjan
kesken rajankäynnillä 1751 sekä Norjan ja
Venäjän välillä 1826. Lappalaiset
menettivät ikivanhat oikeutensa käyttää
porojaan vanhoilla, sitten muille
valtakunnille joutuneilla laidunmailla, kun eri
valtiot sulkivat rajansa, Venäjä (ja
Suomi) 1852 Norjan ja 1889 Ruotsin
l:lta. — L:a käännyttäminen kristinuskoon
alkoi jo keskiajalla, sai vauhtia
1500- ja 1600-luvulla ja järjestettiin
lopullisesti 1700-luvulla. Venäjän l. ovat
kreik.-katolisia, muut luterilaisia.

Lappalaisten mytologia. Lappalaisten
uskonnon alkuperäinen aste on vainajain-
ja siihen läheisesti liittynyt karhunpalvelus.
Esi-isiään, joiden haudantakaisen elämän lappalaiset
kuvittelivat maallisen elämän kaltaiseksi, he
ovat palvoneet suojelushenkinään.
Pyhäköissään lappalaisilla oli omituisen
näköisia veden kalvamia kiviä tai puupatsaita.
joita he nimittivät seidoiksi (sieidde).
Vainajien ohella esiintyy lappalaisten
elinkeinojen suojelushenkinä vielä joukko
erikoishaltijoita (metsänhaltijoita,
vedenhaltijoita). Lisäksi on lappalaisilla myös
mahtavia luonnonhaltijoita (niink.
aurinko ja ukkonen). Jumalien ja ihmisten
välittäjänä oli lappalaisilla erityinen
henkilö, noita, joka tainnostilassa
l. loveen lankeamalla etsi tietoja
etäisistä, -seuduista, jopa saattoi asettua
yhteyteen vainajien henkien kanssa.
Loitsiessaan noita käytti rummuntapaista
esinettä (gobdas). Myöh. rumpua käytettiin
myös arpomiseen. Sentähden kirjaeltiin
sen kalvolle jumalat, haltijat,
taivaankappaleet, eläimet y. m. Uhrit toimitti
perheenisä tai noita. [Holmberg (1915).]

Lappee, Lapvesi, kunta Viipurin
läänissä, Lounais-Karjalassa, Lappeenrannan
ympärillä; 576,8 km2, 18,947 as.
(1925). Kaukaan yhtiön tehtaat (ks.
Kaukas), sahoja, Ihalaisten
kalkkitehdais. Luonnonkaunis Lauritsala,
josta Saimaan kanava alkaa.

Lappeenranta (ruots. Villmanstrand),
kaup. Viipurin läänissä, Etelä-Savossa,
Saimaan etelärannalla, Salpausselän
rinteellä. Ratsuväen kasarmi; kylpylaitos;
8-luokkalnen yhteiskoulu. Valtion
rikkihappotehdas, sahoja, höyrymylly.
Kaupungin läheisyydessä us. suuria
teollisuuslaitoksia, 3,510 as. (1925).
— Oltuaan vanha markkinapaikka L. tuli
Pietari Brahen toimesta kaupungiksi 1649.
V. 1741 oli siellä taistelu, jolloin
kaupunki poltettiin. Venäjän alaisuudessa
1743-1811. Leiripaikka v:sta 1824.


Lappeenranta.


Lappfjärd, Lapväärtti (ks. t.).

Lappi, kunta Turun ja Porin läänissä,
Satakunnan lounaisosassa, Hinner- l.
Lapinjoen keskijuoksun ympärillä; 202,2
km2, 3,952 as. (1925).

Lappi, sanan laajemmassa
merkityksessä Fennoskandian pohjoisin osa;
sanan ahtaammassa merkityksessä Suomen
pohjoisin maakunta. Suomen L:n eteläraja
epämääräinen. Toisinaan luetaan L:iin
napapiirin pohjoispuolella oleva alue,


toisinaan L:n kihlakunta (Muonion,
Enontekiön, Kittilän, Sodankylän,
Pelkosenniemen, Savukosken, Utsjoen, Inarin
pitäjät) ja Petsamo, joskus näiden lisäksi
Kolari ja Kuolajärvi. L:n kihlakunnan
ja Petsamon pinta-ala on 69,444,3 km2,
jos tähän lisätään Kolari ja Kuolajärvi
on L:n pinta-ala 83,579,4 km2, eli siis
yli 2 kertaa Sveitsiä laajempi. — L. on
tunturien ja soiden maata; tunturit ovat
pääasiassa pohjoisessa, suot etelässä. Sitä
osaa L:ia, joka kohoaa yli 300 m
merenpinnan yläpuolelle, sanotaan
Tunturimaaksi; siihen kuuluu koko Pohjois-L.,
laaksoja lukuunottamatta, Yleisenä
kivilajina pohjoisissa tuntureissa om
granuliitti. — Pohjoisimmassa L:ssa kestää
kesäpäivä kolmatta kuukautta, talviyö
50-60 vuorokautta. vrt. Suomi (ilmasto,
kasvillisuus, eläimistö) ja Petsamo.

Lappi, rautatieasema Pohjanmaan
radalla Paavolan kunnassa, 55 km Oulusta
etelään. 28 km pitkä haararata Raaheen.

Lappila, rautatieasema Riihimäen-Lahden
rataosalla Kärkölän kunnassa, 27 km Riihimäeltä.

Lappo, imujuoksutin, sifoni,
polvelle taivutettu putki nesteen juoksuttamiseksi
astiasta toiseen edellisen reunan yli.
Toiminnan edellytys: nestepinta astiassa
(A), josta nestettä juoksutetaan,
on oleva ylempänä kuin l:n vapaa alapää
tai nestepinta toisessa astiassa (B).
L. on ensin täytettävä vedellä esim.
imemällä. Itsestään alkaa toimia kuvan
mukainen kaksipolvinen l., jonka osassa
v vesi saavuttaa riittävän liike-energian
kulkeakseen yli toisen polven.


Lappo. h nostokorkeus,
h' imukorkeus.


Itsetoimiva lappo.


Lappträsk, Lapträski (ks. t.).

Lappvik, rautatieasema
Hangon-Tammisaaren radalla Tammisaaren
kunnassa, 18 km Hangosta. Asemalta johtaa
2 km pitkä haararata L:n satamaan ja
lastauspaikalle.

Lapseksiottaminen ks. Ottolapsi.

Lapseneläke, se elatusapu, minkä
avioliiton ulkopuolella syntynyt lapsi on
oikeutettu saamaan siltä, joka
makaamalla äidin on saattanut hänet
raskaaksi. L:ttä on suoritettava yleensä
siihen asti, kunnes lapsi on täyttänyt
17 v., ja tulee sen olla niin suuri, että
se käsittää lapsen elämäntarpeiden
tyydyttämisen tavallisesti äidin olojen
mukaan (Laki avioliiton ulkopuolella
syntyneistä lapsista 27/7 1922).

Lapsenhalvaus, Heine-Medinin
tauti, lapsihalvaus, äkillinen
tarttuva tauti, joka selkäytimen
etusarvia vioittamalla aiheuttaa lihasten
halvautumista, Oireita: kuume,
päänsärky, niskan jäykkyys, ensin
alaraajojen, sitten yläraajojen lihasten
halvautuminen. Useimmiten jäävät jotkut
lihakset tai lihasryhmät pysyvästi
halvautuneiksi; sitäpaitsi aiheuttaa tauti
erilaisia epämuodostumia, m. m. kampurajalan.
L. liikkuu kulkutautina; kohtaa
useimmiten lapsia.

Lapsenmurha, rikos, jonka tekee
nainen, joka luvattomasta sekaannuksesta on
tullut raskaaksi ja synnyttäessään tai
kohta sen jälkeen tahallansa surmaa
sikiönsä käymällä siihen käsin,
panemalla sen heitteille tai laiminlyömällä
mitä sen elossapitämiseksi olisi ollut
tarpeen (Rikoslaki 22:1, muutettuna
lailla 6/6 1914).

Lapsenperintö, lapsen jälkeen jäänyt
perintö (Perintökaari 3:s ja 8:s luku;
Laki avioliiton ulkopuolella syntyneistä
lapsista 27/7 1922).

Lapsenpihka, vastasyntyneen
paksussasuolessa oleva tummanvihreä,
hajuton, puuromainen aine: sappiväriaineita,
limaa ja rasvaa.

Lapsenpäästöoppi, se lääketieteen osa,
johon sisältyy synnyttäjän hoito raskauden
viimeisessä vaiheessa, synnytyksessä ja
lapsivuoteessa.

Lapsenryöstö, rikos jonka tekee se,
joka luvattomasti ottaa valtaansa ja vie
pois 15 v. nuoremman lapsen tai erottaa
lapsen isästä, äidistä tai siitä, jonka
hoidon ja käskyn alainen se on (Rikoslaki
25:2).

Lapsenvakuutus, lapsille käytetty
henkivakuutusmuoto, joka sikäli eroaa
tavallisista aikuisten henkivakuutuksista,
että vakuutus astuu voimaan joko asteittain
vuosi vuodelta nousevalla vakuutussummalla
(n. s. kasvatusvakuutus) tai vasta
kun vakuutettu lapsi on saavuttanut määräiän
(10-15 v.; sanottu joskus nuoruusvakuutukseksi).
Jos vakuutettu kuolee, ennenkuin vakuutus on
astunut voimaan, maksetaan vain suoritetut
vakuutusmaksut takaisin.

Lapsi, von Pirquetin taulukko, joka
ilmaisee l:n normaalista ravitsemustilaa,
s. o. pituuden ja painon keskinäistä suhdetta:



Ikävuodet.       Pojat.              Tytöt.
Paino kg Pituus cm  Paino kg Pituus cm
1       10,2       75         9,7      74
2       12,7       85        12,2      84
3       14,7       93        14,2      92
4       16,5       99        15,7      98
5       18,0      104        17,0     103
6       20,5      109        19,0     107
7       23,0      115        21,0     113
8       25,0      120        23,0     118
9       27,5      125        25,0     123
10       30,0      130        27,0     128
11       32,5      135        29,0     133
12       35,0      140        32,0     139
13       37,5      145        37,0     146
14       41,0      151        43,0     153
15       45,0      157        48,0     158

Koska l:ten kasvuun nähden periytyväisyydellä
on ratkaiseva merkitys, ei edelläolevassa
taulukossa ole pääpainoa pantava iän ja
painon, vaan pituuden ja painon suhteeseen.
— Vastasyntyneen l:n keskimääräinen paino:
poikain 3,4 kg, tyttöjen 3,2 kg.
Ensimmäiset maitohampaat l. saa tav.
7:nnen kuukauden kuluessa. Ensiksi
puhkeavat alaleuan keskimmäiset
etuhampaat, pian sen jälkeen yläleuan
vastaavat hampaat; sitten seuraa uloinpi
etuhammas, ensimmäinen poskihammas,
kulmahammas ja viimeksi toinen
poskihammas. Alaleuan hampaat puhkeavat
säännöllisesti hieman aikaisemmin kuin
vastaavat yläleuan hampaat. Kaikki
maitohampaat ovat puhjenneet tav. toisen
ikävuoden lopussa. Hampaiden vaihto
alkaa 7:nnen ikävuoden seuduilla ja
jatkuu 15:nteen ikävuoteen, jonka jälkeen
vielä kaksi viimeistä poskihammasta
puhkeaa. [Ruotsalainen, „Pikkulapsi ja sen
hoito" (1921), „Sairas lapsi" (1920),
„Lapsen ruokinta ensi ikävuosina" (1918);
Ylppö, „Äiti pikkulapsensa hoitajana"
(1922), „Lastenkamarista koulupenkille"
(1920).]

Lapsiavustus. L:ksi on alettu
nimittää sitä palkan lisäystä, mikä viran tai
toimen haltijalle suoritetaan sillä
perusteella, että hänellä on lapsia
elätettävänä.

Lapsihalvaus, lapsenhalvaus (ks. t.).

Lapsikolera, imemisiässä olevien
lasten suolitauti, jonka oireita ovat
oksennukset ja ripuli. Johtuu sopimattomasta
ravinnosta.

Lapsivesi, neste, joka täyttää sikiötä
ympäröivän amnionontelon ja joka
synnytyksessä vuotaa ulos sikiökalvojen
särkyessä. Synnytyksen aikana on l:tä
1/2-1 litra, aikaisemmin raskauden aikana
enemmänkin.

Lapsivuode, sanan ahtaammassa
merkityksessä se synnytyksen jälkeinen
aika, joka kuluu synnytyksen johdosta
synnytyselimiin tulleiden haavojen
täydelliseen paranemiseen; sanan
laajemmassa merkityksessä se aika, jonka
synnytyselimet tarvitsevat tullakseen
entiselleen (6-8 viikkoa). Tämän ajan
jälkeen ilmaantuvat taas kuukautiset, mikäli
imettäminen ei niitä ehkäise.

Lapsivuodekuume, puerperaalikuume,
haavakuume, jonka aiheuttavat synnytyksessä
sukupuolielimiin tulleisiin haavoihin joutuneet
bakteerit. L. on vaarallinen, usein kuolemaan
päättyvä. Ennen verraten yleinen, nykyisin
aseptisen hoitotavan seurauksena suuresti
vähentynyt.

Lapsivähennys, se vähennys, joka
verovelvollisella on oikeus tehdä veronalaisista
tuloistaan sen johdosta, että hänellä
on elätettävänä yksi tai useampia lapsia.

Lapsus (lat.), virhe, hairahdus, —
Lapsus calami, kirjoitusvirhe. —
Lapsus linguæ, kielenkompastus. —
Lapsus memoriæ, muistierehdys.

Lapträski (ruots. Lappträsk).
1. Kaksikielinen kunta Uudenmaan läänissä,
Itä-Uudellamaalla, Loviisasta pohjoiseen;
331,4 km2, 5,200 as. (1925). Sijaitsee
kielirajalla, pohjoiset kylät suomenkielisiä,
eteläisissä ruotsinkieliset enemmistönä.
Keskellä kuntaa on L:n järvi, josta
L:n joki laskee Loviisanlahteen. —
2. Rautatieasema Lahden-Loviisan
rataosalla L:n kunnassa, 17 km Loviisasta,

Lapua. 1. Kunta Vaasan läänissä,
Etelä-Pohjanmaalla, Lapuanjoen keskijuoksun
varrella; 801,6 km2, 14,041 as.
(1925). Maamme tärkeimpiä maanviljelyspitäjiä.
Lukuisia teollisuuslaitoksia
(m. m,, valtion kivääripanostehdas).
Kirkon ympärillä oleva Isokylä
kaupunkimainen taajaväkinen yhdyskunta. Siellä
on 8-luokkainen yhteiskoulu, emäntä-,
käsityö- ja kasvitarhakoulu; komea
kunnantalo, Karhunmäellä krist.
kansanopisto. — L:n suurin hist. muisto on
Lapuan tappelu 14. VII. 1808, jolloin
Adlercreutz voitti Rajevskijn johtamat
venäläiset; taistelukentällä 1864
pystytetty muistomerkki. — 2. Rautatieasema
Seinäjoen-Pennäisten rataosalla L:n
kunnassa, 23 km Seinäjoelta.

Lapuanjoensuu, muin. lapualaisten
satamapaikka. Nimeä käytetty aluksi
myös Pietarsaaresta 1607 lohkaistusta
Uudenkaarlepyyn seurakunnasta ja
paikalle perustetusta Uudenkaarlepyyn
kaupungista.





Lapuan Isokylä.

Lapuanjoki, Etelä-Pohjanmaan jokia,
166 km pitkä, laskee Pohjanlahteen lähellä
Uuttakaarlepyytä. Juoksee Kuortanejärven läpi.
Suurimmat lisäjoet Nurmonjoki ja Kauhavanjoki.

Lapväärtti (ruots. Lappfjärd),
kaksikielinen (ruotsi enemmistön kielenä)
kunta Etelä-Pohjanmaalla, Pohjanlahden
rannalla, Kristiinasta etelään; 380,4 km2,
7,618 as. (1925). Kunnan itäosassa
Pyhävuori (130 m yli meren p.). Pitäjän läpi
juoksee L:n joki l. Uronjoki.

Lar (mon. lares), roomalaisten
käsityksen mukaan suojelushenki, vars. perheen.

Lar ks. Laristan.

L'Archevêque [larŠəve'k] l.
L'archevesque, Pierre Hubert (1721-78),
ransk. kuvanveistäjä; toimi Ruotsissa
kunink. hovikuvanveistäjänä.

Lardi l. laardi (engl.), sulatettu
sianihra.

Laretei, Heinrich (s. 1892), Viron
maatalousministeri v:sta 1925.

Larghetto [-ge'-] (it.), mus.,
aikamitanmääräys, joka on jotenkin andanten ja
adagion keskivälillä.

Largillière [laržiljä'r], Nicolas de
(1656-1746), huomattava ransk. muotokuvamaalari.

Largo (it.), mus., kaikista hitain
aikamitan määräys. — Yleisesti tunnettu
sävellys on Händelin ,,Largo".

Lari, gibboni (ks. t.).

Larin Kyösti (s. 1873), oik. Kyösti
Larson, runoilija. Kuvannut runoissaan
leikillisesti maalaiskylien ja pikkukaupungin
elämää Bellmanin ja Frödingin tapaan, mutta
kirjoittanut myös jylhiä balladeja, sadunomaisia
kertomuksia ja näytelmiä. Teoksia: „Tän pojan
kevätrallatuksia", „Kylän lauluja", ,,Kuisma ja
Helinä", ,,Musta hepo", ,,Aslak Hetta", „Balladeja",
„Korpinäkyjä", „Valittuja runoja", „Valitut
kertomukset", „Kruununperämies", näytelmät
„Tuhkimo ja kuninkaantytär", „Särkynyt sävel",
,,Ad astra", „Aarteen kaivajat", „Ulkosaarelaiset" y. m.


Larin Kyösti. 


Larin Paraske ks. Paraske.

Larissa. 1. Kaup. Kreikassa,
Tessaliassa. 21,000 as. — 2. Vanhan ajan kaup.
Vähässä-Aasiassa, Smyrnan lähellä.
Kaivauksissa saatu esille kiintoisia
rakennustaiteen jäännöksiä.

Laristan, maakunta Etelä-Persiassa,
suurimmaksi oksaksi erämaata. Pääkaup. Lar.

Larivey [-vē'], Pierre
(n. 1540 — n. 1612), it.-syntyinen ransk.
huvinäytelmänkirjoittaja.

Larmoyant [-muajã'] (ransk.),
kyyneliin asti liikuttava; comédie larmoyante
ks. La Chaussée.

Larnaka, kaup. Kyproksen
kaakkoisrannalla, 10,000 as.

Larnaude [-nō'd], Fernand (s. 1853),
ransk. lakimies. Tehokkaasti mukana
Versailles'n rauhansopimusta laatimassa,
jäsenenä Ahvenanmaan-kysymystä 1920
pohtineessa kansainvälisessä
lakimieskomissionissa, Union juridique
internationale-nimisen yhdistyksen nyk.
puheenjohtaja.

Laroche [-ro'š], Sophie (1731-1807),
saks. kirjailijatar, runoilija Wielandin
(ks. t.) nuoruudenlemmitty. Teoksia:
„Geschichte des Fräuleins v. Sternheim".

La Rochefoucauld [larošfukō'],
François de (1613-80), ransk.
kirjailija, herttua. Pääteos „Mietelmiä"
(1665, suomen.), jossa hän loisteliaasti
selvittelee pessimististä vakaumustaan,
että kaikkien inhimillisten tekojen
alkuvaikuttimena on itsekkyys.



La Roehelle [roše'l], vahvasti
linnoitettu kaup. Ranskassa Biskajanlahden
rannalla, 50 km Garonnen suusta pohjoiseen.
Hyvä satama, 40,000 as. — Oli uskonsotien
aikana hugenottien paras suojapaikka, kunnes
Riehelieu 1628 sen valloitti 14 kuukautta
kestäneen piirityksen jälkeen.

Larousse [-ru's], Pierre (1817-75),
ransk. oppikirjantekijä, julk, tietosanakirjan
„Grand dictionnaire universel du XIX siècle"
(18 nid.). Uusia pienempiä laitoksia (7 nid.,
2 nid. ja 1 nid.) on us. julkaistu.

L'Arronge [larō'ž], Adolf
(1838-1908), saks. kirjailija. Eräitä näytelmiä
suomen.

Larsen, Alfred Kristian
(1840-1914), tansk. vapaamielinen teologi ja
kirjailija. Julk. „Samvittighed og
Videnskab", „Lystfölelse og Sedelighed",
,,Fremtidens Religion", ,,Om Ægteskabet",
„Æstetiken og Livet", „Gennem mange Aar". —
Larsen, Johannes
(s. 1867), tansk. taiteilija, Fyenin
maisemien ja eläinkuvien maalaaja, myös
kuvanveistäjä ja puupiirtäjä. — Larsen,
Johannes Anker ks. Anker
Larsen, J. — Larsen, Karl
(s. 1860), tansk. kirjailija. Julk.
kööpenhaminalaiskuvauksia („Udenfor
Rangklasserne", ,,I det gamle Voldkvarter"),
romaanit „Dr Ix" ja „Den gamle historie" y. m.
— Larsen, Sofus (s. 1855),
tansk. kansanlaulujentutkija, Kööpenhaminan
yliopiston ylikirjastonhoitaja.


Carl Larsson: Oma kuva.


Larsén-Todsen, Nanny (s. 1884),
ruots. oopperalaulajatar, merkittävä Wagnerin
tulkitsija.

Larsmo, Luoto (ks. t.).

Larson, Kyösti ks.
Larin Kyösti.

Larssen, Anna (s. 1875), tansk.
näyttelijätär, Tanskan etevimpiä. Erosi
teatterista saatuaan uskonnollisen herätyksen.

Larsson [lā-], Carl (1853-1919),
ruots. taidemaalari. Luonut suuria
seinä- ja freskomaalauksia, m. m. Tukholman
Kansallismuseoon; tullut kuuluisaksi
omaa kotiaan esittävillä herttaisilla
vesivärikuvilla; näitä töitä julk.
jäljennöksinä. ks. kuvaliitettä Ruotsin
taidetta, — Larsson, Hans
(s. 1862), ruots. filosofi, prof. Lundissa; panee
suuren painon intuitsionille. Teoksia: ,,Intuition",
„Poesiens logik", „Platon och vår tid" sekä
„Filosofian historia", „Kreikan filosofia",
„Psykologia", „Tietoelämä" (suomen.).


Hans Larsson.

— Larsson, Markus (1825-64), ruots.
taidemaalari, jylhän luonnon ja myrskyävän meren
romanttinen kuvaaja. Oleskellut Porvoossa Runebergin
luona. — Larsson, Viktor (s. 1869),
ruots, sos.-dem. poliitikko, kulkulaitosministeri
1924-26. — Larsson, Yngve (s, 1881),
ruots. kunnallismies. Teoksia: „Kommunalförvaltningens
organisation i svenska och utländska städer",
„Inkorporeringsproblemet". — Larsson i By
[by], Carl (s. 1877), ruots.
kirjailija, kodin- ja kotiseudunrakkauden ylistäjä.

Lartet [-tē'], Édouard (1801-71),
ransk. paleontologi ja arkeologi, nykyaikaisen
esihist arkeologian perustajia.

L'art pour l'art [lār pūr lār] (ransk.),.
„taide taiteen vuoksi", iskusana, jolla
tahdotaan ilmaista, että taidetta on
harjoitettava yksistään sen itsensä vuoksi
ilman mitään muuta tarkoitusperää, ja
että sitä arvosteltaesisa ainoastaan
taiteellinen arvo saadaan ottaa huomioon.

Larvik, kaup. Etelä-Norjassa
L:n-vuonon rannalla. Puutavaranvientiä;
suosittu kylpypaikka. 11,500 as.

Laryngaali (kreik.) l. kurkkuäänne,
kieliäänne jonka ääntämispaikka on kurkunpäässä.
L:eista ovat tavallisimmat umpiäänne (') ja
rakoäänne h.

Laryngiitti (kreik.), kurikunpääntulehdus.
— Laryngologia, kurkunpään rakennetta,
toimintaa ja tauteja käsittelevä lääketieteen osa,
— Laryngoskooppi, kurkkupeili.



Larynx (kreik.), kurkunpää.

La Salle [lasa'l], René Robert
(1643-87), ransk. tutkimusretkeilijä;
ensimmäinen eurooppalainen, joka laski
Missisippi'n sen suuhun saakka.

Lasaretti (it.), sairaala.

Lasaristit (ransk.), ransk. papin
Vincent de Paulin 1624 perustama papillinen
sisälähetysveljeskunta.

Lasarus, Jeesuksen ystävä, Marian
ja Martan veli; Joh. 11-12 mukaan Jeesus
herätti hänet kuolleista. L.-niminen
henkilö esiintyy myös Luuk. 16, vertauksessa
rikkaasta miehestä ja L:sta; kat.
sairasten suojeluspyhimys.

Las Casas, Bartolomé de
(1474-1566), esp. piispa, Länsi-Intian apostoli.
Toimi intiaanien hyväksi aiheuttaen
tällöin neekerien tuomisen Amerikkaan.

Las Cases [laskā'z], Emmanuel
(1766-1842), ransk. kirjailija, kreivi;
Napoleonin kamariherra, hänen kanssaan
St. Helenassa 1815-16. Julk. „Mémorial
de Sainte-Hélène" (ruotsin.).

Lasciate ogni speranza, voi ch'entrate
[lašā'te onji spera'ntsa voj kentrā'te]
(it.), „jättäkää kaikki toivo, te jotka
astutte sisälle", Manalan portin otsikossa
oleva kirjoitus Danten „Jumalaisessa näytelmässä".

Laseeraus, läpinäkyvillä väreillä
maalaaminen. — Laseerausvärit,
vesiliukoisia kuultovärejä, joita käytetään
akvarellimaalaukseen, kivipainossa y. m.

Lasi, amorfista ainetta, joka on
syntynyt läpinäkyvän nesteen jähmettyessä,
siten että sen nestettä luonnehtivat
fysikaaliset ominaisuudet säilyvät. Sangen
monet aineet saattavat jähmettyä
kiteytymättä, lasittua. Käytännössä
kuitenkin tulevat kysymykseen vain silikaatit.
Yksinkertaiset silikaatit ovat
kuitenkin joko vaikeat saada lasittumaan
tai liukenevat veteen (vesilasi).
Käytetyt l.-lajit ovatkin siksi eri
silikaattien ja piihapon seoksia.
Yksinkertaisimmin valmistettava l. on
kalimaasälvän jäähtynyt sulate, jossa on
6 molekyyliä piihappoa (SiO2) kutakin
aluminiumoksidi- (Al2O3) ja
kaliumoksidi- (K2O) molekyyliä kohti. Tästä
valmistetaan l.-helmiä. Jos siinä aluminiumoksidi
korvataan kalsiumoksidilla, niin saadaan n. s,
böömiläistä eli kaliumkalkki-l:ia
(kali-l:ia). Jos vielä kaliumoksidi
vaihdetaan natriumoksidiin (Na2O), niin
saadaan n. s. ranskalaista eli
natriumkalkki-l:ia (natron-l:ia),
mitä enimmin käytetään ikkunoihin y. m.
Jos böömiläisen L:n kalkki vaihdetaan
lyijyoksidiin (PbO), niin saadaan
kristalli-l:ia, raskasta, vahvasti
valoa taittavaa. Näiden tavallisten l.-lajien
ohella käytetään useita eri lajeja, jotka
saattavat sisältää rautaa (vihreä ja punertava
pullo-l.), aluminiumia, mangaania, magnesiumia,
sinkkiä, fosforia, booria y. m., ja joiden
fys. ominaisuudet, sähkönjohto-,
valontaitto- ja läpäisykyky, ominaispaino,
lämpölaajenemiskertoin suuresti
vaihtelevat. Puhdas piihapposulate ei laajene
nimeksikään lämmitessään, niin että
siitä valmistetun astian voi pistää
punahehkuisena veteen ilman särkymisen
vaaraa, mutta on vaikeaa valmistaa
l.-kirkkaana. Yhdistelemällä eri l.-lajeja,
joilla on eri taittokyky, on voitu valmistaa
linssijärjestelmiä, joilla ei ole
yksinkertaisen linssin virheitä. — L:n
kimmoisuus ja sitkeys vähenevät l.-kappaleen
paksuuden mukana. Aivan ohuita
l.-lanko ja voi kehrätä. — Kemiallisia
vaikutteita vastaan on kaikki l. kohtalaisen
kestävää; tav. l. liukenee kuitenkin jossain
määrin veteen, ja fluorihappo syövyttää
sitä. Alkaliton l. ei liukene veteen eikä
happoihin nimeksikään. Erikoisilla
lajeilla on muita teknillisesti tärkeitä
ominaisuuksia. — Värilliset l:t ja
maitolasi sisältävät kobolttia, rautaa, kultaa,
kromia, tinaa, kuparia y. m. metalleja
tai niiden oksideja, jotka usein jähmettyessä
kiteytyvät. vrt. Lasinvalmistus.

Lasiainen ks. Silmä.

Lasimaalaus. Ikkunalasikappaleeseen
piirretään mustalla tai ruskealla
lasiaineisella värillä kuvioita ja varjostuksia
tai sivellään lasikappale kauttaaltaan
tällä värillä, jolloin kuviot tehdään väriä
siitä raaputtamalla. Maalattu väri
poltetaan lasiin polttouunissa, Isojen
ikkunoiden l:t tehdään useista lasikappaleista
sovitettuina lyijy- tai rautakehyksiin.
Kuvioiden värit l:ssa ovat lasin omaa
väriä ja niiden varjostus -ja tarvittavat
rajaviivat maalausta. Lasin läpi tuleva
valo tekee l:ten värit syviksi ja
voimakkaiksi. L, oli keskiajalla korkeimmassa
kukoistuksessa, 1700-luvulla alettiin l:t
tehdä maalaamalla kuvioiden kaikki värit
lasiaineisella värillä. Tämä tekotapa ei
ole yhtä kestävää) kuin edellinen, eikä sen
väritys yhtä rehevä.

Lasimeteoriitit, tektiitit (ks. t.).

Lasinkehruu. Lasitangon tai -putken
pää sulatetaan puhallusliekissä ja
sulanut pää kiinnitetään kelaan, joka vetää
siitä ohuen (0,006-0,012 mm paksun)
lasilangan. Tankoa, työnnetään liekkiin sitä
myöten kuin se vähenee. Saatu lasilanka



käytetään valo-opillisten koneiden
hiusristeiksi, kemiallisiksi suotimiksi
(lasivilla), nauhoiksi, hattukoristeiksi,
sukiksi; se on kauniin kiiltävää, taipuvaa,
kestävää ja helposti puhdistettavaa.

Lasinleikkaajan timantti, lasin
leikkaukseen käytettävä työase, jossa on
litteä puuvarsi (lehti) ja sen päässä
vasaran muotoinen rautainen pää, jonka
otsaan on kiinnitetty timantti.

Lasinvalmistus. Pääraaka-aineena
käytetään raudatonta hiekkaa, piikiveä,


Lasihiomosta (Iittala).

kvartsia ja piimaata (kiiseliguuria).
Kalium tai natrium lisätään karbonaattina
(potaska, sooda), kalkki saadaan
kalkkikivestä, marmorista tai liidusta. Sulatus
toimitetaan upokkaissa, jotka on asetettu
lieskauunin seinille tai kaasullekin
kuumentamiin lämpökammioihin. Ontot
lasitavarat valmistetaan siten, että
puhallusputken päähän otettua puolisulaa
lasia puhalletaan, muodostellaan,
asetetaan muottiin; sitten liitetään jalka,
korva t. m. lisäkkeet, leikataan,
pyöristetään. Levylasia valmistetaan myös
puhaltamalla suuri ontto lieriö, jonka


Juomalaisin valmistusasteet.

pohjat leikataan pois, vaippa halkaistaan ja
levitetään uunissa. N. s. peililasi valetaan
pyörillä liikkuvalle rautalaatalle, jonka
reunoilla on lasinpaksuiset listakorokkeet;
valssi levittää massan laatalle, joka työntyy
jäähdytysuuniin. — Hidas jäähdytys on
tärkeä, koska äkkiä jäähdytetty lasi on
kovin haurasta. — Lasinpuhalluskoneita
käytetään pääasiassa pullojen sekä n. s.
puristuslasitavaran valmistuksessa.
Hiotut eli tahkotut lasit valmistetaan
kristallilasista, kuviot merkitään värillä ja
tahkotaan valurautakiekoilla ja
smirgelillä tai hiekalla ja kiilloitetaan
tinatuhkalla ja korkkikiekoilla.


Lasipulon valmistusasteet.


Lasipaino, hyalografia (ks. t.).
— Lasipaperi, puun silittämiseen käytetty
lasijauheella päällystetty paperi. vrt.
Hiekkapaperi.

Lasisiipiset (Sesiidæ),
kiitäjäperhosheimo; ampiaisten näköisiä, siivet
suurelta osaltaan lasikirkkaat, suomuttomat.

Lasistan, Kaukaasiassa, Mustanmeren
itärannikolla sijaitseva maakunta.
Asukkaat: lasit (lazit, lasistanilaiset).

Lasit, merenk. Merellä olevassa
aluksessa jaetaan 4-tuntinen vartio 8:aan
1/2 tunnin pituiseen ,,lasiin", jotka
lyödään laivakellolla.

Lasitaide. Puhallusmenetelmällä
valmistettavissa oleva, vielä taipuvassa
tilassa oleva lasiaine voidaan kaavioon
painamalla erilaisten pihtien ja
muovauspuikkojen avulla taivuttelemalla sekä
vielä yhdistämällä pääosaan koristeellisia
lisäosia muodostella meheväpiirteiseksi
koruesineeksi. Lisäkoristeluna varhaisista
ajoista on käytetty polttoemaljimaalausta
tai kerrosväritystä. Viimeksimainittu
syntyy siten, että puhallusputkessa oleva
sula lasi upotetaan toisenväriseen
lasisulaan, jolloin esineeseen puhallettaessa
jää toisenvärinen päällyskuori. Valmistettaessa
päällyskuori osittain kaiverretaan
pois, jolloin esineen pintaan tulee kaksi


Venetsialainen
lasi 1600-luvulta.


Böömiläinen
pokaali n. v:lta 1835.


Karhulassa
valmistettu
lasimalja.





värisävyä. Järjestämällä kuvioiksi ohuita
valkoisia tai värillisiä lasinauhoja ja
valamalla ne yhteen läpinäkyvällä lasilla
saadaan koristeellinen verkkolasi, ja
sulattamalla yhteen pieniä kuvioiksi
ryhmitettyjä lasipalasia saadaan kukkaislasi
(millefiorilasi). Lasinpinta voidaan saattaa


Venetsialainen malja 1500-luvulta.

erilaisiin väri- tai pintamuodostumiin antamalla
veden tai kaasujen vaikuttaa kuumaan,
puhallettavana olevaan lasiin. Näitä
tekotapoja käyttämällä venetsialaiset
1600-luvulla kehittivät kukoistavan l:n.
1600-luvun lopulla Reinin varsilla ja
Böömissä kehittyy täydellisyyteensä
taidelasin hienoin laji, hiottu ja kaiverrettu
kristallilasi. Tämä lasi, jonka
aineksista on poistettu kaikki väriä
antavat tai himmeyttä aiheuttavat epäpuhtaudet
ja joka myöhemmin lyijynpitoisuudella on
saatu timantin välkkeiseksi, koristellaan
ja muodostellaan lopullisesti hiomalla,
tahkoamalla tai kaivertamalla sen pintaan
erilaisia taivutuksia ja uurnituksia,
koristekuvioita sekä ihmis- ja
eläinkuvia. Pelkille teräville uurroksille
tahkottu kristallilasitavaran tavallinen
laji erotetaan varsinaisesta taidelasista.


Orreforsissa valmistettu ruots. lasimalja.


Lasitus, savi- ja posliinitavaroille
sulattamalla aikaansaatu läpinäkyvä tai
värjätty, kova ja kiiltävä pinta.
L.-aineena käytetään hiekkaa, kvartsia,
savea, lasia, maasälpää, keittosuolaa,
liitua, erilaisia metallioksideja (esim.
lyirjyoksidia) y. m. — Lasitusmaalaus,
emaljimaalaus (ks. t.).

Lasivakuutus, esinevakuutuksen laji,
jonka tarkoituksena on korvata lasin,
esim. lasikattojen ja näyteikkunoiden,
särkymisestä tai muusta sen arvon
vähentymisestä johtuva vahinko.

Lasivilla ks. Lasinkehruu.

Laskaarit, engl. laivoihin pestatut
intialaiset (tai yleensä aasialaiset)
laivamiehet.

Laskaris. 1. Nikaialainen keisarisuku
1206-61. — 2. Konstantinos ja
Johannes L. olivat kreikkalaisia
oppineita, jotka Konstantinopolin
valloituksen jälkeen 1453 esiintyivät
kreikankielen opettajina Italiassa.

Lasker, Eduard (1829-84), saks.
lakimies ja poliitikko, kansallisvapaamielisen
puolueen perustajia. — Lasker,
Emanuel (s. 1868), saks. šakkimestari.
Maailmanmestari 1894-1921, 1924.

Laski, Jan (1499-1560), Puolan
uskonpuhdistuksen pääedustajia.

Laskiainen, kat. kirkon kevätpaaston
alkajaisjuhla, jonka viettoon Suomessakin
on liittynyt henkien palvelukseen
kuuluvia menoja (laskiaistaiat, -luulot y. m.).
Paaston alkajaisjuhlana laskiainen oli
vuoden tärkeimpiä ja käsitti kolme sen
edelläkäyvää päivää, joista laskiaissunnuntai
ja -tiistai olivat tärkeimmät. Jo
keskiajalla liittyi l:een huvitilaisuuksia,
joista karnevaali (ks. t.) sai alkunsa.

Laskimot, ne verisuonet, joissa veri
virtaa sydämeen päin. — Laskimoveri,
tympeä, happiköyhä, hiilidioksidia
runsaasti sisältävä veri.

Lasku, putous, etenkin juoksevan
veden pinnan kaltevuus.

Laskukone, laite, jolla lukujen
laskutehtäviä toimitetaan. Helmitaulu
on näistä vanhin, alkuperäisin ja yksinkertaisin.
Varsinaisessa l:ssa näyttävät laskutuloksen
osoittimet tai numerot. Ensimmäisen l:n rakensi
B. Pascal (1642). Se oli yhteen- ja
vähennyslaskukone ja toimi hammaspyöriä puikolla
vääntämällä. Nykyiset l:t toimivat vipuja
asettelemalla ja kammesta vääntämällä tai
näppäimiä painamalla ja kammesta vääntämällä.


Dalton „Multiplex".




Suuremmissa on sähkömoottori käyttäjänä. L:seen
sovitetaan myöskin painolaite, joka merkitsee
luvut paperiliuskalle. Neljä laskutoimitusta
toimittavan l:n keksi G. W. Leibniz (1671).
vrt. Laskuviivoitin.

Laskuoppi, aritmetiikka (ks. t.).

Laskusanat ks. Lukusanat.

Laskusilta, silta, jonka toisessa päässä
on nivel- l. saranalaitteet ja joka voidaan
nostaa köysien tai ketjujen avulla pystyyn.

Laskuvarjostin ks. Lentokone.

Laskuviivoitin, yksinkertaisimmassa
muodossaan kaksi toisiinsa nähden
liikuteltavaa yhteneväistä logaritmista
asteikkoa, Logaritmisten laskujen sääntöjen
mukaan l:ssa kertolaskut vaihtuvat
(janojen) yhteenlaskuiksi ja jakolaskut
vähennyslaskuiksi. L:ia on useita lajeja eri
apuasteikkoineen kunkin tekniikan
haaran tarpeiden mukaan. Tavallisimmilla
malleilla saadaan tulokseen 3 oikeata
numeroa. [Sergelius (1924).]


Laskuviivoitin.


Lassa, Lhasa (ks. t.).

Lassalle [-sa'l], Ferdinand
(1825-64), juut.-saks. sosialisti. Teoksia: „Die
Philosophie Herakleitos' des Dunklen", „System der
envorbenen Rechte", ,,Offenes Antwortischreiben".
Per. 1863 Saksan sosiaalidemokratian; tulinen
agitaattori. [Brandes (1909); Oncken (saks., 1919).]


F. Lassalle.


Lassar-Cohn (1858-1922), saks. kemisti,
prof. Königsbergin yliopistossa. Julk.
yleistajuisia kirjoja, m. m. „Kemia jokapäiväistä
elämää varten" (suomen.).

Lassen, Christian (1800-76), norj.
orientalisti, prof. Bonnissa, uudenaikaisen int.
muinaistutkimuksen perustaja. Tulkitsi
ensimmäisenä muinaispers. kiilakirjoitusta,
Julk.: „Indische Altertumskunde". — Lassen,
Eduard (1830-1904), tansk.-syntyinen
säveltäjä.  Sävelsi oopperoita y. m.

Lasserre [lasä'r], Pierre (s. 1867),
ransk. esteetikko. Teoksia: ,,Le romantisme
français", jossa vastustaa romantiikkaa.

Lassila, Maiju ks. Untola, Algoth.

Lassila & Tikanoja o.-y., Vaasassa,
per. 1905, osakeyhtiönä v:sta 1913,
osakepääoma 6 milj. mk. Harjoittaa
kangas- y. m. tavaroiden tukkukauppaa,
puku- ja paitatehdas. Haarakonttori
Helsingissä.

Lassinen, Emil (s. 1861), kirjailija,
,,Uusimaan" päätoimittaja. Teoksia:
„Kotipoluilta" I-IV, „Kansan mies",
„Joel Sormensuo", „Poikia", „Uusi
tulevaisuus" y. m.

Lasso (esp.), surmansilmukalla
varustettu 10-15 m pitkä heittohihna
(suopunki), jota paimenet ja paimentolaiset
vars. Etelä-Amerikassa käyttävät eläimiä
kiinni ottaessaan.

Lasso, Orlando (1532-94), alankom.
kuorosäveltäjä, Palestrinan rinnalla
aikansa etevin (noin 2,000 teosta). Toimi
Münchenissä hovikapellimestarina (v:sta 1560).

Lastausmerkki, aluksen kylkeen
asetettu merkki, joka osoittaa, kuinka
syvälle-uivaksi sen saa lastata.

Lastausprofiili, kuormaprofiili (ks. t.).

Lasten- ja nuorisonsuojelu,
yhteiskunnallinen huolto- ja kasvatustyö, jota
kodin ja koulun ulkopuolella suoritetaan
alaikäisten hyväksi. Aikaisimmat
alaikäisiä koskevat viralliset toimenpiteet
Suomessa olivat nuorison kerjuun ja
kuljeskelemisen ehkäisemiseksi annetut
asetukset ja määräykset, sekä
köyhäinhoitoasetukset 1858 ja 1879.
Työväensuojelulaki v:lta 1868 koski sekin
osaksi alaikäisiä, ja vielä voimassa oleva,
v:n 1889 Rikoslain 3:nnen luvun 1 §
koskee rikollisuuteen hairahtuneiden
7-15-vuotisten lasten vapauttamista
rankaisusta ja vaihtoehtoisesti kasvatuksen
alaiseksi asettamista, vrt.
Kasvatuslaitos. V:n 1898 holhouslaki
erinäisissä tapauksissa tekee mahdolliseksi
lapsen erottamisen vanhemmistaan.
V. 1899 perustettiin pääkaupungissa
ensim. varsinainen lastensuojeluelin, n. s.
kasvatuslautakunta, josta
lastensuojelulautakunnat ovat
kehittyneet. Nämä kunnalliset elimet
ottivat alussa huostaansa etupäässä siveellisesti
laiminlyötyjä alaikäisiä, mutta on niiden
työala laajentunut. V:n 1922 jälkeen on
monessa kaupungissa kaikki köyhäinhoidon
varassa olleet lapset, joita on
hoidettu lastenkodeissa tai yksityisten




Leikkirakentelua lastentarhassa.


Kotoista askartelua lastentarhassa.


Lastenlinnan hoidokkeja.


Lastensuojeluneuvonta-asemalta.


Kalevanniemen keuhkotautiparantolasta.


Terveyssisar Raja-Karjalassa.


Alipainoisten lasten kesäsiirtolasta.


Poikakerholaisia työssä.




kasvatusvanhempain luona, siirretty näiden
lautakuntien huollettaviksi. Tämän
siirron on tehnyt mahdolliseksi v:n 1922
köyhäinhoitolaki. V. 1917 annettiin
asetus, joka koskee työtä teollisuus- sekä
erinäisissä muissa ammateissa ja 1919
kauppa-, konttori- ja varastoliikkeissä
vallitsevia työsuhteita koskeva laki,
joissa kummassakin kosketellaan myös
alaikäisten työoloja. V. 1922
vahvistettiin laki avioliiton ulkopuolella
syntyneistä lapsista, jossa on m. m,
määräyksiä lastenvalvojista (ks. t.).
Tärkeä on myös v:n 1925 lapseksiottolaki.
V. 1924 siirrettiin lastensuojelun johto
Kouluhallituksesta Sosiaaliministeriöön,
johon perustettiin erityinen keskustoimisto.
Yleistä lastensuojelulakia ei Suomessa vielä ole.
Suomessa on nyk. 215 lastenkotia. Kasvatuskodeissa
on hoidettavana n. 18,000 köyhäinhoidon alaista
sekä. n. 4,000 muuta lasta. Erilaatuisissa
päivähuoltoloissa, kuten lastenseimissä,
lastentarhoissa (80), päiväkodeissa y. m.
hoidetaan niinikään suuri määrä lapsia,
joiden äidit ovat päivisin töissä, Muista
lasten hyväksi toimivista elimistä
mainittakoon neuvonantotoimistot ja
,,maitopisarat" (ks. Maitopisara),
jotka kumpikin toimivat pientenlastenhoidon
edistämiseksi, äitienkodit, kesäsiirtolat,
lasten- ja nuorisonkerhot, ammattioppilaskodit,
nuorison työnvälitystoimistot, lastenparantolat
sekä raajarikkoisten ja tylsämielisten lasten
turvalaitokset. Helsingissä toimii 1892 perustettu
lastentarhanopettajain seminaari sekä
v:sta 1920 alkaen lastenhoito-opisto
monilaatuisine kursseineen. Pienempi
ruotsink. opisto on Grankullassa.
Sortavalassa työskentelee kasvattajaopisto
lähinnä lastenkotien johtajattarien
kouluttamista varten.
Lastensuojelun kehitykseen maassamme
ovat herättävästi vaikuttaneet
lukuisat yksityiset yhtymät, kuten
Nuorten Miesten ja Nuorten Naisten
Kristilliset Yhdistykset, Valkonauha,
Kotikasvatusyhdistys, Teollisuusseutujen
Evankelioimisseura, Kenraali Mannerheimin
Lastensuojeluliitto, Koteja Kodittomille
Lapsille, Samfundet Folkhälsan i Svenska
Finland, Kaupunkilähetys ja Marttaliitto
(ks. n.). Suomen Lastenavun
Kansallistoimikunta (ks. Kansainvälinen
Lastenapu) on neljäntoista
järjestön ja us. keskusviranomaisten yhtymä
Pohjoismainen Yhtymä Lasten ja Nuorison
Hyväksi toimii pohjoismaisen lastensuojelun
yhdyssiteenä. Suomen lastensuojelun
virallinen julkaisu on Lastensuojelulehti
(per. 1922). [Bonsdorff 1923).]

Lastenjauhot, useita erilaisia
jauhovalmisteita, joista keitettyä velliä
annetaan pikkulapsille ravinnoksi.

Lasten ristiretki. V. 1212 lähtivät
suuret lapsijoukot Saksasta ja Ranskasta
valloittamaan Pyhää maata uskottomilta.
Päätön yritys sai surkean lopun: monet
kuolivat matkalla, useat eivät päässeet
Italiaa pitemmälle, loput myytiin Egyptissä
orjaksi.

Lastentarha, alkukoulu lapsille, jotka
vielä eivät ole kouluiässä. L:n
tarkoitus on pääas. leikin avulla kehittää
lasten kykyjä. Ensim. l:n perusti 1837
Fröbel (ks. t.). L.-opettajia
valmistetaan Suomessa l.-seminaarissa.
vrt. Ebeneser-koti.

Lastentaudit, tauteja, joihin yleensä
tai etupäässä vain lapset sairastuvat.
Sellaisia ovat tuhka-, tuli- ja vesirokko,
hinkuyskä, kurkkumätä, riisi- ja
risatauti. Sitäpaitsi ovat pikkulapsilla
erilaiset suoliistotaudit ja ravintohäiriöt
erittäin yleisiä.

Lasten työ ks. Työväensuojelu.

Lastenvalvoja, henkilö, jonka
asianomainen alioikeus holhouslautakunnan
esityksestä kuhunkin kuntaan määrää
valvomaan avioliiton ulkopuolella
syntyneiden lasten oikeuksia ja etuja (Laki
avioliiton ulkopuolella syntyneistä lapsista
27/7 1922, 3:s luku; Asetus 3/3 1923).

Lasteyrie [-terī'], Charles de
(s. 1877), ransk. poliitikko, rahaministerinä 1922-24.

Lastikuitti, laivanpäällikön tahi
perämiehen antama kirjallinen tunnustus
siitä, että määrä tavaroita on otetta
laivaan rahdattavaksi.

Lastilinja, se aluksen pinnalla
vaakatasossa oleva viiva, jonka vedenpinta
muodostaa, kun alus on täydessä lastissa
ja samalla merikuntoinen.

Lastinilmoituskirja, lastikirja,
manifestikirja, konnossementteihin perustuva
luettelo laivaan lastatuista tavaroista.

Lastinki, pomsi- tai toimikassidoksinen
tiheä kampalankakangas; käytetään
huonekalukankaiksi, naisten kenkiin,
liiveihin y. m.

Lastman, Pieter Pietersz
(1583-1633), holl. taidemaalari, Rembrandtin
opettaja.

Last but not least [lāst bat nət līst]
(engl.), „viimeksi, mutta ei; huonoimpana".



Lastu, lyhyt tav. tunnelmallinen novelli,
saanut nimensä Juhani Ahon sen nimisistä novelleteista.

Lastukosken kanava, Nilsiän
pitäjässä, Syvärin ja Vuotjärven välillä.

Lastuvilla, varta vasten höyläämällä
valmistettua ohutta ja kapeata puulastua,
jota käytetään täytteisiin ja pakkaukseen.

Lasuuri, laseeraus (ks. t.).

Lasuurikivi, kauniin sininen
kivennäinen; käytetään koristeina ja
kivimosaiikeissa. Jauhettuna l. on ,,oikean
ultramariinin" nimellä tunnettu maaliväri
(keinotekoisen ultramariinin huokeammuuden
vuoksi jäänyt pois käytännöstä). L:eä on
Baikaljärven tienoilla, Tibetissä, Persiassa,
Kiinassa ja Argentiinassa.

Laszlo [lāslō], Unkarin kuningas.
ks. Ladislaus.

Lata, peltoviljelyksen työase,
käytetään maanpinnan tasoittamiseen ja
murentamiseen. L. valmistetaan tav.
kahdesta tai useammasta lankusta, joiden
reunat varustetaan rautakiskoilla:
sileälata; välistä takimmaisessa
lankussa on äkeenpiikkejä: piikkilata
eli lataäes.

Latania, viuhkapalmusuku
Maskareeneilla ja Itä-Afrikan saarilla.

La Tène [tē'n], tärkeä esihist.
löytöpaikka Länsi-Sveitsissä. Paikalla on
ollut esiroomal. rautakauden (400-50
e. Kr.) aikuinen paalukylä. Sen mukaan
nimitetään koko aikakauden sivistystä
La Tènen kulttuuriksi.

Latentti (lat.), piilevä, sellainen
energia, joka saattaa purkautua vähäisestä
ulkonaisesta vaikutuksesta.

Lateraali (lat.). 1. Kielit. Kieliäänne,
jota muodostettaessa ilmavirta juoksee
ulos kielen syrjältä kielen muodostaman
sulun estäessä sitä pääsemästä virtaamaan
suoraan yli koko kielen. Esim. suomen l.
— 2. Sivua tai syrjää koskeva tai siihen
perustuva, sivu-, syrjä-.

Lateraani, palatsi ynnä kirkko ja
tori Roomassa. L.-palatsi, oli paavien
asuntona Avignoniln muuttoon asti. Nyk.
taidemuseona. — Lateraanisynodit,
Lateraanikirkossa pidetyt kirkolliskokoukset.
Kuuluisin niistä on neljäs, jonka
Inriocentius III piti 1215.


Lateraanipalatsi.


Lateriitti, kuuman vyöhykkeen
saderikkaissa seuduissa yleinen, rautaoksidia
sisältävä ja sen johdosta tiilenpunainen
maalaji; ilmastollisen rapautumisen tulos.

Laterna magica (lat.), taikalyhty,
yksinkertainen projektsionikone.

Lathwood, laths (engl.), säleet,
liistat, rimat (puutavaraa).

Latifundium (lat.), hyvin suuri
maatila, jättiläistila.

Latimer [lätimə], Hugh (1480-1555),
engl. teologi, Worcesterin piispa,
sikäläisen uskonpuhdistuksen johtomiehiä.
Katolisten polttama roviolla.

Latina, alk. Latiumin asukasten
kieli, tuli Rooman mahdin kasvaessa
Italian valtakieleksi, jopa koko
Länsimaiden sivistyskieleksi. Se kuuluu
indoeurooppalaisiin kieliin ja on tärkein n. s.
italisista kielistä. Kirjakieli jakautuu
seur. ajanjaksoihin: 1) arkaistinen
l. esiklassillinen aika (240-81 e. Kr.),
2) klassillinen l. kulta-aika,
Ciceron ensim. esiintymisestä keisari
Augustuksen kuolemaan (81 e. Kr. — 14 j. Kr.),
3) jälkiklassillinen l, hopea-aika
(14 — n. 180 j. Kr.), 4) rappeutumisaika
(n. 180 — n. 600 j. Kr.). Puhuttua kansankieltä
sanotaan vulgääri-l:ksi; siitä
ovat italia ja muut romaaniset
kielet kehittyneet. L:aa kirjoitettiin ja
puhuttiin kautta keskiajan. Kieli
tosin rappeutui, mutta renessanssin
aikana virinnyt klassillisen kulttuurin
harrastus johti klassillisen l:n
käytäntöönottamiseen; täten l. tuli
oikeastaan kuolleeksi kieleksi.
Kansankielten merkityksen kasvaminen
vähitellen syrjäytti l:n, joka kuitenkin
vasta n. 1700 menettää asemansa
diplomatian kielenä ja 1800-luvulla lakkaa
olemasta tieteen yleiskieli. Se on meillä
vielä opetusaineena us. yliopistoon
johtavissa oppikouluissa, [Kielioppeja:
Streng (1915), Pakarinen (1915-16),
Sommer (saks., 1914); sanakirjoja:
Rothsten (1884).]

Latinalainen, muinaisen Latiumin
asukas; roomalainen, romaanilainen,
roomalais-katolilainen, länsimainen.



Latinalainen keisarikunta, ristiretkeläisten
1204 perustama valtakunta heidän tehtyään loipun
Itä-Rooman valtakunnasta; käsitti viimemainitun
Euroopan puoleiset alueet. Pääkaupunkina oli
Konstantinopoli. Kukistui 1261.

Latinalainen kirjallisuus. Sen
historia jakautuu kolmeen, ajanjaksoon:
Rooman kirjallisuus (ks. t.), keskiajan l. k.
ja uuslat, kirjallisuus.
Koko vanhempi keskiaik. kirjallisuus
on kirjoitettu latinaksi. Se käsittää
pääasiassa kronikoita, teologisia teoksia
(vrt. Beda, Gregorius Toursilainen)
ja runoutta, etupäässä hengellistä.
1000-luvun lopulta alkaa keskiaik.
kirjallisuuden nousu. Latina on edelleen
valtakielenä, mutta myös kansankielinen
kirjallisuus alkaa versoa. Etualalla
on yliopistojen viljelemä filosofinen
kirjallisuus (vrt, Anselm, Abélard,
Tuomas Akvinolainen, Duns Scotus),
lukuisia historiankirjoittajia esiintyy
(vrt. Adam Bremeniläinen, Otto
Freisingiläinen, Saxo Grammaticus)
ja runoteoksia kirjoitetaan. Vasta 1800-luvulla
kansalliset kielet syrjäyttävät lopullisesti
latinan, ja l. k. rajoittuu nyt klassilliseen
filologiaan ja tilapääjulkaisuihini.

Latinalainen kirkko, room.-kat. kirkko.

Latinalainen purje, kolmionmuotoinen
purje; käytännössä Välimeren maissa.

Latinalainen rahasopimus, välipuhe,
jonka 1865 tekivät Ranska, Belgia, Italia
ja Sveitsi (latinalainen rahaliitto) ja
jolla Ranskan rahajärjestelmä määrättiin
näiden valtioiden yhteiseksi rahajärjestelmäksi.
V. 1868 yhtyi siihen Kreikka. Laskuyksikkönä
on 1 frangi, joka jaetaan 100 centimeen.
Jokaisen maan pääpahoja oli muiden sopimusmaiden
julkisissa kassoissa otettava vastaan
rajattomasti.

Latinalainen risti l. Kristuksen
kärsimyksen risti, risti, jonka
neljästä haarasta alin on muita pitempi.

Latinismi, latinan kielelle ominainen
sana tai sanontatapa, joka esiintyy
tarpeettomasti käytettynä muissa kielissä.
— Latinisti, latinantuntija, -tutkija.
— Latiniteetti, lat. tyyli.

Latitudi (lat.), leveys, 1. Maant. l. on
paikkakunnan luotiviivan ja päiväntasaajatason
välinen kulma (CBD), joka on yhtäsuuri
kuin paikkakunnan napakorkeus (ECF).
— 2. Geosentrinen 1. on paikan ja maan keskipisteen
yhdistyssuoran ja päiväntasaajan välinen kulma
(CAD), mikä olisi yhtäsuuri kuin maant.
l., jos maa olisi tarkkaan pallon muotoinen.
— 3. Tähden l. on sen kulmaetäisyys ekliptikasta.
— L. mitataan asteissa, pohjoiseksi eli positiiviseksi,
jos paikkakunta tai tähti on samalla puolella
tasaajaa kuin pohjoisnapa, päinvastaisessa
tapauksessa eteläiseksi eli negatiiviseksi.



Latitudijärjestelmä, rikoslaeissa
noudatettu järjestelmä, jolla tarkoitetaan
sitä, että laissa säädetään rikoksesta
seuraavan rangaistuksen korkein ja alin
raja, jääden tuomarin asiaksi näissä
rajoissa määrätä kulloinkin käytettävä
rangaistus.

Latitudinaarit, vapaamielinen
kirkollinen suunta Englannissa 1600-luvulla;
opiltaan lähinnä arminiolaisia; koetti
sovittaa eri kirkollisia ryhmiä.

Latium (lat.), maakunta Keski-Italiassa
Tyrrhenanmeren puolella, L:ssa on Rooma.

Lato, viljan tahi heinän, välistä
kuivikesammalen säilyttämiseksi tehty
rakennus. L:t ovat eri osissa Suomea
muodolleen ja suuruudelleen hyvin erilaisia.
Metsä- ja suoniityn l. on tav. pyöreistä
puista tehty, pieni, vetäen 300-600 kg
heiniä, ovena aukko, josta heinät
työnnetään sisään. Uudenaikaiset pelto-l:t ovat
isoja laudoitettuja ristikkorakennuksia,
parihevosilla läpiajettavia, vetäen aina
50,000 kg ja enemmänkin; isoissa l:issa
on usein ulkopuolella kohonevat
noususillat ja sisällä ylhäällä telineillä
vetosillat, joilta kuorman sisällys
pudotetaan alas, tai käytetään täyttämiseen
konevoimaa.

Latokartano (ruots. Näsegård),
Perniön pitäjässä, Björkenheimeillä,
[„Herrgårdar i Finland".]

Latokartano, karjatalo; jonkun
linnan tai pääkartanon alainen lähin
lampuotitila.

Latomakone suorittaa latomistyön
käsinladontaa monin verroin nopeammin.
Nykyajan l:t latovat ja valavat kiinteitä
kirjasinrivejä (rivinvalukoneet) tai
irrallisia kirjasimia (irtokirjasinkoneet).
— Rivinvalukoneista on huomattavin
saks. Mergenthaleriin keksimä linotype
(kuva 1). Koneen yläosassa on matriisimakasiini,
josta irralliset matriisit (ks. t.)
koskettimistoa nappailtaessa soljuvat alas
koneen „latomahakaan" muodostaen siihen rivin.
Kun matriisirivi on valmis, kuljettaa kone



LATVIA


1. Windau-joki Goldingenin kohdalla.


2. Itälatvialainen viljelysmaisema.


3. Kandau, Länsi-Latvia (n. s. Kuurinmaan Sveitsiä).




LIETTUA


1. Itämeren rantadyynejä.


2. Niemenin vehmasta laaksoa.


3. Tyypillinen kylä Niemenin varrella.




itsetoimisesti sen koneen yhteydessä)
olevasta sulatuskattilaista johtuvan
aukon eteen, josta sulaa metallia puristuu
matriisiriviä vastaan, ja näin valautuu kiinteä
painorivi. Valinkaavana olleet matriisit
erikoinen vipu- ja ruuvilaite palauttaa
takaisin matriisimakasiiiniin. Kutakin
kirjasinta vastaava matriisilevy on
toisesta päästä varustettu erikoisella
hammastuksella, joten matriisit putoavat
kukin vastaavaan kanavaansa ollakseen
taas valmiit ladottaviksi. Kiinteään
riviin ei voi tehdä mitään korjauksia,
pienemmänkin latoma virheen takia se on
uudestaan ladottava ja valettava, Koneen
käyttövoiman antaa sähkömoottori. Muita
tämän ryhmän koneita ovat typografi
ja monoline. — Irtokirjasinkoneista
on tärkein Lanstonin keksimä monotype
(kuva 2). Siihen kuuluu kaksi konetta,
toinen ,,latomista", toinen valamista
varten, Edellisessä, joka muistuttaa
kirjoituskonetta ja käy puristetun ilman
voimalla, lyödään koskettimiston avulla,
käsikirjoituksen tekstiä vastaavasti,
reikiä rullalta toiselle juoksevaan
paperikaistaleeseen. Tämä siirretään
valinkoneeseenj, jossa se, samoin liikkuen, panee
toimimaan puristetun ilman käyttämän
herkän ja erittäin monimutkaisen
vipujärjestelmän, paperikaistaleessa olevien
reikien määräämällä tavalla. Kirjasinten
syvennyskuvat (matriisit) ovat kaikki
samassa matriisikehyksessä, jonka
liikunnan yllämainittu vipujärjestelmä ohjaa
niin, että kulloinkin valettavan
kirjasimen syvennyskuva joutuu valinsuun
kohdalle. Valetut kirjasimet latoutuvat
itsetoimisten vipujen avulla valmiisiin
riveihin. Monotypen valinkonetta voidaan
käyttää myös kirjasinten valamiseen
yleensä. Valinkoneen käyttövoima
saadaan sähkömoottorista. — Käsinlatojan
lasketaan tunnissa latovan 1,500 kirjasinta;
nykyinen voimassa oleva tariffimme määrää
linotypekoneille 6,500 ja monotypekoneille
7,000 kirjasinta tunnissa. ks. kuvaliitettä
Kirjanvalmistus.

La Tour [la-tū'r], Quentin de
(1704-88), ransk. taidemaalari, vuosisatansa
etevin pastellivärien käyttäjä. Muotokuvannut
aikansa suuruuksia.


La Tour: Oma kuva.


Latriini (lat.), käymälä.

Lats, Latvian rahayksikkö = 1 kultafrangi,
n. Smk. 7:66.

Latsaronit (it.), Napoli'n kerjäläiset.

Latsarus, Lasarus (ks. t.).

Latta, jaloni (ks. t.).

Lattia l. permanto. Lankku-l.
on asetettu niskojen päällisille
korokkeille. Neliömäisistä tai
sauvamaisista tammilaneerilaatoista tehty
parketti-l. on luja ja siisti;
puulattian peitteenä käytetään nyk.
korkkimattoa tai erilaisia massoja, jotka
kestävyytensä, siisteytensä ja kauneutensa vuoksi
ovat suosittuja. Pölkky-l:oita,
jotka ovat valmistetut pystyyn ladotuista
lankun tai pölkyn pätkistä, käytetään
m. m. konepajoissa. — Graniitti-,
kalkkikivi- tai marmorilaatoista tehtyjä
kivi-l:oita käytetään
monumentaalirakennusten saleissa ja käytävissä.
Kylpyhuoneissa, puodeissa, sairashuoneissa y. m.
huoneistoissa, joiden l:oita on usein
pestävä, käytetään mettlacher- tai
sementtimosaiikkilaattoja. Lattianpeitteitä
valetaan myöis kipsistä, sementistä, asfaltista
y. m. kovettuvista aineista, joihin
täytteeksi sekoitetaan kivenpalasia,
sahajauhoja, magnesiaa (ksylopaatti-,
torgamentti-, linotoli- y. m. patentti-l:t).

Lattiasieni (Merulius lacrymans),
pillisieni, jonka itiöemä tav. on ohuen,
alustaansa kiinnittyvän ruskean ja
kurttuisen huopapalaisen näköinen. Elää
kosteassa puutavarassa tuhoten m. m.
lattioita ja seiniä.

Lattik, Jaan (s. 1878), vir.
kirjailija ja kirkkoherra; opetusministeri
v:sta 1925.

Lattomeri, iso suoalue, n. 3 km Porin
kaupungin eteläpuolella.

Latuskajalka, lättäjalka, jalka,
jossa koko jalkapohja koskettaa astuessa
maata, kun taas normaalisessa jalassa
sisäsyrjä kaartuu ylöspäin.


Jalan jälki, vas.
normaalin, oik.
latuskajalan.


Latvajärvi, kylä Vienan-Karjalassa
Vuokkiniemen kunnassa läh. Suomussalmen
rajaa. Siellä ovat eläneet kuuluisat
runolaulajat Arhippa ja Miihkali Perttunen.

Latvakasvain, yhtenä kasvukautena
puukasveilla kasvanut varren jatko. —
Latvakuivuus, puun tauti, maan
veden- ja ravinnonpitoisuuden vähyydestä tai
vanhuudesta aiheutuva.



Latvamitta, metsänh., rintamitan
vastakohta. L. otetaan joko määrätyltä
(tav. 18 jalkaa) tai vaihtelevalta
korkeudelta. Mittaaminen suoritetaan
latvakaulaimella. Suomen valtion metsissä
mitataan leimattavat puut 6 m:n
korkeudelta kantoleikkauksesta.



Latvia, tasavalta Itämeren rannalla,
Riianlahden ympärillä; 65,800 km2,
1,9 milj. as. — Maa alavaa,
pikkujärviä ja jokia runsaasti, valtaväylänä
Väinäjoki (latv. Daugava). Rannikko matalaa,
hiekkasärkkäistä, hyviä satamia harvassa.


Vaakuna.

Asukkaista 75 % lättiläisiä, 6 % venäläisiä
(idässä), 5 % juutalaisia, 4 % valkovenäläisiä,,
4 % saksalaisia; väestöstä on 58 % protestantteja,
23 % room.-kat., 9 % kreik.-kat., 5 %
juutalaisia. Kansanvalistus verraten korkea, vain
3 % lukutaidottomia. Pääelinkeino maanviljelys:
ruista, ohraa, kauraa, perunaa, pellavaa;
1920-22 suoritetulla maareformilla palstoitettiin
suurtilat pienviljelijöille. Teollisuus:
kemiallisia, metalli-, puu- ja tekstiilituotteita.
Raha: 1 lats = 100 sentimeä. — Eduskunta
(saeima) 1-kamarinen, 100-jäseninen;
äänioikeutettuja kaikki 21 v. täyttäneet kansalaiset.
Presidentin valitsee eduskunta 3:ksi
vuodeksi kerrallaan. Hallinnollisesti maa on
jaettu 4 maakuntaan: Kuurinmaa, Liivinmaa,
Semgallen (Zemgale) ja Lettgallen
(Latgale). Pääkaup. Riika.
Historia. Jo varhain L. jakautui
kahteen osaan, Liivinmaahan ja
Kuurinmaahan, joilla on osittain ollut omat
valheensa. 1200-luvulla saksalaiset
valloittivat myös nyk. L:n ja lättiläiset
joutuivat saksalaisen (balttilaisen)
yläluokan maaorjiksi. V. 1561 Kuurinmaasta
tuli Puolan alainen herttuakunta ja
Liivinmaasta 1569 Puola-Liettuan
maakunta. Viimemainitun Ruotsi valloitti
1621 ja piti sitä hallussaan suureen
pohjan sotaan, jossa se joutui Venäjälle.
Kuurinmaa oli vain lyhyempiä väliaika ja
ruotsalaisten hallussa ja liitettiin
Venäjään 1795. 1800-luvun loppupuolelta
alettiin L:aa venäläistyttää. V:n 1905
vallankumouksen aikana puhkesi L:ssa
talonpoikaiskapina ja yritettiin perustaa
lättiläinen tasavalta. Maailmansodassa L.
kärsi suuria vaurioita; Kuurinmaan
saksalaiset valloittivat 1915 ja Liivinmaan
syksyllä 1917. Venäjän vallankumouksen
jälkeen oli 1917 perustettu lättiläinen
kansallisneuvosto, joka alkoi toimia maan
itsenäisyyden hyväksi. Brest-Litovskin
rauha 1918 (ks. Venäjä, historia)
näytti jättävän L:n saksalaisten valtaan,
mutta Saksan tappiolle joutuminen
maailmansodassa pelasti L:n itsenäisyyden,
joka julistettiin 18 p. marrask. 1918.
Saksalaisten jätettyä maan se joutui
bolsevikkien valtaan, Saksalais-balttilainen
maanpuolustus väki ja kenraali von der
Goltzin johtama saks. vapaaehtoinen
armeija puhdistivat tosin Kuurinmaan,
mutta kukistivat myös Latvian hallituksen



(huhtik. 1919). Kansallisen armeijan
ja virolaisten avulla saksalaiset
karkoitettiin melkein koko maasta, mutta
Bermondt-Avalovin johtaman ven. armeijan
avulla he syksyllä 1919 vielä koettivat
kukistaa L:n hallituksen. Ransk. ja engl.
laivastotykistön avulla torjuttiin
Bermondt-Avalovin hyökkäys Riikaa vastaan.
Tammik. 1920 vapautettiin viimeinen
kaistale L:aa bolševikeista ja elokuussa
tehtiin rauha Venäjän kanssa. V. 1921
L:n itsenäisyys lopullisesti tunnustettiin.
vrt. Ulmanis, Tšakste.


Lauantaiseura.
Seisomassa: Fr. Cygnæus, J. J. Nordström, J. L. Runeberg. — Istumassa E. Lönnrot,
Fr. Tengström, täytekuva, B. O. Lille, J. V. Snellman, J. J. Nervander, A. A. Laurell.

Lauantaiseura, us. nuorten Helsingin
Yliopiston jäsenten 1830 muodostama
kerho; kokoontui lauantai-illoin jonkun
jäsenensä luo. Sen tarkoituksena oli
kirjallisten kysymysten pohtiminen,
mutta yleensäkin isänmaan sivistyksen
edistäminen ja kansallistunnon
herättäminen. Jäseniä olivat esim.: Runeberg,
Nervander, Nordström, F. Cygnæus,
Snellman, G. Rein, M. A. Castrén ja
loppuaikoina Topelius. Tuloksena sen
pyrinnöistä oli m. m. Suom. Kirjallisuuden
Seuran ja Helsingin Ruots. Yksityislyseon
perustaminen.

Laub, Thomas (s. 1852), tansk.
kirkkomusiikin uudistaja, urkuri
Kööpenhaminassa v:sta 1884.

Laube, Heinrich (1806-84), saks.
kirjailija, Wienin Burgteatterin johtaja
1849-67, n. s. Nuoren Saksan johtajia.
Teoksia: näytelmä ,,Graf Essex", romaaneja,
teatteritutkimuksia.

Laud [lōd], William (1573-1645),
engl. kirkonmies. Canterburyn arkkipiispa
v:sta 1633, Kaarle I:n neuvonantaja,
puritaanisuuden kiivas vastustaja; pitkä
parlamentti tuomitsi hänet kuolemaan.

Laudarunot, kansanomaista it.
hengellistä runoutta, joka syntyi alemmissa
kansankerroksissa 1200-luvun jälkipuoliskolla.

Laudatur (lat.), „kiitetään",
kiitettävä, korkein arvosana tutkinnoissa.

Laudes (lat.), varhaisin kat, kirkon
jokapäiväisistä rukoushetkistä, siihen
kuuluvine psalmeineen ja hymneineen.
vrt. Laudarunot. — Ylistyspuhe.

Laudon (Loudon), Gideon
Ernst von (1717-90), itäv. sotamarsalkka.
Voitti preuissilaiset Kunersdorfissa 1759,
valloitti 1789 turkkilaisilta Belgradin.

Laue, Max von (1879-1912), saks.
fyysikko, julk. tutkimuksia valo-opista
ja suhteellisuusopin alalta. Keksi kiteen
käyttämisen röntgensädehilana, mistä
sai Nobelin fysiikan palkinnon 1914.




Lauenburg, Saksi-L.,
ent. saks. herttuakunta nyk.
Slesvig-Holsteinissa Elben oik. rannalla.
Henrik Leijonan asuttama, kuului aluksi
Saksiin, eri herttuakuntana v:sta 1260,
myöhemmin Tanskaan 1815-63 sekä Preussin ja
Itävallan vallattua Slesvig-Holsteinin
Preussiin v:sta 1865.

Lauha (Æra), kasvisuku, mätästäviä
heiniä, joista nurmilauha (Æ. cæspitosa)
kosteilla niityillä usein on kasvillisuuden
pääosana.

Lauhavuori, Kauhajoen, Isojoen ja
Honkajoen pitäjien rajain kulmauksessa;
223 m yl. merenp. Näkötorni.

Lauhdevedenerottaja, laite, joka
höyryputkista, silintereistä y. m. laskee
lauhtuneen veden itsetoimisesti pois.
— Lauhdevesi, höyrystä höyry johdoissa,
silintereissä y. m., tai lauhduttajissa
tiivistynyt vesi.

Lauhduttaja l. kondensori,
laitos, jossa höyryä tai kaasuja
jäähdyttämällä tiivistetään nestemäiseen
olotilaan, joko puhtaan nesteen tai
alhaisen paineen, tyhjiön, aikaansaamiseksi.
Edellinen tapaus tulee kysymykseen yleensä
kem. töissä (tislauksissa), jälkimmäinen
höyrykoneissa, joissa koneen menohöyry
lauhdutetaan vähentämään vastapainetta.
Höyrykoneltten l:ia on kolmea lajia:
suihku-l:ssa (kuva 1) sekaantuu


Kuva 1. Suihkulauhduttaja.

höyry lauhdutusveden ryöppyyn välittömästi,
pinta-l:ssa johdetaan höyry
putkiryhmään, jossa se lauhtuu; putkien
kautta johdetaan lauhdutusvesi (kuva 2).
Veden ja ilman poistamiseen käytetään


Kuva 2. Pintalauhduttaja.

ilmapumppua. Yleis-suihku-l:ssa
(Körtingin l:ssa) koneen menohöyry puhaltaa
suppilon muotoisiin putkiin ja imee
lauhdutusveden samalla itse lauhtuen;
vesi syöksyy edelleen ja aikaansaa
tyhjiön, joten täsisä ei tarvita
Ilmapumppua (rakenne periaatteessa sama
kuin suihkulietsoimen. vrt. Lietsoin).
— Lauhdutuskone, höyrykone, jossa
menohöyry tiivistyy lauhduttamassa, joten
vastapaine alenee, ja koneesta saadaan
suurempi teho.

Laukaa. 1. Kunta Vaasan läänissä,
Pohjois-Hämeessä, Hämeen läänin rajalla.
695,1 km2, 8,560 as, (1925).
Karjanhoitokoulu. Valtion ruutitehdas.
— 2. Rautatieasema Jyväskylän-Suolahden
rataosalla L:n kunnassa, 23 km Jyväskylästä.

Laukaanjoki (ven. Luga), 310 km
pitkä joki Inkerissä; laskee Laukaanlahteen.

Laukka ks. Sipuli.

Laukko, allodisäteri Vesilahdella,
Kurki-suvulla 1400-luvulta v:een 1817,
Törngreneillä v:een 1868, v:sta 1871
Standertskjöldeillä; sääntöperintötila
v:sta 1873. L:oon liittyy runo „Elinan
surmasta" (ks. t.).


Laukon päärakennus (poltettu 1918).


Laukkuryssä, kulkukauppaa maassamme
harjoittaneiden venäjänkarjalaisten
kansanomainen nimitys.

Laulu, sävelellisesti elävöityvää
puhetta. Kumpaisessakin, laulussa ja
puheessa, ääni melodisesti nousee ja
laskee; kumpaisessakin ilmenee rytmillisiä
laajuus- ja korkosuhteita. Erotus on
siinä, että melodiset askelet ja
rytmilliset mitat ovat puheessa epämääräisiä,
mutta laulussa säännöllisten, matemaattisten
suhteitten määräämiä. Sanojen ja
sävelten yhteensulautuminen laulussa ei
kuitenkaan tuota vaikeuksia, sillä, puhe
voi ilman luonnottomuutta taipua
sellaisiinkin lähinnä tarjoutuviin
määräsuhteisiin, jolta laulu vaatii. Siltä
taas, missä määrin sanojen rytmilliset ja
melodiset suhteet täten loittonevat
alkuperäisestä puhelaadustaan, johtuu
laulusävellyksessä kaksi tyyliä: resitatiivinen
ja n. s. melodinen. Edellinen on puhetta
lähinnä ja tulee kysymykseen etenkin
draamallisen kiihkeissä ja koomillisissa
kohdissa. Jälkimmäinen lähenee soitinmusiikin
ja tanssiliikkeitten luonnetta ja



soveltuu paraiten lyyrilliseen tunnelman
ilmaisuun. Tavallisimmin molemmat
tyylit yhtyvät ja sekoittuvat monella lailla,
milloin sopusuhtaisesti yhteensulaen,
milloin ristiriitaisesti toisiaan ehkäisten.
— Laulu on luultavasti musiikin vanhin
ilmausmuoto.

Lauluelimet. Ihmisen l. muodostavat
mitä taidokkaimman soittimen. Hengityksen
avulla saadaan äänen syntymiseen
tarvittava ilmavirta. Äänijänteitten
asento määrää sävelten korkeuden.
Kitalaen onkalot muodostavat tarvittavan
kaikupohjan, ja huulten avulla ääni
pääsee selvästi ja kuuluvasti soimaan.

Laulujen kirja, H. Heinen (ks. t.)
runoteos.

Laulujuhla, tilaisuus, johon
laulukuntia eri seuduilta kokoontuu yhteistä
ohjelmaa suorittamaan, Usein on l:n
yhteydessä myös laulukilpailuja (ks. t.).
Suomeen on l.-ajatus tullut Virosta, missä l:t
ovat tärkeänä kansallisen elämän
yhdyssiteenä, Ensim. vir. l. pidettiin 1869,
orjuuden lakkauttamisen 50-vuotismuistoksi
(seur. 1879, sittemmin tiheämmin).
Suomessa on Kansanvalistusseura ne
pannut alkuun. Ensim. pidettiin Jyväskylässä
1884 (laulajia noin 300), seuraavat
Jyväskylässä 1887, Tampereella 1888,
Viipurissa 1889, Jyväskylässä 1890, Kuopiossa
1891, Turussa 1892, Vaasassa 1894,
Sortavalassa 1896, Mikkelissä 1897, Helsingissä
1900. Sillä välin oli alettu toimeenpanna
eri tahoilla myös n. s. ,,paikallisia" l:ia.
Sen johdosta yleiset l:t harvenivat
(Turussa 1905, Viipurissa 1908,
Hämeenlinnassa 1911, Savonlinnassa 1913,
Kuopiossa 1914, Helsingissä 1921, Mikkelissä
1923, Jyväskylässä 1924 ja Sortavalassa
1926). Samalla myös ohjelmain laatu
vähitellen kohoutui tavoittamaan
korkeampia taiteellisia päämääriä.

Laulukilpailu on ollut tehokkaana
kannustimena laulujuhliin saapuvien
kuorojen tuloksiin. Arvosteltaessa tulee
kysymykseen rytmin tarkkuus, sävelsuhteitten
puhtaus, äänen sointi ja esityksen
elävyys. — Laulukorva, kyky laulaa
sävelet oikein ja tarkasti. L:n puute
johtuu usein harjaantumattomuudesta.

Laululeikki. Laulua on jo ammoisista
ajoista käytetty liikuntoleikkien
säestykseksi, siis samaan tarkoitukseen kuin
nykyaikaisessa tanssissa soittoa,
Puhtaimpana lienee tällainen ikivanha
kansanlaululeikki säilynyt meidän päiviimme
Färsaarilla (Kædedans). Esilaulaja
aloittaa laulun, ja kuoro kertaa aina
säkeistön loppuosan eli vartavasten joka
säkeistön loppuun liitetyn: jälkilauselman.
Useilla suomalaisillakin kansantansseilla
on alk. ollut laulettavat sanat. [Collan
(1913); Stenroth (1921).]

Laululinnut nimitystä käytetään
yleensä niistä varpuslinnuista, joilla on
erikoisempi laulutaito. Laulukyky
rajoittuu sukukypsiin uroslintuihin, vain
harvojen lajien naaraatkin laulavat.

Laulu-Miehet, helsinkiläinen
valiomieskuoro, per. 1914; johtajat A.
Maasalo, A. Wartiovaara, H. Klemetti sekä
nyk. Väinö Rautavaara. V. 1923 teki
kuoro konserttimatkan Tanskaan ja
Norjaan sekä lauloi 1924 Tukholmassa.

Laulumuoto on peräisin keskiaikaisista
tanssilauluista, joiden sävelellinen
rakenne perustui soolon ja kuoron vaihteluun.
1600-luvun soololaulusävellyksissä tavataan
l. jo täysin kehittyneenä yhtenäisenä
3-lausekkeisena kolminaisuutena.
Laulusävellyksistä l. siirtyi myös
soitinmusiikkiin. Ensimmältä sitä
käytettiin sarjasävellysten laulumaisissa
tai tanssintapaisissa keskiosissa.
1800-luvulla se tuli vallitsevaksi muodoksi
kaikenkaltaisessa pieniin puitteisiin
rajoittuvassa säveltaiteessa.
vrt. Sävellysmuodot.

Laulunopetus on kahdenlainen,
riippuen siitä, tarkoittaako se yksityisen
oppilaan kehittämistä soololaulajaksi vai
kokonaisen oppilasryhmän (esim.
koululuokan) yleistä musiikkikasvatusta,
— Yksityisessä l:ssa kiinnitetään päähuomio
äänenmuodostukseen ja äänenkäytön
teknilliseen hallitsemiseen. Sen ohella
annetaan myös opastusta laulun
tunnelmalliseen esitykseen. — Yleistä
musiikkikasvatusta tarkoittavassa l:ssa
käsitellään musiikin teorian alkeita,
säveltapailua ja yhteislaulua (1-, 2-,
3- ja 4-äänistä). Viime aikoina on
alettu siihen liittää myös
rytmiharjoituksia ruumiinliikkeineen
sekä luokkaopetukseen soveltuvia
äänenmuodostusharjoituksia. vrt.
Laulutaide. [Klemetti, „Kuorolaulun
opas" (1917), „Äänenmuodostuksen opas"
(1920); Järnefelt-Palmgren,
„Laulutaiteen opas" (1917).]

Laulunäytelmä, näytelmä, jossa osaksi
puhutaan, osaksi lauletaan.

Laulurastas ks. Rastaat.

Laulurunous, lyriikka (ks. t.).

Laulutaide. Jo varhaisella keskiajalla
pyrittiin koulutuksen avulla kehittämään
kauniita mies- ja poikaääniä kirkkolaulun
tarpeiksi. Ensim. järjestelmälliset
lauluharjoituskokoelmat julkaistiin
Italiassa n, 1600. It. oopperamusiikin
mukana kehittyi sitten it. l. (bel canto)
huippuunsa. Gluckin ja Wagnerin



uudistusten kautta tapahtui oopperatyylissä
käänne, ja uusi saks. laulutyyli (ks. Lied)
pääsi konserttisaleissa valta-asemaan. Siitä
periin kehittyi saks. ja ransk. l. omaan
tyylilajiinsa. vrt. Laulunopetus.

Launis, Armas (s. 1884), suom.
säveltäjä ja kansansävelmäin tutkija.
Säveltänyt oopperoita, „Seitsemän veljestä"
(1912), „Kullervo" (1917), „Aslak Hetta"
(1926), kantaatteja, kuorolauluja y. m.;
julk. ,,Lappalaisia joikusävelmiä" ja
„Inkerin runosävelmät" (Suomen kansan
sävelmiä IV, 1).

Laupeuden sisaret, room.-kat.
kristillismielisten naisten yhdistyksiä, joiden
tarkoituksena on kurjuuden poistaminen
etup. köyhiä ja sairaita auttamalla ja
hoitamalla. Protestanttisella taholla
laupeuden sisaria vastaavat diakonissat.
— Laupeuden veljet, room.-kat.
sairashoitoa harjoittava veljeskunta.

Laura, Petrarcan (ks. t.) lemmitty.

Laura l. lavra (kreik.), kreik.-kat.
luostari, jossa munkit elävät kukin
erikseen kammioissaan eikä yhteisissä
työ- ja ruokasaleissa. Kuuluisa on esim.
Kiovan l.

Lauræus [-rē'-], Alexander ks.
Lauréus, — Lauræus, Gabriel
(1677-1753), suom. pappi, professori.
Sotavankeudessa Siperiassa 1709-21, sitten
kirkkoherrana Loimaalla ja v:sta 1749 teologian
prof:na ja Turun tuomiorovastina.

Laurana [-rā'-] Francesco
(n. 1423 — n. 1502), it. kuvanveistäjä.
Valmistanut hautamuistomerkkejä,
madonnan- ja rintakuvia sekä mitaleja.

Laurbecchius [-ekkius], Pietari
(1628-1705), Viipurin piispa 1696-1705,
aiemmin prof. v:sta 1668.

Laurbeck, Iisak (n. 1679-1716),
jumaluusoppinut. Menetti 1708 pappisarvonsa,
koska tuomitsi liian ankarasti m. m. omia
esimiehiään. Esitti pietististä vaikutusta
osoittavia mielipiteitä.

Laureatus (lat.), (laakerilehvillä) seppelöity.

Laurell [-e'l], Aksel
Henrikinpoika (k. 1790), Asikkalan
kappalainen. Opetti seurakuntalaisilleen
perunanviljelystä, julk. „Lyhykäinen kirjoitus
potatesten eli maan-päronain viljelemisestä".
— Laurell, Axel Adolf (1801-52),
prof. ja pedagogi. Perusti 1831 yksityisen
ruots. lyseon Helsingfors Lyceum, jonka
johtaja v:een 1840.

Laurén [-ē'n], Ludvig Leonard
(1824-84), koulunopettaja ja kirjailija.
Teoksia: „Vasa trivialskola 1684-1884",
„Minnen från skolan och universitetet".
— Laurén, Per Åke (s. 1879), suom.
taidemaalari ja kirjailija. Maalannut m. m.
realistisia kyläkuvauksia, julk. näytelmiä
(ruots.) ja ruotsintanut Kiveä m. m.
„Nummisuutarit", „Lea" ja „Seitsemän veljestä".


Lauren: Seitsemän veljestä.


Laurens [lorā'], Jean Paul
(1838-1921), ransk. historiamaalari. Töitä:
,,Enghienin herttuan mestaus", „Itävallan
yleisesikunta kenraali Marceaun kunniapaarien
ääressä", „Robert Pyhän pannaanjulistus",
seinämaalauksia. Vaikuttanut Edelfeltiin.

Laurent [lorā'], Auguste (1807-53),
ransk. kemisti. Kehitellyt orgaanisen kemian teoriaa.

Laurentius Andreæ (n. 1470-1552),
ruots. arkkidiakoni. Kustaa Vaasan
sihteerinä (kanslerina) 1523-31 suunnitteli
Ruotsin kirkon uudistuksen lut. henkeen.
L. A:n maltillisuus uudistuksissa vei
hänet epäsopuun kuninkaan kanssa, joka
tuomitutti hänet 1540 kuolemaan, joskin
muutti tuomion raskaaksi sakkorangaistukseksi.

Laurentius Nicolai Norvegus (1538-1622),
norj. jesuiitta. Lähetettiin 1576 Tukholmaan
edistämään katolisuutta. Toimi Juhana III:n
perustaman jumaluusopillisen korkeakoulun johtajana.
Pakotettu lähtemään Ruotsista 1580.
Saanut nimen Luostari-Lassi, koska
hänen koulunsa oli sijoitettu ent. luostariin.

Laurentius Paulinus (1565-1646),
Ruotsin arkkipiispa 1637-46, aiemmin
professorina Upsalassa ja piispana
Strängnäsissä. Edisti opetuslaitosta. —
Laurentius Petri (1499-1573), Ruotsin
ensim. lut. arkkipiispa 1531-73, Olaus
Petrin veli. Ruotsinsi Raamatun 1541,
julkaisi kirkkojärjestyksen 1571. —
Laurentius Petri Gothus (n. 1529-79),
Ruotsin arkkipiispa 1574-79, v:sta 1506
professorina ja rehtorina Upsalassa. Puolusti
aluksi Juhana III:n „punaista kirjaa".




Laurentius Pyhä (it. ja esp.
Lorenzo), roomal. diakoni, kärsi
marttyyrikuoleman 258 (epäperäisen tarinan
mukaan hiljaisella tulella paahdettuna).
L:sta tuli kansanomainen pyhimys
(Laurinmessu elok. 10 p.).

Lauréus l. Lauræus
[-rē'-], Alexander (1783-1823),
suom. taidemaalari. Maalannut pienikokoisia
laatukuvia, joissa esittää etupäässä romanttista
kansanelämää ja kiinnittää huomiota
valovaikutuksiin. Eli viimeiset vuotensa
Roomassa. [K. Leino (1908); Stjernschantz
(ruots., 1914).]


Lauréus: Munkki luostarikellarissa.


Laurier [lōriə], Sir Wilfrid
(1841-1919), Kanadan pääministeri 1896-1911
(vapaamielinen).

Laurila, rautatieasema Kemin-Tornion
radalla Kemin maalaiskunnassa, 8 km Kemistä.
L:sta lähtee Rovaniemen rata.

Laurila, Kaarle Sanfrid (s. 1876),
esteetikko, dosentti v:sta 1910. Teoksia: „Versuch
einer Stellungnahme zu den Hauptfragen der
Kunstphilosophie". ,,Johdatus estetiikkaan",
,,Estetiikan peruskysymyksiä", „Leo Tolstojs
politische Ansichten", y. m. — Laurila,
Matti (1865-1918), Lapuan suojeluskunnan
johtaja, kaatui poikansa kera Länkipohjassa.

Laurin [-ī'n], Carl (s. 1868),
ruots, kirjailija. Teoksia: „Kulturhistorisk
bilderbok", „Skämtbilden", „Nordisk konst",
„Svensk .själfpröfning", „Folklynnen", „Alla ha
rätt", „Människor", „Stamfränder", sekä
„Taidehistoria", „Naisluonteita", „Väkivaltaa
ja vääryyttä" (suomen.).

Laurinmessu ks. Laurentius Pyhä.

Laurion, vuori Kreikassa, Attikan
kaakkoisosassa; lyijy- ja hopeakaivoksia,
jotka vanhalla ajalla olivat hyvin antavia.

Lauritsala, Saimaan kanavan
pohjoinen päätekohta Lappeen pitäjässä.


Lauritsalasta.


Laurium ks. Calumet.

Laurola, maatila Hiitolassa, ent. lahjoitusmaita.

Lausanne [loza'n], kaup.
Lounais-Sveitsissä, 2 km Genèvenjärven
pohjoispuolella. Tuomiokirkko 1200-luvulta,
ranskank. yliopisto; toista sataa
pensionaattia, joissa ulkomaalaista nuorisoa
käy sivistystään täydentämässä, 70,000
as. — V. 1923 tehdyssä L:n rauhassa
Turkki sai nyk. rajansa.


Lausanne.




Lause, ajatuksen kielellinen ilmaus.
Täydellisessä l:ssa lausutaan finiittiverbin
avulla toiminta, tila tai ominaisuus
jostakin esineestä. Yksi tai useammat
l:t, jotka läheisesti kuuluvat yhteen,
muodostavat virkkeen. Virke saattaa
sisältää yhden ainoan eli yksinäisen l:n
tai useampia liitä l. l.-yhdistyksen.
Yksinäiset l:t, jotka muodostavat
l.-yhdistyksen, ovat toistensa suhteen joko
rinnastettuja tai saattaa toinen olla
toisen alle alistettu. Rinnastetuiksi
sanotaan liitä, jotka ovat toistensa
suhteen itsenäisiä ja yhdenarvoisia. Ne
yhdistetään rinnastuskonjunktsionilla tai
seuraavat toisiaan ilman konjunktsionia.
Jos l:t, joista l.-yhdistys on muodostettu,
ovat semmoisessa suhteessa toisiinsa, että
toinen määrää toista, niin sitä l:ta, jota
toinen määrää, sanotaan alistavaksi
l:ksi, ja määräävää l:ta alistetuksi.
Ajatukseltaan itsenäistä alistavaa l:ta
sanotaan pää-l:ksi; l:ta, joka määrää
toista, sivu-l:ksi. Alistetut l:t ovat
sivu-l:ita, alistavana l:na saattaa olla
pää-l. tai sivu-l. Sivu-l:t ovat
relatiivi-l:ita, joita aloittaa
relatiivipronomini tai relatiivinen partikkeli,
konjunktsioni-l:ita, jotka alkavat
alistuskonjunktsionilla, tai alistettuja
kysymys-l:ita, joita aloittavat kysyväiset
pronominit tai partikkelit.

Lauseenjäsen l. lauseenosa.
Lauseessa on kaksi pääjäsentä, subjekti eli
alus ja predikaatti eli maine ja tarvittaessa
predikaatintäyte sekä n. s. määräyksiä, joita
ovat objekti eli kohde, adverbiaali eli
seikkamääräys ja attribuutti eli lisä (määräys).
Lauseen erittelyä osiinsa eli jäseniinsä sanotaan
lauseenjäsennykseksi.

Lauseke. 1. Mus. L. eli periodi,
kahden tahi useamman säkeen muodostama
rytmillinen ja melodinen kokonaisuus.
Tavallisin l.-muoto on 4-säkeinen,
kahteen säepariin jakautuva. Enin osa suom.
kansanlaulujen sävelmistä on tätä
muotoa. Liitten merkitys sävellyksen
kokonaisuuteen nähden johtuu ensi sijassa
niiden lopukkeista eli kadensseista (ks. t.),
ja l:n muunteluun riittää usein pelkkä
lopukkeen vaihtuminen (esim. ensi
kerralla dominantti-, toisella toonikalopuke).
Laajemmissa sävellysmuodoisisa esiintyy
mitä monenlaisimpia liitä, säkeitten lukumäärään,
laatuun ja järjestelyyn nähden (parilliset,
jonomaiset ja kahdenpuoleiset lit).
— 2. Matem. L. eli ekspressioni,
matem, laskutoimituksen tulos algebralliseen
muotoon merkittynä.

Lauseoppi l. syntaksi, kieliopin
osa, joka käsittelee lauseen rakennusta
ja osia sekä sanojen käyttöä lauseessa.
[Setälä (1922).]

Lausitz, 2 maakuntaa, Ylä- ja
Ala-L., Itä-Saksassa; jälk. kuuluu Preussiin,
edellisestä puolet Preussiin, puolet Saksiin.
Asukkaista n. 120,000 slaav. vendejä.

Lausunto, mielipiteen ilmaisu, jolla ei
ole velvoittavan tahdonilmaisun luonnetta,
vaan on aiottu ainoastaan antamaan selvitystä
ja johtoa sille, jolle ratkaisuvalta asiassa
kuuluu. L:ksi sanotaan myös arvostelua, jonka
viranomaiset tai yksityiset henkilöt pyydettäessä
antavat jonkin lakiehdotuksen tahi mietinnön
johdosta.

Lausuntovapaus, kansalaisille
kuuluva oikeus ajatusten lausumiseen
puheessa ja kirjoituksessa tai kuvallisessa
esityksessä, sananvapaus. L:teen
laajemmassa merkityksessä luetaan
lisäksi painovapaus (ks. t.). Nämä
kansalaisoikeudet turvattiin 20/8 1906
annetulla, perustuslainvolmaisella lailla
lausunto-, kokoontumis- ja yhdistymisvapaudesta.
Sittemmin otettiin vastaava säännös 17/7 1919:n
H. M:oon (10 §).

Lausutus eli musikaalinen
deklamatsioni, on tärkeä puoli
vokaalimusiikin sävellystekniikkaa. L:n
tarkoituksena on sävelten rytmin ja
melodiikan muodostaminen niin lähelle
sävellettävien sanojen luonnollista ja
loogillista lausumista, kuin sävellyksen
taiteellinen laatu vaatii tai sallii.

Lauta ks. Puutavaralajit.

Lautakunta. Kihlakunnantuomaria
avustaa oikeudenistunnoissa 7-12-jäseninen
lautakunta, joka väh. 5 l:n jäsenen
l. lautamiehen läsnäollessa on
tuomionvoipa. Lautamiehet valitsee
kihlakunnanoikeus kolmesta kunnanvaltuuston
ehdolle asettamasta henkilöstä. L:lla
on kollektiivinen (yhteinen) ääni, siten
että jos l. on toista mieltä kuin
kihlakunnantuomari ja on yksimielinen, on
sen mielipidettä noudatettava, muuten
ratkaisee asian kihlakunnantuomarin
ääni (Oikeudenkäymiskaari 1:1; Asetus
kihlakunnan lautamiehistä 25/1. 1886). —
L:ksa sanotaan myös kunnallisia y. m.
elimiä, joissa on useampia jäseniä.

Lautapeli, kahden pelattava vanha
peli, jossa nappuloita siirretään
„laudalla" nopanheiton mukaan.

Lautasäes ks. Äes.




Lauth [lō], Charles
(1836-1913), ransk. kemisti, keksinyt erältä
tioniiniväriaineita, joita nimitetään hänen
nimellään L:n väreiksi. — Lauthin värit,
rikinpitoisia fenyleenidiamidista valmistettuja
väriaineita (Lauthin violetti l. tioniini).

Lautrec ks. Toulouse-Lautrec.

Lautta. Tukki-l:t. Kehä-l.: tukkeja
kuljetetaan irrallaan niitä ympäröiviin
puomin sisällä, risti-l. l. litko on
jonkinlainen kehä-l:n ja sidotun l:n välimuoto;
nippu-l:t: puut on sidottu pienempiin
nippuihin, suomus-, tynnyri- ja sikaari-l:t:
tukit muodostavat yhden t. muutamia suuria sidottuja
kimppuja. — Liikenne-l:t, joita käytetään
välittämään liikennettä kapeiden vesien yli,
ovat puunrungoista kyhättyjä tynnyrien tai
laatikkomaisen aluksen kannattamia rakenteita.
Suuret l:t ovat varsinaisia aluksia, joiden
kannella kuljetettavat tavarat tai matkustajat
ovat. Höyry-l:ssa on höyrykone, moottori-l:ssa
polttomoottori käyttökoneena, Harvoin käytetään
potkuria, tav. päistään rantoihin kiinnitettyä
ketjua, joka kulkee voimakoneen käyttämän,
pyörän yli, jolloin kone siis vetää l:n pitkin
ketjua. Juna-l:lla kuljetetaan kokonaisia junia
yli vesien.


Jokilautta.


Lauttakylä ks. Huittinen.

Lauttarahat, ne maksut, joita
kannetaan lossin tai lautan käyttämisestä.
L:oja kannetaan taksan mukaan, jonka
yleisiin maanteihin nähden maaherra
määrää. Paikallisteillä olevien lossien ja
lauttain käyttämisestä maaherra
tienosakasten ehdotuksesta määrää maksun
tierahastoon kannettavaksi ja vahvistaa
sitä varten taksan noudatettavaksi (Laki
teiden tekemisestä ja kunnossa pidosta
maalla 11/10 1918, 42 ja 57 §§).

Lauttasaari (ruots. Drumsö), n. 3,5 km
pitkä, Huopalahden kuntaan kuuluva saari Helsingin
läntisessä saaristossa. Huvila-asutusta; merikylpylä.
Höyrylauttayhteys Helsingin Ruoholahteen.

Lauttaus. Jokaisessa luonnollisessa,
avoväyläisessä vesistössä saa vesioikeuslain
(23/6 1902) mukaan lautata metsäntuotteita.
L. on määrättävä yhteiseksi kaikille
lauttaajille (vrt. Lauttaus-yhdistys),
ellei vesistön laatu tai muut asianhaarat
toisin vaadi. — L. jaetaan väylän suuruuden
mukaan purouittoon, jokiuittoon ja järvi-l:een.
— Purouitossa, jossa vesi useimmin
on vuolasta ja jossa uittaminen on mahdollista
vain kevättulvan aikana, virtaava vesi
toimittaa puiden kuljetuksen. Veden
säästämiseksi rakennetaan patoja, joko
väliaikaisia pukkien tai pysyviä
(laskuluukulla varustettuja) puu- tahi
kiviarkkujen varaan. Jos pato on kosken
niskassa, yhdistetään siihen usein
tukki- l. uittoruuhi. Kivisen ja
mutkikkaan uoman syventämiseksi rakennetaan
rantamille hirsistä, risuista tai kivistä
ohjepatoja l. suistoja, näiden
puutteessa kosseja (ks. t.),
tekemällä suistoseinämiä y. m. ja
asettamalla jokivarteen yksinäisiä
tukkeja, otvia, jotka latvapuoleltaan
ovat maalle vedettyjä tai muulla tavalla
kiinnitettyjä. Puita ohjataan rannoilta keksillä,
jolla niitä suvantopaikoissa myös
työnnetään eteenpäin. — Jokiuitossa
uittolaitteet ovat suurempia ja vankempia.
Alavilla rannoilla käytetään ohjepuomeja.
Suvantopaikoissa puita kuljetetaan sulkemalla
ne tilapäisesti kierrettyyn puomiin; kuljetus
tapahtuu kelaveneisiin kiinnitetyillä
keloilla. Erityisen vaikea on ohjepuomin
asettaminen koski- ja koviin virtapaikkoihin
sekä koskien kiviin tarttuneiden suurien
tukkikasojen, ruuhkien, purkaminen.
Johtopuomeille laitetaan usein diktaaleja
(ks. t.), rantakallioihin rautarenkaita j. n. e.
— Järvilauttauksessa kuljetetaan puut joko
irrallaan kehälauttaan suljettuina
tai sidotuissa nipuissa, käyttämällä
vorokkia tahi varppi- tai
hinaajalaivaa. — Uiton ollessa
yhteisen ja eri omistajien puiden sekaisin,
tarvitaan erottelulaitteita,
joissa uitetut tukit erotellaan merkkiensä
mukaan omistajilleen. — L:ssa uppoaa
vuosittain suuri määrä puita, sitä
enemmän mitä nuorempia ja tuoreempia ovat.
Koivua ei voi kuivattamatta uittaa
pitempiä matkoja. Uitettu puu kutistuu,
laajenee ja halkeilee vähemmän ja on
helpompaa sahata. ks. kuvaliitettä
Metsätalous. [Oksala (1926).]

Lauttauspäällikkö, henkilö, joka
ennen lauttaukseen ryhtymistä on
asetettava lauttausta johtamaan
(Vesioikeuslaki 23/7 1902, II luku, 12-13 §).



Lauttaussääntö. Vesistössä, missä on
jonkinlaista liikennettä tai on sulku,
arvokas laitos tai muu kalliimpi
laite tai harjoitetaan melkoisempaa
kalastusta, ei ole yleensä lupa ryhtyä
lauttaukseen, ennenkuin sen toimittamisen
tapa ja järjestys on l:llä vahvistettu.
L:ssä on ilmoitettava, millä tavalla ja
mihin aikaan lauttausta saadaan
harjoittaa, kuinka liikenne on turvattava ja
lauttausväylä laitettava y. m. s. L:n
vahvistaa maaherra (Vesioikeuslaki 23/7 1902,
II luku, 4-7 §; Asetus 23/7 1902, III luku,
21-22 § ja IV luku).

Lauttausväylä, lauttauslaitteita
rakentamalla, vesistöä perkaamalla y. m.
lauttausta edistävillä toimenpiteillä
laadittu väylä lauttaamista varten. L:n
rakentaminen jätetään, milloin valtio ei
ota sitä toimittaakseen, yksityiselle
henkilölle tai yhtiölle, jonka harkitaan
varmimman voivan suorittaa työ (Vesioikeuslaki
28/7 1902, II luku, 5 §:n 2 mom.).

Lauttausyhdistys. Kun lauttaus on
määrätty yhteiseksi, ovat lauttaustavaran
omistajat yhdistyksenä, jonka hallitus
osakasten puolesta ja heitä varten
pitää huolta koko lauttauksesta. L:n
säännöt vahvistaa maaherra (Vesioikeuslaki 
23/7 1902, II luku, 10, 11 ja 13 §).

Law [lō], Andrew Bonar
(1858-1923), engl. poliitikko. Siirtomaammisterinä
1915-16, rahaministerinä 1916-19, suursinetin
vartijana 1919-21, pääministerinä 1922-23.
Vanhoillisten johtaja 1911-23. — Law,
John (1671-1729), skotl. rahamies.
Per. 1716 Pariisiin pankin, joka 1718
muutettiin valtionpankiksi. Yritys, johon
yhdistettiin myös kauppakomppania, menestyi aluksi
suurenmoiisesti, ja L. nimitettiin 1720
rahaministeriksi, mutta liiallinen asioiden
laajentaminen aiheutti sam. v. täydellisen
romahduksen.


Bonar Law.


Lava, hyödelava, akkunoilla
peitetty, kasvien viljelemistä varten
valmistettu puukehä, johon saadaan lämpö joko
palavan lannan avulla tai muuten keinotekoisesti:
lämmin l., tai auringon säteilystä:
kylmä l.

Laval [-va'l], kaup. Länsi-Ranskassa,
Mayenne-joen varrella. Vanha linna 1000-luvulta
ja tuomiokirkko 1100-luvulta. 30,000 as.

La Valetta [-le'-], Maltan linnoitettu
pääkaup.; yliopisto. 70,000 as.

La Valette [-le't], Antoine Marie
(1769-1830), ransk, virkamies, kreivi.
Napoleonin pääpostitirehtöörinä 1800-14
ja 1815. Pelastui kuolemantuomioista
vaimonsa avulla. — La Valette, Jean
Parisot de (1494-1566), johanniittain
ritarikunnan suurmestari v:sta 1557.
Puolusti tarmokkaasti Maltaa turkkilaisia
vastaan; perusti La Valettan kaupungin.

Lavan ruhjoutuminen hevosilla
aiheutuu tav. sopimattomista valjaista, jotka
syövät nahkaan tai sen alaisiin osiin
pieniä haavoja tai ajettumia. Hoidon
puutteessa voivat nämä muodostua suuriksi
nestepöhöttmiksi tai sidekudospahkoiksi.

Lavansaari, saari Suomenlahden
ulapalla, n. 55 km Virolahdelta etelään ja
45 km Suursaaren itäpuolella; muodostaa
itäpuolella olevan Peninsaaren kanssa
L:n kunnan; 15,9 km2, 1,335 as. (1925).

Lavantauti, suolityyfus, tarttuva
suolitauti, sauvanmuotoisten l.-basillien
aiheuttama. Tärkein tartunnan levittäjä
lienee juomavesi, johon taudin basilleja
on sairasten ulostuksista tai virtsasta
joutunut. Itämisaika n. 2 viikkoa.
Oireita: aluksi väsymys, ruokahaluttomuus,
päänsärky, sitten kuume, joka voi
kohota hyvinkin korkealle, rintaan ja
vatsaan ilmestyvät punaiset pilkut,
ripulimaisiksi käyvät ulostukset;
vaikeammissa tapauksissa potilas on
horroksissa pitkät ajat, suoliin syntyneet
haavat repeävät ja voivat tällöin
aiheuttaa vatsakalvontulehduksen. Toipuminen
alkaa tavallisesti kolmannen viikon
lopulla, — L:iin sama henkilö voi
sairastua useammankin kerran. Tartunnan
uhan alaisia, esim. sairaanhoitajattaria,
voidaan l:lta suojella ennakkorokotuksella,
joka tehoaa n. 6 kk:n ajan.

Lavater [lāfa-], Johann Kaspar
(1741-1801), sveits, pappi ja kirjailija,
„Sturm und Drang"-aikakauden merkkimiehiä.
Teoksia: ,,Aussiehten in die Ewigkeit",
,,Physiognomische Fragmente", jossa hän
koettaa osoittaa, miten kasvojen piirteistä
voi lukea ihmisen luonteen tunnusmerkit.

Lavatera, malvakasvien heimoon
kuuluvia karvaisia, punakukkaisia ruohoja
ja pensaita. Useita viljellään koristuskasveina.

Lavedan [lavədā'n], Henri (s. 1859),
ransk. näytelmäkirjailija. Teoksia: ,,Le
Prince d'Aurec", ,,Les deux noblessesi".



Laveerata (ransk.), tasapintaisesti
peittää tai varjostaa piirustus vedellä
ohennetulla väriliuoksella, jossa väriaineena
tav. käytetään tuššia, myös sepiaa.

Lavemangi (ransk.), peräruiske.

Laventeli (Lavandula), huulikukkaisia
ruohoja tai pensaita; varsinkin Välimeren maissa
L. spica-nimisen pienen (Etelä-Ruotsissakin
viljellyn) pensaan kukista tislataan lääkkeenä ja
hajuaineteollisuudessa käytettyä l.-öljyä.

Laveran [lavrā'], Alphonse
(1845-1922), ransk. lääkäri, malaaria-taudin
aiheuttajan keksijä. Sai 1907 Nobelin lääket. palkinnon.

Lavery [lävəri], Sir John (s. 1856),
skotl. muotokuva- ja maisemamaalari, kuuluu n. s.
Glasgowkouluun.

Lavetti (ransk.), tykin putken alusta,
Ensim, takaaladattavat tykit olivat
varustetut jäykällä l:lla,
s. o. l. kulki putken ohella ammuttaessa
taaksepäin. V. 1897 keksittiin joustava l.,
joka ammuttaessa pysyy paikallaan, mutta
putki liukuu sen päällä nestejarrun
hidastuttamana. Kiinteätä l:ia
käytetään laivasto- ja linnoitustykistössä
nestejarrulla varustettuna.

Lavia, kunta Turun ja Porin läänissä,
Satakunnan keskiosassa, Karhijärven
ympärillä, Porista itäkoilliseen; 324,7 km2,
5,699 as. (1925). 5-luokk. yhteiskoulu.

Lavigerie [-vižrī'], Charles
(1825-92), ransk. kardinaali, järjesti Tunisin
kirkon, vastusti neekeriorjuutta.

Laviini (lat.), lumivyöry (ks. t.).

Lavila, ratsuvelvollinen säteri Eurajoella.

Lavinium, muinainen kaupunki
Latinmissa, Tiberin suusta etelään; tarun
mukaan Aineiaan perustama.

Lavisse [-i's], Ernest (1842-1922),
ransk. historioitsija. Julk. tutkimuksia
Preussin historiasta sekä suuria
kokoomateoksia Ranskan historiasta.

Lawn-tennis (engl.), verkko-pallo (ks. t.).

Lavoaari (ransk.), käsien ja kasvojen
pesuallas tai -teline.

Lavoisier [lavuazjē'], Antoine
Laurent (1743-94), etevä ransk. kemisti. Otti
kemiassa käytäntöön kvantitatiivisen tutkimuksen.
Hänen suurin ansionsa on flogistonteorian kumoaminen
ja nykyisen käsityksen perustaminen palamisilmiöstä
(vrt. Palaminen), mikä merkitsi uuden
aikakauden alkua kemian historiassa. Mestattiin
Ranskan vallankumouksen aikana.


A. L. Lavoisier.


Lavola, kartano Viipurin pitäjässä,
Saimaan kanavan varrella.

Lavonius, Herman (s. 1882),
suom. lääkäri, lääkintöneuvos v:sta 1920.
— Lavonius, Magnus (s. 1870),
insinööri, Tampereen Pellava- ja
Rautateollisuus o.-y:n kutomon johtajana 1895-1909,
Tampereen Puuvillateollisuus o.-y:n isännöitsijänä
v:sta 1909, kulkulaitosministerinä 1920-21.
— Lavonius, Robert (s. 1879),
insinööri, Tampereen Pellava- ja Rautatehtaan
konepajan johtajana 1913-18, Kone- ja Siltarakennus
o.-y: n apulaisjohtaja v:sta 1918. — Lavonius,
Wilhelm (s. 1874), edellisten veli,
henkivakuutusyhtiö Suomen toimitusjohtaja
v:sta 1906, Kustannusosakeyhtiö Otavan
toimitusjohtaja 1898-1903, S. O. K:n
toimitusjohtaja 1904-06, pankkivaltuusmies
1907-09, 1920-24 (puheenjohtaja 1920-24),
Elintarvehallituksen ylijohtaja 1917-18.

Lavra, Laura (ks. t.).

Lavreince, Nicolas ks. Lafrensen, N.

Lawrence [lōrəns], kaup.
Yhdysvalloissa, Massachusettsin valtiossa,
Merrimac-joen varrella; tekstiili-, vars.
villateollisuutta, 95,000 as.

Lawrence [lōrəus], John (1811-79),
engl. hallitusmies. Ylikoimissaarina Punjabissa
Intiassa, Intian varakuninkaana 1864-69. Myös
hänen veljensä Henry L. (1806-57) toimi
menestyksellä Englannin siirtomaavallan hyväksi
Intiassa, — Lawrence, Sir Thomas
(1769-1830), engl. taidemaalari. Maalannut
Englannin ja muiden maiden ylhäisön muotokuvia,
joista vars. naiskuvat ovat loisteliaan siroja.

Lawson [lōsn], Harry Lawson
Webster, viscount Burnham (s. 1862),
engl. sanomalehtimies, juut. sukuperää, v:sta
1904 Daily Telegraph-lehden johtaja. — Lawson,
Henry Archibald Hertzberg (1867-1922),
Austraalian suosituimpia runoilijoita ja novellisteja.

Lawyer (engl.), lakimies, lainoppinut.

Laxman, Erik (1737-96), suom.
tutkimusretkeilijä, Siperian luonnon tutkija
(Venäjän palveluksessa).

Layard [leiəd], Austen Henry
(1817-94), engl. valtiomies, muinaistutkija.
Toimeenpani kaivauksia Nimrudin, ent. Niniven,
Assurin ja Babylonin raunioissa.




Lazarillo de Tormes [lathari'ljo],
1500-luvulta peräisin oleva esp.
veijariromaani (ruotsin.).

Lazarus [lātsa-], Moritz
(1824-1903), saks.-juut. filosofi, kansansielutieteen
perustajia. Teoksia: ,,Das Leben der Seele",
„Die Ethik des Judentums". Toimitti aikakauskirjaa
„Zeitschrift für Völkerpsychologie".

Lazit ks. Lasistan.

Lazzaroni [ladzarō'ni] (it.),
latsaronit (ks. t.).

lb, lbs, naulan lyhennysmerkki
etenkin Englannissa.

l. c., lyh. lat. loco citato
= mainitussa kohdassa.

Lea, Labanin vanhin tytär, Raakelin
sisar, Jaakobin puoliso.

Leaanitiili, sementtitiili (ks. t.).

Lead [led], kaup. Yhdysvalloissa,
Etelä-Dakotan länsiosassa Black-Hills-vuoristossa.
Vuorityötä (m. m. kullankaivuuta).
Suomalaisasutusta. 8,392 as. (1910).

Leamington [lemington], kaup. ja
kylpypaikka Länsi-Englannissa Warwickin
kreivikunnassa. Kilpa-ajorata. 29,000 as.

Leander [-a'-], Adolf Fredrik
(1833-99), suom, kapellimestari. Sävelsi
ja sovitti suuren määrän torvi- ja
jouhiorkesterikappaleita. Toimitti enimmät
Kansanvalistusseuran ja kaikki Ruots. Kansakoulun
Ystävien julkaisemat torviseitsikkonuotit. Julkaisi
torvensoitto-oppijakson. — Leander-Flodin,
Adée ks. Flodin.

Leandros ks. Hero ja Leandros.

Lear [liə], kelttiläinen tarukuningas,
Shakespearen näytelmän nimihenkilö.

Leavenworth [levnuəþ], kaup.
Yhdysvalloissa, Kansasin koillisosassa,
Missouri'n oik. rannalla. 25,000 as.

Leben und leben lassen [lēb-] (saks.),
,,elää ja antaa muidenkin elää", olla
kieltämättä itseltään tai muilta elämän
nautintoja.

Lebert [lē-], Siegmund (1822-84),
saks. musiikkipedagogi. Julkaisi 1859
„Pianokoulun" sekä myöhemmin muitakin
musiikkipedagogisia teoksia.

Leblanc [ləblā'], Maurice
(s. 1869), ransk. rikosromaaninkirjailija; us.
Arsène Lupin-romaaneja suomen. — Leblanc,
Nicolas (1742-1806), ransk. kemisti,
soodateollisuuden perustaja, keksi menetelmän
soodan valmistamiseksi keittosuolasta, n. s.
L:n soodaprosessin. vrt. Sooda.

Leboeuf [ləbö'f], Edmond (1809-88),
ransk. marsalkka. Kunnostautui 1859 Italiassa,
1869-70 sotaministerinä, sitten myös yleisesikunnan
ja lopuksi kolmannen armeijakunnan päällikkönä;
joutui Metzin antautuessa vangiksi.

Le Bon [ləbō'], Gustave (s. 1841),
ransk. lääkäri ja sosiologi. Teoksia suomen.: „Joukkosielu".

Le Bourget [buržē'], Pariisin
etu-kaup., suuri lentoasema.

Lebrun [ləbrö'], Charles (1619-90),
ransk. taiteilija, hovimaalari, Taideakatemian
ja Kunink. Gobeliinitehtaan johtaja. L. on
sisustanut m. m. Versailles'n, jonne maalannut
suuria seinä- ja kattomaalauksia; myös raamatullisia
kuvia ja muotokuvia. L. on Ludvig XIV:n
loistoajan pöyhkeän loisteliaan barokkityylin luoja.
— Lebrun, Charles François
(1739-1824), Piacenzan herttua, ransk.
valtiomies. Kolmantena konsulina 1799-1804, sitten
suurrahastonhoitajana ja Hollannin kuvernöörinä.
— Lebrun, E. L. ks. Vigée-Lebrun.


Lebrun: Versailies'n koristelua.


Lecce [letše], kaup. Etelä-Italiassa,
Apulian niemimaalla. 40,000 as.

Lech [leh], Tonavan lisäjoki oikealta,
Baijerissa; 285 km.

Le Chatelier [ləšateljē'], Henri
Louis (s. 1850), ransk. fyysikko,
kemisti ja insinööri; suorittanut
tutkimuksia metallografian, metallien
laajenemisen ja sähköisten ominaisuuksien
alalla sekä rakentanut pyrametreja y. m.
kojeita. — Le Chatelier'n sääntö
ilmoittaa, että jos fys. tai kem. tasapainossa
olevan ryhmän tasapaino häiriintyy sen
kautta, että jokin tasapainoon vaikuttava



tekijä muuttuu, niin tämä saa aikaan
reaktsionin, joka vastustaa mainittua
muutosta. Niinpä jos veden ja jään seos
joutuu kovemman paineen alle, niin osa
jäästä sulaa, seoksen tilavuus pienenee,
paine vähenee. Nestettä lämmitettäessä
höyrystyminen kiihtyy, tämä kuluttaa
enemmän lämpöä. vrt. Lenzin laki.

Leche [lekke], Vilhelm (s. 1850),
ruots. eläintieteilijä, Tukholman
Korkeakoulun prof. 1884-1918. Lukuisissa
teoksissaan käsitellyt imettäväisten
vertailevaa anatomiaa ja embryologiaa. Julk.
m. m. „Ihminen" (suomen.).

Lecitiini, lesitiini (ks. t.).

Lecky [leki], William Edward
(1838-1903), engl. historioitsija. Pääteos:
„History of England in the eighteenth century".

Leckö, Läckö (ks. t.).

Leclanchén elementti ks. Galvaaninen
elementti.

Lécluse [lekly'z] l. Clusius,
Charles de (1526-1609), ransk.-alankom.
kasvitieteilijä, joka uskonnollisia vainoja
pakoillen eli Saksassa, Itävallassa ja
Alankomaissa; prof. Leidenissä v:sta 1593.

Lecocq [ləko'k], Charles
(1832-1918), ransk. operettisäveltäjä.
Tunnetuimmat teokset: „Teekukkanen" (1868),
„Rouva Angot'n tytär" (1872) ja „Giroflé-Girofla"
(1874).

Leconte de Lisle [ləkōt də li'l],
Charles (1818-94), ransk. runoilija. Tämän
pessimistisen muototaiturin oppilaista
muodostui n. s. parnassolainen runoilijakoulu.
Teoksia: „Poèmes antiques", „Poèmes barbares" y. m.

Le Coq [ləko'k], Albert von
(s. 1860), saks. orientalisti, suorittanut
muinaistieteellisiä kaivauksia Keski-Aasiassa,
varsinkin Turfanin seuduilla; teoksia:
,,Die buddhistische Spätantike in Mittelasien".

Lecouvreur [ləkuvrö'r], Adrienne
(1692-1730), ransk. näyttelijätär. Kuuluisa
murhenäytelmien sankarittarien esittäjä,
Saksin marsalkan Moritsin rakastajatar.

Lecturer [lektšərə] (engl.),
luennoitsija, dosentti; papinapulainen,
joka pitää iltasaarnan.

Leczinski, Leszczynski (ks. t.).

Leda, kreik. taruhenkilö,
Lakedaimonin kuninkaan Tyndareoksen puoliso.
Zeus oli rakastunut L:aan ja lähestyi
häntä joutsenena; Helenen, Kastorin ja
Polydeukeen äiti. Kuva ks. Correggio.

Ledebour [-būr], Georg (s. 1850),
saks. poliitikko. vasemmistososialisti.
Tehokkaasti mukana v:n 1918 vallankumouksessa
ja seur. levottomuuksissa.

Ledeganck [lē-], Karl Lodewijk
(1805-47), flaam. runoilija ja flaami,
kansallisuusliikkeen pääjohtajia, Pääteos:
trilogia ,,De drie Zustersteden".

Lederer [lē-], Hugo (s. 1871), saks.
kuvanveistäjä. Pääteos jättiläismäinen
Bismarckin muistopatsas Hampurissa.


Lederer: Bismarckin muistopatsas
Hampurissa.


Leding, ledung [lē-] (mruots.),
keskiajan alkupuolella ja aikaisemmin
Ruotsissa esiintynyt merisotapalveluksen
muoto, johon kuului merisotaan
tarvittavan miehistön, muonan ja laivojen
hankkiminen, Jos l:iä ei tarvittu ja kun siitä
luovuttiin, maksettiin sensijaan erikoinen
vero, ledingslame.

Ledochowski [-duho'vski],
Mieczyslaw (1822-1902), puol. kardinaali.
Posen-Gnesenin arkkipiispana 1865-74;
erotettu Preussin kirkkopolitiikan
vastustajana. — Ledochowski,
Wlodzimierz (s. 1866),
jesuiittakenraali v:sta 1915.

Ledru-Rollin [lədry-rolä'],
Alexandre Auguste (1807-74), ransk.
vasemmistopoliitikko, näytteli huomattavaa
osaa vv:n 1848-49 tapauksissa.

Ledsund [lēd-], tärkeä kulkuväylä
Ahvenanmaan eteläpuolitse Ahvenanmereltä
Ahvenan sisäsaaristoon purjehdittaessa,
Lemlannin eteläkärjen edustalla.



Leducvaikutus [lədy'k-],
magneettisen kentän aikaansaama muutos
lämmön johtumisessa.

Ledung, leding (ks. t.).

Lee [lī] (engl.), merenk., ensim.
komentosana purjealusta ylös tuuleen käännettäessä.

Lee [lī], Robert Edward
(1807-70), amer. kenraali, orjasodassa
etelävaltioiden sotavoimien ylipäällikkönä. —
Lee, Sir Sidney (1859-1926), engl.
kirjallisuushistorioitsija. Teoksia: „Life
of William Shakespeare" (1898).

Leech [lītš], John (1817-64), engl.
piirtäjä, ,,Punch"-pilalehden avustaja.

Leeds [līds], kaup. Englannissa,
Penniinien itärinteellä. Englannin
verkateollisuuden keskus; yliopisto.
470,000 as.

Leeds [līds], Thomas Osborne
(1631-1712), earl of Danby, engl.
valtiomies; Kaarle II:n johtavia ministereitä,
sitten vankilassa, uudelleen ministerinä 1690-95.

Leem, Knud (1697-1774), norj.
Lapissa toiminut lähetyssaarnaaja. Teoksia:
„En lappisk grammatica", „Beskrivelse
over Finnmarkens lapper", „Lexicon lapponicum".

Leena, Lena (ks. t.).

Leeuwarden [lēv-], kaup.
Pohjois-Hollannissa Frieslandin maakunnassa.
,,Kanselarij", jossa valtionarkisto ja suuri
kirjasto. Karja- ja hedelmäkauppaa. 45,000 as.

Leeuwenhoek [leutənhuk], Antony
van (1632-1723), holl. luonnontutkija,
aikansa parhaiden mikroskooppien valmistaja,
teki havaintoja hiussuonista, verisoluista,
lihasten rakenteesta, pienoiseliöistä y. m.


A. van Leeuwenhoek.


Leewardsaaret [liuəd-] (engl. =
tuulenalaiset saaret), Pienten-Antillien
itäisen ryhmän pohjoiset saaret, Martiniquesta
alkaen. Ne ovat pasaatituulelta paremmin
suojatut kuin eteläiset, n. s. Windwardsaaret.

Leevi, Jaakobin ja Lean poika,
esiintyy V:ssa T:ssa ojaksi L:n heimon,
osaksi leeviläisen pappissäädyn, n. s.
leviittain, kantaisänä.

Lefebvre [lēfē'vr], François
Joseph (1755-1820), Danzigin herttua,
ransk. marsalkka. V. 1799 kaartin
ylipäällikkönä auttoi Napoleonia
vallankaappauksessa, valloitti 1807
Danzigin. Hänen puolisonsa, ent. pesijätär
Catherine on ollut mallina Sardoun
huvinäytelmässä ,,Rouva Suorasuu". —
Lefebvre, Jules (1836-1912),
ransk. taidemaalari. Maalannut muotokuvia
ja vars. alastomia naiskuvia.

Lefèvre [ləfē'vr], André Joseph
(s. 1869), ransk. poliitikko. Sotaministerinä 1920,
kiivas Saksan vastustaja.

Leffler, Anne Charlotte
(1849-92), o. s. Edgren, ruots.
kirjailijatar. Julk. realistisia näytelmiä,
kuten ,,Sanna kvinnor", ja novelleja
(,,Ur lifvet", 5 nid.). Päiväkirjoista
ja kirjeistä sommiteltu omaelämäkerta
julk. ruots. 1922. — Leffler,
Magnus Gustaf ks. Mittag-Leffler.

Lefort [ləfō'r], François Jacques
(1656-99), Pietari Suuren sveits. suosikki
ja apulainen hänen uudistusharrastuksissaan.
Nimitettiin sekä kenraaliksi että amiraaliksi.

Legaalinen (ransk.), lainmukainen,
lain asettamat vaatimukset täyttävä;
vastakohta: illegaalinen.

Legaalinen panttioikeus, lain
määräyksestä syntynyt panttioikeus, esim.
panttioikeus kiinteistöön sen
maksamattoman hinnan vakuudeksi.

Legaatti (lat.), ambassadöörin
arvoinen lähettiläs, vars. paavin lähettiläs;
myös = jälkisäädöslahjoitus (ks. t.).

Legaliseerata (ransk.), laillistuttaa.

Legaliteetti (lat.), laillisuus,
lainmukaisuus, lainalaisuus, riippuvaisuus
laissa olevista säännöksistä ja siinä
edellytetyistä tapauksista. —
Legaliteettiperiaate,
rikosprosessioikeudellinen periaate, jonka
mukaan yleisen syyttäjän ehdottomasti tulee
asettaa henkilö rikoksesta syytteeseen,
jos tämän syyllisyys esiintyy todennäköisenä,
saamatta ottaa huomioon minkäänlaisia
tarkoituksenmukaisuusnäkökohtia. vrt.
Opportuniteettiperiaate.

Legato [-ā'-] (it.), mus.,
sitoen. Nuottikirjoituksessa ei l:oa
useinkaan erittäin merkitä, vaan tämä
soittotapa on itsestään ymmärrettävä,
ellei toisenlaista ole merkitty. vrt.
Staccato, Portamento.

Legatsioni (ransk.), lähetystö;
eräiden ent. Kirkkovaltion alueiden nimitys.

Legenda (lat.), pyhimyksen
elämäntarina, hurskaan, kirkollisen
muistotarinan runollinen kuvaus; epäkriitillinen
kertomus, joka tavall. liittyy jonkun
uskonnollisen henkilön muistoon;
sävellys, jonka aiheena pyhimystarina; myös
kirjoitus rahoissa, mitaleissa, sineteissä.




Legendaario (lat.), pyhimystaruja
sisältävä kirja.

Legendre [ləžā'dr], Adrian Marie
(1752-1833), ransk. matemaatikko. Huomattavimmat
julkaisut luku- ja elliptisten integraalien
teoriaa alalta. Monena painoksena julkaistu
geometrian oppikirja. Tutki potentsiaalikäsitettä
(pallofunktsioneja), pyrstötähtien ratamääräyksiä
y. m. tähtit. ja geod. kysymyksiä.

Leger [ləzē'], Fernand (s. 1881),
ransk. taidemaalari, kubistien huomattavimpia,

Leggiero [-džē-] (it.), mus.,
keveästi, sirosti.

Leghorn [leghōn], Livornon engl.
nimi; muudan kanarotu.

Legien [-gīn], Karl
(1861-1920), saks. poliitikko, v:sta 1890
Saksan sos.-dem. ammattiliittojen
keskusjärjestön esimiehenä, hoiti myöh.
kansainvälistä ammattiyhdistyssihteeristöä.

Legio (lat.), legioona (ks. t.),
sotajoukko; suuri joukko.

Legioona (lat.), roomalaisten
keskuudessa sotajoukoin osa, 4,000-6,000 miestä.
L. jakautui 10 kohorttiin, nämä jokainen 3
manipulukseen ja nämä kukin 2 senturiaan.
vrt. Muurmannin Legioona.

Legislatiivinen (ransk.),
lainsäädännöllinen, lakiasäätävä.

Legisti (lat.), lainoppinut, keskiaikana
roomal. oikeuden tuntija kuten dekretisti
kanonisen oikeuden.

Legitima portio (lat.), pakko-osa (ks. t.).

Legitimaitsioni (ransk.). 1. Selvitys
oikeutuksesta ryhtyä johonkin toimeen.
Asia-l., kantajan tai vastaajan näyte,
että hän on oikea asianosainen. Prosessi-l.,
seikka, joka lain mukaan oikeuttaa henkilön
esiintymään toisen puolesta. — 2. Selvitys
siitä, että joku on se henkilö, joksi hän
väittää itsensä. — 3. Lapsen tunnustaminen
tai julistaminen aviolapseksi.

Legitimisti, legitimiteettiperiaatteen
kannattaja (ks. Legitimiteetti),
Ranskassa Bourbon-suvun vanhemman
haaran kannattaja Kaarle X:n menetettyä
kruununsa 1830 (nimitys hävinnyt v:sta 1883),
Espanjassa = karusti (ks. t.).

Legitimiteetti (ransk.), laillisuus,
laillinen oikeus; aviollinen syntyperä;
hallitsijan tai vallantavoittelijan laillinen
oikeus kruunuun. — Legitimiteettiperiaate,
Wienin kongressissa esitetty oppi, että
ainoastaan perinnöllisillä ruhtinassuvuilla
on laillinen oikeus kruunuun, jota niiltä
ei voida riistää väkivallalla eikä
kansanpäätöksellä; valtion alueen ja
kansallisuuden määrää niinikään yksistään
ruhtinassukujen perintöoikeus) eri alueisiin.

Legnano [lenjā'no], linnoitettu kaup.
Pohjois-Italiassa, Milanoista luoteeseen.
Puuvilla- ja silkkiteoll. 25,000 as. —
L:ssa Lombardian kaupungit voittivat
Fredrik Barbarossan 1176.

Le Goffic [lə gofi'k], Charles
(s. 1863), ransk. kirjailija, Bretagnen
kuvaaja. Teoksia: „Amour breton".

Legouvé [ləguvē'], Ernest
(1807-1903), ransk. näytelmäkirjailija. Teoksia:
,,Louise de Lignerolles", ,,Adrianne
Lecouvreur", „Bataille des dames", ,,Médée".

Legrand [ləgrō'], Louis (s. 1864),
ransk. taidemaalari ja syövyttäjä, Pariisin
huvielämän kuvaaja.

Legros [ləgrō'], Alphonse
(1837-1911), ransk. taidemaalari ja syövyttäjä;
toimi Englannissa, Kuvannut Raamatun kohtauksia
nykyaikaisessa ympäristössä ja kansanelämää;
maalannut muotokuvia.

Leguaanit (Iguanidœ), Amerikassa,
Madagaskarilla ja Fidžisaarilla elävä liskoheimo.

Leguminosæ, palkokasvit (ks. t.).

Legyymi (ransk.), palkohedelmä,
vihannekset (ruokana).

Lehár [lehār], Franz (s. 1870),
unk. operettisäveltäjä (,,Iloinen leski",
,,Luxemburgin kreivi", „Mustalaisrakkautta").

Le Havre ks. Havre.

Lehdekset, kerput (ks. t.).

Lehijärvi, järvi (n. 4 km läpimitaten)
Hattulassa; laskee Leteensuon kautta Vanajanselkään.

Lehijärvi, muin. hallintopitäjä ja
Hattulan kappeliseurakunta.

Lehmann [lēm-], Alfred
(1858-1921), tansk. psykologi, huomattava
kokeellisen sielutieteen tutkija. Teoksia:
,,Hovedlovene for det menneskelige Fölelsesliv",
„Die körperlichen Äusserungen psychischer
Zustände", ,,Grundzüge der Psychophysiologie",
,,Störst Udbytte af legemligt og aandeligt
Arbejde", „Overtro og Trolddom". — Lehmann,
Edvard (s. 1862), tansk. uskontotutkija,
prof. Lundissa. Teoksia: „Zarathustra",
„Illustrerad Religionshistoria" (osittain),
„Kasvatus työhön", ,,Mitä on teosofia", „Naisia"
(suomen:t). — Lehmann, Else
(s. 1866), ,saks. näyttelijätär, huomattava
Hauptmannin ja Ibsenin naisosien tulkitsija,
— Lehmann, Lilli (s. 1848),



saks. oopperalaulajatar, tunnettu vars.
Wagner-esittäjänä. — Lehmann, Max
(s. 1845), saks. historiantutkija. Teoksia:
„Scharnhorst", ,,Freiherr voin Stein",
„Friedrich der Grosse und der Ursprung des
siebenjährigen Krieges". — Lehmann,
Orla (1810-70), tansk. poliitikko ja
sanomalehtimies. Otti innokkaasti osaa
Slesvig-Holsteinin kysymyksen käsittelyyn ja
skandinavismiin. Ministerinä 1848 ja
1861-63. — Lehmann, Otto
(1855-1922), saks. fyysikko. Tärkeimmät työt
kideopin ja nestemäisten kiteitten alalta.
Rakensi kidemikroskoopin. Julkaisi oppikirjoja.

Lehmbruck [lēm-], Wilhelm
(1881-1919), saks. ekspressionistinen kuvanveistäjä.

Lehmus l. niinipuu (Tilia),
joks. suuria puita, lehdet vinosti herttamaiset,
kukat pienet, kellanvalkeat, viuhkossa; viuhkon
tyvessä kalvomainen suojuslehti. Meillä 1
laji, T. cordata, lehtomaisissa metsissä,
n. 63 1/2° pohj. lev. asti sekä
yleisenä puistopuuna. — L. on joks. nopeakasvuinen,
kasvu nopeimmillaan 50-70 v:n ja päättyy 130-150 v:n
iällä. Kukkiminen alkaa 20-30 v:n, vesapuilla
15-20 v:n iässä. Kukat puhkeavat heinäkuulla,
hedelmät kypsyvät syksyksi, ovat vastapuikean
palleroisia, 1,000 kpl:n paino n. 33 g,
itävyys n. 84 %; siemen itää tav. vuoden kuluttua
kylvöstä. L. lisääntyy myös kantovesoista.
— Puu valkoista, toisinaan hieman punertavaa
tai kellahtavaa, pehmeätä, karkeasyistä,
kutistuu 5,73 % säteen ja 7,17 % tangentin
suuntaan, kevyttä, om.-p. tuoreena 0,61-0,87,
ilmakuivana 0,32-0,52, kestävyys varsinkin
kosteassa huono, polttoarvo alhainen,
käytetään paperi- ja tulitikkuteollisuuteen.
L:n niinisyistä valmistetaan Venäjällä
mattoja, säkkejä, köysiä y. m.


Lehmus.


Lehmä, kesyn nautaeläimen naaras.
Nautaeläimet kuuluvat onttosarvisten
märehtijöiden 2-kavioisten alalahkoon.
6 0 0 0 6
Hammaskaava — — — — — = 32. Sarvet (luvultaan
6 1 6 1 6
2 tai 0) ovat onttoja, otsaluusta ulkonevia
luusakaroita, tohloja, joita ympäröi
sarveistuppi; kasvavat ja pysyvät päässä
eläimen koko iän. Tiineysaikoina niihin syntyy
rengasmainen syvennys, joista voidaan laskea
poikimisten luku. L:n tiineysaika on
n. 280 vuorokautta. Paino vaihtelee,
rodusta riippuen, vasikalla (syntyessään)
25-60 kg, täysikasvuisella lehmällä
150-870 kg ja siitoskykyisellä sonnilla
225-1,150 kg. L. on vanhanmaailman
vanhimpia kotieläimiä, jonka jätteitä
on tavattu joipa varhaisemmalta kivikaudelta.
Polveutumisesta ei ole täyttä selvyyttä. Eri
lajeina pidetään tavallista nautaa
(Bos taurus), puhvelia
(B. bubalus) ja mahdollisesti
kyttyränautaa l. seebua (B. indicus).
Tavallinen l. polveutuu C. Kellerin mukaan 2
alkuperäisestä rodusta: Euroopassa villinä
eläneestä alkuhärästä (B. primigenius)
ja aas. bantengista (Bibos banteng).
— Nykyajan nautakarjaroduista mainittakoon
seuraavat: I. Itäeurooppalainen arokarja.
Etelä-Venäjällä, Unkarissa y. m., vaalean
hopeanharmaata, hyvä juhta, lypsää vain
n. 800 kg v:ssa, maidossa rasvaa 4-5 %.
— II. Ylänkömaan karja, Keski-Euroopan
eteläosiisisa; sen alarotuja: 1) harmaanruskea
alppikarja: lehmän paino n. 550 kg, sonnin
800 kg, keskilypsy 3,000 kg, rasvamäärä 3,6-3,7 %;
2) kirjava alppikarja, josta tunnetuin
laajalti levinnyt Simmentalin rotu,
hallavanpunaisen kirjavaa, vankkarakenteista,
lehmän paino n. 650 kg, soinnin yli 1,000 kg,
keskilypsy 3,500 kg, rasvaa 3,75 %.
— III. Alankomaan karja l. marskirodut,
Keski-Euroopan pohjoisosien viljavilla ja usein
kosteaperäisillä tasankomailla, kaikki
isokasvuisia, runsasmaitoisia; alarotuja:
1) mustankirjava hollantilainen rotu:
lehmän paino n. 600 kg, keskilypsy 4,000-5,000 kg,
joillakin yksilöillä yli 10,000 kg, rasvaa
maidossa vain n. 3 %; 2) Itäfriisin,
3) Jeverlannin, 4) Itä- ja
5) Länsi-Preussin marskirodut y. m.
Heikompikasvuisilla  merenjättömailla
tavataan marskikarjaa vastaavat pienemmät
n. s. geestirodut, joista angelkarja
(ks. t.)  on meillä tunnetuin. — IV. Tanskan
punakarja, Tanskassa, keskikokoista, lehmän
paino n. 500 kg, parhaitten karjojen keskilypsyt
yli 4,000 kg, yksityisten l:ien lähes 10,000 kg,
rasvaa n. 3,6 %, joissakin suvuissa yli 4 %.
— V. Juutin  rotu, Jyllannissa, mustankirjavaa,
keskikokoista, vankkarakenteista lypsykarjaa.



Lehmän anatomia.

1. Etuhampaat
2. Etumaiset poskihampaat
3. Takimmaiset poskihampaat
4. Nenäluu
5. Välileuànluu
6. Yläleuanluu
7. Alaleuanluu
8. Silmäkaari
9. Silmäkuoppa
10. Otsaluu
11. Iesluu
12. Ohimoluu
13. Otsaluunhuippu
14. Niskaluu
15. Kaulanikamat
16. Selkänikamat
17. Lannenikamat
18. Ristiluu
19. Häntänikamat
20. Kylkiluut (13 paria)
21. Rintalasta
22. Kylkiluitten rustot
23. 24. Lapaluu
25. Olkapää
26. Olkaluu
27. Olkanivel
28. Kyynärnivel
29. Kyynärpää
30. Värttinäluu
31. Kyynärluu
32. 33. Ranneluut
34. Putkiluu (yht. välikämmenluut)
35—39. Varpaiden (sormien)luita
40—42. Lonkkaluu (41 suoliluu, 42 istuinluu)
43. Lonkkanivel
44, 45. Reisiluu
46. Polvilumpio
47. Sääriluu
48. Pohjeluu
49. Nilkka- (kinner-)nivel
50. Nilkkaluut
51. Putki (yht. jalkapöydän luut)
52—54. Varpaiden luita
55. Korvat
56. Otsa
57. Naama
58. Sieraimet
59. Turpa
60. Kaulanalus
61. Kaula
62. Säkä
63. Utaret
64. Napa
65. Juoksutusmaha
66. Pötsi
67. Virtsarakko
68. Lehtimaha l. satakerta
69. Verkkomaha
70. Pallea
71. Maksa
72. Keuhkot
73. Sydän
74. Henkitorvi
75. Ruokatorvi
76. Perna
77. Munuaiset
78. Peräaukko
79. Emätin


Simmentalinrotuinen lehmä.


Lyhytsarvirotuinen lehmä.


Hollanninrotuinen lehmä.


Jerseyrotuinen lehmä.





— VI. Jerseyrotu, Jersey saarilla,
pienenpuoleisia, kellervänruskeita tai
hirvenkarvaisia, lehmän paino 350-400 kg,
keskilypsy 2,500 kg, rasvaa us. yli 5 %.
— VII. Lyhytsarvi- l. shorthornrotu,
Brittein saarilla, kookasta, nopeakasvuista
lihakarjaa, lehmän paino 500-700 kg, teuraspaino
n. 70 %, lihotetun sonnin yli 1,000 kg; parhaat
keskilypsyt 3,500 kg, rasvaa 3,8 %.
— VIII. Ayrshirelehmät (ks. t.) Skotlannissa.
Suomen karjarodut ovat säilyneet
verraten puhtaina. Maassamme on
jalostuksen alaisina kolme kotimaista tyyppiä:
I. Itä-Suomen karja. Jalostusalue
käsittää koko Itä-Suomen, Karjalan,
Savon, Keski-Suomen ja Kajaaninseudun.
Myös Keski-Pohjanmaalle, Oulun
läänin keski- ja eteläosiin ja
Itä-Hämeeseen tämä karja on levinnyt. Se on
ruskeakyyttöä ja nupoa, lehmän paino 300-350,
välistä 380 kg, säkäkorkeus keskim.
110-112 cm, lypsy 2,200-2,800 kg,
parhaissa karjoissa 4,000 kg, rasvamäärä
4,3 %, toisissa karjoissa yli
4,5 %, yksityisillä l:illä yli 5%.
— II. Länsi-Suomen karja on
puhtaimpana Länsi- ja Pohjois-Hämeessä,
Pohjois-Satakunnassa, Vakka-Suomessa ja
pohjoisosissa Uuttamaata. Se on
vaaleanruskeaa, mutta tummanruskeitakin
eläimiä on. Tyypillisimmät karjat nupoja,
l:n paino 320-350 kg, mutta voi saavuttaa
jopa 380-400 kg:aa, säkäkorkeus n. 112 cm
lehmillä, 120 cm sonneilla, lypsy
2,500-2,900 kg, rasvaa n. 4,0 % (korkein lypsy
yli 8,000 kg, rasvaa n. 4,5 %).
— III. Pohjois-Suomen karja on
puhtaimpana Perä-Pohjolassa ja Lapissa.
Se on valkeata, musta- tai punakorvaista,
kyljet joskus ruskea- tai mustapilkkuisia,
nupous yleisintä, lehmän paino
200-350 kg, säkäkorkeus 105-112 cm, lypsy
2,000-2,400 kg (parhailla yksilöillä yli
3,000 kg), rasvaa 3,8-4,0 %.
— Paitsi kotimaisia rotuja jalostetaan maassamme
myös ayrshirekarjaa. vrt. myös Karjanjalostus,
Karjanjalostusyhdistys, Karjansiitos,
Karjantarkastusyhdistys, Karjanäyttely,
Lypsykarjanhoito sekä valokuvaliitettä,
[Nylander-Cajander-Poijärvi (1923).]

Lehmäantiloopit (Bubalina), isoja aas.
ja afr. antilooppeja, jotka hartiain
kohdalta ovat paljoa korkeammat kuin
lautasilta. L:eja ovat esim. nilgai (kuva
ks. Antiloopit), kaama ja gnu (ks. n.).

Lehnberg [lēnbärj], Magnus
(1758-1808), ruots. piispa, Kustaa III:n ajan
suosituin uskonnollinen kaunopuhuja. Julk.
„muistopuheen" Birger Jaarlista ja Gyllenhjelmistä.

Lehrberg [lēr-], Aron Christian
(1770-1813), balttilainen historioitsija.
Teoksia: ,,Untersuchungen für Erläuterung
der älteren Geschichte Russlands".

Lehrs [lērs], Karl (1802-78),
saks. kielimies. Pääteos: „De Aristarchi
studiis Homericis" (1833).

Lehti. Siemenkasvien, sanikkaisten ja
lehtisammalten perusosia, elin, joka
kasvaa varresta ja joinka kasvu on hyvin
rajoitettu. Tavallisessa puheessa l:illä
tarkoitetaan vihreitä varsilehtiä. Näiden
pääosat: lapa, ruoti ja kanta.
Lavassa ovat l.-suonet, joiden mukaan
erotetaan silpo-, sulka- ja kourasuonisia
l:iä. Kanta voi tuppena ympäröidä
vartta; toisinaan siitä kohoaa kalvomainen
kieleke tai se voi olla levinnyt
kahdeksi suomumaiseksi tai lehtimäiseksi
korvakkeeksi. L:n pintasolukkona
on päällysketto; sisärakenteessa voi
erottaa yläpuolella olevan, pitkien,
pystysuorien, runsaasti lehtivihreää
sisältävien solujen muodostaman
pylväs-solukon ja alapinnan puolella
olevan hohkasolukon, joissa on
vähemmän lehtivihreää ja suuret solun välit.
Alapinnalla ovat useimmat ilmaraot.
Varsi-l:ien päätehtävä on hiilihapon
yhteyttäminen ja tämän ohella hengittäminen ja
haihduttaminen. L:iä ovat myös kukkalehdet
ja alalehdet (m. m. sirkkalehdet ja
maanalaisten varsien suomumaiset l:t).

Lehtialuminium ja lehtihopea
ks. Lehtimetalli.

Lehtikirput (Psyllidæ), pieniä,
kirvoihin kuuluvia hyönteisiä, joilla 4
kalvomaista siipeä ja hyppyjalat. Elävät
lehtipuiden lehdillä, aiheuttaen toisinaan
melkoista vahinkoa m. m. hedelmäpuille.

Lehtikirvat, lehtitäit (Aphidæ),
pieniä, kirvoihin kuuluvia hyönteisiä,
joilla tav. leveä ja pyöreä ruumis ja
pitkät, hoikat koivet. Sekä siivettömiä
että siivellisiä muotoja; siipiä 4, ohuet,
lasikirkkaat. Useat lajit erittävät
takaruumiistaan makeaa nestettä, jota
muurahaiset ja mehiläiset nuolevat.
Lisääntyvät joko hedelmöitetyistä munista tai
partenogeneettisesti; eräissä tapauksissa
naaraat synnyttävät eläviä poikasia.
Sama laji voi esiintyä useina toisistaan
eroavina sukupolvina, jotka keskenään
muodostavat omituisen sukupolvenvuorottelun.
Moinet lajit imevät mehuja kasvioisista
synnyttäen samalla äkämiä. L:ja



ovat m. m. viinikirva (ks. t.) ja
havukirvat (Chermes), joista meillä
verraten yleinen Ch. abietis synnyttää
äkämiä kuuseen; hedelmäpuissa ja marjapensaissa
elää tuhohyönteisinä lukuisia l:ja.

Lehtikuidut, kasvien lehtisuonista
saadut kuidut: Uuden-Seelannin pellava,
manilla-, sanseveriä-, ananas- ja
aloehamppu, pita- ja palmukuidut.

Lehtikuita ks. Lehtimetalli.

Lehtikuusi (Larix), lauhkean
vyöhykkeen havupuita, neulaset pehmeitä,
varisevia. Eteläisen Keski-Euroopan vuoristoissa
L. europæa, Pohjois-Venäjällä ja Siperiassa
L. sibirica. — Suomeen tuoduista ulkolaisista
puulajeista on l. tärkein Maamme huomattavin
L. sibirica-istutus on valtion l.-metsä
Uudenkirkon (V. l.) Kaivolassa, per. 1738 Venäjäin
hallituksen toimesta. Se käsittää nyk. n. 20 ha:n alan,
puut ovat valtavia, keskim. 33,4-38,2, jopa
42 m korkeita, paksuus rinnankorkeudelta 83 cm,
kuutiomäärä yli 7 m2, kookkaammista maksetaan
2,500-3,000 mk. kpl:lta. Mainittavia l.-istutuksia
on Kiteellä, Karjalohjalla, Punkaharjulla" y. m. —
L. menestyy kaikenlaisella maalla, kukkii meillä 30
v:n iällä; siemenvuosia joka 3:s tai 5:s v.;
1,000 siementä painaa 5-10 g, itävyys keskim.
n. 30 %. — L:n puuaine on kimmoista, helposti
halkaistavaa, om.-p. tuoreena 0,52-1,00,
ilmakuivana 0,44-0,80, kestävyys vedessä tammen
veroinen. Käytetään vesirakennuksiin,
ratapölkyiksi, pylväiksi, kuorta parkitsemiseen;
pihkasta valmistetaan n. s. venetsialaista
tärpättiä ja eräänlaista kumia.


Euroopp. lehtikuusen oksa.
m hedekukka,
w emikukka.


Lehtimajanjuhla, juutalaisten
vanhoista pääjuhlista kolmas; vietettiin
syksyllä viinin- ja hedelmänkorjuun
yhteydessä. Seitsemän päivää kestävän
juhlan aikana asuttiin taivasalla
lehtimajoissa muistoksi teltoissa asumisesta
korpivaelluksen aikana. Juhlamenoista
tärkein oli pyhä tanssi, myös laulettiin
ylistyslauluja.

Lehtimetalli, erittäin ohueksi
valssattu metalli tai metalliseos.
Lehtialuminiumia käytetään lehtihopean
asemesta, lehtihopeaa (ohuus vieläpä
0,0002 mm) valekultauksena kehyksissä
(kullan väri saadaan lakkavernissan avulla),
lehtikultaa (ohuus vieläpä 0,0001 mm) metallin,
puun, kirjojen kultaukseen. Valelehtikulta
on kuparisinkkiseosta. Lehtitinaa
l. stanniolia käytetään pakkaukseen.
Edelleen valmistetaan lehtiantimonia,
-kuparia, -lyijyä ja -platinaa.

Lehtimiinaajat, hyönteisiä, joiden
toukat elävät lehtien solukoissa jyrsien
niihin käytäviä ja rakkuloita, Useimmat l.
ovat pikku perhosia ja kaksisiipisiä;
tunnetuimpia juurikaskärpänen (ks. t.).

Lehtimäki, kunta Vaasan läänissä,
Etelä-Pohjanmaan itärajalla, Ähtärinjärven
pohjoispään ympärillä; 305,9 km2,
2,687 as. (1925).

Lehtimäki, Konrad (s. 1883),
kirjailija. Teoksia: „Kuolema", „Syvyydestä",
„Ylös helvetistä", „Inferno", „Rotkoista",
„Taistelija" I-II, „Yhdennellätoista hetkellä"
y. m. sekä näytelmiä.

Lehtipistiäiset (Tenthredinidæ),
pistiäisheimo, jonka toukat syövät lehtiä.
Niillä on kolmen tavallisen rintajalkaparin
lisäksi 6-8 paria takaruumiin käsnä jalkoja.
Männynneulapistiäinen (Lophyrus pini)
on Suomessa tuhonnut kokonaisia mäntymetsiä. vrt.
värikuvaliitettä Tuhohyönteisiä.

Lehtisammakko (Hyla arborea),
n. 3 cm pitkä, vihreä, puissa elävä, vain
kutuajaksi veteen laskeutuva sammakko.
Etelä- ja Keski-Euroopassa,


Lehtisammakko.


Lehtisammalet, sammaleita, joilla
(erotuksena maksasammaleista) on erilaistunut
varsi ja lehdet.

Lehtisarviset (Lamellicornia),
kovakuoriaisia, joiden tuntosarvien viimeiset
nivelet ovat lehtimäisesti laajentuneet. L:ia
ovat m. m. sittiäinen, turilas, kultakuoriainen.

Lehtisten kartano, ratsuvelvollinen
säteri Mietoisissa, Kuulunut Fleming-,
Creutz- ja Lybecker-suvuille. Karjanhoitokoulu.

Lehtitertut (Chrysomelidæ), pieniä
tai keskikokoisia kovakuoriaisia; ruumis
kupera, useimmiten kiiltävä. L:ja ovat
m. m. haavan l. (Chrysomela
tremulæ), lepän l. (Chr. ænea),
maakirput (ks. t.).



Lehtitina l. stannioli.
ks. Lehtimetalli.

Lehtitäit, lehtikirvat (ks. t.).

Lehtivartiset (Cormophyta), kasveja,
joissa voidaan erottaa varsa ja lehdet; vastakohta:
sekovartiset (Thallophyta).

Lehtivihrea, klorofylli, kasvien
vihreä väriaine, jonka avulla ne voivat yhteyttää
ilman hiilidioksidia. L. on erikoisissa
viherhiukkasissa (ks. Värihiukkaset),
joihin sitä muodostuu valossa. L:n muodostamiseen
kasvit tarvitsevat rautaa, jota ei kumminkaan ole
l.-molekyylissä. Kemiallisesti l. on
verenpunan (hemoglobiinin) kaltaista; tämän
rauta-atomien asemesta l:ssä on magnesiumia.
Lehtipuiden l. kulkeutuu vähää ennen lehtien
varisemista, kaikesta päättäen aineosiinsa
hajautuneena, talteen puun varteen.

Lehtokerttu ks. Kertut.

Lehtokeskukset, alueet, joihin eräiden
kasvupaikkoihinsa nähden vaateliaiden
lehtokasvien löytöpaikat maassamme
keskittyvät. Tärkeimmät ovat:
1) Ahvenanmaa ja Lounais-Suomen rannikko,
2) Lohjan seutu, 3) Kokemäenjoen vesistön
keskiosan ympäristö (Pirkkalan l.),
4) Vesijärven ja Päijänteen eteläosan
ympäristö (Hollolan l.), 5) Vuoksen,
6) Sortavalan ja 7) Kuopion seutu.

Lehtokurppa (Scolopax rusticola),
peltopyyn kokoinen, ruskean-, harmaan- ja
mustankirjava kahlaaja, koivet verraten lyhyet,
sääret höyheniset, nokka pitkä ja suora, silmät
suuret, tavallista ylempänä. Asustaa
kuohkeapohjaisissa lehtimetsissä.
Kevätiltoina lentää soidinlentoaan
monet kerrat samaa reittiä kiertäen
puiden latvojen tasalla. Pesä maassa, munia
4, kellanpunaisia, ruskeatäpläisiä.


Lehtokurppa.


Lehtomaa, metsänh., tuore,
syväpohjainen multamaa, jossa kasvipeitteen
muodostavat etupäässä pienet heinät ja
käenkaali, oravanmarja, valko- ja
sinivuokko sekä saniaiset. L:t ovat parhaita
metsämaita.

Lehtonen, Joel (s. 1881), kirjailija.
Teokset: „Paholaisen viulu", ,,Villi", „Mataleena",
„Myrtti ja alppiruusu", „Punainen mylly", „Kerran
kesällä", „Kuolleet omenapuut", maalaiskuvaus
„Putkinotko" (1919-20, pääteos) , „Tähtimantteli",
„Korpi ja puutarha", „Rakastunut rampa", „Sorron
lapset", „Punainen mies", „Onnen poika", „Kevättä
ja kesää" (valikoima) sekä runokokoelmia, kuten
„Perm" (runoelma), „Rakkaita muistoja", „Nuoruus",
„Markkinoilta", „Munkkikammio", „Puolikuun alla".
L. alkoi uusromantikkoina, mutta on myöhemmin
siirtynyt realismiin. — Lehtonen, Uno
(s. 1870), Helsingin Yliopiston yleisen historian,
alk. Venäjän historian ja valtiotiedon prof. v:sta 1910,
Historiallisen Aikakauskirjan päätoimittaja v:sta
1911. Teoksia: „Die polnischen Provinzen Russlands
in den Jahren 1772-1782", „Tilsitistä Haminaan" l.


Joel Lehtonen.


Lehtoniemi. O.-y. Lehtoniemi A.-b.,
konepaja, valimo, laivatelakka ja saha,
Joroisissa, per. 1886; osakepääoma 2 milj.
mk. Valmistanut n, 230 matkustaja-,
hinaaja- ja ruoppausalusta sekä
rautaproomua, edelleen höyrykoneita ja
höyrykattiloita sekä varppauskoneistoja.
Tytäryhtiöt: Laatokan Telakka o.-y. lähellä
Sortavalaa, Linnan Telakka o.-y. Viipurissa.


Lehtoniemen tehtaat Joroisissa.




Lehtori (lat.), alk. henkilö, jonka
tehtävänä oli jumalanpalveluksessa lukea
määrätty raamatunpaikka. Koulujärjestyksessämme
käytetään l:n nimitystä useimmista valtion
oppikoulujen, eräistä yliopistojen, Teknillisen
Korkeakoulun, teollisuuskoulujen ja seminaarien
opettajista.

Leibl [laibl], Wilhelm (1844-1900),
saks. maalaaja, Saksan 1800-luvun suurimpia.
Maalannut Courbet'n henkeen mestarillisia .
kuvia baijerilaisesta kansanelämästä. Teoksia:
,,Kolme naista kirkossa", „Talonpoikaisnaisia
Dachaussa", „Kyläpolitikoitsijoita". [Mayr
(saks., 1919).]


Leibl: Kolme naista kirkossa.


Leibniz [laibnits], Gottfried
Wilhelm, (1646-1716), saks. filosofi,
matemaatikko, oikeus- ja valtiotieteilijä,
historiantutkija, kielitieteilijä y. m., toimi
v:sta 1676 Braunschweig-Lüneburgin (sittemmin
Hannoverin) ruhtinassuvun palveluksessa. L. keksi
jotenkin samaan aikaan kuin Newton
differentsiaalilaskennan. Hänen filosofiansa
mukaan kaikki olevainen on kokoonpantu jakamattomista,
häviämättömistä alkuosasista, „monadeista",
jotka ovat sielullisia, tajuavia olentoja.
Aineelliset kappaleet ovat monadikokoelmia.
Sielullista elämää on lukemattomissa eri
selvyydenasteissa. Monadeista ovat täydellisimmät
ihmissielut, joilla on itsetajuntaa ja järkeä,
s. o. kykyä käsittää yleisiä totuuksia ja Jumalaa.
Teoksia: „Système nouveau de la nature", ,,La
monadologie", „Essais de Théodicée". [L:n
suomensukuisia kieliä koskevista aineskokoelmista
ks. Setälä ,,Suomi", 3:s jakso V.]


G. W. Leibniz.


Leicester [lestə], kaup.
Keski-Englannissa, maan sukankutomateollisuuden
keskus, 240,000 as.

Leicester [lestə], Robert Dudley
(n. 1531-88), L:n jaarli, Englannin
kuningattaren Elisabetin suosikki. Koetti
päästä kuningattaren puolisoksi. Lähetettiin
1585 apuretkikunnan päällikkönä Alankomaihin,
mutta ei kyennyt siellä saamaan mitään aikaan.

Leiden (saks, Leyden), kaup.
Hollannissa, Vanhan Reinin (erään Reinin
suuhaaran) varrella. Renessanssiajan
rakennuksia, yliopisto, kuuluisa arkeologinen
museo; puuvillateoll. 70,000 as.

Leiden ks. Lucas van Leyden.

Leidenfrostin ilmiö. Jos vesipisara
asetetaan riittävän kuumalle metallialustalle,
niin väliin muodostuu höyrykerros,
joka estää pisaraa joutumasta
välittömään kosketukseen metallin kanssa ja
suojelee sitä lämmön johtumiselta; pisara
ei rupea kiehumaan, vaan pyörii
(sferoidaalisessa tilassa) kuumalla pinnalla,
hitaasti haihtuen. Tämän ilmiön vuoksi
kuuma rauta ei polta kostutettua sormea,
vieläpä saattaa pistää märän kätensä
sulaan metalliin.

Leidenin pullo ks. Kondensaattori.

Leif Eerikinpoika, isl. uudisasukas,
lähetyssaarnaajana Grönlannissa. Kävi
n. v. 1000 Amerikan manterella,

Leigh. [lī], kaup. Englannissa
Leedsin-Liverpoolin kanavan varrella, 47,000 as.

Leighton [leitn], Frederick
(1830-96), engl. taidemaalari ja kuvanveistäjä,
aik. Englannin akateemisen suunnan
huomattavin taiteilija.

Leija, kannatustasoilla varustettu
koje, joka tuulen vaikutuksesta kohoaa
ilmaan, kun sen kiinnitysköyttä vähitellen
päästetään. L:oja käytetään etenkin ilmat,
havaintojen teossa, jolloin l:n mukana
lähetetään korkeuteen itsemerkitsevä laite,
joka mittaa lämpötilan, ilmanpaineen,
tuulen voiman ja kosteuden. Hargraven ja
Kuznetsovin laatikko-l. saattaa nousta aina
5 km:n korkeuteen. Etenkin heikommalla
tuulella käytetään apu-l:oja — joskus 6:kin
— köyttä kannattamassa.


Kuznetsovin laatikkoleija.


Leijon ks. Lepaan suku.



Leijona l. jalopeura
(Felis leo), kissan sukuun kuuluva
voimakas petoeläin, 80-90 cm korkea ja 1,5 m
pitkä (lukuunottamatta 80 cm pitkää tupsupäistä
häntää). Kellan- tai punanruskea, uroksella
tuuhea harja kaulassa ja rinnan etuosassa.
Afrikassa ja Lounais-Aasiassa, viihtyy
parhaiten aukeilla seuduilla, aroilla ja
erämaissa. Ei kiipeä puihin.


Leijona, vas. naaras, oik. uros.


Leijonhufvud [-hūvud], Aksel
Steninpoika (1554-1620-luvulla), ruots.
valtaneuvos, Raaseporin kreivi, S. L:n
poika. Suomen käskynhaltijana 1587-89,
maanpaossa v:sta 1600. — Leijonhufvud
(Lewenhaupt), Gustaf Adolf
(1619-56), sotamarsalkka, sota- ja
valtaneuvos, Raaseporin kreivi. Suomen
sotaväen ylipäällikkönä v:sta 1649, taisteli
1655 Puolaa vastaan Kuurinmaalla,
ylipäällikkönä Suomessa 1656. —
Leijonhufvud, Margareeta ks.
Margareeta, Ruotsin kuningattaria. —
Leijonhufvud, Märta (1520-83),
Eerik XIV:n murhaaman Svante Sturen
puoliso, S. L:n sisar. Auttoi tehokkaasti
herttuoita Eerikkiä vastaan. Sanottu
„Märta kuninkaaksi". — Leijonhufvud,
Sten Eerikinpoika (1518-68),
valtaneuvos, sai surmansa herttuoiden
valloittaessa Tukholmaa, jonka johdosta perhe
sai kreivillisen arvon ja Raaseporin
kreivikunnakseen.

Leikkaaja, geom., sekantti (ks. t.).

Leikkaus. Tie-l., rautatie-l., kanava-l.,
tien tai kanavan johtamiseksi mäen läpi
kaivettu tai kallioon louhittu syvennys.
— Konepiirustuksissa l.-kuvalla
esitetään kappaleen sisus. — Leikkauslujuus,
suurin voima, laskettuna leikkauspinnan pintayksikköä
kohti, jolla jokin aine vastustaa sitä leikkaavaa
voimaa. vrt. Lujuus.

Leikki, toiminta, jolla ei ole muuta
tarkoitusta kuin toimintahalun tyydyttäminen.
L:ia on huomattu olevan kaikkein alhaisimmilla
asteilla olevilla luonnonkansoilla, vieläpä
eläimilläkin. Oleellinen piirre l:ssä on sen
imitatiivinen, jäljittelevä luonne; lapset
jäljittelevät l:ssään vanhempien ihmisten
toimia. L. kehittää lasten omatoimisuutta
ja tutustuttaa heitä ympäröivään maailmaan,
harjoittaa muistia, elvyttää mielikuvitusta ja
totuttaa toimimaan yhdessä muitten
kanssa. [Hirn (1918).]

Leikkikurssit. Varalassa (lähellä
Tamperetta) ja Tanhuvaarassa (lähellä
Viipuria) pidetään joka kesä naisille
voimistelukursseja, joiden yhteydessä on
myöskin erikoiset leikkikurssit. [Collan,
„Laululeikkejä ja kurssikaikuja".]

Leikkuukone ks. Niittokone
ja Viljanleikkuukone.

Leima, yleensä esineen oikeaperäisyyden
toteamiseksi käytettävä, viranomaisen toimesta
esineeseen pantava merkki. — L:ksi sanotaan
myös leimamerkkiä, jolla leimavero, kannetaan.

Leimaaminen, metsänh., kaadettavaksi
tarkoitettujen puiden merkitseminen leimakirveellä
tai -vasaralla.


Leimakirves,
1 kruunun metsänhoitajan leimakirves,
2 kruunun luovutusleimakirves,
3 kruunun takayarikkokirves,
4 kruunun metsänvartijan merkkikirves.


Leimakasvi, sellainen jonkin kasvuston,
kasviyhdyskunnan tai kasviformatsionin
valtakasvi, joka painaa leimansa koko maiseman
ulkomuotoon.

Leimakonttori, virallinen nimi
Suomen Leimakonttori, on virasto,
jonka huolena on valmistuttaa Suomen
Pankin setelipainossa sekä pitää
asianomaisten viranomaisten saatavana
leima- ja, postimerkkejä, postikortteja,
postisäästöpankin kuittikuponkeja ja
säästömerkkejä, valtionrautateiden
pakettimerkkejä, pelikortti veronauhoja
ja huvipääsylippuja sekä muita verotusmerkkejä.

Leimamaksu ks. Leimavero.

Leimaside, banderoli (ks. t.).

Leimasin, metallista, kautsusta,
nahasta y. m. tehty koje, jossa on
kohomerkkejä ja kirjaimia ja jolla väriin
kastettuna tai muuten painamalla
tehdään merkkejä tai kirjaimia paperille,
puuhun j. n. e.

Leimasuostunta. L:lla tarkoitettiin
leimaverona kannettavaa suostuntaveroa
(ks. t.).

Leimavero. L:lla tarkoitetaan kaikkia
niitä veron tai maksun luontoisia tuloja,
jotka valtio kantaa leiman muodossa.



Leimalla ovat varustettavat, eräin poikkeuksin,
virastojen ja viranomaisten toimituskirjat,
kirjoitukset ja asiakirjat jotka asialliset
antavat tai esittävät oikeudelle tai muulle
virastolle tai viranomaiselle, eräät välikirjat
ja asiakirjat useat arvopaperit niitä myytäessä
tai vaihdettaessa. L:na kannetaan myös
perintö- ja lahjavero, huvitilaisuusvero
pelikorttiaksiisi, automobiileista ja
moottoripyöristä suoritettava vero,
ulkomaalaisten kauppamatkustajain suoritettava
vero (Laki l:sta 19/12 1921, osaksi
muutettu 21/12 1923; Valtioneuvoston päätös
leimaverolain soveltamisesta 23/12 1921,
muutettu 16/3 1922 ja 22/12 1922).

Leimaverolaki, 19/12 1921 annettu laki
leimaverosta, muutettu osittain 21/12 1923
lailla.

Leimusignaali, valonleimaus
merkkienantamisessa merellä.

Leinberg [-bärj], Karl Gabriel
(1830-1907), koulumies ja historiantutkija.
Toimi 1856-68 Helsingin Yksityislyseon ja
1868-95 Jyväskylän Seminaarin johtajana.
Julk. ruotsiksi us. arvokkaita
asiakirjakokoelmia ja tutkimuksia, jotka
valaisevat Suomen kirkon ja koululaitoksen
historiaa.

Leine [lai-], Weserin lisäjokeen
Alleriin vasemmalta laskeva joki; 192 km.

Leineperi l. Fredriksfors,
Ahlström o.-y:n omistamia ent. rautatehdas
ja maatila Kullaalla; emäntäkoulu.

Leini ks. Reumatismi.

Leinikköiset (Ranunculaceœ), suuri
kaksisirkkaisheimo, taloudellinen
merkitys vähäinen, monessa suvussa
kauniskukkaisia koristuskasveja.

Leino, Benjamin (1853-1908), suom.
näyttelijä, v:sta 1873 Suom. Teatterissa;
sankariosien esittäjä. — Leino, Eino
(1878-1926), oikeastaan Lönnbohm,
runoilija, Julk. us. kymmeniä teoksia: suuren joukon
runokokoelmia, joista valikoima „Laulurunoutta"
(„Vapauden kirja", „Lemmenlauluja", ,,Tuulikannel"
I-II, 1918-19), muita „Juhana herttuan ja Catharina
Jagellonican lauluja"; balladisarjat „Helkavirsiä"
(I 1903, II 1916) ja „Simo Hurtta" I-II, runoelmat
,,Vanha pappi" ja „Pajarin poika", runosikermän
„Bellerophon"; näytelmiä, m. m. „Naamioita" (6 nid.,


Eino Leino.

joissa esim. „Lalli", „Maunu Tavast",
„Simo Hurtta", „Alkibiades"); joukon
romaanin- ja kertomusmuotoisia
ajankuvauksia (esim. novellikokoelma
„Päiväperhoja"), vertauskuvalliset
kertomukset „Mesikämmen" ja „Musti";
muistelmateoksen „Elämäni kuvakirja" I,
pikakuvat „Suomalaisia kirjailijoita"
sekä sanomalehtipakinoita, kirjallisuus-
ja teatteriarvosteluja; suomentanut
Danten „Jumalaisen näytelmän", Runebergia,
Racinea, Corneillea ja Francea, — L:n
päämerkitys on runoilijana; hän on
armoitettu muodon mestari, joka on yhtä
etevästi tulkinnut omia yksilöllisiä
tunnelmiaan kuin kansamme oikeustaistelun
aikuisia mielialoja. Nimenomaan
vanhoille legenda- ja balladiaineksille
rakentuvissa „Helkavirsissä" hän luo erittäin
syvätehoista runoutta, [Siljo (1912),
Tarkiainen (Valvoja 1926).] — Leino,
Kasimir (1866-1919), runoilija,
fil. toht., oik. Lönnbohm, E. L:n
veli. Julk. runokokoelmat „Runokokeita",
„Ristiaallokossa", „Väljemmillä vesillä",
„Runoja" (niistä valikoima „25 vuotta"),
kolme suorasanaista teosta, kaksi näytelmää,
teoksen A. Lauréuksesta y. m.


Kasimir Leino.


Leinonen, Artturi (s. 1888),
kirjailija, kansakoulunopettaja, Teoksia:
„Nuori Tuomaala", „Lakeuksien lukko",
„Leipäpappi", „Kati", „Värväri",
vapaus-sotahistoriikki ,,Ilkan ja Poutun
pojat", näytelmiä.

Leinster [lenstə], maakunta
Kaakkois-Irlannissa.

Leipurinammatti, jolla tarkoitetaan
leivän, leivosten y. m. s. valmistamista
elinkeinona, on aikaisemmin kuin useat
muut elinkeinonhaarat ollut
epäedullisten työolojen johdosta säännöstelyn
alaisena. 16/7 1908 annetulla lailla
säädettiin, että leipomoissa, joissa tavaraa
valmistetaan myytäväksi, saa, eräin
poikkeuksin, tehdä työtä ainoastaan
arkipäivinä, eikä muulloin kuin klo 6
ap. — klo 8 ip., kuitenkin niin että työ
sunnuntai- tai pyhäpäivän edellisenä
päivänä on lakkaava klo 6 ip. 15/7 1908
annetussa Senaatin päätöksessä säädettiin
l:n järjestysohjeet. Sen jälkeen ovat
useat työväenlainsäädäntöalaan kuuluvat
lait ja asetukset osittain muuttaneet ja
täydentäneet edellämainittuja säännöksiä.





Museo.Mendebrunnen. Yliopisto.Paulinerkirche.
Leipzig. Augustusplatz.

Leipzig [laiptsih], kaup. Saksissa,
Saalen lisäjoen Elsterin varrella. L:n
keskusta on puistokadun, Ringin, ympäröimä
Altstadt, jonka ulkopuolella
uudempi kaupunki. Kaunis Augustustori,
vanha raatihuone, jossa m. m. hist. museo,
yliopisto (Saksan arvossapidetyimpiä),
taideakatemia, musiikkikonservatorio.
Suuret vuosimessut; maan kustannus- ja
kirjapainoliikkeen keskus, monipuolista
suurteollisuutta. 640,000 as.


Liiketaloja.Uusi Teatteri.
Leipzig. Augustusplatz.


Leipä. Leivottaessa kuohkeutetaan
taikina saattamalla se käymään joko
hiivan avulla tai säästetyllä
hapantaikinalla (juurella), jolloin
kummassakin tapauksessa kehittyy runsaasti
pieniä hiilidioksidikuplia, jotka estävät
taikinan painumasta liiskaksi.
Kaasurakkuloiden synnyttämiseen käytetään
myös soodaa, bikarbonaattia, vispilöityä
munanvalkuaista, erilaisia „leivinpulvereita".
Taikinan noustua se alustetaan
käsin tai (l.-tehtaissa) koneella ja
muodostetaan l:iksi, jotka kypsennetään
uuneissa, jolloin taikinassa oleva
tärkkelys, joka sellaisenaan on raskaasti,
sulatettavaa, muuttuu sulavaan muotoon.
Uudenaikaiset uunit lämmitetään uunista
erillään olevasta pesästä. Tehtaissa niissä
on useampia kerroksia, ja lämmitys
tapahtuu kuumavesiputkilla. — Tärkeimpien
l.-lajien kokoomus näkyy alla olevasta taulukosta.


Kuivassa painossa on
LeipälajiVettä % Typpeä % Hiilihydraatteja % Rasvaa % Puuainetta % Tuhkaa %
Hieno vehnäleipä . . . 36,0     2,3          83,9           0,7        0,4        1,5
Karkeampi vehnäleipä . . . 39,0     2,1          79,0           0,6        0,7        1,7
Sihtijauhoinen ruileipä . . . 40,0     2,0          80,0           0,6        0,9        1,9
Sekajauhoinen ruisleipä . . . 40,0     2,2          78,0           1,3        3,5        2,5
Ohraleipä . . . 12,4     1,7          79,9           1,3        4,9        4,3


Leipäpuu (Artocarpus incisa),
9-12 m korkea puu, jolla isot, pariliuskaiset
lehdet ja ihmisenpään kokoiset, tärkkelysrikkaat
hedelmät. Nämä poimitaan joko puolikypsinä,
jolloin ne leikellään viipaleiksi ja paistetaan
hiilillä, tai kypsinä, jolloin niistä tehdään
hilloa tai taikinaa. L:ta viljellään melkein
kaikissa kääntöpiirien välisissä maissa, eniten
Tyynenmeren saaristoissa.


Leipäpuun oksa hedelmineen.


Leiri, sotajoukon tilapäinen
majoituspaikka varsinaisten asuntojen puutteessa.
Asuntoina käytetään tällöin telttoja tai
esim. vuotuisilla kesäleireillä myös
lautarakennuksia.





Leistenius, Jakob Gabriel
(1821-58), Suomen ruotsink. leikillinen
runoilija. L:n runot ja elämäkerta on julkaistu
m. m. 1886 (J. O. Rancken) ja 1902 (E. Vest).

Leith, Port of Leith
[pōt əv līþ], Edinburghin
satamakaupunkiosa, Itä-Skotlannin
paras satama.

Leitha [laita], Tonavan lisäjoki,
laskee kappaleen matkaa Wienin alapuolella
Tonavaan oikealta.

Leivinpulveri, hiivapulveri (ks. t.).

Leiviskä, saks.-skand. painomitta
= 20 naulaa = 8,5 kg. Lyhennysmerkki Lu
aikaisemmin u, joka sitten tuli naulan merkiksi.

Leiviskä, Iivari (s. 1876), suom.
maantieteilijä, ylim. prof. Helsingin
Yliopistossa v:sta 1921. Julk. m. m. ,,Der
Salpausselkä" ja „Maanpinnan muodot ja
niiden synty".

Leivonmäki, kunta Mikkelin läänissä,
Keski-Hämeen itärajalla, Rutajärven
ympärillä; 307,7 km2, 2,026 as. (1925).

Leivoset l. kiurut (Alaudidæ),
kirvisten näköisiä varpuslintuja,
enimmäkseen aukeiden maiden asukkaita, hakevat
ruokansa maasta, pesivät maahan.
Takavarpaan kynsi pitkä ja melkein suora.
Yleisin meikäläinen laji peltoleivonen
eli kiuru (Alauda arvensis),
17-20 cm pitkä, ruskean- ja
kellanharmaan-kirjava, asustaa niitty- ja
peltomailla; mainio laulaja, livertelee
kohotessaan kohtisuoraan ylös. Munia 4-6,
harmaat, tiheään ruskeatäpläiset. Harvinaisia
maassamme ovat metsä-l. (A. arborea)
ja töyhtö-l. (A. cristata);
Lapissa elää tunturi-l. eli kellolintu
(A. alpestris).


Peltoleivonen pesällään.


Lejeeraus, lejeerinki, metalliseos,
joka on saatu aikaan sulattamalla yhteen
eri metalleja sekä näiden lisäksi
mahdollisesti eräitä epämetallisia aineita
(hiiltä, fosforia y. m.). Metallit saattavat
l:ssä olla 1) yksinkertaisena seoksena:
jähmettyessä kiteytyy kummankin
metallin kiteitä erikseen seoksena, 2)
kemiallisena yhdistyksenä tai 3) kiinteänä
liuoksena, jolloin seoksen jähmettyessä
syntyy sekakiteitä. Tapaus 2 on
täydellisenä harvinainen, tapauksissa 1 ja 3
ilmenevät pääasiassa samankaltaiset
ilmiöt, mitkä ovat yksinkertaisimmat,
jos on kysymys vain kahden metallin
l:sta. Aluksi jähmettyy joko ainoastaan
toista metallia tai yleisemmin molempia
rinnan, mutta ei samassa suhteessa kuin
metalleja on sulatteessa; tämän vuoksi
seossuhde muuttuu, kunnes on jäljellä
sulate, missä metallit ovat määrätyssä
seossuhteessa, eutektinen seos. Tämä
jähmettyy täysin määrätyssä lämpötilassa
sekakiteiksi tai hyvin hienojen, hyvin
seonneitten puhtaitten kiteitten
seokseksi. Eutektisen l:n, eutektikumin
sulamispiste (jähmettymispiste) on siis
alhaisin ja alhaisempi kuin kummankaan
seososan; epäeutektisten seosten



jähmettyminen tapahtuu eräällä lämpötila välillä,
joka on sitä laajempi, kuta kauempana
seossuhde on eutektisesta. — L:illa on
suuri käytännöllinen merkitys, koska
niiden fysikaaliset ominaisuudet usein
ovat teknillisesti edullisemmat kuin
kummankaan seososan, ja näitä voidaan miltei
mielinmäärin vaihdella, valitsemalla eri
seossuhteita, — Tärkeitä l:ia ovat eri
rauta- ja teräslajit, kupari-l:t, kuten
messinki, tombakki, pronssit, uushopea,
laakerimetallit ja muut tina-l:t,
rahametalli, kirjasinmetalli, britanniametalli,
aluminiumpronssi, konstantaani, nikkeliini,
aluminium-l:t, käyttöhopea ja -kulta y. m.

Le Jeune [ləšö'n], Claude
(1528-1602), ransk. kuorosäveltäjä. Sävelsi
laajoja sarjateoksia maalailevaan tyyliin.

Lek, muuan Reinin suuhaaroja.

Leka, moukari, pitkävartinen,
raskas, kahdenkäden vasara.

Lekain [ləkä'], Henri Louis
(1728-78), ransk. näyttelijä, Voltairen
näytelmien pääosien tulkitsija.

Leksand [lēk-], pitäjä Ruotsissa,
Siljan-järven eteläpään rannalla. Suosittu
matkailijaseutu. Pitäjän kirkonkylä
Leksands Noret on taajaväkinen
yhdyskunta.

Leksikaalinen (kreik.), sanakirjaa
koskeva, sanakirjallinen. — Leksikko,
sanakirja. — Leksikografi, sanakirjantekijä.

Lektyyri (ransk.), lukeminen.

Lekve, Endre (1833-82), insinööri ja
opettaja, Helsingin Teknillisen Reaalikoulun
opettaja, jonka ansiosta koulu muodostui
Polyteknilliseksi Opistoksi. Vaikuttanut
muutenkin tekn. kehitykseen maassamme.

Lely [līli], Sir Peter
(1618-80), oik. Pieter van der Faes,
holl.-engl. muotokuvamaalari.

Lemaire [ləmä'r], Madeleine
(s. 1845), ransk. kukka-, hedelmä- ja muotokuvamaalari.

Lemaître [ləmä'tr], Frédéric
(1800-76), ransk. romantiikan kuuluisin näyttelijä.
— Lemaître, Jules (1853-1914),
ransk. kirjailija. Kirjoittanut tyylillisesti
eteviä teatteriarvosteluja („Impressiona
de théâtre") ja kirjallisuusarvosteluja
(„Les contemporains") sekä näytelmiä.

Léman, Lac L., Genèvenjärven
ransk. nimi.

Le Mans [lə mā], kaup.
Luoteis-Ranskassa Sarthen varrella. Kuuluisa
tuomiokirkko 1100-luvulta, 72,000 as.

Lemba, Arthur (s. 1885), vir.
säveltäjä ja pianisti, toimi opettajana Pietarin
(1908-20), Helsingin (1920-21) ja Tallinnan
(v:sta 1921) konservatorioissa. Sävellyksiä:
sinfonia, pianokonsertti, ooppera „Lembitu
tütar" y. m. — Lemba, Theodor
(s. 1876), vir. pianisti, A. L:n veli.
Ollut Riian musiikkiopiston johtajana ja
prof:na Pietarin konservatoriossa, nyk.
musiikinarvostelijana Tallinnassa.

Lemberg, Lwów (ks. t.).

Lembitu, Lemmitty (ks. t.).

Lemböte ks. Lemlanti.

Lemercier [ləmersiē'], Jacques
(n. 1585-1654), ransk. arkkitehti,
kuvanveistäjä ja kaivertaja. Rakentanut osan
Louvrea, Palais royalin ja Sorbonnen kirkon.

Lemi, kunta Viipurin läänissä,
Etelä-Savossa, Kivijärven rantamilla;
208,1 km2, 4,894 as. (1925).

Lemke, Johan Filip (1631-1711),
saks.-ruots. taidemaalari. Maalannut
kuvia Kaarle X Kustaan ja Kaarle XI:n
sodista.

Lemlanti (ruots. Lemland), kunta
Ahvenanmaan maakunnassa, Ahvenan mantereen
kaakkoisosassa; Lemströmin kanavan erottama
muusta mantereesta; 98,7 km2, 2,138 as.
(1925). Lemböten 1100-luvulla rakennetun
kappelin rauniot.

Lemmikki (Myosotis), sinikukkaisia
Asperifoliaceæ-heimon kasveja, Pelloilla
y. m. kuivilla paikoilla pelto-l.
(M. arvensis), koisteilla paikoilla
suo-l. (M. palustris).
Metsä-l:iä (M. silvatica)
viljellään koristuskasvina.

Lemminkäinen, Kalevalan pääsankareita,
kevytmielinen naisten naurattaja ja tappelupukari.
Kalevalassa on alkuperäiseen L.-runoon liittynyt
runoja m. m. Kaukamoisesta l. Kaukomielestä
(kaksintaistelu ja oleskelu Saaressa) ja Ahti
Saarelaisesta (sotaanlähtö vasten lupausta
Kyllikille) sekä Pätöisen pojan Päivölän
retkestä. Aiheena m. m. Gallén-Kallelan
taulussa.

Lemmitty l. Lembitu (k. 1217),
virolaisten urhoollisin johtaja taistelussa
itsenäisyyden puolesta saksalaisia vastaan.

Lemna, limaska (ks. t.).

Lemniskata (kreik.), 8-numeron
muotoinen käyrä, jonka yhtälö on (x2 + y2)2
= 2c2(x2—y2). Niiden
pisteiden geom. ura, joiden etäisyyksien tulo
kahdesta pisteestä (F1 ja F2)
on = näiden pisteiden välin puoliskon neliö (c2).


Lemniskata.




Lemnos (uuskreik. Limno),
Kreikalle kuuluva saari Aigeianmeren
pohjoisosassa; 454 km2, 27,000 as.
Pääpaikka Kastro.

Lemonnier [ləmonjē'], Camille
(1841-1913), belg. kirjailija. Teoksia:
„Sedan", „Un Mâle", „Le Mort", „La Belgique".

Lempaala, suom, seurakunta
Inkerinmaalla Suomen rajalla.

Lempisaari (ruots. Lemsjöholm), von
Haartman-suvun sääntöperintötila Askaisissa.
Päärakennus v:lta 1767, Herman Flemingin
rakennuttama.


Lempisaaren kartanon
päärakennus.


Lempoisten kanava, Hämeenlinnan-Tampereen
laivaväylällä, kulkee kannaksen poikki Lempäälän
kirkon eteläpuolella, 1 km pitkä; oikaisee
ja tekee laivakululle mahdolliseksi vesiväylän
Vanajavedestä Pyhäjärveen. Rak. 1867-68 ja 1871-74.

Lempäälä. 1. Kunta Hämeen läänissä,
Satakunnan kaakkoisrajalla, Tampereen
eteläpuolella; 257 km2, 5,201 as. (1925).
Lempoisten kanava (ks. t.). — 2. Rautatieasema
Toijalan-Tampereen rataosalla L:n kunnassa,
21 km Tampereelta etelään.

Lemström, Karl Selim (1838-1904),
suom. fyysikko. Suoritti tärkeimmät
tutkimuksensa ilmasähkön ja maamagnetismin
alalla; etenkin revontulten synty oli hänen
hartaan tutkimuksensa esineenä. Tutki myös
hallaa ja sähkön vaikutusta kasvillisuuteen.

Lemströmin kanava, Ahvenanmaalla
Lemlannin ja Jomalan rajalla, erottaa
Lemlannin Ahvenan mantereesta; 175 m pitkä.

Lemu, kunta Turun ja Porin läänissä
Varsinais-Suomen länsiosassa, Lemunlahden
rannalla; 36 km2, 968 as. (1925).

Lemunkartano, säteri Perniössä.

Lemun niemi, Kaarinassa, 7 1/2 km
kaakkoon Turusta. Kesäk. 19 p. 1808
nousi kenraalimajuri von Vegesack maihin
L:n n:llä, mutta oli pakotettu seur. yönä
taistelun jälkeen peräytymään laivoilleen.

Lemurit, roomalaisilla vainajien henget.

Lena l. Leena (ven. Ljēna),
4,600 km pitkä joki Itä-Siperiassa. N. 1,000
lisäjokea; suistomaa, jossa 45 suuhaaraa.
Kalaisa. Yläjuoksun varsilla arvokkaita
kultalöytöjä.

Lenaia, Ateenassa Dionysoksen
kunniaksi vietetty juhla.

Le Nain [lənä'], Louis (1593-1648).
Antoine (1598-1648) ja Mathieu
(1607-77), ransk. taiteilijaveljeksiä. Maalanneet
kuvia kansanelämästä.


Louis Le Nain: Ateria.


Lenard [lēnart], Philipp Eduard
Anton (s. 1862), saks. fyysikko, prof.
Heidelbergissa ja Kielissä. Tutkinut
fosforešenssia, spektriviivasarjoja,
sähköilmiöitä (L:n ilmiötä l. sähkön syntymistä
vesipisarain hajotessa, katodisäteitä);
sai Nobelin fysiikan palkinnon 1905.




Lenau [lē-], Nikolaus
(1802-50), oik. Nikolaus Niembsch von
Strehlenau, saks. runoilija. Julk.
runokokoelmat „Gedichte" ja „Neuere
Gedichte" sekä runoelmat „Faust" ja
„Savonarola". L. on romanttisen
maailmantuskan laulaja; Saksan lyriikan
mestareita. [Reynaud (ransk., 1905).]

Lenbach [lēnbah], Franz von
(1836-1904), saks. maalaaja. Muotokuvannut
aikansa Saksan suuruuksia vars.
Bismarckia. [Rosenberg (saks., 1911).]


Lenbach: Leo XIII.


L'Enclos [lāklō'], Ninon de
(1615-1705), ransk. nainen, oli suhteissa us.
huomattavaan henkilöön ja Pariisin seurapiirin
keskuksia. Kirjeenvaihto julkaistu.

Lencqvist [leŋk-], Erik (1719-1808),
Oriveden kirkkoherra v:sta 1773. Julk.
m. m. esityksen suomen murteista ja
Suomen taloudellisia oloja y. m. käsitteleviä
kirjoituksia Åbo Tidningar-lehdessä.
Hänen tutkimuksiinsa perustui hänen
poikansa Kristian Erik L:n
julkaisema väitöskirja ,,De superstitione
veterum Fennorum theoretica et practica".

Lenin [ljē-], Vladimir Ilitš
(1870-1924), oik. Uljanov, ven.
vallankumousmies. Otti jo varhain osaa
vallankumoukselliseen toimintaan, karkoitettuna
Siperiassa 1897-1900, sitten ulkomailla,
jolloin ven. sos.-dem. puolueen 1903 hajottua
bolševikkeihin ja menševikkeihin tuli edellisten
johtajaksi, jälleen Venäjällä v:n 1905
vallankumouksen aikana ja jälkeen, sitten
uudelleen ulkomailla, etupäässä Sveitsissä.
Pääsi Venäjän vallankumouksen jälkeen 1917
Saksan luvalla kotimaahansa, missä aloitti
kiivaan taistelun Kerenskijn hallitusta vastaan.
Tämä kukistui marrask. 1917, ja L:stä tuli
kansankomissaarien neuvoston puheenjohtajana
Venäjän asioiden tosiasiallinen johtaja. L:n
teoksista suomen, m. m. ,,Valtio ja vallankumous"
ja „Imperialismi kapitalismin uusimpana asteena".


V. I. Lenin.


Leningrad, Pietarin (ks. t.) nyk. nimi.

Lenkkivyö, esseli (ks. t.).

Lennep, Jacob van (1802-68),
alankom. uusromanttinen kirjailija. Julk.
runollisia kertomuksia, näytelmiä ja
varsinkin hist. romaaneja.

Lenngren [-ēn], Anna Maria
(1755-1817), ruots. runoilija. Julk. suosittuja
perhe- ja seuraelämää käsitteleviä idyllejä ja
satiireja miehensä Karl Peter L:n
(1750-1827) toimittamassa Stockholms-Posten
-lehdessä; ilmest. nimellä „Skaldeförsök"
(1819). [Blanck (ruots., 1922).]


Anna Maria Lenngren.


Lennätin, koje sanan toimittamiseksi
nopeasti ja pitkien matkojen päähän. Luonnonkansat
käyttävät l:nä rumpua, tulta, savua,
sivistyskansat peilejä (heliotrooppi),
lippuja, semaiooreja y m. (rautatiellä,
laivoissa ja sotilastarkoituksiin) sekä
sähkölennätintä ja radiolennätintä.

Lennätinlaitos. Ensim. sähkölennätinjohto
rakennettiin Suomeen 1855, jolloin
Venäjän valtio itämaisen sodan aikana
ensi sijassa sotilaallisia tarkoituksia
varten rakennutti johdon Pietarin ja
Helsingin välille. Sen jälkeen ja varsinkin
sitten kun kaupungit sitoutuivat
suorittamaan avustuksia lennätinkonttorien
ylläpitoa varten laajennettiin
lennätinverkkoa, mutta l. pysyi venäläisenä
laitoksena, kunnes Suomi tuli itsenäiseksi.
5/1 1918 asetti Senaatti n. s.
lennätinkomitean valmistamaan ehdotusta
toimenpiteistä ven. l:n muuttamiseksi
suom. laitokseksi sekä l:n siitä
johtavasta uudestaan järjestelystä. Tämä
komitea sai mietintönsä valmiiksi 5/8 1918.
Kun näihin aikoihin heräsi kysymys l:n
ja postilaitoksen yhdistämisestä, niin
Valtioneuvosto, järjestääkseen asiain
käsittelyä väliaikaisesti toimivasisa
lennätinhallituksessa, päätöksellään 11/3 1919
määräsi, että kunnes kysymys l:n
järjestelystä lopullisesti ratkaistaan tai
asiassa toisin määrätään, l:n hallintoon
nähden on eräin poikkeuksin
noudatettava l.-komitean edellämainitun
mietinnön ohella jättämää ehdotusta
asetukseksi l:n hallinnosta ja ehdotusta
lennätinhallituksen johtosäännöksi. Sanotun
päätöksen mukaan on l:n järjestely
edelleen väliaikaisella kannalla. L:n
hallintoa johtaa Väliaikainen
Lennätinhallitus, johon kuuluu päätirehtööri sekä
sihteeri, kamreeri, yli-insinööri ja
lennätintarkastaja. Lennätinhallitus jakaantuu
3:een osastoon: hallinto-, teknilliseen ja
liikenneosastoon. Sen alaisena toimii
linjahallinto, johon nähden maa
voidaan jakaa piireihin ja piirit
tekn. suhteessa jaksoihin.



Lennätinsääntö, 11/3 1922 annetulla
asetuksella vahvistetut säännökset, joita
on noudatettava Suomen sisäisessä
lennätinliikenteessä. L:öä on osaksi muutettu
5/12 1924 annetulla asetuksella,

Lenormant [lənormā'], François
(1837-83), ransk. assyriologi ja rahatieteilijä;
teoksia: „Manuel d'histoire ancienne de l'orient",
,,La monnaie dans l'antiquité".

Lenotre, Georges ks. Gosselin.

Lenôtre [lənō'tr], André (1613-1700),
ransk. puutarha-arkkitehti. Suunnitellut
m. m. Versailles'n puutarhan.

Lens [lā], kaup. Pohjois-Ranskassa,
Lillestä etelälounaaseen; rauta- ja
sokeriteoll. 32,000 as.

Lensch [lenš], Paul (s. 1873),
saks. poliitikko, kirjailija, alk.
sosiaalidemokraatti; on us. kirjoituksissa (m. m.
„Am Ausgang der deutschen Sozialdemokratie")
ankarasti arvostellut Saksan sos.-dem.
työväenliikkeen viimeaikaista kehitystä,
„Deutsche Allgemeine Zeitungin"
päätoimittaja v:sta 1922.

Lentiera, järvi Aunuksen Karjalassa,
Lieksanjoen vesistössä, Lieksanjärven
eteläpuolella. Pohjoispään luoteisrannalla
L:n kylä.

Lentiira, järvi Sotkamon reitin latvoilla,
Kuhmoniemen pitäjän koilliskulmassa; rannalla
samanniminen kylä.

Lento (it.), mus., hitaasti.

Lentohiekka, tuulen kuljettama ja
kasaama hiekka. L.-kinoksia sanotaan
dyyneiksi l. kliteiksi. Näitä on
avoimilla hiekkaisilla rannikoilla ja
isoissa aavikoissa. Kuva ks. Dyyni.

Lentokalat, valtamerien kaloja, jotka
vedestä ylös ponnahdettuaan leijaavat
pitkiä matkoja — parikin sataa metriä —
ilmassa suurten rintaeviensä kannattamina,
Tunnetuin laji on rakkosuisiin kuuluva,
n. 30 cm pitkä Välimeressä ja Atlantissa
elävä Exocœtus volitans.
— Piikkieväisiin kuuluva lentosimppu
(Dactylopterus volitans), jonka
rintaevät voivat olla ruumista (40 cm)
pitemmät, on korean kirjava; elää
Välimeressä, Atlantin ja Intianmeren
lämpimissä osissa.


Lentosimppu.


Lentokanat (Pterocles), hietakanalle
lähisukuisia kanalintuja, hyviä lentäjiä.
Elävät aroilla. Tunnetuin laji sepelkana
(P. arenarius) Välimeren maissa ja
Länsi-Aasian aroilla.


Lentokana.


Lentokartoitus tapahtuu ilmavalokuvauksen
avulla. Lentokone lentää täsmälleen samalla
korkeudella (tav. 2,500-3,000 m) pysyttäytyen
vakinaisessa suunnassa, Valokuvauskoneena on
automaattinen sarjavalokuvauskone, jossa
sähkömoottori pyörittää filmiä ja saattaa
sulkijan toimimaan säädettävien
väliaikojen kuluttua, Valokuvasarjaa voi
sinänsäkin käyttää karttana, mutta
yleensä laaditaan tarkat kartat erikoisia
mittausmenetelmiä käyttäen. Suomessa
on kartoitettu lennosta Helsingin
ympäristöjä sekä erältä Itä-Suomen seutuja.
Maanmittaushallituksen topografikunnaissa
on erik. kuvamittausosasto.

Lentokone, ilmaa raskaampi ilma-alus.
Maakoneilla noustaan maasta
ja laskeudutaan siihen, vesikoneilla
vedestä ja veteen. On sellaisiakin l:ita,
jotka voivat käyttää sekä maata että
vettä nousu- ja laskupaikkoinaan.
Kantotasojen luvun perustalla l:t jaetaan yksi-,
kaksi-, kolmi- ja monitasoihin. Kolmi- ja
monitasot eivät ole osoittautuneet
käytäntöön soveltuviksi. Käyttöön nähden
puhutaan koulu-, urheilu-, liikenne- ja
sotilaskoneista. Moottorilla varustettujen
l:den lisäksi on viime vuosina myös
rakennettu moottorittomia liitokoneita
urheilutarkoituksiin. Näillä on ollut suuri
merkitys harrastuksen herättämiseksi
ilmailuun. Erittäinkin Saksassa pannaan
niillä toimeen lukuisia kilpailuja. vrt.
Ilmailu.
Siivistön l. tasojen tehtävänä on
kantaa kone ilmassa: hiukan kaltevassa
asennossa tasot kiitävät vaakasuoraan
ilmaa vastaan, jolloin ilmavirta nostaa
konetta. Tavallisin on yksitaso, jolloin
useimmiten käytetään paksuja siipiä
suuremman lujuuden aikaansaamiseksi, tai
ohuemmista siivistä muodostettu
kaksitaso, jolloin lujuuden takaa siipien
välinen tukirakenne ja ristikkopingoitus,
Runko samoinkuin muutkin
ilmavirralle alttiit osat tehdään mahdollisimman
sukkulamaiseksi ja takaa teräväksi, jotta
ilman vastus tulisi vähäiseksi. Runko
rakennetaan useimmiten puusta; sen
muodostaa neljä pituussuuntaista salkoa,
jotka ovat yhdistetyt poikittaisilla kehillä
ja ristikkojänteillä pingoitetut jäykäksi
rakenteeksi. Koko runko päällystetään




Lentokoneen rakennekuva. A runko, B siivistö, C laskuteline, a moottorikehto moottoreineen,
b istuinosasto ohjaimineen ja kojeineen, c pyrstö vakaajineen ja peräsimineen, 1 ylätaso,
2 alataso, 3 tasotuki, 4 kantojanne, 5 laskujanne, 6 ristipingoitus, 7 potkuri, 8 tasosalko, 9
tasokaari, 10 jännityspukki, 11 pyörät, 12 laskutelineentuki, 13 joustimet, 14 apuakseli, 15
pyöräakseli, 16 ohjaajan paikka, 17 tähystäjän paikka, 18 runkosalko, 19 runkokehä, 20
korkeusvakaaja, 21 sivuvakaaja, 22 sivuperäsin, 28 korkeusperäsin, 24 siivekkeet, 25 kannus.

sitten kireäksi pingoitetulla,
erikoisliuoksilla kyllästetyllä kankaalla,
— Paitsi moottoria sijaitsevat rungossa ohjaajan
ulottuvilla kaikki kojeet, mitkä tarvitaan
moottorin hoitoon ja käyttöön, nopeuden
ja korkeuden mittaamiseen ja havaintojen
tekoon, sekä l:n ohjaustanko.
Moottori on joko vesi- tai ilmajäähdytetty
nelitahtinen räjähdysmoottori. Paitsi
tavallisia, peräkkäisrivissä olevilla
silintereillä varustettuja moottoreita
käytetään l:issa keveyssyistä usein n. s.
tähtimoottoreita, joissa kaikkien säteittäisesti
samaan tasoon sijoitettujen silinterien
männänvarret vaikuttavat yhteen ainoaan
yhteiseen akselikampeen. Tällainen
moottori on lyhyt ja kevyt ja tarjoaa hyvän
ilmajäähdytyksen. Tähtimoottoreita ovat
myös n. s. rotatsionimoottorit, joissa
kampiakseli on liikkumaton ja silinteristö
kampikammioineen pyörii akselin ympäri.
Aineksina käytetään osittain kevytmetalleja,
kuten aluminiumia ja sen lejeerauksia,
Kierrosluku on yleensä hyvin suuri
— 1,200-2,200 minuutissa. Voimakkuus
vaihtelee suuresti koneen suuruudesta ja
tarkoituksesta riippuen. Pienimmät nyk.
käytetyt moottorit kehittävät n. 12
hevosv., tavallisimmat sekä sota- että
liikennekoneissa käytetyt 250-500 hevosv.,
suurin tähänasti rakennettu 1,000 hevosv.
— Suurlentokoneisiin asetetaan yhden
voimakkaan koneen sijaan usein useampia
(2, 3, 4:kin) 400-500-hevosvoimaista
moottoria, jolloin saadaan suurempi
käyntivarmuus. Nykyaikaisten
lentokonemoottorien paino on 750-800 g
hevosvoimaa kohti. Polttoaineena käytetään
bentsiiniä, osittain myös bentsolia.
Potkuri tehdään yleisimmin lujasta
puusta siten, että useampia kerroksia
joko samaa tai mieluummin eri puulajeja
liimataan päällekkäin. Täten välttyvät
vähittäiset muodonmuutokset. Potkuri on
melkein säännöllisesti kaksisiipinen,
läpimitta 2,5-3,5 m.
Maassa tai vedessä l:tta kantaa
laskuteline. Sen muodostaa järjestelmä
tukitankoja, jolta yhdistää kumijoustimilla
kiinnitetty poikkiakseli. Akselin päissä on
joko ilmakumeilla varustetut pyörät tai
talvisaikaan sukset. Itse akseli on
sijoitettu jonkinverran koneen painopisteen
etupuolelle, niin että osa koneen painosta
lepää rungon pyrstöosan varassa, jossa sitä
kannattaa joustava kannus.
Kannuksen tehtävänä on myös jarruttaa konetta
sen liikkuessa maassa laskun jälkeen.
Vesi lentokoneissa pyörät tai sukset on
korvattu venemäisillä, umpinaisilla
kellukkeilla l. ponttoneitta, jotka
tukitankojen avulla ovat jäykästi yhdistetyt
koneeseen ja niin pitkät, että kone
niiden varassa siksi vakavasti lepää tai
kulkee vedessä, ettei kolmas tukipiste
takana ole tarpeen. — Toisinaan
rakennetaan vesikone siten, että itse runko
muodostaa suuremman keskeisen
kellukkeen, jolloin siivistö ja moottori ovat
sijoitetut rungon yläpuolelle sekä
peräsimet sen ylöspäin käyristyvään
takaosaan. Tällöin ovat pienet apukellukkeet
siipien kärjissä tarpeen estämään koneen
liiallista kallistumista aallokossa. — Sekä
tavallisten kellukkeiden että
viimemainitunlaisen rungon eli veneen pohja
varustetaan poikittaisella pykälällä, joka on
suunnilleen painopisteen kohdalla, ja
josta lähtien pohja kaartuen nousee
eteenpäin. Tämä siksi, että koneen vedessä


Lilienthal liitokoneineen.


Chanutes'in kaksitasoliitokone.


Schulzin liitokone (takaa).


Saks. yksitasoliitokone ,,Weltensegler".


Saks. yksitasoliitokone.


v. Lüttwitzin lintumainen liitokone.


Kolmimoottorinen Fokker-liikennekone; tilaa 10 matkustajalle ja 2 ohjaajalle.


Lentokone


Viimeinen Junkers-liikennekone, tyyppi G 24, 10 matkustajaa, 3 moottoria.


Kymmenen matkustajaa kuljettavan, 3-moottorisen
koko-metalli-Junkerskoneen  salonki.


Junkersmallisen liikennekoneen ohjaushytti.


Junkerskone duralumiinisuksilla.


Engl. liikennelentokone „Andover".


Junkerskoneen duralumiinikellukkeet.


Engl. kevytmpottorikone „Moth" (4-silinterinen
ilmajäähdytysmoottori „Cirrus").


Lentokone


Suomen ilmailuvoimien tehtaassa valmistettu meritiedustelukone
,,I VL" Moottori 300 hevosv. Fiat, nopeus n. 180 km tunnissa.


Tiedustelukone Bréguet 19 A. Nopeus n. 250 km tunnissa.


Tähtimoottori Bristol-Jupiter. 9-silinterinen,
paino 330 kg, ilmajäähdytys.


Siemensin tähtimoottori
äänenvaimentajineen.




liikkuessa ja vauhdin kiihtyessä sen
viistopohja kiilaisi sen ylös vedenpintaan,
niissä se sitten pysyy pohjaportaansa varassa,
kunnes vauhti on niin kiihtynyt, että
siivet kohottavat koneen kokonaan vedestä.
Jyrkkä porras estää raskaan vanaveden,
laahautumasta rungon mukana ja siten
helpottaa nousua.
Pyrstön muodostaa kaksi tasoa, joista
toinen vaakasuora, toinen pystysuora.
Kummankin etuosa on kiinteä ja takaosa
liikkuvasti saranoitu. Kiinteä osa, n. s.
vakaaja, on asentonsa mukaan joko
korkeus- tai sivu vakaaja. Sen tehtävänä
on pitää kone suunnassaan. Peräsimien
tehtävänä on saattaa kone poikkeamaan
suunnastaan ohjaajan tahdon mukaan tahi
myös häiriöiden sattuessa palauttaa se
suuntaansa. Peräsimet ovat yhdistetyt
ohjaajan ulottuvilla olevaan ohjaustankoon
siten, että tankoa eteenpäin työnnettäessä
korkeusperäsin painuu alaspäin, koneen
pyrstö nousee, ja kone alkaa liitää
alaspäin. Tankoa vedettäessä tapahtuu
päinvastoin. Vasemmalle työnnettäessä
nousee vasemman kannatustason takakärjessä
sijaitseva liikkuva siiveke ja oikea
laskeutuu. Kone kallistuu siis vasemmalle.
Työnnettäessä jalustinta vasemmalla jalalla,
kääntyy sivuperäsin ja siis konekin
vasemmalle j. n, e.
Varusteet. Riippuen tarkoituksesta ja
koosta ovat l:t varustetut mitä
moninaisimmilla kojeilla. Paitsi jo moottorin
käynnin tarkkailua varten välttämättömiä
kojeita (kierros-, lämpö-, öljynpaine-,
polttoaine- y. m. mittarit) kuuluu kaikkiin
l:siin korkeusmittari, nopeusmittari ja
kompassi. Suuremmissa liikennekoneissa
on lisäksi joukko erikoiskojeita kuten
kaltevuuden ja asennon osoittajat, jotka
erittäinkin sumussa lisäävät
ohjausvarmuutta. Moottorit varustetaan nyk.
automaattisilla tulensammutuslaitteilla.
Radiolähetys ja -vastaanottokojeet ovat
niissä myös tavallisia. Erikoislentokoneiden,
kuten sotilaskoneiden varusteet
saattavat olla sangen monipuoliset. Paitsi
varsinaista aseistusta useampine
konekivääreineen, pomminheittolaitteineen,
optillisine tähtäys- ja havaintovälineineen
jopa tykkeineen, kuuluu niihin
valokuvaustaitteet, joilla paitsi tavallista
yksittäisvalokuvausta voidaan
filmijärjestelmää käyttäen valokuvata laajoja
alueita kartoitustarkoituksiin. Lentoja
varten suuremmissa korkeuksissa ovat
koneet varustetut happi- sekä
sähkölämmityslaitteilla. Laskuvarjostinta
käytetään maihinlaskua varten hätätilassa,
Sen painon ollessa 2 kg varjostimen aukon
kutakin neliömetriä kohti, on putoamisnopeus
4 m/sek, eli sama kuin, milloin pudotaan
80 cm korkeudesta. — Suomessa valmistetaan
l:ita valtion l.-tehtaassa.

Lentokonevaja l. hangaari,
ilmailuasemilla oleva katettu rakennus
lentokoneiden ja ilmalaivojen
säilyttämistä varten.

Lentoliskot (Pterosauria),
sukupuuttoon kuollut, jura- ja liitukausilla elänyt
matelijalahko, Iho paljas, kuono pitkä,
eturaajojen 5:s sormi hyvin pitkä, siihen
kiinnittyi vartaloon ja takaraajoihin asti
ulottuva lentoräpylä, samankaltainen kuin
nykyajan lepakoilla. Suurin laji Pteranodon
ingens: siivenkärkien väli yli 8 m.
Pienimmät lajit varpusen kokoisia.


Lentolisko.


Lentorata, luodinrata (ks. t.).

Lentotähti, meteoriitti (ks. t.).

Lentsu, influenssa (ks. t.).

Lentua, 21 km pitkä järvi Sotkamon
reitissä, 168 m yli merenp.

Lentävä hollantilainen, tarunomainen
laivuri, joka jumalattomuutensa rangaistukseksi
on tuomittu kummituslaivallaan harhailemaan
koskaan maihin pääsemättä; Wagnerin (ks. t.)
ooppera.

Lentävä kettu (Pteropus Edwardsii),
n. 30 cm pitkä, Itä-Intiassa ja Madagaskarilla
elävä hedelmiä syövä lepakko. — Lentävä koira,
kalongi, Itä-Intian saarilla yleinen
lepakkolaji, 40 cm pitkä, siivenkärkien väli 1,5 m.
— Lentävä lohikäärme ks. Draco.
— Lentävä sammakko (Rhacophorus),
Kaakkois-Aasiassa ja Madagaskarilla puissa eläviä
sammakoita, joiden varpaiden välinen uimaräpylä
toimii liitopurjeena eläimen hypätessä puusta toiseen.


Lentävä sammakko.


Lenz [-ts], Emil (1804-65), ven.
fyysikko, tunnettu sähköopillisista tutkimuksistaan.
— Lenz, Jakob Michael Reinhold
(1751-92), saks. „Sturm und Drang"-suunnan
runoilija ja näytelmänkirjoittaja. — Lenz,
Max (s. 1850), saks. historioitsija.
Teoksia: „Martin Luther", „Geschichte Bismarcks",
„Napoleon".



Lenzin laki: sähkövirran tai
magneetin liike herättää läheisessä johtajassa
virran, jolla on sellainen suunta, että sen
sähkömagneettinen vaikutus vastustaa
main. liikettä. vrt. Le Chatelier'n
sääntö.

Leo, Itä-Rooman keisareita. — 1. L. I
Suuri (n. 400-474), hallitsi 457-474. —
2. L. III Isaurilainen (n. 680-741),
hallitsi 717-741. Puolusti menestyksellä
Konstantinopolia arabialaisia vastaan;
kielsi 726 kuvainpalveluksen. — 3. L. V
Armeenialainen (k. 820), hallitsi
813-820.

Leo, paaveja, — 1. L. I Suuri
(k. 461), Rooman piispa 440-461,
keskiaik. paaviuden varsin, perustaja. Sai
keisarin antamaan julistuksen, jonka
mukaan Rooman piispalla oli korkein
lainsäätäjän ja tuomarin valta koko kirkossa,
tosiasiallisesti se tunnustettiin vain
Länsimailla. — 2. L. III (k. 816),
paavina 795-816. Kruunasi Kaarle Suuren
keisariksi. — 3. L. IX (k. 1054), paavina
1049-54. Suosi clunyläistä uudistusliikettä
(simonian ja pappien avioliittojen vastustaja).
Hänen aikanaan idän ja lännen kirkot erosivat
toisistaan (1054). — 4. L. X (Giovanni dei
Medici) (1475-1521), paavina 1513-21. L.
oli oikea renessanssiruhtinas,
nautinnonhaluinen ja hienosti sivistynyt.
Koetti turhaan vastustaa Ranskan
vaikutusvaltaa Italiassa. L:n aikana
uskonpuhdistus alkoi. — 5. L. XIII
(Gioacchino Pecci) (1810-1903),
paavina 1878-1903. Lopetti n. s.
kulttuuritaistelun Saksassa, kehoitti Ranskan
katolisia alistumaan tasavaltalaiseen
hallitusmuotoon. Julk. huomattavia
kiertokirjeitä ajan sosiaalisista virtauksista;
edisti lähetystyötä. Kuva ks. Lenbach.


Leo X. (Rafaelin maalaus.)


Leokares, kreik. kuvanveistäjä
300-luvulta e. Kr. Teoksia: „Zeuksen kotka
ryöstää Ganymedeksen" ja mahd. „Apollon
Belvedere" (ks. Apollon).

Leon, sisämaanmaakunta ja ent.
kuningaskunta Luoteis-Espanjassa; tämän
maakunnan pohjoinen provinssi, ja
provinssin samanniminen pääkaup., jossa
22,000 as.

Leonardo da Vinci [-na'- -tši]
(1452-1519), it. taiteilija. L. on mitä
monipuolisin taiteilija- ja tutkijanero,
maalaaja, kuvanveistäjä, arkkitehti,
musiikkimies, runoilija, filosofi,
luonnontutkija ja insinööri. L. syntyi
Firenzessä, toimi Milanossa 1482-99
ja 1507-13, väliajan Firenzessä ja lopuksi
Ranskassa. L:n päätyöt ovat „Ehtoollinen"
(1495-98) Milanon Santa Maria delle
Grazie-luostarissa ja „Mona Lisa" (1506)
Louvressa, muita: „Kuninkaiden
kumarrus", „Madonna luolassa", „Anghiarin
taistelu" l. „Taistelu lipusta" sekä
tuhansittain piirustuksia. L. on mestarillinen
eri värit toisiinsa sulattavan valohämyn
käyttäjä, sommitteluissaan nerokas. ks.
kuvaliitettä Italian taidetta,
[Okkonen, „Renessanssin maalaus" (1912);
Sirén (ruots., 1911); Bode (saks., 1921).]


Leonardo da Vinci.


Leoncavallo [-va'-], Ruggiero
(1858-1919), it. oopperasäveltäjä. Pääteos:
„Pajatso" (1892).

Leon de los Aldamas, kaup. Keski-Meksikossa,
Guanajuaton maakunnassa. 60,000 as.

Leonidas, Spartan kuningas n. 490-480 e.
Kr. Kaatui sankarina puolustaessaan
Termopylain solaa ylivoimaista pers.
sotajoukkoa vastaan.



Leonidit, meteoriittiparvi, jonka
säteilypiste on Leijonan tähtikuviossa.
Kohtaavat Maan n. 15 p. marraskuuta,
aiheuttaen loistavia tähtisateita. Osia
Tempelin pyrstötähdestä, jonka rataa
pitkin kulkevat.

Leonora Kristiina (1621-98), Tanskan
kuninkaan Kristian IV:n ja tämän
morganaattisen aviopuolison Kirsten
Munkin tytär. Kirj. „Jammersminde".
jossa kuvaa pitkäaikaista vankeuttaan,
johon joutui puolisonsa Ulfeldin
(ks. t.) takia.

Leopardi, pantteri (ks. t.); us. myös
erinäisten pantterin muunnosten nimitys.

Leopardi l. Leopardo [-a'-],
Alessandro (k. 1522), it. kuvanveistäjä.
Töitä: doge Andrea Vendramini'n hautamerkki
(osittain) ja pronssiset lipunkannattimet San
Marcon torilla Venetsiassa. — Leopardi,
Giacomo (1793-1837), it. runoilija,
kreivi. Julk. runokokoelmia ja proosadialogeja.
L. on Italian suurimpia lyyrikkoja; hänen
muotokauniit runonsa, jotka osoittavat vaikutusta
antiikista, kuvastelevat hänen pessimististä
elämänkäsitystään ja hänen raskaita kärsimyksiään.
[Wulff (ruots., 1913).]


G. Leopardi.


Leopold (1676-1747), Anhalt-Dessaun
ruhtinas, preussil. sotamarsalkka, ,,Vanha
Dessaulainen". Hallitsi v:sta 1693,
täysi-ikäisenä v:sta 1698. Kunnostautui
Espanjan perintösodassa ja Šleesian
sodissa, valloitti suuressa pohjan sodassa
Ruotsilta Stralsundin.

Leopold (s. 1846), Baijerin prinssi,
saks. sotamarsalkka. Komensi huhtik:sta
1915 IX:tä saks. armeijaa, joka valloitti
Varsovan, elok:sta hänen nimellään
mainittua armeijaryhmää Pripetin soiden
pohjoispuolella, tuli Hindenburgin
jälkeen 1916 itärintaman ylipäälliköksi.

Leopold, Belgian kuninkaita. —
1. L. I (1790-1865), alk. Saksi-Koburgin
prinssi, hallitsi 1831-65. — 2. L. II,
(1835-1909), hallitsi 1865-1909, ed:n poika.
Per. Kongovaltion, jonka hallitsijaksi
tunnustettiin 1885.

Leopold, Itävallan, Steiermarkin ja
Kärntenin herttuoita, — 1. L. I (n. 1290-1326),
hallitsi v:sta 1308. Sveitsiläisten
voittama Morgartenissa 1315. — 2. L. III
(1351-86), hallitsi 1365-86. Kaatui
Sempaehissa taistellessaan sveitsiläisiä
vastaan.

Leopold, saks.-roomal. keisareita. —
1. L. I (1640-1705), keisarina 1658-1705.
Laski perustuksen Itävallan
suuruudenajalle pakottamalla turkkilaiset
Karlowitzin rauhassa 1699 luovuttamaan
laajoja alueita; taisteli menestyksettä
Ludvig XIV:tä vastaan Hollannin ja
Pfalzin sodissa, otti osaa Espanjan
perintösotaan. — 2. L. II (1747-92),
Maria Teresian poika, Toscanan suurherttua
v:sta 1765, Itävallan hallitsija ja
keisari 1790-92.

Leopold, Karl Gustaf af
(1756-1829), ruots. runoilija, Kustaa III:n
ajan kirjallisia johtomiehiä ja valistusajan
merkittävimpiä edustajia Ruotsissa.
Teoksia: ,,Erotiska oder", saturuno „Den
vackra bedjerskan", runoelma „Eglé och
Anette", opetusrunoelmat ,,Försynen" ja
„Predikaren", näytelmä ,,Oden eller
Asarnas utvandring", runokirjeitä y. m.
— Leopold, Svend (s, 1874),
tansk. kirjailija. Julk. hist. romaaneja,
m. m. Ludvig Holbergista, ja näytelmiä.

Leopold II:n järvi, matala järvi
Belgian Kongossa, laskee Kassaita myöten
Kongoon.

Leopoldville [-vi'l], Belgian Kongon
pääkaup. Kongon vas. rannalla (Stanley Poolin
kohdalla). Rautatien päätekohta. 6,000 as.

Léouzon Le Duc [leuzō'-lə-dy'k],
Louis Antoine (1815-89), ransk.
kirjailija. Julk. vanhasta Kalevalasta
suorasanaisen ranskannoksen teoksessa
„La Finlande" (1845), samoin uudesta
1867 sekä matkamuistelmia y. m. Suomesta,
[Castrén, ,,Norden i den franska litteraturen"
(1910); Valvoja 1889, 1909.]

Lepaa, oikeammin Levas (ruots.
Stjernsund), hist. kartano Tyrvännössä
n, 18 km Hämeenlinnasta pohjoiseen.
Omistajia: Leijon-suku, Tuomas Beurreus,
Boje af Gennäsit, Stjerncrantzit, Heimbürgerit,
C. F. Packalén, Suomen valtio. Tilasta
erotetulla alueella puutarhaopisto
(v:sta 1912) ja puutarhakoulu (v:sta 1923).

Lepaan suku, Leijonin suku.
1. Björn Klaunpoika (k. 1551),
Lepaan ja Harvialan herra, valtaneuvos
ja Hollolan tuomari. — 2. Hannu
Björninpoika (k. 1572), Lepaan
herra, ed:n poika, v:sta 1564 Tallinnan
linnueen päälliköitä, Sääksmäen tuomari.

Lepage ks. Bastien-Lepage, J.

Lepakot l. siipijalkaiset
(Chiroptera), imettäväislahko. Iho on pitkien
eturaajojen ja lyhyiden takaraajojen ja
hännän välissä levinnyt lentonahaksi,
joka lentäessä on kireäksi pingoittuneena



ulospäin levitettyjen raajojen välissä,
Sormet pitkät, räpylä ulottuu niiden
päihin asti, teräväkyntinen peukalo on
kumminkin erillään, samoin jalat nilkasta
asti. Rintalastassa korkea harja.
Hyönteis- tai kasvinsyöjiä. Kuulo ja tunto
hyvin herkkä, näkö huono, silmät pienet.
Yöeläimiä. Kylmien ja lauhkeiden
seutujen l. nukkuvat talven horrostilassa.
— Hyönteissyöjä-l. ovat kaikki
pieniä, piikkihampaisia muotoja; näitä ovat
kaikki meikäläiset lajit, yht. 7, joista
4 verraten yleistä: pitkäkorvainen
yöleikko (Plecotus auritus)
Etelä- ja Keski-Suomessa, pohjan yölepakko
(Vesperugo borealis) yleinen koko
maassamme, viiksellinen, yösiippa
(Vespertilio mystacinus) Etelä-Suomessa,
vesisiippa (Vespertilio Daubentoni)
Etelä- ja Keski-Suomessa, lentelee lähellä
veden pintaa, N. s. lehtikuonoisten
ryhmään luetaan eteläamer. vampyyrit
(ks. t.). — Hedelmänsyöjä-l. ovat
edellisiä paljoa suuremmat, poskihampaat
nystermäiset. Lajeja: m. m. lentävä
koira (ks. t.).


Pitkäkorvainen yöleikko.


Lepanto [-a'-], Korintinlahden suun
pohjoispuolella olevan Naupaktoksen
kaupungin it. nimi. 4,000 as. Sen
lähellä Don Juan d'Austrian johtama
yhtynyt Espanjan y. m. laivasto voitti
1571 Turkin laivaston.

Lepantonlahti, Korintinlahti (ks. t.).

Lepère [ləpä'r], Auguste
(1849-1918), ransk. taiteilija. Tehnyt
pariisilais- ja lontoolaisaiheisia puupiirroksia
ja maalaisaiheisia syövytyksiä Vendéesta.

Lepidodendron, suomupuu,
sukupuuttoon kuolleita paleotsooisen
maailmankauden, erikoisesti kivihiilikauden
liekomaisia puukasveja.

Lepidoptera (kreik.-lat.), perhoset.

Lepidus, Marcus Æmilius (k. 12
e. Kr.), roomal. valtiomies. Liittyi 49
Cæsariin ja teki 43 Antoniuksen ja
Octavianuksen kera triumviraatin saaden
Afrikan hallittavakseen. Asettui Octavianusta
vastaan, syrjäytettiin vallasta 36.

Lepinkäiset (Laniidœ), varpuslintuja,
joiden nokassa on yläleuan kärjen takana
terävä hammas. Suomessa 2 lajia. Etelä- ja
Keski-Suomessa elävä pienempi l.
(Lanius collurio) on n. leivosen
kokoinen, uros valkean-, harmaan-, ruusunpunaisen
ja mustankirjava, selkä punaruskea, naaras
selkäpuolelta ruosteenruskea, vatsapuolelta
harmaa. Isompi l. (Lanius excubitor)
elää Lapissa ja Pohjoissuomessa, on räkättirastaan
kokoinen, hieman harakan näköinen, valkoisenharmaan-
ja mustankirjava. Syövät hyönteisiä, sammakonpoikasia
y. m. s., joita us. kiinnittävät pensasten
oksahankoihin ja piikkeihin.


Pienempi
lepinkäinen.


Le Play [ləplē], Frédéric
(1806-82), ransk. vuori-insinööri ja yhteiskuntatieteilijä.
L. pyrki perhesiteitä ja muita perinnäisiä
yhteiskuntasiteitä lujittamalla luomaan yhteiskunnallista
edesvastuuntunnetta ja täten ilman valtiovallan apua
poistamaan industrialismin varjopuolia; julk.
tutkimuksia m. m. työväenoloista eri maissa.

Lepo, fys. Kappale on l:ssa läheisiin
vertauskappalelhin nähden, jos sen ja
näiden etäisyydet eivät muutu. Kysymys
siitä onko jokin kappale tai kappaleryhmä
(esim. avaruuden täyttävä eetteri)
ehdottomasti l:ssa, muodostaa lähtökohdan
suhteellisuusopille.

Leporidit, jäniksen ja kaniinin
sekamuotoja, lisääntymiskykyisiä, kaniineja
suurempia. Kasvatetaan paikoitellen Saksassa.

Lepotaso l. podesti, portaissa
laajempi tasanne l. askel.

Leppä (Alnus), Betulaceæ-heimoon
kuuluvia yksikotisia puita tai pensaita
pohj. pallonpuoliskolla; hedenorkot
pitkät, eminorkot pienet, niiden suomut
kovettuvat muodostaen käpymäisen
tähkän; kukkivat lehdettöminä aikaisin
keväällä; hedelmät kypsyvät myöhään
syksyllä. Meillä on yleisinä 2 lajia.
Terva-l. (A. glutinosa)



on levinnyt pohjoiseen n. 65°:lle saakka,
menestyy parhaiten kostealla ravintorikkaalla
maalla. Terva-l.-metsiä tavataan maassamme
meren rannikolla, suurten järvien rannoilla
ja usein myös purojen varsilla. Terva-l:n
puuaine on helposti halkaistavaa, pehmeätä,
kevyttä, om.-p. keskim. 0,82, ilmakuivana
0,53, vain vedessä se on sangen, kestävää,
käytetään puusepänteollisuudessa,
vesirakennuksessa, hiiltä ruudin valmistuksessa,
lehtiä karjanrehuksi, silmuja, hedelmätähkiä
ja kuorta värjäykseen, kuorta myös parkitukseen.
Harmaa-l:ää (A. incana), tavataan
kaikkialla maassamme, kasvanut alk. rantamailla,
kaskenpolton vaikutuksesta levinnyt laajalle,
menestyy kaikenlaisella maalla, suuri kyky
muodostaa kanto- ja juurivesoja. Harmaa-l.n
käytäntö ja sen puuaineen ominaisuudet
ovat jotenkin samanlaiset kuin terva-l:n,
puuaine ei kuitenkaan ole yhtä kestävää.
L:n polttoarvo on alhainen.


Tervaleppä. 1 varren latva
lehtineen ja hedelmistöineen,
2 hedenorkkoja.


Harmaaleppä.

Leppäkerttu, leppälinnusta,
paikoitellen leppätertusta käytetty nimitys.

Leppäkoski. 1. Kartano
Janakkalassa, Uno Cygnæuksen syntymäkoti. —
2. Rautatieasema Riihimäen-Hämeenlinnan
rataosalla Janakkalassa, 21 km Hämeenlinnasta.

Leppäkoski Fabrikers Ab., per. 1905,
osakepääoma 7 milj. mk. Omistaa
Harlussa Jänisjoen varrella olevan
Leppäkosken paperitehtaan (per. 1899) sekä
sahan ja puuhiomon (per. 1893).
Työväestöä 400. Osake-enemmistö on nyk.
Läskelä Bruks Ab:lla.

Leppälahti. 1. Pälkjärveen ja v:sta
1721 Ruskealaan kuulunut rukoushuonekunta;
lakkautettu 1830, kirkko siirretty
Soanlahdelle 1855. — 2. Maatila Lopella,
Yrjö-Koskisilla.

Leppälintu (Ruticilla phænicurus),
satakielelle lähisukuinen varpuslintu,
uros harmaan-, valkean-, mustan- ja
ruskeankirjava, naaras ruskeanharmaa;
kummankin pyrstö ruskeanpunainen.
Iloinen laulaja. Pesä ontossa puussa,
pöntössä, halkopinossa. Munia 6-8,
sinivihreät. ks. värikuvaliitettä
Lintuja,

Leppäsyrjä, kylä Suistamoa pitäjässä,
rautatiepysäkki, Raja-Karjalan
maamieskoulu, kotitalouskoulu.

Leppätertut (Coccinellidæ),
kuperaruumiisia, us. puolipallonmuotoisia
kovakuoriaisia. Yleisin laji 7-pisteinen l.
(Coccinella septempunctata), keltainen,
mustapisteinen. Syövät kirvoja ja ovat
siis hyödyllisiä.

Leppävaara, Alberga (ks. t.).

Leppävesi. 1. Järvi Päijänteen
pohjoispään itä- ja koillispuolella,
30 km pitkä, 80 m yl. merenp. Sen
pohjoispäähän laskevat yhtyneet Saarijärven,
Viitasaaren ja Rautalammin vedet Kuhankosken
kautta, Keskiosan länsirannikolta L.
laskee Haapakosken kautta Päijänteeseen.
— 2. Rautatieasema Jyväskylän-Suolahden
rataosalla Laukaassa, 12 km Jyväskylästä.

Leppävirta, kunta Kuopion läänissä,
Kuopion-Savonlinnan läntisen laivareitin
varrella; 1,119,3 km2, 15,036 a,s. (1925),
sitäpaitsi siihen kuuluvassa Varkauden
tehdasseurakunnassa 2,332 as. Sorsakosken
hienotaetehdas, us. teollisuuslaitoksia
Varkaudessa (ks. t.); yhteiskoulu.

Lepra (kreik.), spitaalitauti (ks. t.).

Leprosorio, lepra- l. spitaalihoitola.

Lepsius, Richard (1810-84), saks.
egyptologi, Julk. suuren loistoteoksen
„Denkmäler aus Ägypten und Äthiopien".

Leptiitit, hienorakeisia, tav. harmaita
tai vaaleanpunaisia gneissimäisiä
kivilajeja. Etelä-Suomen ja Keski-Ruotsin
alkuvuoren poimuttuneissa muodostumissa.

Leptis, L. magna, nyk. Lebda,
muin. kaup. Tripolitanian rannikolla; komeita
raunioita Rooman keisariajalta.

Lepäämään jättäminen ks. Eduskunta,
I os., p. 717.

Lerberghe [lērberge], Charles van
(1861-1907), belg. kirjailija. Teoksia:
runokokoelma ,,Entrevisions", lyyrillinen
eepos ,,La chanson d'Éve", satiirinon komedia „Pan".

Lerchenfeld [lerhenfelt], Hugo von
(s. 1871), saks. poliitikko, kreivi.
Baijerin pääministerinä 1921-22.

Lerma, Francisco de Sandoval
y Rojas (n. 1550-1625), L:n herttua,
esp. poliitikko, kardinaali. L. oli
1598-1618 Filip III:n johtava ministeri
ja Espanjan vars, hallitusmies. Hänen
aikanaan valtakunta tuntuvasti rappeutui.



Lermontov, Mihail Jurjevitš
(1814-41), ven. runoilija. Sai voimakasta
vaikutusta Kaukaasian jylhästä luonnosta,
jonka keskuudessa eli karkoitettuna, ja
Byronnista, jonka luonnonhaaveilun,
vapaudenrakkauden ja uhman tunsi omakseen.
Teoksia: romaani „Aikamme uros" (suomen.),
runoelmat ,,Hadži-Abrek", „Borodino" ja
„Daimoni" (suomen.).


M. J. Lermontov.


Lerna, paikkakunta Kreikan Argoliissa;
siellä Herakles surmasi monipäisen hydran
(vesikäärmeen).

Le roi est mort, vive le roi [lə rua'
e mōr, viv lə rua'] (ransk.), kuningas on
kuollut, eläköön kuningas, airuen huuto,
jolla Ranskan kuningasvallan aikana
ilmoitettiin kansalle, että hallitsija oli
kuollut ja uusi astunut hänen sijaansa.

Leroux [lərū'], Pierre
(1797-1871), ransk. filosofi ja sosialismia
lähentelevä yhteiskunnallinen kirjailija.

Leroy [ləruā'], Édouard
(s. 1870), ransk. filosofi ja matemaatikko.
Liittyen Bergsoniin esittää uutta kriitillisempää
positivismia kehittäen myös omaa uskonnonfilosofiaa.

Leroy-Beaulieu [lərua-boljö'], Pierre
Paul (1843-1916), ransk. taloustieteilijä,
edusti vanhaa vapaamielistä koulukuntaa; teoksia:
,,Essai sur la répartition des richesses", ,,Traité
de la science des finances", suomeksi on ilmestynyt
„Yleisen kansantalouden pääpiirteet" (1891).

Lersch [-š], Heinrich (s. 1889),
saks. työväenrunoilija, seppä.

Lersner, Kurt von (s. 1883), saks.
diplomaatti. Saksan Pariisin rauhan-neuvottelukunnan
puheenjohtaja 1919-20.

Lesage [ləsā'ž], Alain René
(1668-1747), ransk. kirjailija. Teoksia:
espanjalaisaiheiset koomilliset seikkailuromaanit
„Le diable boiteaux" ja „Gil Blas de
Santillane" (lyh. suomen.) sekä satiirinen
näytelmä „Turcaret".

Lesbolainen rakkaus l. tribadia,
kahden naisen välinen sukuvietin tyydyttäminen.

Lesbos (uuskreik. Mitilini),
Aigeianmeren tiheimmin asuttu saari, lähellä
Vähän-Aasian rannikkoa. Kuuluu Kreikalle.
Hedelmällisiä laaksoja, joissa viljellään
viljaa, öljypuita ja viiniä. 150,000 as.,
kreikkalaisia. Pääkaup. Mytilene.

Lescot [leskō'], Pierre
(1510-78), ransk. arkkitehti, Louvren
ydinrakennuksen suunnittelija.

Leseet, jauhettaessa ja suurimoita
valmistettaessa irtaantuneet jyvien
kuoriosat, joihin on jäänyt jokin määrä
siemenvalkuaista, käytetään sisältämiensä
runsaiden typpiyhdistysten vuoksi karjan
väkirehuna.

Les extrêmes se touchent [lezekstrē'm
sə tuš] (ransk.), äärimmäisyydet
koskettavat toisiaan.

Lesgit, Dagestanissa asuva
kaukaasialainen kansa; n. 600,000,
muhamettilaisia.

Lesitiini, monimutkainen fosforia ja
typpeä sisältävä orgaaninen yhdistys.
Liukenee helposti alkoholiin, vaikeasti
eetteriin. L:iä on kasvi- ja eläinkudoksissa,
m. m. alkulimassa, hermoaineessa, verinesteessä,
lymfassa j. n. e.

Lesiäinen (Ptinus fur), n. 3 mm pitkä
kovakuoriainen, jonka puikeissa peitinsiivisisä
pari valkoista poikkijuovaa. Toukka tuuheakarvainen,
asuu varastohuoneissa, kaikkiruokainen.

Leskenlehti (Tussilago farfarus),
mykerökukkaisten heimoon kuuluva
keltamykeröinen ruohokasvi, jolla
keväällä kukkimisaikana on suomuinen
vana ja myöhemmin isot herttamaiset lehdet.
Rikkaruohona pelloilla, ratapenkereillä j. n. e.


Leskenlehti, 1 kevätverso,
2 lehtiverso, 3 laita-,
4 kehräkukka, 5 hedelmä.


Leski, aviopuolison kuoltua
eloonjäänyt aviomies tai aviovaimo. L.
ei saa mennä uusiin naimisiin,
ennenkuin pesä on ositettu hänen ja
lasten tai vainajan muitten perillisten
välillä ja ennenkuin ovat olleet leskenä
mies puolen ja vaimo koko vuoden.
Leskivaimo on täysivaltainen hoitamaan
itseään ja omaisuuttaan, vaikkei hän
olisikaan 21 v. vanha.

Leskien [-kī'n], August
(1840-1916), saks. kielentutkija (slavisti).
Esittänyt opin äännelakien poikkeuksettomuudesta.
Teoksia: „Die Deklination im Slavisch-Litauischen
und Germanischen", „Untersuchungen über die
Qvantität und Betonung in den slavischen Sprachen".

Leski- ja orpokassa ks. Eläkekassat.



Les Landes [lelād], matala tasanko
Lounais-Ranskassa Biskajanlahden rannalla.
Lentohiekan peittämä vuoriperä on vettä
läpäisemätöntä hiekkakiveä, minkä
vuoksi maa sadeaikana vielä muutama
vuosikymmen sitten muuttui rämeeksi.
Nyt alue on suureksi osaksi ojitettua
ja metsäksi istutettua. Rannikkoa
reunustavat 50-90 m:n korkuiset
hiekkakinokset, joiden takana matalia
rantajärviä (étangs).


Les Landes. Paimenia puujaloilla.


Leslie [lezli], Alexander
(n. 1580-1661), Levenin jaarli, skotl.
sotamarsalkka. Otti osaa Jaakko De la
Gardien Venäjän-retkeen, sitten Kustaa II
Aadolfin mukana Liivinmaalla, 30-vuotisessa
sodassa v:sta 1628; Skotlannin sotavoimien
päällikkönä v:sta 1639 taisteli Englannin
Kaarle I:tä vastaan, mutta myöhemmin Kaarle
II:n puolella. — Leslie, Sir John
(1766-1832), skotl. fyysikko, ensimmäinen, joka
suoritti tarkkoja mittauksia lämpösäteilystä;
valmisti tätä varten n. s. L:n kuution,
jonka eri tahkot ovat eriväriset, ja joka
voidaan täyttää lämpimällä nesteellä.

Lesnaja, paikkakunta Venäjällä
Mohilevista n. 60 km kaakkoon; siellä Pietari
Suuri voitti 1708 Lewenhauptin johtamat
ruotsalaiset.

Les Nouvelles Littéraires [le nuve'l
literä'r], pariisilainen kirjallinen
viikkolehti, per. 1922.

Lespinasse [lepina's], Julie de
(1732-76), ransk. salonkinainen, d'Alembertin
ystävätär. Piti Pariisissa v:sta 1764
kuuluisaa salonkia; kirjeet julkaistu.

Lessebo [-bū], huomattava
paperitehdas Etelä-Ruotsissa, Kalmarista länteen.

Lesseps [lese'ps], Ferdinand de
(1805-94), ransk. diplomaatti ja insinööri.
Rakennutti Suezin kanavan 1859-69, johti
1879-89 Panaman kanavan rakennuttamista.
vrt. Panamajuttu.

Lessing, Gotthold Ephraim
(1729-81), saks. kirjailija. Teoksia: ensim.
saks. porvarillinen murhenäytelmä „Miss
Sara Sampsan", kuuluisa sotilashuvinäytelmä
„Minna von Barnhelm" (1767, suomen., johdanto),
murhenäytelmä „Emilia Galotti" (1772) ja


G. E. Lessing.

uskonnolliseen suvaitsevaisuuteen kehoittava
„Nathan viisas" (1779, suomen.), mainehikas
taidekriitillinen tutkimus „Laokoon oder über
die Grenzen der Malerei und Poesie"
(1766), teatteriarvostelut „Hamburgische
Dramaturgie", uskonnonfilosofinen „Die
Erziehung des Menschengeschlechts" ja
poleeminen „Anti-Goetze". L. on Saksan
kirjallisuuden klassillisen ajanjakson
edelläkävijöitä sekä ranskalaisvastaisissa
esteettisissä mielipiteissään ja
draamatekniikassaan että tulevan ajan idealismia
ennustelevassa elämänkatsomuksessaan.
[Schmidt (saks., 1923).] — Lessing,
Karl Friedrich (1808-80), saks.
taidemaalari. Aikoinaan suuressa arvossa
historiamaalarina, yksinäisten vuoristoja
metsämaisemien maalaajana hänellä on perustava
merkitys Saksan uudemmassa maisemamaalauksessa.


Lessing Ezzelino vankilassa.


Lesti (ruots.), puinen tai metallinen
jalanmuotoinen kaava, jonka päällä kenkä
valmistetaan.

Lestijoki, 119 km pitkä joki lähellä
Vaasan läänin pohjoisrajaa, alkaa
Lestijärvestä (suurin pituus n. 13
km), laskee Raumanjoki-nimisenä
Pohjanlahteen Himangan kirkon kohdalla.




Lestijärvi l. Lesti, kunta
Vaasan läänissä Lestijärven ympärillä,
Oulun läänin rajalla; 660,5 km2,
1,175 as. (1925).

Lestocq [ləsto'k], Johann
Hermann (1692-1767), Venäjän keisarinna
Elisabetin henkilääkäri ja suosikki v:een
1748. Tehokkaasti mukana v:n 1741
valtiokeikauksessa, jonka kautta Elisabet
pääsi hallitsijaksi.

Le style, c'est Phomme [lə stīl sē
lo'm], „tyyli on ihminen",
kirjoitustavasta tuntee ihmisen.

Le Sueur [ləsyö'r], Eustache
(1616-55), ransk. taidemaalari. Pääteos Pyhän
Brunon elämää esittävä kuvasarja. — Le Sueur,
Jean François (1760-1837), ransk.
säveltäjä, Berliozin edeltäjä ohjelmamusiikin
kehittäjänä; sävelsi oopperoita, oratorioita y. m.

Leszczynski [-štši'-], Stanislaus
(1677-1766), Kaarle XII:n tahdosta Puolan kuningas
1704-09, Zweibrückenin herttuakunnan hallitsijana
1714-18. Asui sitten Ranskassa, jonka kuningas
Ludvig XV nai hänen tyttärensä Marian (ks.
Maria, Ranskan ruhtinattaria). Uudelleen
valittuna Puolan kuninkaaksi 1733 pakotettiin
jälleen luopumaan kruunusta, sai 1738 Lothringenin
ja Barin herttuakunnat elinajakseen,

Lészno ks. Lissa.

Letaalinen (lat.), kuolettava.

Letargia (kreik.), sairaalloinen unitila.

L'état c'est moi [letā' sē muā']
(ransk.), ,,valtio olen minä", Ludvig XIV:n
sanomaksi mainittu lause.

Lete, kreik. tarustossa eräs Hadeksen
jokia; siitä vainajat manalaan tultuaan
joivat unohdusta.

Leteensuo, Iittalan ja Parolan asemien
välillä rautatien kahden puolen, ulottuu
pohjoisessa Vanajaveteen, kaakossa
Lehijärveen. Pinta-ala n. 400 ha, josta
n. 170 ha viljeltyä; turpeen syvyys
n. 50 ha:n alalla yli 8 m. Suomen
Suoviljelysyhdistys perusti L:lle 1902
koeaseman, joka on samannimisen
rautatiepysäkin vieressä.

Le Tellier [lēteljē'], Michel
(1603-85), ransk. ministeri, Mazarinin
uskollinen auttaja ja v:sta 1643 sotaministeri,
minkä viran 1666 luovutti pojalleen Louvois'lle.

Leto, muinaiskreik. jumalatar,
Apollonin ja Artemiksen äiti.

Letterstedt [-et], Jakob (1796-1862),
ruots. liikemies. Testamenttasi suuren
osan omaisuuttaan yleishyödyllisiin
tarkoituksiin. Näin syntynyt yhdistys
,,Letterstedtska föreningen för Industri,
vetenskap oeh konst" kustantaa v:sta
1878 aikakauskirjaa Nordisk Tidskrift
(ks. t.) ja antaa apurahoja tiedemiehille,
taiteilijoille ja teollisuudenharjoittajille.
Muista L:n lahjoittamista rahastoista
jaetaan apurahoja sekä palkintoja
tieteellisistä teoksista ja keksinnöistä.

Letto, ruskosammalia, sara-,
heinä- ja ruohokasveja kasvava suo
kalkkirikkaalla alueella.

Lettow-Vorbeck [-fōr-], Paul von
(s. 1870), saks. kenraali. Puolusti 1914-18 Saksan
Itä-Afrikkaa. Julk. muistelmateoksen (ruotsin.).

Lettre [letr], mon. lettres [letr]
(ransk.), kirjain, kirjoitus; kirje.
— Lettres de cachet [letr də kašē'],
alk. kaikista Ranskan kuninkaan pienemmällä
sinetillä suljetuista, kuninkaan käskyjä
sisältäneistä kirjeistä käytetty nimitys,
myöhemmin ne kuninkaan nimessä annetut käskyt,
joissa määrättiin, että joku henkilö oli vangittava,
karkoitettava, suljettava luostariin j. n. e.
Yksityisetkin saattoivat hankkia tällaisia
valmiiksi painettuja vangitsemiskäskyjä ja
täyttää niihin jätetyn tyhjän sijan vangittavan
nimellä.

Leu [le], mon. lei (= leijona),
Romaanian rahayksikkö v:sta 1868, alk. =
1 kultafrangi, nyk. n. 20 nykyistä penniä.

Leuchtenberg [loihtenberhj], ent.
ruhtinaallinen maakreivikunta Ylä-Pfalzissa,
v:sta 1646 osa Baijeria. V. 1817 L:n sai
herttuakunnakseen Eugène Beauharnais.

Leuckart [loik-], Rudolf (1822-98),
saks. eläintieteilijä, prof. Giessenissä ja
Leipzigissä, tutkinut selkärangattomia
eläimiä, julk. ,,Die Parasiten des Menschen".

Leucoium, kevätkello (ks. t.).

Leukas, Levkas (it. Santa Maura),
Kreikkaan kuuluva Joonian saari, 36 km
pitkä, valkoista kalkkivuorta. 42,000 as,,
kreikkalaisia. Viinin, oliivien, korinttien
viljelyä. Samanniminen pääkaup., jossa 6,000 as.

Leukemia (kreik.), valkeaverisyys
vaikea veritauti, jossa valkoiset
verisolut ovat sairaalloisesti lisääntyneet
ja punaiset vähentyneet. (Normaali suhde
valkoisten ja punaisten välillä on 1:500,
l:ssa voi suhde olla 1:2).

Leukippos, kreik. filosofi 400-luvulta
e. Kr.; perusti atomiopin, jota hänen
oppilaansa Demokritos kehitti edelleen.

Leukoija (Matthiola annua),
ristikukkaisiin kuuluva 1-vuotinen
puutarhakasvi. Kukat erivärisiä,
hyvätuoksuisia.

Leukoplasti (kreik.) ks, Värihiukkaset.

Leukosafiiri ks. Korundi.



Leukosyytti (kreik.), valkoinen verisolu.

Leukotea, kreik. tarustossa
merenhaltijatar, sama kuin Ino.

Leuktra, paikkakunta Etelä-Boiotiassa.
Siellä Epameinondas 371 e. Kr. voitti spartalaiset.

Leusiini, typellinen hiiliyhdistys, eräs
amiinohappo, (CH3)2CH . CH2 . CH(NH2)
COOH; syntyy glykokollin rinnalla
munanvalkuaisaineiden hajotessa; sillä on
tärkeä merkitys eläinten aineenvaihdossa.

Leusiitti, tuhkanharmaa tai punertava
kivennäinen, kaliumaluminiumsilikaattia.
Kiteinä laavoissa ja rakeina basalteissa.

Leustadius [-ā'-], Lars Fredrik
(1835-89), raahelainen kauppias. Lahjoitti
400,000 mk. Raahen kaupungille.

Leuthen [loitən], Šleesiassa, Breslausta
länteen oleva kylä, joissa Fredrik Suuren johtamat
preussilaiset voittivat 1757 itävaltalaiset.

Lev, mon. leva (= leijona), Bulgaarian
rahayksikkö v:sta 1880, alk. = kultafrangi
(nyt 30 nykyistä penniä).

Levallois-Perret [ləvaluā' perē'],
Pariisin luoteinen etukaupunki. 75,000 as.

Levander, Kaarlo Maini
(s. 1867), eläintiet. prof. Helsingin
Yliopistoissa v:sta 1910. Julk. tutkimuksia
varsinkin alhaisimmista selkärangattomista
ja planktonista,

Levanki (ruots.). 1. Laivanpesuharja.
— 2. Aluksen kannen poikki kulkeva
rautakanki, -köysi tai -ketju, johon
purjeen jalusnuora on kiinnitetty siten, että
se pääsee liukumaan puolelta toiselle.

Levantti (it.), Välimeren itäosan rantamaat.

Levasseur [ləvasö'r], Émile
(1828-1911), ransk. taloushistorian ja
-maantieteen tutkija, Teoksia: „Histoire des
classes ouvrières en France", ,,La population
française".

Le Vau [ləvō'], Louis (1612-70),
ransk. arkkitehti. Rakentanut Vaux'n linnan
sekä osia Louvresta ja Tuilerioista.

Lévay [lēvai], József (1825-1918),
unk. lyyrillinen runoilija.

Levellers [levləz] (engl., = tasoittajat),
Englannissa 1640-luvulla esiintynyt suunta, joka vaati
tasavaltaa, täydellistä parlamentinvaltaa, valtiollista
ja yhteiskunnallista yhdenvertaisuutta ja uskonnonvapautta.

Levene, Phoebus Aaron (s. 1869),
ven.-amer. fysiologinen kemisti, tutkinut
munanvalkuaisaineiden ja erittäin nukleiinihappojen
ja niiden hajaantumistulosten kemiaa.

Lewenhaupt [lē-], Adam Ludvig
(1659-1719), ruots. sotapäällikkö, kreivi.
Kunnostautui Liivinmaalla 1703-07
(Jakobstadtin ja Gemäuerthofin voitot),
joutui 1708 tappiolle Lesnajassa pyrkiessään
yhtymään Ukrainaan menoissa olevaan
ruots. pääarmeijaan. Joutui vangiksi
Pultavan taistelun jälkeen. — Lewenhaupt,
Charles Emil (1691-1743),
sotapäällikkö, edellisen poika, kreivi.
Maamarsalkkana 1734 ja 1741 (hattu), osoittautui
kykenemättömäksi ylipäällikkönä
hattujen sodassa, jota itse oli ollut
aiheuttamassa; tuomittiin kuolemaan ja
mestattiin. — Lewenhaupt, Charles
Emil (1721-96), ed. poika, kreivi.
Toimi maamarsalkkana 1771 ja 1789.

Leveranssi (ransk.), tavarainhankinta,
-toimitus. — Leveranssikauppa, kauppa,
joka tehdään ehdolla, että tavara
luovutetaan ostajalle jonkin hankinta-ajan
kuluessa tai kuluttua, — Leverantööri,
tavaroiden hankkija. — Levereerata,
toimittaa.

Leverhulme [līvərhalm], William
Hesketh Lever (1851-1925), engl.
saippuatehtailija, viscount. Loi
maailman suurimman saippualiikkeen Lever
Brothersin, jonka keskus on liikkeen
luoma Port Sunlightin kaupunki ja joka
parhaillaan yrittää vallata myös Suomen
markkinoita.

Leverrier [ləverjē'], Urbain Jean
Joseph (1811-77), ransk. tähtitieteilijä,
Pariisin tähtitornin johtaja 1854. Tunnettu
kiertotähtien liikkeitä, etenkin Uranuksen
liikkeiden häiriöitä koskevista tutkimuksistaan,
jotka johtivat Neptunuksen keksimiseen aivan
läheltä sitä kohtaa, missä L. oli laskenut sen
sijaitsevan.

Levertin, Oscar (1862-1906),
juut.-synt. ruots. kirjailija, kirjallisuus- ja
taidehistorioitsija. Prof. Tukholmassa
1899-1906. Teoksia: runokokoelmat ,,Legender
och visor", „Nya dikter", „Dikter", „Kung
Salomo och Morolf", suorasanaiset
„Rococo-noveller", „Lifvets fiender",
,,Magistrarne i Österås", „Sista noveller",
tutkimukset „Gustaf III som dramatisk författare",
„Niclas Lafrensen d. y.", „Carl von Linné",
esseekokoelmat „Diktare och drömmare",
„Svenska gestalter" y. m. L:n runoudelle
on tunnusomaista romanttinen kauneudenpalvonta
ja runokuvien rikkaus sekä uneksuva
raskasmielisyys. [Söderhjelm (ruots. 1915-17);
Tallgren, „Runoilijoita" (1910).]


Oscar Levertin.




Leveson-Gower [lūsngōə], George,
jaarli Granville (1815-91), engl.
valtiomies (vapaamielinen). Us. ministerinä
m. m. 1870-74 ja 1880-85 ulkoministerinä.

Leveysaste, 1/360 maapallon napojen
kautta kulkevasta (meridiaani-) ympyrästä
eli 111,1 km. — Leveyspiirit,
parallellipiirit, samalla
maantieteellisellä leveydellä l. latitudilla
kulkevat, päiväntasaajan suuntaiset piirit.

Leveänenäiset apinat, länsiapinat,
Uudenmaailman apinat (Platyrrhini),
ne apinat, joiden nenän väliseinä; on edestä
keilamaisesti paksuntunut, joten sieraimet
aukeavat sivuille päin; niitä ovat m. m.
mölyapinat ja hämähäkkiapinat. Etelä-Amerikassa.

Leviataani, soikea villan pesuamme,
jossa liikkuivat haarukat siirtävät villat
koneellisesti eteenpäin.

Leviatan, Raamatussa tarumainen
olento, louhikäärme tai merihirviö.

Levico [lē-], pieni kaup. Italiassa,
Etelä-Tirolissa. Vesiparannuspaikka; arsenikin-
ja raudanpitoisia terveyslähteitä.

Leviitat ks. Leevi.

Levin [-ī'n], Poul (s. 1869), tansk.
kirjailija, Tilskuerenin toimittaja. Julk.
näytelmiä, novelleja ja vars. romaaneja,
kuten ,,Hjem", „Löftet", ,,Dagen gryer",
,,Onnellinen mies" (suomen.), sekä
kirjallisuushist. tutkimuksia, kuten „Ben
naturalistiske Roman i Frankrig".

Lewinsky [-ī'-], Josef (1835-1907),
itäv. näyttelijä; saavutti mainetta traagillisissa osissa.

Lewis [lūis], pohjoisin ja suurin
Hebridien saarista. 35;000 as., joista
useimmat puhuvat gaelinkieltä.

Lewis [lūis], Gilbert N. (s, 1875),
amer. fysikaalinen kemisti, soveltanut ansiokkaasti
termodynamiikkaa kemian alalle. — Lewis,
Matthew (1775-1818), engl. kirjailija.
Julk. kauhuromaaneja, kuten ,,Ambro.sio or the
monk" ja ,,The bravo of Venice". — Lewis,
Sinclair (s. 1885), amer. kirjailija.
Teoksia: ,,Main Street", ,,Babbitt" (suomen.).

Levisticum, rohtoliperi (ks. t.).

Leviticus, Mooseksen 3:nnen kirjan
lat. nimi.

Levitskij [-i't-], Dmitrij
Grigorjevitš (1735-1822), ven. taidemaalari,
Katariina II:n ajan huomattavin muotokuvamaalari.

Levittäjä, käsikangaspuissa käytettävä
puinen tai metallinen kaksiosainen koje,
jonka päissä on piikkejä ja jolla kudottava
kangas jännitetään leveäksi kudottaessa.

Levittäytyminen ks. Kehittäytyminen.

Levitunturi, Ounasjoen länsipuolella,
n. 13 km Kittilän kirkolta pohjoiseen.
533 m yli merenp.

Levkosia, Nikosia (ks. t.).

Levuloosi, hedelmäsokeri (ks. t.).

Levykondensaattori, Franklinin levy.
ks. Kondensaattori.

Levypuristin, villakankaiden
viimeistelykone, jossa painevesipuristimella
kankaat silitetään pahvilevyjen ja kuumien
metallilaattojen välissä.

Levysepäntyö. L :hön kuuluu:
1) Leikkaustyöt työvälineinä levysakset:
käsisakset (kuva 1), tukkiin kiinnitetyt


Kuva 1.

tukkisakset, -syrjäsakset, joissa alaterä on
leikkuupöydän reunassa ja yläterä viputankoon
sovitettu, suuntaissakset, joissa yläterä
liikkuu ohjauspintojen välissä, pyörösakset
(kuva 2), joissa terinä ovat teräväreunaiset


Kuva 2.

kiekot; lisäksi lävistäminen joko käsin
vasaralla ja lävistimellä tai lävistyskoneilla.
2) Muotoilutyöt työvälineinä
tasoalasimet, tasoitusvasarat, suoristus-,
taivutus-, reunustus- ja paltti- l.
huulloskoneet (kuva 3), pyöristyskoneet


Kuva 3.

(kuva 4), sikki-l. palleja poimutuskoneet
(kuva 5). Vetopenkissä vedetään aaltolevyjä
ja putkia. Paininsorvissa painetaan
koveropintaisia astioita y. m. Painamalla


Kuva 4.


Kuva 5.




valmistetaan myöskin astioita y. m.
siten, että levy painetaan aukon läpi
(kuva 6) niin, että sen reunat taipuvat


Kuva 6.

ylöspäin, vrt. myös Pakottaminen.
3) Liitostyöt toimitetaan juottamalla,
palttaamalla, niittaamalla tai hitsaamalla.
4) Viimeistely: silitys, kiilloitus,
himmentäminen, emaljoiminen, tinaus, niklaus.
vrt. Metallinvärjäys. [Nykänen (1926).]

Levytulkki, levymitta, mittausase,
jolla mitataan levyn ja langan paksuutta.
vrt. B. W. G.


Levytulkki.


Levänen, Sakari (1841-98),
matemaatikko, tutkinut viivoitinpintoja ja
differentsiaaliyhtälöitä sekä lukuteoriaa.

Leväsienet (Phycomycetes), yksisoluisia
(korkeimmat muodot lisääntyiniselimien muodostuessa
monisoluisia) levämäisiä sieniä. Elävät joko vedessä
tai loisina tai mädänsyöjinä maalla. Useimmilla
parveiluitiöt. L:ia on m. m. perunaruttosieni.

Levät (Algæ), sekovartisia kasveja,
joissa lehtivihreätä, millä yhteyttävät
hiilidioksidia; sitäpaitsi useilla muitakin
väriaineita, Useimmat vedessä, jotkut
kivillä, puiden rungoilla, j. n. e. L.
jaetaan vanhastaan seuraaviin ryhmiin:
sini-l., pii-l., yhtymä- eli
viher-l., näkinpartaiset, rusko-l.
ja puna-l.; l:iin voidaan lukea
myös eräät flagellaatit.

Lex (lat.), laki. — Lex commissoria,
kaupassa tehty ehto, että kauppa purkaantuu tai
että sopimuksesta saadaan luopua, ellei
kauppahintaa sopimuksen mukaisena aikana
suoriteta. — Lex Heinze, jokapäiväisessä
puheessa käytetty nimitys, jolla tarkoitetaan
Saksan ankarammaksi laadittua lainsäädäntöä
siveellisyysrikosten rankaisemiseksi.
— Lex Julia et Papia Poppæa, v. 18 e.
Kr. ja v. 9 j. Kr. Rooman valtakunnassa annetut
lait avioliittojen edistämiseksi ja lapsettomuuden
poistamiseksi. — Lex Kallio, 25/11 1922
annettu laki maan hankkimisesta asutustarkoituksiin.
— Lex loci contractus, sopimuksentekemispaikkakunnalla
voimassa oleva oikeus. — Lex Pulkkinen,
5/5 1925 annettu laki puutavarayhtiöiden
lainvastaisesti hankkimista kiinteistöistä, n. s.
palautuslaki. — Lex salica,
saalilaisten frankkien laki.

Lexell [lekse'l], Anders Johan
(1740-84), suom. matemaatikko ja
tähtientutkija, Turun prof., määräsi tarkoin
Auringon parallaksin (8"68) Venuksen
ohikulusta 1769, määräsi eräitä pyrstötähtiratoja
ja todisti, että Herschelin keksimä Uranus ei
ollut pyrstötähti vaan kiertotähti.
— Lexellin pyrstötähti, A. J. Lexellin
1770 keksimä pyrstötähti, ratansa vaihteluista kuuluisa.

Lexington [leksiŋtən], us. kaupunkeja
Yhdysvalloissa, Niistä suurin Kentuckyn
valtiossa Ohion lisäjoen Kentuckyn lisäjoen
varrella; valtionyliopisto. 42,000 as.

Lexis, Wilhelm (1837-1914), saks.
tilasto- ja taloustieteilijä. Teoksia:
,,Einleitung in die Theorie der
Bevölkerungsstatistik", „Zur Theorie der
Massenerscheinungen in der menschlichen
Gesellschaft", „Allgemeine Volkswirtschaitslehre".

Leyden, Leiden (ks. t.).

Leyden ks. Lucas van Leiden.

Leydig [laidih], Franz von
(1821-1908), saks. eläintieteilijä, prof.
Tübingenissä ja Bonnissa, Tutki varsinkin
alempien eläinten rakennetta ja
kehitystä; etevä histologi.

Leygues [leg], Georges (s. 1857),
ransk. poliitikko. V:sta 1894 us. ministerinä,
m. m. opetusministerinä 1898-1902, meriministerinä
1917-20, pääministerinä 1920-21.

Leys [leis], Hendrik (1815-69), belg.
maalaaja ja radeeraaja, Kuvannut hist. aiheita.

Leyton [leitən], Lontoon etukaupunki.
129,000 as.

Lhasa, Lhassa l. Lassa, Tibetin
pääkaup. ja dalai-laaman hallituskaupunkina
buddhalaisen maailman henkinen keskus,
Brahmaputran lisäjoen varrella, 3,600 m yl.
merenp. Suuri joukko luostareita ja temppeleitä
sekä Patalan vuorella dalai-laaman palatsi.
N. 20,000 as,, sitäpaitsi n. 18,000 pappia ja munkkia.


Lhasa. Dalai-laaman palatsi.


Lhermitte [lermi't], Léon
(1844-1925), ransk. taidemaalari, realistisen
ulkoilmamaalauksen uranuurtajia; kuvannut
talonpoikaiselämää,

L'Hombre [lōmbr], eräs korttipeli.



L'Hôspital (Hôpital) [lopita'l],
Michel de (1507-73), Ranskan kansleri
1560-68; koetti sovitella keskenään taistelevia
uskontopuolueita.

Lhote [lōt], André (s. 1885), ransk.
taidemaalari. Alk. impressionisti, sitten
maltillinen kubisti, edustaa nyk. jyrkästi
klassillista taidesuuntaa.

Lhotzky [lotski], Heinrich
(s. 1859), saks. uskonnollinen kirjailija,
toimii kirkollisista muodoista vapaan
uskonnollisuuden hyväksi. Teoksia suomen:
,,Lapsesi sielu", „Avioliitto ja onni".

Li, litiumin kem. merkki.

Li, kiinal. pituusmitta = 447 m.

Liaani, troopillisten sademetsien
puuvartisten köynnös- ja kiipijäkasvien
nimitys.

Liakka, Niilo (s. 1864),
kansanvalistusmies ja poliitikko.
Kansanopiston johtajana Ilmajoella ja
Torniossa 1892-1912, Kansanvalistusseuran
sihteeri 1912-21, Sosiaaliministeriön
raittiusosaston päällikkö v:sta 1920,
Eduskunnassa (maalaisliittolainen),
opetusministerinä 1921-22, 1922-24,
sosiaaliministerinä 1924. Julk. m. m.
,,Orisbergin maatila ja ruukki".


Niilo Liakka.


Liaojang, Liaujang, Liaoyang,
kaup. Mantšuriassa Liauho-joen lisäjoen
ja Mukdenin—Port Arthurin radan varrella,
40,000 as.

Liard [liā'r], Louis (1846-1917),
ransk. filosofi. Ollessaan 1884-1902
ylemmän opetustoimen johtajana uudisti
Ranskan yliopisto-opetuksen. Teoksia: ,,La
science positive et la métaphysique".

Lias, jurasysteemin vanhin osasto,
pääasiassa hiekkakiviä ja savea.

Liauho, Etelä-Mantšurian suurin joki,
osittain Kiinan ja Mongolian rajana.
1,100 km pitkä.

Liautung, Liaotung, Korean
länsipuolella oleva Keltaiseenmereen
pohjoisesta pistävä niemi L.-lahden ja
Korean-lahden välissä. Eteläosassa, n. s.
Kwan-tungissa, Port Arthurin linnoitus.

Libanios (n. 314-393), kreik. reettori,
keisari Julianuksen ihailija ja luottamusmies.

Libanon, 160 km pitkä vuorenharjanne
Syyriassa, kalkkikivihorsti. Huiput n. 8
kuukautta lumen peittämät, rotkoissa se
aina pysyy. Tammi, pyökki, pinja ja
sypressi muodostavat metsiä; setripuita
on enää vain muutamia satoja L:n korkeimman
huipun (3,066 m) lähellä. Rinteillä
puutarhaviljelystä.

Libatsioni (lat.), juomauhri; juomingit.

Libau [lī-] (latv. Liepaja),
kauppa- ja Satamakaup. Latviassa, Itämeren
rannalla. Merikylpylä. 80,000 as. L. oli
1893-1907 ven. laivastoasemana, saksalaisten
valloittama 1915. Suom, jääkäripataljoona
oli L:ssa jouluk. 1916 — tamnnik. 1917 ja
maalisk. 1917 — helmik. 1918.


Libau. Rosenplatz-aukio.


Libelli (lat.), lentokirjanen;
häväistyskirjanen; fys. = vesivaaka,

Liber (lat.). 1. Kirja,
— 2. Roomalaisten viininjumala.

Liberaali (lat.), vapaamielinen, aulis.
— Liberaalinen puolue, vapaamielinen
suunta Suomessa Aleksanteri II:n
hallitusaikana; pää-äänenkannattaja
Helsingfors Dagblad. Liberaalien vaikutus oli
huomattava aatelis- ja porvarissäädyissä.
Heidän johtomiehiään olivat E. Linder,
H. Borgström, R. O. Lagerborg, A. H.
Chydenius, L. Mechelin y. m. V. 1880
julkaistu puolueen ohjelma, jossa
vaadittiin uudistuksia ja kannatettiin suomen
ja ruotsin kielten tasa-arvoisuutta, sai
suomenmieliseltä taholta, vars. J. V.
Snellmanin puolelta, musertavan vastaanoton.
Puolue hajosi n. 1885, jolloin sen jäsenet
yleensä liittyivät ruots. puolueeseen.
— Liberalismi, vapaamielisyys.

Liberaliteetti (lat.), vapaamielisyys,
aulius, anteliaisuus.

Liberia, neekeritasavalta Länsi-Afrikassa
Pippurirannikolla; n. 100,000 km2,
1,5-2 milj. as., niistä n. 130 valkoihoista
ja 12,000 amer. neekeriä, 40,000 krist.,
300,000 muhamett., muut pakanoita. Ilmasto
epäterveellinen. Rautateitä ei ole. Kautsu,
palmuöljy, kahvi, kaakao ja norsunluu
vientitavaroita. Valtiollinen äänioikeus vain
Amerikasta muuttaneiden neekerien jälkeläisillä.


Vaakuna.




Pääkaup. Monrovia. — Historia. Amer.
hyväntekeväisyysjärjestön 1822 perustama
turvapaikaksi vapautetuille neekeriorjille,
itsenäinen v:sta 1847, v:sta 1911 eräiden
suurvaltojen, v:sta 1914 yksistään
Yhdysvaltojen finanssikontrollin alainen.


Liberia. Veneranta.


Liber studiosus (lat.), ,,vapaa
opiskelija", ylioppilas.

Libertas (lat.), vapaus, myös
jumalattareksi olennoitu.

Liberté, égalité, fraternité (ransk.),
vapaus, yhdenvertaisuus, veljeys, Ranskan
suuren vallankumouksen tunnuslause.

Libertiini (lat.), vapautettu roomal.
orja; myöh. sellainen, joka jossakin
suhteessa, esim. uskonnollisessa tai
siveellisessä, vaatii enemmän vapautta;
elostelija.

Liberty [libəti] (engl.,
vapaus), ohut silkkisatiini.

Liberum veto (lat.), Puolan valtiopäivien
jäsenten v:een 1791 nauttima oikeus panna
vastalause muitten yksimielistäkin päätöstä
vastaan, joka siten tuli pätemättömäksi.

Libido (lat.), halu, vietti, himo.

Libitina (lat.), muinaisit. kuoleman ja
hautauksen jumalatar, joskus = Lubentina l. Venus.

Libourne [libu'rn], kaup.
Lounais-Ranskassa, Bordeaux'sta itäkoilliseen.
Hyvä satama, viininvientiä, 20,000 as.

Libra (lat,), vaaka; painoyksikkönä
roomal. naula.= 1 as = 12 unciaa = 327,45 g.
Romaanilaisissa maissa mitta ja raha
(libra, libbra, lira, livre, y. m.).
— Tähtit. Vaaka, eläinradan
7:s merkki ja tähtikuvio Skorpionin ja
Neitsyen välillä.

Libratsioni (lat.), Kuun muodosta ja
sen akselin asennosta johtuva „vaappuminen",
joka aiheuttaa, että Kuun pinnasta voidaan
nähdä kaikkiaan n. 6/10, vaikka se aina
kääntää saman puolen Maata kohti.

Libretto (it.), laajempien
vokaalisävellysten (oratorioiden,
oopperain) tekstikirja.

Liburnia, muinoin osa Illyriaa
(pohjoinen Dalmatsia ja Länsi-Kroatsia). Sen
asukkaat, liburnit, harjoittivat
merirosvoutta nopeakulkuisilla aluksillaan
(liburneilla), jollaisia roomalaiset
myöh. käyttivät sotalaivoina.

Libussa, oik. Libuša, tarunomainen
tšek. ruhtinatar, Premyslidien hallitsijasuvun
kantaäiti.

Libya, alue Pohjois-Afrikassa Egyptin,
Algerian ja Tunisin välissä, Italian
siirtomaiden Tripolitanian ja Kyrenaikan
(Barkan) yhteisnimitys. — Vanhalla-ajalla
L:lla tarkoitettiin Egyptin länsipuolella
olevaa Pohjois-Afrikkaa, joskus koko Afrikkaa.
— Libyan erämaa, Saharan koillisosa,

Licentia (lat.), vapaus, valta tehdä
jotakin. — Licentia concionandi,
saarnalupa. — Licentia docendi, oikeus
luennoida korkeakoulussa, — Licentia
poetica, „runollinen vapaus", sellainen
poikkeus tav. kielenkäytöstä, joka
runokielessä on luvallinen, tai kirjailijan
poikkeaminen hist. tosiseikoista.

Lichnowsky [lihno'vski], Max
(s. 1860), saks. diplomaatti, ruhtinas.
Lähettiläänä Lontoossa 1912-14. Julk. 1916
kirjasen ,,Meine Londoner Mission", joessa
väitti Saksaa ja Itävaltaa maailmansodan
aiheuttajiksi.

Lichtenberg [lihtənberhj], v:sta 1920
Suur-Berliiniin kuuluva kaup. 145,000 as.

Lichtenberg [lihtənberhj], Georg
Christoph (1744-99), saks. fyysikko,
keksi n. s. L:n sähkökuviot, jotka syntyvät
sähkön purkautuessa eristäjää vasten,
erilaisina positiivisella kuin negatiivisella
puolella. vrt. Sähköpurkaus.

Lichtenberger [lištāberžē'], André
(s. 1870), ransk. kirjailija. Teoksia suomen.:
,,Rakas pikku Trott". — Lichtenberger,
Henri (s, 1864), ransk.
kirjallisuushistorioitsija, A. L:n veli. Julk.
tutkimuksia m. m. Nietzschestä ja
Wagnerista sekä ,,La question d'Alsace" ja
,,L'impérialisme économique allemand".

Lichtervelde [lihterfeldə]. 1. Pieni
kaup. Belgiassa, Länsi-Flanderissa, kuulu
pitseistään. 7,000 as. — 2. Suur-Berliinin
osa (v:sta 1920); siihen asti itsenäinen kunta,

Lichtone, Robert (1631-92), suom.
soturi, kreivi. Turun hovioikeuden
presidentti 1687-92.

Lichtwark, Alfred (1852-1914), saks.
taidehistorioitsija, taidekasvatuksen ja
museolaitoksen merkkimiehiä. Teoksia:
,,Seele und Kunstwerk", ,,Übungen in der
Betrachtung von Kuinstwerken".



Licinius, Gaius L. Stolo,  roomal.
kansantribuuni. Aikaansai Lucius
Sextiuksen kanssa 367 e. Kr. kolme lakia
kansan hyväksi (leges Liciniæ Sextiæ),
joiden kautta valtionmaan omistusta
järjesteltiin, alemman kansan velkasuhteita
huojennettiin ja plebeijeille myönnettiin
pääsy konsulinvirkaan. — Licinius,
Valerius Licinianus (k. 324),
Rooman keisari. Tuli 308 Augustukseksi, 313
Itämaiden hallitsijaksi, joutui tappiolle
taistelussaan Konstantinus Suurta vastaan;
surmattu.

Lickin observatorio, Kalifornian
yliopiston tähtitorni, rakennettu 1875 James
Lickin lahjoittamilla varoilla 1,283 m
korkeuteen Mount Hamiltonille.

Lidforss [līd-], Bengt (1868-1913),
ruots. kasvitieteilijä, prof. Upsalassa ja
Lundissa; sos.-dem. Useita kasvifysiol.
tutkimuksia ja paljonluettuja
yleistajuistieteellisiä julkaisuja. Suomen.:
„Luonnontieteellisiä pakinoita" I, II.

Lidingö [lī-], saari ja kaupunki
Tukholman saaristossa, Tukholmasta
koilliseen. 10,500 as.

Lidköping [līdtšö-], kaup.
Etelä-Ruotsissa Vennerin eteläisen lahden rannalla;
tulitikku-, rauta-, posliini- ja sokeriteoll. 8,600 as.

Lidman [lī-], Sven (s. 1882), ruots.
kirjailija. Alkoi sensualistisena runoilijana
(„Källorna"), kirjoittanut romaaneja
(„Köpman och krigare", „Huset med de
gamla fröknarna") ja uskonnollisen
kääntymishistorian „Tulen läpi" (suomen.)
sekä helluntailiikkeiset saarnakokoelmat
„Bryggan håller", „Personlig frälsning".

Lidner [lī-], Bengt (1757-93), ruots.
runoilija, Thorildin rinnalla rousseaulaisen
luonnonhaaveilun ja tunteellisuuden
täydellisin ruots. edustaja. Julk.
äidinrakkauden ylistyslaulun „Spastaras död",
oopperatekstin „Medea" sekä runoelmat
„Året 1783", „Yttersta domen".

Lido, laguunin ja meren välissä olevan
maakielekkeen it. nimitys. Useimmiten
sitä käytetään Venetsian edustalla
olevasta kapeasta saaresta, joka on
Euroopan suosituimpia kylpypaikkoja,

Lie [lī], Bernt (1868-1916),
norj. kirjailija. Teoksia suomen.: „Judit-sisko",
„Unelmien maa", „Uusia voimia" y. m. sekä
poikakirjoja. — Lie, Jonas
(1833-1908), norj. kirjailija, mainehikas kodin
ja perhe-elämän kuvaaja, Teoksia: „Kaukonäkijä",
„Kolmimasto 'Tulevaisuus'", „Luotsi ja hänen vaimonsa",
„Rutland", „Eteenpäin!", „Elinkautinen vanki",
„Giljen perhe", „Komendantin tyttäret", „Yhdyselämää",
„Pahuuden voimia" (kaikki y. m. suomen.). —
Lie, Mikael (s. 1873), norj.
kansanoikeudentutkija, prof. Julk. m. m. „Stormakterne
og de smaa nationer". — Lie, Sophus
(1842-99), norj. matemaatikko. Tärkein teos „Theorie der
Transformationsgruppen" raivasi uutta alaa
matemaattisille tieteille.


Jonas Lie.


Lieberath [līberāt], Ebbe (s. 1871),
Ruotsin partioliikkeen perustaja ja johtaja, majuri.

Lieberkühnin rauhaset [līberkyn-],
ohut- ja paksusuolen limakalvossa olevia
pieniä putkimaisia rauhasia, jotka
erittävät alkalista suolinestettä.

Liebermann [līb-], Karl (1842-1914),
saks. kemisti, keksi yhdessä Karl Graeben kanssa
alitsariinin keinotekoisen valmistuksen.
— Liebermann, Max (s. 1847), saks.
taidemaalari, saks. impressionismin esitaistelija
ja päämestari. Maalannut naturalistisia ulkoilma- ja
huoneensisustakuvia, etupäässä Hollannista,
sekä muotokuvia. Julk. „Über die Phantasie in der
Malerei". [Elias (saks., 1917).]


Liebermann: Säilykkeenvalmistajia.


Liebesgabe [lībesgābə] (saks.),
„rakkaudenlahja", lähetys sotilaille, puutetta
kärsiville y. m.

Liebhaber [līp-] (saks.), harrastaja.
— Liebhaberei, harrastelu.

Liebig [lībihj], Justus von
(1803-73), saks. kemisti, kaikkien aikojen
etevimpiä. Vaikuttanut suuresti orgaanisen
kemian ja sen teorian kehitykseen. Hänen
huomattavimpia töitään olivat syaanihapon
ja räjähdyshapon isomerian toteaminen (yhdessä



Wöhlerin kanssa) ja amygdaliiniin ja virtsahapon
tutkimukset. Epäorgaanisista töistä on mainittava
aluminiumin, antimonin ja piihappoyhdistysten
tutkiminen, nikkelin ja koboltin analyyttinen
erottaminen. Perusti käytännöllisen
maanviljelyskemia ja korosti kivennäisaineiden
merkitystä kasveille. Aloitti julkaisusarjan
„Annalen der Chemie und Pharmacie". [Ramsay (1917).]


J. v. Liebig.


Liebknecht [līpkneht], Karl
(1871-1919), saks. sosialisti, W. L:n poika.
Vallankumouksen puhjettua oli n. s. spartakistien
(ks. t.) johtajana ja sai surmansa Berliinin
mellakoissa. [Schumann (saks., 1923).]
— Liebknecht, Wihelm (1826-1900),
saks. sosialisti. Perusti Bebelin kera
marxilaisen työväenpuolueen 1869. Hänen ansiotaan
on osaltaan, että lassallelaiset ja marxilaiset
1875 Gothassa yhtyivät yhdeksi saks. sosialistiseksi
puolueeksi ja että Erfurtin kokouksessa 1891
hyväksyttiin uusi, puhtaasti marxilainen ohjelma.
[Eisner (saks., 1906).]


W. Liebknecht.


Liebmann [līp-], Otto (1840-1912),
saks. filosofi. Teoksia: „Kant und die Epigonen".

Liebreich [līpraih], Oskar
(1839-1908), saks. kemisti ja farmakologi. Keksi
kloraalihydraatin nukuttavan vaikutuksen.

Liechtenstein [lihtənštain], itsenäinen
ruhtinaskunta Sveitsin ja Itävallan välissä;
159 km2, 11,500 as., saksalaisia,
room.-kat. Pääelinkeinot maanviljelys ja
karjanhoito. Eduskunta 15-jäseninen.
Tulli, posti, sähkölennätin, raha sveitsiläisiä.
Pääkaup. Vaduz (1,400 as.). —
L. muodostettiin ruhtinaskunnaksi 1719,
kuului 1815-66 Saksan valtioliittoon.


Liechtenstein. Gutenbergin linna.


Lied [līt] (saks., = laulu), laulusävellys,
joka runollisen sisällyksensä sekä mitallisen ja
sävelellisen muotonsa puolesta rajoittuu ilmentämään
korutonta lyyrillistä tunnelmakuvaa. — Liedlaulaja,
konserttilaulaja, jonka ohjelmistona etupäässä on
liedlauluja. — Liedlaulu, liedmuotoinen
soololaulu. — Lied ohne Worte [ōnə]
(laulu ilman sanoja), liedmuotoinen soitinsävellys,
jonka sävy on niin täydesti laulumainen, että
ikäänkuin vain sanat siitä puuttuvat.

Liedertafel [līdertāfəl] (saks.),
mieskuoroyhdistys, jonka koossapitävänä
tarkoituksena ei ensi sijassa ole taiteellisuuden
edistäminen, vaan toverillinen seurustelu.
L:ita perustettiin Saksassa 1800-luvun alussa,
ja niillä oli suuri merkitys isänmaallisen
mielen herättämisessä.

Liefmann [lī'-], Robert (s. 1874),
saks. taloustieteilijä, prof. Freiburgissa;
julk. m. m. „Kartelle und Trusts", ,,Grundsätze
der Volkswirtschaftslehre".

Liège [liēš] (flaam. Luik,
saks. Lüttich), samannimisen belg. maakunnan
pääkaup. Maasin varrella. Lukuisia keskiaikaisia
rakennuksia, yliopisto, taideakatemia,
musiikkikonservatorio. Belgian suurin
teollisuuskaup.: ase-, villa-, nahka-,
rautateoll. 245,000 as. Saksalaisten
valloittama maailmansodan alkupäivinä.


Liège. Pyhän Paavalin tuomiokirkko.


Liegnitz [līhnits], teoll.-kaup.
Preussissa, Šleesiassa. 70,000 as.



Lieju, järvien ja matalien merenlahtien
pohjaan laiskeutuva harmaa maalaji, jonka
pääaineksena ovat planktoneliöiden jäännökset
ja ulostukset.

Liejukanat (Rallidæ), kahlaajaheimo,
johon kuuluvat nokikanan (Fulica),
ruisrääkän (Crex), kaislarääkän
(Ortygometra), rantakanan (Rallus)
ja liejukanan (Gallinula) suvut.
Viimeksimainitun suvun lajeja on Suomessa tavattu
pesivänä vain yksi: liejukana (G. chloropus),
sekin hyvin harvinaisena.

Lieka, nuora tai vitjat, joilla eläimiä
sidotaan laitumelle syömään.

Liekkireaktsionit, värittömän liekin
värjäytyminen pienten siihen palttujen
ainemäärien vaikutuksesta. vrt. Spektri.

Liekkiruisku, maailmansodassa
käytetty taisteluväline: kannettava
lieriömäinen säiliö, josta paineilmalla
ruiskutettiin palavaa öljyä 20-30 m:n pituisena
pistoliekkinä vars. kaivantoihin,
konekivääripesäkkeisiin j. n. e.

Lieko (Lycopodium), sanikkaissuku,
jossa n. 100 lajia, Suomessa 6. Pienten,
neulasmaisten lehtien peittämä hankahaarainen
varsi. Itiöpesäkkeet haarojen latvoissa
olevissa tähkissä (m. m. riidenlieko
[L. annotinum] ja katinlieko
[L. clavatum], joista edellisellä yksittäiset,
jälkimmäisellä tav. parilliset tähkät) tai
tavallisten lehtien hangoissa (L. selago).
Itiöt apteekkien „kärpäsruutia".


Katinlieko.


Lieksa. 1. Pielisjärven kirkonkylä
Lieksanjoen suulla Pielisen itärannalla.
Yhteiskoulu. L:n lähellä oli Brahea
(ks. t.). — 2. Rautatieasema Joensuun-Nurmeksen
rataosalla L:n kylässä, 104 km Joensuusta pohjoiseen.
Kapearaiteinen rata (7 km.) Pankakoskelle.

Lieksanjoki, Pielisjärveen idästäpäin
virtaavan laajan vesialueen lasku joki,
jonka koskista huomattavin Pankakoski.
Rajantakaisessa Karjalassa on L:n
vesialueen järviä m. m. 40 km pitkä
Lieksanjärvi, rannalla Repolan
kirkonkylä.

Lielahti, maatila Ylöjärvellä 4 km
Tampereelta; selluloosatehdas, per. 1914.
omistaja J. W. Enqvist o.-y.

Lienhard [līnhart], Fritz
(s. 1865), saks. kirjailija. Teoksia: näytelmä
,,Till Eulenspiegel", romaani „Oberlin".

Liepaja, Libau (ks. t.).

Lieriö l. silinteri, pinta, jonka
rajaton suora, l:n sivu- l. emäviiva,
piirtää liukuessaan pitkin (umpinaista)
käyrää, ohjaajaa, jonka tasoon
emäviiva ei sisälly, säilyttäen koko ajan
suuntansa muuttumattomana. L. ulottuu
molemmin puolin rajattomiin; se on
tasottuva pinta: sen saattaa oikaista
tasoon. Jos ohjaaja on ympyrä, niin
syntyy tavallinen ympyrä-l. —
Alkeisgeometriassa l:ksi sanotaan tavallisesti
ympyrä-l:n ja kahden yhdensuuntaisen
tasoin (l:n pohjain) rajoittamaa
kappaletta. L.-pinnan täten rajoitettua osaa
sanotaan sen vaipaksi, pohjain,
keskipisteiden yhdistysjanaa sen akseliksi
ja pohjain kohtisuoraa etäisyyttä l:n
korkeudeksi. L. on suora, jos
akseli on kohtisuora pohjia vastaan,
muuten vino. Suoran l:n vaipan ala on
y = 2πjrk ja tilavuus v = πr2k
(r = pohjain säde, k = korkeus).

Lieskauuni, metallien kuumennukseen
ja sulatukseen käytetty uuni, jonka osat
ovat tulipesä, jossa polttoaineet palavat,
ja liesi tai ahjo, jossa tulipesästä tuleva
lieska kuumentaa kappaleet (ja sulattaa
ne). Polttoaineina käytetään joko
kiinteitä tai kaasumaisia aineita.

Liete, suspensioni, vettä,
(tai muuta nestettä) samentava, tähän
seonnut kiinteä, jauhomainen aine, joka ei
liukene, mutta pysyy jonkin aikaa
vajoamatta pohjaan hiukkasten pienuuden ja
tästä johtuvan pienen vajoamisnopeuden
vuoksi. vrt. Kolioidi.

Lieto. 1. Kunta Turun ja Porin
läänissä, Turusta koilliseen; 214,7 km2,
4,629 as. (1925). Littoisten verkatehdas.
Harmaakivikirkko n. v:lta 1336. —
2. Rautatieasema Turun-Toijalan rataosalla
Liedon kunnassa, 18 km Turusta.

Lietsoin, matalapaineinen
puhalluskone, jolla puhalletaan ilmaa
kuumennus- ja sulatusuuneihin. Vanhinta
l.-muotoa edustavat pajapalkeet, tunnetut
jo v. 1500 e. Kr. Keskipakois-l:ssa
l. puhallimessa on nopeasti pyörivä
koteloon l. pesäkkeeseen suljettu
siipipyörä, johon ilma tulee keskeltä ja
painuu kehältä puhallusputkeen. Kotelo-
(kapseli-)l:ssa on koteloon


Kaksitoimiset pajapalkeet.




tiiviisti sopivat hammaspyöräin tapaan pyörivät
siipipyörät, jotka siipilomissaan kuljettavat
ilman (kaasun) imuaukosta paineaukkoon.
Suihku-l:ssa puhaltaa joko vesi-
tai höyrysuihku ilman suppilosuiseen
puhallusputkeen (Körtingin suihku-l.).


Körtingin
suihkulietsoin.
1 tuloaukko,
2 hanakammio,
3 suppilo, 4, 5
neulaventtiili,
6, 7, 8 lisäsuppiloita,
9, 10 paineilmatorvi.

Suuremman puhallusilmanpaineen
aikaansaamiseksi käytetään varsimaisia
puhalluskoneita l. silinteri-l:ia,
joissa silintereissä liikkuvat männät
puristavat ilman jopa useamman ilmakehän
paineeseen. Turbokompressori on
höyryturbiinin käyttämä l., jossa on jopa
20 keskipakoislietsoin-siipipyörää,
peräkkäin, jotka kukin lisäävät edellisen
aikaansaamaa painetta.


Liettua

Liettua (liett. Lietuva), tasavalta
Itämeren kaakkoisrannalla, Latvian, Puolan ja
Itä-Preussin ympäröimä; 52,810 km2
(Memelin aluetta lukuunottamatta), 2,2 milj. as.,
näistä 84 % liettualaisia, yli 7 % juutalaisia, 3 %
puolalaisia. L. on kumpuista moreenimaata,
notkoissa useita järviä; valtaväylänä
Njemen. Pääelinkeino maanviljelys (ruista,
kauraa, ohraa, perunaa), n. puolet maan


Vaakuna.

pinta-alasta viljelyskelpoista, mutta
huononlaisessa hoidossa; karjanhoito viime
vuosina suuresti edistynyt. Metsiä verraten
runsaasti, mutta viime vuosina on niitä hakattu
tuhlaten. Suurteollisuutta ei juuri harjoiteta,
tärkeimmät teollisuuslaitokset ovat myllyt,
polttimot ja panimot. Vientitavarat: puutavarat,
maataloustuotteet, vuodat, villa; tuontitavarat:
kutomatuotteet, lannoitusaineet, maatalouskoneet.
Uskonto: vallitseva) room.-kat.,
valtiokirkkoa ei ole, uskonnonvapaus. Raha:
1 lita = 100 senttiä (10 litaa =
1 dollari). — Eduskunta (seimas,)
1-kamarinen, se valitsee presidentin 3:ksi
vuodeksi. Pääkaup. Kaunas, vrt.
Memelin alue. Kuvaliite Latvia.
Historia. Vanhimpina aikoina liettualaiset
elivät heimoruhtinastensa alaisina.
1200-luvulla Saks. ritarikunta teki
ristiretkiä L:aan, mutta liettualaiset
puolustautuivat menestyksellisesti. Yhtenäisen
valtakunnan perusti ajaksi Mindove
(k. 1263). Suuriruhtinas Gedimin
(k. 1341) jatkoi yhdistämistyötä ja
valloitti osia Ukrainasta Mustaanmereen
saakka sekä perusti Vilnon. Hänen
pojanpoikansa Jagello nai puol.
prinsessan Hedvigin, kruunattiin Puolan
kuninkaaksi 1386 ja teki maansa kristityksi.
Yhteys Puolan kanssa tuli yhä kiinteämmäksi,
ja 1569 Puola ja L. lopullisesti



yhtyivät. Puolan jaoissa 1793 ja 1795
suurin osa L:aa joutui Venäjän alaisuuteen,
Preussin saama osa liitettiin sekin 1814
Venäjään. Venäjä on L:aakin sortanut
m. m. tukahduttamalla kirjallisuuden
(n. 1863-1904). V:n 1905 vallankumouksen
aikana se turhaan vaati itsehallintoa.
Maailmansodassa saksalaiset valloittivat
1915 suurimman osan L:aa. Helmik. 18 p.
1918 se julistautui itsenäiseksi. Saks.
suunnitelmat saks. ruhtinaan
valitsemisesta L:n kuninkaaksi raukesivat
keskusvaltojen tappioon. Aiotun pääkaupungin
Vilnon anastivat puolalaiset 1920. Vilno
on L:n vastalauseista huolimatta jäänyt
Puolalle, minkä asiaintilan Kansainliitto
ensin vahvisti väliaikaisesti ja liittolaisten
korkein lähettiläsneuvosto lopullisesti.
Sensijaan L. 1923 sai Memelin alueen.
V. 1920 kokoontui perustuslakia säätävä
kokous, joka antoi L:lle valtiosäännön.
[Sylvander (1920).]

Liettualaiset, indoeuroopp.
(balttilainen) kansa; asuu Liettuassa ja siihen
rajoittuvissa Puolan osissa, yht. n. 2 milj.

Liettuan kieli ja kirjallisuus.
Liettua muodostaa lätin ja muinaispreussin
kera indoeuroopp. kielikunnan balttilaisen
kieliryhmän. Suomi on vuosisatoina
kahden puolen Kristuksen syntymää
lainannut liettuasta joukon sanoja, esim.
morsian, heimo, pirtti, seinä, kirves, heinä,
halla. — Liettualla on laaja ja hyvin
vanha kansanrunous, n. s. dainat.
Painettu kirjallisuus alkaa 1500-luvulta,
kaunokirjallisuus 1700-luvulta. Sen ensim.
merkittävä edustaja on pastori Kristian
Donalitius (1714-80), joka kirjoitti
runoteoksen „Vuosi". Uudempia kirjailijoita:
kielentutkija ja runoilija, piispa
Anton Baranauskas (1835-1902)
sekä runoilija, sanomalehtimies ja
säveltäjä Vincas Kudirka (1858-99).
[Niemi (1925).]

Liettäminen, veteen liukenemattomien
jauhemaisten aineiden erottaminen
toisistaan sekoittamalla niitä veteen, niiden
eri vajoamisnopeuden perustalla. Tällä
menetelmällä saatetaan lajitella hiukkaset
ominaispainon tai karkeusasteen mukaan.
vrt. Liete.

Lietz [līts], Hermann (1868-1919),
saks. pedagogi. Per. n. s. Landerziehungsheimejä,
jotka kauniissa ympäristössä sijaiten koettavat
johdattaa oppilaansa luonnon- ja ihmiselämän
tuntemukseen ja omatoimiseen käytännölliseen
ja tieteelliseen työskentelyyn.

Lietzmann [lītsm-], Hans (s. 1875),
saks. teologi, prof. Berliinissä;
vanhanajan kirkkohistorian tutkija.

Lieue [ljö], ransk. penikulma, jolla
ennen metrijärjestelmän käytäntöön ottoa
oli vaihteleva arvo: l. de poste = 3,898,07 m,
l. commune = 4,452,26 m, l. moyenne = 5,008,80 m,
l. marine = 5,565,33 m. Nykyjään = 4 km.

Liewen [līv-], Bernhard von
(1651-1703), ruots. kenraali. Kaatui
suuressa pohjan sodassa. — Liewen,
Dorothea (1785-1857), ven. ruhtinatar,
synt. von Benckendorff, puoliso
v:sta 1800 kenraali, sotaministeri
Christopher von L. (1773-1839),
joka sittemmin oli lähettiläänä
Berliinissä ja Lontoossa. Ruhtinatar oli
läheisissä suhteissa us. aikansa
merkkimieheen, vars. Guizot'hon; asui
Pariisissa v:sta 1835. — Liewen,
Hans Henrik von, vanh. (1664-1734),
ruots. kenraali, valtaneuvos (v:sta 1719)
ja kreivi. Toimi Lybeckerin apulaisena
Suomessa, lähetettiin 1713 Turkkiin
pyytämään Kaarle XII:ta palaamaan
valtakuntaansa. — Liewen, Hans
Henrik von, nuor. (1704-81), ruots.
kenraali, valtaneuvos, kreivi. Otti osaa
Suomen sotaan 1741-42, Turun yliopiston
kansleri ja Pommerin kenraalikuvernööri
1766, ylimarsalkka 1772.

Lieventävät asianhaarat, ne
tosiseikat, joiden olemassaolon johdosta rikos
esiintyy lievemmässä valossa ja
sentähden aiheuttaa lievemmän rangaistuksen,
kuin rikoksesta yleensä on säädetty.
Väliin on Rikoslaissa mainittu, mitä on
pidettävä johonkin rikokseen nähden
l:inä a:ina, väliin taas on sen
ratkaiseminen jätetty tuomioistuimelle.

Lievestuore, järvi Laukaan pitäjässä,
Rautalammin reitissä, 15 km pitkä;
pysäkki Jyväskylän-Pieksämäen rataosalla.

Liévin [lievä'], kaup.
Pohjois-Ranskassa Lillestä lounaaseen. 26,000 as.

Ligamentti (lat.), sidekudossäikeiden
muodostama jännemäinen side, joka
liittää toisiinsa kaksi luuta, kaksi rustoa tai
luun ja ruston. Niveliin liittyviä,
toisesta niveltävästä luusta toiseen kulkevia,
nivelpussia vahvistavia l:eja sanotaan
nivelsiteiksi.

Ligatuuri. 1. Lääket. Silkki- tai
katgutilangalla suoritettu verisuonen
kiinnikurominen. — 2. Mus. a)
Harjoitusmenetelmä kontrapunktiopetuksessa.
— b) Menetelmä keskiaikaisessa koraali- ja
mensuraalinuottikirjoituksessa: milloin kaksi
tai useampia säveliä kuului yhdelle tavulle
merkittiin nuottien päät yhteennivottuina.



Ligne [linj], Charles Joseph
(1735-1814), L:n ruhtinas, itäv. sotamarsalkka.
Kunnostautui seitsenvuotisessa sodassa.

Ligniini, puuaine, puutuneiden
soluseinien aine.

Ligniitti, nuoret ruskohiililajit, joissa
puun alkuperäinen rakenne on paljain silmin nähtävissä.

Ligny [linjī'], kylä Belgiassa, 20 km
Namurista luoteeseen. Sen läheisyydessä Napoleon
1815 voitti v. Blücherin johtamat preussilaiset.

Ligorio [-ō-], Pirro (k. 1583), it.
arkkitehti. Töitä: Villa d'Este Tivoli'ssa
ja Villa Pia Vatikaanin puistossa.

Ligroiini, amer. petroleumin osa,
kiehumap. 120-135°. Valaistus- ja liuotusaine.

Ligthart [liht-], Jan (1859-1916),
holl, kansakoulumies. Halusi eri opetusaineiden
sisältöä yhdistämällä keskittää opetusta sekä
käytännöllisillä työtehtävillä edistää lasten
omatoimisuutta. Teoksia suomen.: „Kasvatuksesta".

Liguori [-ō'-], Alfonso Maria de
(1696-1787), kat. pyhimys ja kirkon
opettaja, piispa. Per. 1732 „Kaikkein
pyhimmän Lunastajan veljeskunnan"
(vrt. Redemptoristit). Vietti
askeettista elämää. Pääteos: ,,Theologia
moralis". L. on Tuomas Akvinolaisen
rinnalla kat. kirkon vaikutusvaltaisin
opettaja.

Liguria, Italian maakunta
Genovan-lahden rannalla. — Ligurianmeri,
Välimeren länsiosan pohjoisin perukka,
Korsikan pohjoispuolella.

Ligurian tasavalta, nimitys, jota
käytettiin Genovan tasavallasta 1797-1805.

Ligurit, Liguriassa Rooman vallan
aikana asunut luult. indoeuroopp. kansanheimo.

Liha, eläinten (imettäväisten ja
lintujen) lihassyiden muodostamaa kudosta;
l:lla tarkoitetaan laajemmassa merkityksessä
varsinaista l:aa ja siinä olevia hermoja,
verisuonia, sidekudosta ja rasvaa.
Ihmisruoaksi kelpaavaa l:aa saadaan
meillä nautakarjasta, sioista, lampaista,
poroista, hevosista, siipikarjasta,
metsänriistasta ja kaniineista. L:n tuotanto
kotieläinhoidossa on sivutuotantoa paitsi
sian- ja poronhoidossa. Eri l.-lajien
ravintoarvosta ks. Ravintoaineet.
Suomen l:n-tuonti ja -vienti 1924:

Tuonti, kg    Vienti, kg
Sianlihaa . . . 4,131,450       152,118
Poronlihaa . . . —           165,101
Linnunlihaa . . . 1,243       530,884
Lihaa, muunlaista . . . 21,896     1,752,290
—————————
Yhteensä  4,154,589     2,600,393


Lihaekstrakti, lihauute, lihasta,
lihajätteistä tai hiivasta kuumalla vedellä
uutettu, haihduttamalla sakeaksi
väkevöity uute. Sisältää fosforinpitoisia
aineita, ksantiinijohdannaisia,
kivennäissuoloja y. m. Kaupassa suolalla ja
mausteilla sekoitettuna, usein kuutioina
(lihaliemikuutiot). Ravintoarvoa vain
nimeksi; kiihoittaa ruokahalua ja
ruoansulatusnesteiden eritystä,

Lihajauhot, kuivattu ja jauhettu liha;
käytetään ravinnoksi. Ihmisravinnoksi
sopimattomasta ja lihaekstraktiteollisuudessa
jääneestä lihasta valmistettuja l:ja
käytetään väkirehuina tyydyttämään
valkuaistarvetta sioilla ja kanoilla.
Teurastusjätteistä jauhetaan lannaksi
käytettäviä l:ja,

Lihakset, monisoluisten eläinten
liikuntoa aikaansaavat elimet. Lihasainekset


Poikki juovaisisa lihassyitä
liikehermoineen. a
lihassyynketto, b liikehermo,
f rasvasoluja sidekudoksessa.


Neljä poikkijuovaista
lihasfibrilliä.
a levossa,
b supistuneina.


Epiteelilihassoluja. a poikkijuovainen
(meduusalla), b sileä (polyypilla).


Sydänlihaskudosta.
Pitkittäinen leikkaus.

ovat joko 1-tumaisia lihassoluja
tai useiden solujen yhteensulautumisesta
syntyneitä monitumaisia lihassyitä.
Edelliset ovat tav. ruumiin ulkopinnalla
tai sen sisäontelojen pinnalla olevia
lihasepiteelisoluja. Lihassyyn sisässä on
jätteitä alkulimasta, jonka toiminnan
tuloksena supistuva lihasaine on syntynyt, ja
syytä ympäröi kiinteä ketto (sarcolemma),
jommoista lihassoluissa ei ole. Lihassyissä
ja -soluissa on lihasaine hienoina säikeinä
n. s. fibrilleinä. Lihassyyt
yhtyvät kimpuiksi, joita ympäröi
lihaskalvo, ja semmoiset kimput yhtyvät



Ihmisen lihakset, 1 otsalihas, 2 ohimolihas,
3 silmän kehälihas, 4 hymylihas, 5
puremalihas, 6 rintalasta-kieliluulihas,
7 päännyökkääjälihas, 8 epäkäslihas, 9 kolmikulmainen
hartialihas, 10 iso rintalihas, 11 sahalihas, 12 hauislihas,
13 suora vatsalihas, 14 vino vatsalihas, 15
olkavärttinäluulihas, 16 sormien koukistajalihas,
17 sidepeitteen jännittäjälihas, 18 iso lannelihas,
19 sisempi reisilihas, 20 suoli-sääriluun välinen
sidepeite, 21 hoikka reisilihas, 22 räätälilihas,
23 suora reisilihas, 24 ulompi reisilihas, 25 pitkä
pohjeluulihas, 20 varpaiden ojentajalihas, 27
etumainen säärilihas, 28 kaksoiskantalihas
29 leveä kantalihas.

selkärankaisten suuriksi lihaksiksi, jotka
ovat oman erikoisen peitinkalvon
verhoamat. L:n päätekohdissa lihaskalvot
muodostavat venymättömän liereän 
jänteen tai litteän jännekalvon. —
Lihassyitä ja -soluja on kahdenlaisia:
sileitä ja poikkijuovaisia.
Molemmat voivat supistua vain pituussuunnassaan,
mutta edellisissä ovat supistuvat
säikeet pitkin pituuttaan samanlaatuista
ainetta, kun taas; jälkimmäisissä näkyy
mikroskoopilla tarkastettaessa poikittaisia
viiruja, mikä aiheutuu siitä, että eri
lailla valoa taittavat kerrokset
vuorottelevat säikeen pituussuunnassa.
Poikkijuovaiset l. toimivat nopeammin ja
voimakkaammin kuin sileät. Selkärankaisilla
on tahdosta riippumattomat suoleni,
verisuonien ja rauhasten l. muodostuneet
sileistä lihassoluista. Sydämen l.
sitävastoin ovat poikkijuovaisten
lihassolujen muodostamat. Luuston lihakset
(tahdonalaiset l.) ovat poikki
-juovaisista lihassyistä rakentuneet. —
Eräillä alkueläimilläkin (torvieläimillä,
ripsikelloilla) on alkulimassa säiemäisiä
muodostuksia, jotka supistuvat
lihassäikeiden tavoin.

Lihakärpänen (Sarcophaga carnaria),
harmaa kärpänen, jonka takaruumiissa
vuorottelevia vaaleita ja tummia täpliä.
Synnyttää eläviä toukkia, jotka asettaa
lihaan. — Sininen l. (Musca
vomitoria), metallinhohtoinen, asettaa
munansa lihaan, ks. kuvaa Kärpäset.

Lihamyrkytys johtuu pilaantuneessa
lihassa olevista bakteerimyrkyistä.
Oireita: ankara vatsa- ja suolitulehdus,
ripuli, oksetus; vie toisinaan kuolemaan.
Käsittely: vatsanhuuhdonta, ulostavat
lääkkeet, suonenisku, kiihoittavat lääkkeet.

Lihansyöjäkasvit l. hyönteissyöjäkasvit
pyydystävät pieniä eläimiä, varsinkin hyönteisiä,
joista saavat suurimman osan typellistä
ravintoaan. Meikäläisiä l:ja ovat kihokit,
yökönlehdet ja vesiherneet, ulkomaisista
huomatuimmat kannukasvit, kärpäsloukku,
Darlingtonia ja Sarracema.

Lihantarkastus. Kaupungissa,
kauppalassa ja taajaväkisessä yhdyskunnassa,
jonka asukasluku on yli 4,000 henkeä,
on eräin poikkeuksiin, kaikki
ihmisravinnoksi tai varastoitavaksi aiottu
naudan-, lampaan-, vuohen-, hevosen-,
sian- ja poronliha tarkastettava ja
hyväksyttävä. L:n toimittaa Lääkintöhallituksen
määräämä lihantarkastaja joko
tarkoitukseen hyväksytyssä teurastamossa
tai kunnallisessa lihantarkastamossa.
Myöskin muualle voi Valtioneuvosto yhdyskunnan
anomuksesta tai viranomaisten esityksestä
määrätä l.-pakon. Tarkastuksessa on



ihmisravinnoksi hyväksyttyyn lihaan pantava
leima. Vientiliha on myös tarkastutettava
ja varustettava vientimerkillä.
Lihan tuonti on sallittu ainoastaan
Sisäasiainministeriön myöntämän luvan
perusteella, ja on liha tarkastettava,
Makkarain ja muiden lihatuotteiden
valmistus on säädetty erityisen valvonnan
alaiseksi (Lihantarkastuslaki 25/8 1922 ja
täytäntöönpanoasetus 1/9 1922; Asetukset
maasta vietävän lihan tarkastuksesta ja
lihan ja lihatuotteiden maahan tuonnista
sekä makkaran y. m. valmistuksen
valvonnasta 1/9 1922, muutettu 2/2 1925;
Valtioneuvoston päätös, sisältävä tarkempia
määräyksiä l:sta 1/9 1922).

Lihasmaha, lintujen mahalaukun
taempi osa, missä ruoan hienontaminen
pääasiassa tapahtuu. Sen seinämä on
3-kerroksinen: uloinna paksu lihaskerros,
sen alla rauhaskerros ja sisinnä rauhasten
hyytyneestä eritteestä muodostunut kova
sarveismainen kerros. Ruoan rusentamisen
helpottamiseksi nielevät siemeniä syövät
linnut usein kiviä l:aansa.

Lihotus, eläinten ruokkiminen lihan
ja rasvan kartuttamiseksi. L:lla saatu
painon lisäys on keskimäärin 66 %
rasvaa, 25 % vettä, 8 % munanvalkuaisaineita,
1 % tuhkaa. Eri rodut ja yksilöt sopivat
paremmin kuin toiset l:seen. Nuoret eläimet
lihovat nopeammin kuin vanhat. L.-rehun tulee olla
halpahintaista, hyvää, helposti sulavaa ja
hiilihydraatinpitoista. Sopivia lihotusrehuja:
heinä, perunat, juurikasvit, hera, ohra, kaura
ja maissi.

Lihtaus, loukuttamista seuraava työ
pellavan valmistuksessa. Tehdään n. s.
lihdalla. Tässä on tylsä rauta
kiinnitetty puuvarteen, kanteen, joka
niveltyy lihdan sivupuihin. Lihtaaja heittää
sormauksen sivupuille, painaa kannen
alas ja vetää sormauksen ulos. Myös
käytetään pystysuoraa lautaa, jossa
olevan aukon läpi pellavat pistetään. Kun
puisella l.-veitsellä lyödään pitkin
kuituja, niin loukuttamalla murretut
puusälöt erkanevat pellavasta. — Myös
l.-koneita käytetään.

Lihula (saks. Leal), kirkonkylä
Läänemaalla Länsi-Virossa, jossa vanhan linnan
raunioita.

Li-hung-tšang. (1823-1901), kiinal. valtiomies.
Vv. 1872-95 Kiinan ulkopolitiikan johtaja. Koetti
eurooppalaistuttaa Kiinaa silti lisäämättä
ulkomaalaisten vaikutusvaltaa.


Li-hung-tšang


Liiga (ransk.), liitto-, yhdistys;
joukkio (esim. rosvoliiga). vrt. Katolinen
Liiga, Pyhä Liiga.

Liikalan kirje, kirje, jonka muutamat
Haminan seuduilla majailevan Sippolan
pitäjän L:n (Lukkalan) kylään kokoontuneet
suom. armeijan upseerit lähettivät elok.
1788 Venäjän keisarinna Katariinalle ja
jossa he lausuivat tyytymättömyytensä sotaan
sekä pyysivät keisarinnaa alkamaan
rauhanneuvottelut Uudenkaupungin rauhan
rajojen pohjalla. vrt. Anjalan liitto.

Liikamaa, jakamatta jäänyt maa,
sittenkun isossajaossa jakokuntaan
kuuluville tiloille on annettu maata niin
paljon, kuin niille verolukunsa tai muun
perusteen mukaan on tuleva. L. on
annettava manttaalinkorotusta tai
metsäveroa vastaan kylän tilallisille tai
perustettava sille uutistiloja taikka
erotettava valtiolle, kruununliikamaa
(Maanmittausohjesääntö 15/5 1848, 148-150 §§;
Asetus jakolaitoksesta 23/10 1916, 86 §).

Liikanen, Herman (1835-1926),
soturi. Taisteli 1864 vapaaehtoisena
tanskalaisten riveissä Preussia ja Itävaltaa
vastaan; ylennettiin luutnantiksi.

Liikavarvas, ahtaiden kenkien
puristuksen johdoista jalkaan, varsinkin
varpaihin, muodostunut ihon sarveiskerroksen
paksunnos. Hoito: puristuksen poistaminen,
sarveisainetta liuottavat lääkkeet, l.-renkaat.

Liike. Jos kappaleen tai sen pisteiden
etäisyydet liikkumattomina pidetyistä
vertauskappaleista yhä muuttuvat, niin
kappale on l:ssä näihin vertauskappaleihin
nähden, päinvastaisessa tapauksessa
levossa. Liikkuvan pisteen piirtämää
viivaa sanotaan sen radaksi. Radan
tangentti osoittaa l:n suuntaa,
Kappaleen l. on etenevä eli
translatorinen, jos sen kaikkien
pisteiden radat ovat yhteneväiset ja
yhdensuuntaiset. Pyörimis- eli
rotatsioni-l:ssä kappaleen kaikki
pisteet kulkevat ympyräratoja, joiden
keskukset ovat samalla suoralla, akselilla.
Tasaisessa l:ssä on nopeus (ks. t.)
muuttumaton (c) ja t sekunnissa
kuljettu matka l = ct. Epätasaisessa
liikkeessä nopeus muuttuu; sen muutos aikayksikössä
on kiihtyväisyys (ks. t.); tasaisesti
kiihtyvässä (ja tasaisesti hidastuvassa)



liikkeessä tämä on vakio (a) ja t sekunnissa
kuljettu matka l =
at2
ct + —— sekä hetkellinen nopeus t
2
sekunnin kuluttua v = c + at (c = alkunopeus).
Pyörähdysliikkeessä on akselista
etäisyydellä r olevan pisteen kehänopeus
v - rw (w = kulmanopeus
absoluuttisissa kulmamitoissa). — L:n päälait ovat
jatkavaisuuden laki, voimain riippumattoman,
vaikutuksen laki sekä vaikutuksen
ja vastavaikutuksen laki.

Liikeapulainen, henkilö, joka
työskentelee toisen palveluksessa kauppa-,
konttori- tai varastoliikkeessä. 1800-luvun
loppupuolella perustivat Suomen l:t
ensim. yhdistyksensä, ja 1906 muodostui
Suomen Liikeapulaisyhdistysten Liitto.
Sen äänenkannattajana on viikkolehti
Liikeapulainen. Sitäpaitsi on Suomen
Varasto- ja Kuljetustyöläisten Liitossa
erikoinen sosialistinen liikeapulaisjärjestö,
edelleen erikoisyhdistyksiä, kuten
Suomen Konttoristi yhdistys-, Finlands
Svenska Kontoristförbund ja Suomen
Teollisuus virkailijain Yhdistys. 24/10 1919
julkaistiin l:ten työoloja perinpohjin
uudistanut laki kauppa-, konttori- ja
varastoliikkeiden työoloista, muutettu
osaksi 11/2 1921 ja 29/5 1922.

Liikearvo, ostajain ja myyjäin
arvioimisen maalle tai maatilalle asettama
hinta.

Liike-energia, liiketarmo,
kineettinen energia, liikkeessä
olevan kappaleen työkyky, määrältään
1/2mv2, missä m on kappaleen massa ja v
sen nopeus. Kappaleen vapaasti pudotessa
sen l:n lisäys on = sen jännltysenergian
vähennys. vrt. Energia.

Liikekannallepano l. mobilisatsioni
on maan sotavoimien kokoaminen ja varustaminen
sodan syttyessä. Tätä varten laatii
yleisesikunta erikoisen l.-suunnitelman.

Liikeneuvosto, teollisuuslaitoksessa
työntekijäin edustajain muodostama
neuvosto — myös työnantaja voi olla siinä
edustettuna —, jonka tarkoituksena on
varata työntekijöille mahdollisuus
lähemmin tutustua yrityksen toimintaan ja
tehdä ehdotuksia sen edistämiseksi,
välittää riitaisuuksien sattuessa sekä saada
aikaan parempi yhteistoiminta työväestön
ja yrityksen johdon välillä. Tällaisia l:oja
on ainakin Saksassa, Itävallassa,
Tšekko-Slovakiassa, Englannissa ja Italiassa.

Liikenne, henkilöiden ja tavaroiden
sekä tiedonantojen siirtäminen eli
kuljettaminen paikasta toiseen. L. jaetaan
kuljetusesineen mukaan henkilö-,
tavara- ja tieto-l:een, välimatkan
mukaan paikallais- ja kauko-l:een
sekä l.-teiden perusteella maa-, vesi-
ja ilma-l:een. [Järvinen (1926).]

Liikennemaksut, hallituksen
vahvistamain taksain mukaan kaupunkien
kantamat maksut vienti- ja tuontitavaroista,
kuten tuulaaki, satamarahat, vaakarahat,
siltarahat y. m. — Liikenneohjesääntö,
sääntö jonka mukaan; liikennettä
rautateillä (myös laivoissa, höyrylautoilla
y. m.) harjoitetaan. Valtionrautateidemme
nyk. voimassa oleva l. on 28 p:ltä
tammik. 1922. — Liikennepolitiikka,
julkisen vallan toimet, jotka kohdistuvat
liikenteeseen ja sen kehittämiseen. —
Liikennetirehtööri, liikennelaitoksen
johtajista se, joka lähinnä pitää huolta itse
liikenteen hoidosta.

Liikepaljous, liikkeessä olevan
kappaleen massan (m) ja nopeuden (v)
tulo mv. Kahden kappaleen iskiessä yhteen
(sysäyksessä eli työnnissä) niiden l:ien
summa ei muutu.

Liikepula l. kriisi on liike-elämän
äkillinen häiriytyminen, nousuliikkeen
päättyminen romahdukseen; sen ilmauksia
ovat lukuisat vararikot, yleinen paniikki,
luoton äärimmäinen kiristyminen,
korkokannan ylenmääräinen kohoaminen
y. m. L:n synnyttävät liikatuotanto,
liikakeinottelu ja luoton ylenmääräinen
jännittäminen. — L:ia on 1800-luvun
alkupuolilta sattunut usein. Pahimmat olivat
1857 ja 1873. V:een 1866 ne uusiintuivat
jotenkin säännöllisesti joka kymmenes vuosi,
mutta sittemmin ei tällaista määräaikaisuutta
ole ollut huomattavissa. 1870-luvun loppupuolilta
ovat taloudelliset yhtymät (kartellit ja
trustit) koettaneet joltisellakin
menestyksellä heikontaa ja rajoittaa l:ien
tuhoisia vaikutuksia.

Liikepääoma, pääoma, joka on tarpeen
liikeyrityksen käynnissä pitämiseksi;
erotettava perustuspääomasta.

Liikesivistysrahasto, Suomalainen. L.,
1921 per. yhdistys, jonka tarkoituksena on
Kauppakorkeakoulun ja muiden kauppaoppilaitosten
toiminnan tukeminen, taloudellisia aiheita
käsittävien luentosarjojen järjestäminen,
avustuksien antaminen, liikesivistystä edustavien
tieteellisten teosten ja kauppaopetukseen
käytettävien suomenkielisten oppikirjojen
laatiminen samoinkuin matka-apurahojen
myöntäminen taloudellisen sivistyksen
omaaville henkilöille opintojen
harjoittamiseksi ulkomailla. Rahaston nyk.
suuruus on n. 6 1/2 milj. mk.

Liiketarmo, liike-energia (ks. t.).





Liikevoitto. Jos liikkeenharjoittajan
eli yrittäjän tulona pidetään
liikeyrityksen puhdasta tuottoa, s. o. tuloa,
josta tuotantokustannukset on vähennetty, on
tässä yrittäjän tulossa erotettava neljä
eri osaa: 1) maan käyttämisestä
laskettava maankorko, 2) yritykseen sijoitetun
pääoman korko, 3) yrittäjän suorittaman
työn palkkio, 4) varsinainen l. Kun kolme
edellistä on ennalta määrättyjä, on l.
kokonaan epämääräinen ja riippuvainen
konjunktuureista y. m.

Liikeyritys l. yritys,
taloussubjektin toiminta, jota tämä omaan
laskuunsa ja pääoman avulla harjoittaa
vaihdantaa varten.

Liikkala, rautatieasema
Inkeroisten-Haminan radalla Sippolassa,
8 km Inkeroisista.

Liikkalan hovi, ent. lahjoitusmaalle
rakennettu hovitila Sippolassa; palstoitettu.

Liikkeenharjoittaja ks. Yrittäjä.

Liikkuva kalusto, se osa rautateiden
kalustoa, jonka muodostavat veturit ja
monenlaiset vaunut.

Liikkuva palkka-asteikko, liukuva
palkka-asteikko (ks. t.).

Liikuntakasvatus, yhteinen nimi
urheilulle, voimistelulle ja urheiluleikeille.

Liima, aine, jota suuren
tartuntavoimansa vuoksi käytetään liittämään
tavallisesti puuosia tai kuituaineita
toisiinsa. Eläin-l., glutiini eli
puusepän-l. valmistetaan vuodan jätteistä
y. m. s. keittämällä, esiintyy kaupassa
kuivina levyinä, luu-l. luista
höyryttämällä, liivate l. gelatiini
vasikoiden kalvoista ja rustoista, kaseiini-l.
kaseiinista (ks. t.), kasvi-l. hartsista ja
valtalajeista, laiva-l. kautsusta,
tervaöljystä ja šellakasta, n. s. pika-l.
on selluloidin asetoniliuos. — Liimakattila,
kaksinkertainen kattila, joista ulommassa
on vettä ja sisemmässä lämmitettävä
liima. Kun kattilaa kuumennetaan, ei sen
lämpötila pääse nousemaan yli veden
kiehumapisteen, 100°:n, joten liiman
ylikuumennus välttyy. — Liimauspuristin,
liimattavien osien yhteenpuristamiseen
käytettävä puristin. — Liimavärit,
maalivärit, joiden kiinnikeaineena on
eläin- tai kasviliima.

Liina, paikoitellen hampusta,
paikoitellen pellavasta käytetty nimitys.

Liinakangas, pellavasta, hampusta tai
routimista palttina- l. kaksiniitisellä
sidoksella valmistettu kangas.

Liinaöljy, muserretuista
pellavansiemenistä puristamalla saatu öljy.
Siemenistä saadaan 20-28 % öljyä; jäte
karjanrehua (siemenkakut). Helakankeltaista,
sitkeähköä, —27° jähmettyvää, +130°
kiehuvaa, ilmassa kuivuvaa, etenkin
keitettynä 250-290°:ssa (vernissa).
Käytetään paitsi vernissan myös painovärin,
vähäkankaan, korkkimattojen y. m. valmistukseen,
Venäjällä ja Puolassa myös ravintoaineeksi.
Päätuotantomaat: Venäjä, balttilaiset valtiot,
Alankomaat, Egypti, Intia.

Liipola, Yrjö (s. 1881), kuvanveistäjä,
asuu Unkarissa. Töitä: „Vaaniskelija",
,,Voima herää", ,,Jairuksen tytär",
„Tyhmät neitsyet", Pohjois-Karjalan
(Joensuun) ja Lapuan vapaudenpatsaat,
rintakuvia.


Liipola: Tyhmät neitsyet.


Liissilä, suom. seurakunta Inkerissä,
Pietarista kaakkoon.

Liisteri l. sitku, tärkkelystä
sisältävistä vehnä-, peruna- y. m. jauhoista
valmistettu liuos, jota käytetään lankojen
ja kankaiden liisteröimiseen sekä
seinäpaperin kiinnittämiseen,
kirjansidonnassa j. n. e.

Liitonarkki sisälsi perintätiedon
mukaan lakitaulut, joihin Jahven ja Israelin
välinen liitto perustui. L. oli jo
korpivaelluksen aikuinen pyhä esine, joka
Israelin mukana tuli Palestiinaan.
Oltuaan m. m. Silossa ja Kirjath Jearimissa
se joutui Jerusalemiin, jossa sitä myöh.
säilytettiin Salomon rakennuttamassa
temppelissä.



Liitonmaja, pyhä teltta l. maja, joka
israelilaisilla oli mukanaan korpivaelluksen
aikana. Sen edustalla Mooses ja Jahve
kohtasivat toisensa.

Liitto, (kansainvälisessä oikeudessa)
sopimus, jonka kaksi valtiota tai
useammat valtiot yhteisten valtiollisten asiain
ajamista varten ovat keskenään tehneet,
sekä sellaiseen sopimukseen perustuva
suhde. Ahtaammassa merkityksessä l:lla
tarkoitetaan ainoastaan hyökkäys- ja
puolustus-l:ja.

Liitto, oululainen, maalaisliittolainen
sanomalehti, per. 1906.

Liittoakseli, sivuakseli,
konjugaattiakseli, hyperbelin pääakselia
vastaan kohtisuora, suora, tai erittäin se
osa tästä suorasta, jonka pituus on sama
kuin sen janan (CC" kuvassa art.
Hyperbeli, I os., p. 1298),
minkä asymptootit leikkaavat huipun kautta,
kulkevasta pääakselia vastaan kohtisuorasta
suorasta. — Liittohyperbeli,
konjugaattihyperbeli. Annetun
hyperbelin l. on se hyperbeli, jonka pääakselina
ori annetun liittoakseli ja liittoakselina
annetun pääakseli.

Liittokansleri (saks. Bundeskanzler),
Itävallan hallituksen päämies (pääministeri).

Liittokuntain sodat ks. Ranskan
vallankumous ja Napoleon.

Liittolaiset, maailmansodan aikana ja
jälkeen käytetty nimitys n. s. ympärysvalloista.

Liittolaissota. 1. Ateenan 357-355 e. Kr.
liittolaisiaan vastaan käymä sota. —
2. Rooman ja Italian liittokansojen sota
90-88 e. Kr.

Liittoneuvosto (saks. Bundesrat).
1. Saksassa 1871-1919 toiminut osavaltioiden
hallitusten edustajien muodostama
valtakunnan ylin hallitusvirasto, nyk. sen
nimenä on Valtakunnanneuvosto (saks.
Reichsrat). — 2. Sveitsin liittovaltion
hallitusvirasto.

Liittopankki o.-y. (ruots. Ab.
Unionbanken), Helsingissä, per. 1924,
osakepääoma 100 milj. mk., vararahasto 28 milj.
mk., haarakonttoreita 60. Pankki on
muodostunut 1920 perustetusta Suomen
Liittopankki o.-y:stä (ruots.
Unionbanken i Finland), joka syntyi
Vaasan Osakepankin, Turun Osakepankin ja
Landtmannabankenin yhteenliittymisestä.

Liittovaltio, useitten valtioitten
muodostama suvereeninen valtio, jossa
yhdistyneet osavaltiot yhteisesti kannattavat
yläpuolellansa olevaa keskusvaltiovaltaa.
L. on siis todellinen valtio ja sellaisena
sillä on oma pysyväinen, osavaltioista
riippumaton valtiovalta, mutta tämän
vallan muodostamiseen ja harjoittamiseen
osavaltiot ottavat osaa, Joskus, erehdyttävästi,
osavaltiosta käytetään nimitystä l.

Liittävät kielet l. agglutineeraavat
kielet ks. Kieli.

Liitu, etupäässä huokoseläinten mutta
myös muiden kalkkikuoristen pikkueliöitten
kuorista muodostunut löyhä, valkoinen
kalkkikivi, tavallisimmin liitusysteemiin
kuuluva. Suuria l.-kerrostumia on Kanaalin
kahden puolen, Luoteis-Saksassa, Tanskassa
ja Skånen lounaisosassa. — L.-maali on
lietettyä l.-jauhetta. Puikkoina kaupassa oleva
l. on saatu jauhamalla l.-kiveä ja liettämällä jauhe.


Liitu. Ohut levy
vahvasti suurennettuna.


Liitukausi, mesotsooisen
maailmankauden viimeinen ajanjakso, jonka
muodostumat jaetaan kahteen ryhmään:
ala- ja yläliituun. L:n ilmasto oli lämmin;
meri peitti suuret osat nykyisiä
mantereita. Kasveja: vanhimmat tunnetut
koppisiemeniset, m. m. norkko- ja
magnolia-kasveja. Eläimiä: harvoja
imettäväisiä, hammaslintuja, erilaisia
matelijoita (hirmuliskot kuolivat
sukupuuttoon).

Liitupaperi, ohuella liitukerroksella
päällystetty paperi; käytetään kuvien ja
loistoteosten painattamiseen.

Liitusysteemi, liitukaudella syntyneet
kerrostumat.

Liiv, Juhan (1864-1913), vir.
kirjailija, Teoksia: novelleja ja runokokoelma
,,Juhan Liivi luuletused".

Liivari (ruots.), kolmikulmainen purje
aluksen siinä keulataakissa, joka lähtee
keulamaston prammisaalingista ja tulee
liivaripuomiin.

Liivaripuomi (ruots.) ks. Kokkapuomi.

Liivate, gelatiini, šelatiini,
liimaa puhtaimmassa muodossaan; valmistus
ks. Liima. Kaupassa ohuina, tav.
värittöminä lehtinä, jotka paisuvat
nopeasti kylmässä vedessä ja liukenevat
lämpimään veteen värittömäksi nesteeksi,
joka jäähtyessään hyytyy, gelatinoituu.
Gelatinoitumiskyky häviää, jos l:tta
keitetään kauan. Aldehydi, aluna, tanniini
y. m. tekevät l:n liukenemattomaksi,
kromaatit vasta valon vaikutettua.



Liivatesilkki, šelatiinisilkki
vanduurasilkki, keinosilkkilaji;
saadaan liimasta kaliumbikromaatin ja
eräiden muiden kemikaalioiden vaikutuksesta.

Liiviläiset, itämerensuom. heimo, joka
nyk. asuu 12 kalastajakylässä Kuurinmaan
rannikon luoteiskolkassa Latviassa.
Heidän lukumääränsä on nyk. n. 2,000.
Aikaisemmin heidän asuma-alueensa
käsittivät osia Liivinmaasta sekä
Kuurinmaastakin isompia alueita kuin nykyisin.
Pääelinkeino on kalastus. [Sjögren
(1861); Setälä (1889); Voionmaa („Alho",
1891), A. H. Snellman (1896 ja 1907).]


Liiviläinen mies ja vaimo.

Liivin kieli, suom.-ugr. kielten
itämerensuom. ryhmään kuuluva kieli, jonka
lähin sukulainen on viro. Muihin
lähimpiin sukukieliimme verraten l. k. on
kovasti ,,kulunut" ja on omistanut paljon
lättiläisiä aineksia. Kaksi päämurretta:
läntinen ja itäinen. [Sjögren (1861);
Thomsen (1890); Setälä (1889 y. m.).]

Liivinmaa, Vironmaan ja
Kuurinmaan välissä oleva ent. Itämeren
maakunta. Nykyisin L:n pohjoisosa kuuluu
Viroon, eteläosa Latviaan, vrt.
Liiviläiset. — Historia ks.
Latvia ja Viro.

Lijuanhung (s. 1864), Kiinan
presidentti 1916-17, 1922-23.

Likaviemäri ks. Puhtaanapito.

Likeniini, jäkälätärkkelys. ks. Jäkälät.

Likenologi (lat. ja kreik.), jäkäläin
tutkija. — Likenologia, oppi jäkälistä.

Likiarvo, suure, joka vain vähän
eroaa suureen todellisesta arvosta.
Käytetään ilmaisemaan esim. irratsionaaliluvun
arvoa, koska tämän todellista arvoa
ei voi ilmoittaa numeroilla. Myös kaikki
mittaamalla saadut luvut ovat l:ja. Jotta
l:lla olisi jotakin merkitystä, on
tiedettävä sen tarkkuus, s. o. virheen
todennäköinen arvo tai yläraja, mikä
ilmoitetaan joko suhteessa oikeaan arvoon tai
esim. oikeiden merkitsevien numeroiden
tai oikeiden desimaalien lukumäärällä.
Niinpä 1,41 on 2:n likiarvo 3:n numeron
tai 2:n desimaalin tarkkuudella; virhe
on alle 3/1000 oikeasta arvosta.

Likinäköisyys ks. Silmä.

Likipiste on silmää lähinnä oleva
piste, josta tulevat valonsäteet silmä vielä
voi taittaa verkkokalvolleen selväksi;
kuvaksi. Normaalisilmästä sen etäisyys on
n, 10 cm. — Sen vastakohta on kaukopiste,
etäisin piste, josta tulevan kuvan silmä voi
tarkasti nähdä; normaalisilmästä äärettömän kaukana.

Likoeläimet (Infusoria), tavallisesti
ripsieläimistä (Ciliata), toisinaan sekä
näistä että siimaeläimistä (Flagellata)
käytetty nimitys.

Likokuhurit (Tardigrada),
suolattomassa vedessä, kosteassa maassa ja
sammalikossa eläviä 8-jalkaisia
mikroskooppisen pieniä eläimiä, jotka luetaan
lähinnä hämähäkkieläimiin kuuluviksi.

Liktori (lat.), oikeudenpalvelija
Roomassa. L:t kulkivat korkeimpien
virkamiesten edellä vitsakimput
(fasces) mukanaan ja panivat
täytäntöön heidän määräyksensä.


Liktori
vitsakimppuineen.


Likvidatsioni (lat.), selvitys, lopputili,
suoritus. — Likvideerata, tehdä selväksi,
tehdä loppusuoritus, maksaa.

Likviiti l. litviiki,
kansanomaisessa puheessa:
palkanmaksu, suoritus.

Likööri (ransk.), useimmiten vahvasti
sokerin- (30-47 %) ja alkoholin- (40-50 %)
pitoinen juoma. Sisältää usein myös
glyseriiniä ja haihtuvia öljyjä y. m.

Lila (ransk.), oik. sireenipensas,
sireeninväri, vaalean sinipunerva.

Liliaceæ, liljakasvien heimo.

Liliencron [līlienkrōn], Detlev von
(1844-1909), saks. runoilija. Julk. runokokoelmia,
romaaneja, novelleja („Kriegsnovellen"), näytelmiä
y. m. [Maync (saks., 1920).] — Liliencron,
Rochus (1820-1912), saks. filologi ja
musiikintutkija. L:n julkaisut ovat olleet uraa
uurtavia saks. kansanlaulun ja evankeelinen
kirkkolaulun historian alalla.

Lilienfein [līlienfain], Heinrich
(s. 1879), saks, kirjailija, Schillerstiftungin
ylisihteeri. Teoksia: näytelmä ,,Der
Stier von Olivera", romaani ,,Suuri
hiljaisuus" (suomen.).

Lilienthal [-tāl], Otto (1848-96),
saks. ilmapurjehduksen esitaistelija,
ahkera liitokoneilla kokeilija.

Liliput, J. Swiftin „Gulliverin
matkoissa" esiintyvä kääpiöiden maa.




Lilit, bab. tarustosta juutalaisuuteen
siirtynyt myrskyn hengetär; käsitetty myös
Aatamin ensim. vaimoksi ja demonien äidiksi.

Lilius, Albert (s. 1873), suom.
kasvatusopin tutkija, kasvatusopin ylim.
prof. v:sta 1920. Teoksia: „Luonnontiedon
opetusoppi", „Kouluiän sieluelämä" (suomen.),
„Ur småbarnens själsliv", „De växandes
känsloliv" I-II, „Ryggradsdjurens själsliv".
— Lilius, Frans Oskar (s. 1871),
suom. lakimies, lakit. toht. Senaattorina 1917,
oikeusneuvos v:sta 1918, oikeusministerinä
1922, 1924, 1925. — Lilius, Henrik
(1683-1745), suom. pappi ja runoilija. Julk.
kaksi häärunoa ja „Kehtorunot". — Lilius,
Hugo (s, 1860), Turun hovioikeuden
presidentti v:sta 1925, aiemmin senaattorina
1905-08, Eduskunnan oikeusasiamiehenä 1922-25.

Lilja (Lilium), liljakasvien heimoon
kuuluva suku. Puutarhoissa viljellään m. m.
rusko-l:aa (L. bulbiferum), jolla
isot kellanruskeat kukat ja ruskeita itusilmuja
ylemmissä lehtihangoissa, sekä martagon-l:aa
(L. martagon), jonka lehdet kiehkuroissa ja
kukat punaisia, tummatäpläisiä, Us. tuoksukukkaisia
lajeja, m. m. L. auratum, ruukkukasveina.


Lilium tigrinum.


Liljakasvit (Liliaceæ), yksisirkkaisheimo;
ruohoja, joilla juurakko tai sipuli, jotkut pensaita
tai puita; kehä terämäinen. N. 2,600 lajia, useat
arokasveja. Lukuisia lajeja koristuskasveina.

Liljeblad, Ingeborg (s.1887), suom.
laulajatar (altto). Kuulunut Mannheimin
ja Hampurin oopperoihin.

Liljefors, Bruno (s. 1860), ruots.
taidemaalari. Mainehikas eläinten, vars.
lintujen kuvaaja, ks. kuvaliitettä
Ruotsin taidetta.

Liljeholmen, 1923 Tukholmaan
yhdistetty taajaväkinen yhdyskunta.

Liljelund, Arvid (1844-99), suom.
maalaaja, düsseldorfilaisen
kansankuvauksen edustaja. Teoksia:
„Kansanpukujen osto Säkylässä".


Liljelund: Kansanpukujen osto Säkylässä.


Liljencrantz [-krants], Johan
(1730-1815), ruots. finanssimies, kreivi. V:sta
1773 uuden kauppa- ja finanssitoimituskunnan
valtiosihteerinä ajoi perille raharealisatsionin,
minkä avulla valtion raha-asiat järjestettiin,
edisti maanviljelystä ja sai viljakaupan
vapautetuksi sekä viinanpolton julistetuksi
valtion yksinoikeudeksi. L. kannatti säästäväistä
politiikkaa, mutta kun tuhlailevainen Kustaa III
ei ottanut hänen huomautuksiaan varteen, L. erosi
1786. Kauppakollegion presidenttinä 1789-1812.

Liljendal, Liljentaali (ks. t.).

Liljenstrand, Axel Vilhelm
(1821-95), taloustieteen ja talousoikeuden prof.
Helsingin Yliopistossa 1857-77. Teoksia:
,,Om skifte af jord", „Finlands jordnaturer
och äldre skatteväsende", „De nordiska
byggningabalkarna", „Juridiken" sarjassa
„Åbo universitets lärdomshistoria".

Liljentaali (ruots. Liljendal), ruotsink.
kunta Uudenmaan läänissä, Porvoosta koilliseen;
109,4 km2, 2,012 as. (1925). Kirkonkylän
nimi on Sävträsk, jota joskus käytetään
koko pitäjästä.

Liljeqvist, Signe (s, 1876), suom.
konserttilaulajatar, puoliso pianisti Kosti Vehanen.

Liljevalchin taidehalli [-lkin],
näyttelyrakennus Tukholmassa, Djurgårdenilla,
rak. 1913-16 johtaja C. F. Liljevalchin
(k. 1909) jälkeen jättämillä varoilla,

Liljevik, Kutisten kartano (ks. t.).

Lille [lil] (flaam. Ryssel), kaup.
Pohjois-Ranskassa läh. Belgian rajaa. Tärkeä
kutoma- ja metalliteollisuuskeskus.
Yliopisto, per. 1562, kat. korkeakoulu,
arvokas taidemuseo, myöhäisgoottilainen
S:t Mauricen kirkko, pörssi 1650-luvulta.
Vaubanin rakentama linnoitus. Yli
200,000 as. — Per. 900-luvulla, liitetty
Ranskaan 1667, saksalaisten hallussa 1914-18.



Lille, Axel (1848-1921),
sanomalehtimies, B. O. L:n poika, Nya Pressenin
päätoimittaja 1883-1900 ja 1906 17,
valtiopäivillä 1885-1900. Teoksia: „Den svenska
nationalitetens i Finland samlingsrörelse".
— Lille, Bengt Olof (1807-75),
Helsingin Yliopiston kirkkohistorian
prof. 1840-71, Lauantaiseuran miehiä.

Lillehammer, kaup. Norjassa Oslosta
pohjoiseen, Mjösen-järven pohjoispäässä.
Ulkoilmamuseo, parantolapaikka. 5,200 as.

Lillie [lilje], Axel
(1603-62), ruots. valtaneuvos, sotamarski,
kreivi. Otti osaa kolmikymmenvuotiseen sotaan.

Lilliehöök [lilje-], Johan
(1598-1642), ruots. soturi. Kunnostautui
kolmikymmenvuotisessa sodassa, tykistön
ylipäällikkö 1642.

Lillienstedt [liljenstet], Johan
(1655-1732), alk. Paulinus, kotoisin
Suomesta, valtiomies, runoilija, kreivi.
Esitti 1678 Upsalassa kreik. runon
„Suomen suuriruhtinaskunnan ylistykseksi";
runoja myös latinaksi ja ruotsiksi.
Valtaneuvoksena (v:sta 1719) päävaltuutettu
Uudenkaupungin rauhanteossa.

Lillja, Johan Vilhelm (1817-78),
turkulainen kustantaja ja sanomalehtimies.
[Lindberg, ,,I Åbo på 1800-talet" (1921).]

Lilljeborg [-borj], Vilhelm
(1816-1908), ruots. eläintieteilijä, prof.
Upsalassa 1854-82. Julk. „Sveriges och Norges
ryggradsdjur" ja ,,Sveriges och Norges fiskar".

Lillo [lilou], George (1693-1739),
engl. näytelmänkirjoittaja. Pääteos ,,The London
merchant, or the history of George Barnwell"
(1731), ensim. porvarillinen murhenäytelmä.

Lillukka (Rubus saxatilis),
muuraimen sukuinen kasvi, jonka varressa
pitkiä suikertavia lonkerolta, kukat valkoiset,
lehdet 3-sormiset, hedelmät kypsinä punaiset.

Lilly (Lyly) [lili], John
(1553-1606), engl. kirjailija. Kirjoittanut
kasvatusromaanin ,,Euphues" (1579, jatko
1580), joka aiheutti eufuismin (ks. t.),
sekä huvinäytelmiä.

Lima. 1. L. [lī-], Perun pääkaup.,
12 km Tyynenmeren rannalla sijaitsevasta
satamakaupungistaan Callaosta.
Tuomiokirkko 1500-luvulta (uusittu
1700-luvulla), yliopisto. 250,000 as. —
2. L. [laimə], kaup. Ohion valtiossa
Yhdysvalloissa, 45,000 as.

Limaani (kreik.-ven.), lahdeksi
levinnyt joen suu Mustan- ja Asovanmeren
rannikoilla.

Limakala (Lumpenus lampetriformis),
30-40 cm pitkä piikkieväinen kala. Arktisissa
merissä, Suomenlahdessa harvinaisena.

Limakalvo, epiteeli, ruoansulatuskanavan,
hengitysteiden y. m. ruumiin onteloiden seiniä
verhoava ohut, limaa erittävä kalvo.

Limakalvon tulehdus, katarri (ks. t.).

Limakotilo (Limnæa stagnalis),
rautapohjaisissa järvissä, virroissa,
lammikoissa ja ojissa yleisenä elävä
keuhkokotilo. Kuori likaisen ruskeanharmaa,
voi kasvaa 5-7 cm:n pituiseksi.


Limakotilo.


Liman von Sanders [līman fon za-],
Otto. (s. 1855), saks. kenraali. Lähetettiin
1913 Turkkiin uudistamaan sen sotalaitosta.
Kunnostautui Dardanellien puolustajana 1915,
puolusti 1918 Palestiinaa.

Limapolyyppi, limakalvon muodostama kasvain,
jossa usein kapea varsi. L:t ovat n. s.
hyvänlaatuisia kasvaimia, mutta voivat tulla
vaarallisiksikin sen johdosta, että ne
tukkeavat tärkeitä kanavia tai että niiden
runsaat verisuonet aiheuttavat verenvuotoja.
L:ja voi olla m. m. nenässä, korvassa,
kurkunpäässä, nielussa, suolistossa,
synnyttimissä, virtsarakossa.

Limasade syntyy, kun pyörremyrskyt
tai tulivuorten purkaukset ovat nostattaneet
ilmaan pölyä tai tuhkaa, joka sitten
sekoittuu sadeveteen.

Limasienet (Myxomycetes),
todennäköisesti siimaeläimistä johdettavissa
oleva alhainen lehtivihreätön eliöryhmä,
joka tavallisesti luetaan kasvikuntaan
eri luokkana, Kasvuaikanaan l. ryömivät
ketottomina alkulimamassoina, limakkoina,
alustallaan; itiöiden muodostuessa limakko
joko hajautuu itiöiksi tai muuttuu itiöpesäkkeeksi.
Keton peittämä itiö muuttuu ketottomaksi
pitkäsiimaiseksi parveilu itiöksi, tämä
menettää siimansa ja muuttuu amebamaiseksi
myksamebaksi. Useammat tällaiset
voivat sitten yhtyä suuriksi limakoiksi.
Kosteassa maassa, lahopuulla, sammalikossa;
kaalirevennäinen (ks. t.) loisena ristikukkaisissa.

Limaska (Lemna), vesikasvisuku,
jonka lajeilla ei ole erilaistunutta vartta
eikä lehtiä. Meillä 3 lajia, joista yleisin
L. minor usein peittää lätäköiden pinnan.


Lemna minor.




Limasäkki, pieni, ohutseinäinen liman
täyttämä pussi; sijaitsee tav. paikoissa,
joissa lihas tai jänne kulkee ulkonevan luun
yli, tai kahden toisiaan hankaavan jänteen
välissä; ehkäisee hankausta ja puristusta.
— L:n tulehdus voi olla hyvin tuskallinen.

Limburg. 1. Alankomaiden
kaakkoisin maakunta, Belgian ja Saksan rajalla.
— 2. L. (ransk. Limbourg), Belgian
koillisin maakunta. L. 1 ja 2 ovat alk.
muodostaneet L:n herttuakunnan, joka 1648
jaettiin Espanjan ja Alankomaitten
välillä, yhtyi jälleen 1794 kuuluen Belgiaan
ja 1839 jakautui nyk. osiinsa. — 3. Kaup.
(myös Dolhain-Limbourg) Belgiassa,
Liègestä itään, L:n herttuakunnan ent.
pääkaup. Sen läheisyydessä valmistetaan
kuulua Limburgin juustoa, 4,500 as. —
4. Kaup. (L. an der Lahn)
Hessen-Nassaussa, Preussissa, Lahnin
varrella. Tuomiokirkko 1200-luvulta.
12,000 as.

Limburgin juusto, belg. puolipehmeä
juustolaji.

Limerick, kaup. Irlannissa, Shannonin
suulahden perukassa. 39,000 as.

Limesi (lat.), n, 550 km pituinen
suojamuuri Rooman valtakunnan ja
germaanien alueitten välillä, rakennettiin
Domitianuksen, Trajanuksen ja Hadrianuksen
aikoina. Se ulottui Reinistä Koblenzin ja
Bonnin väliltä Tonavaan Regensburgin
lounaispuolelle.

Limes, matem., raja-arvo (ks. t.).

Limetti ks. Citrus.
— Limettiöljy, limetin tai limonin
(ks. Citrus) kuorista puserrettu öljy.

Limhamn, Etelä-Ruotsissa, Malmöhön
1915 liitetty kauppala. Teollisuuslaitoksia.

Limiitti (ransk.), rajamäärä. L.
tarkoitti m. m. niitä erinäisten tavaroiden
määriä, jotka, tullietuudella Venäjän
vallan aikana saatiin viedä Suomesta
Venäjälle.

Liminka. 1. Kunta Oulun läänissä.
Oulusta etelään; 601,5 km2, 3,813 as.
(1925). Kansanopisto. Abr. Ojanperän
koti „Aappola", nyk. museona, Laajat
„Limingan niityt". — 2. Rautatieasema
Seinäjoen-Oulun rataosalla L:n kunnassa.
25 km Oulusta.


Limingan niittyä.


Limisauma, liitos, jossa ylemmän
kappaleen alareuna peittää alempaa
kappaletta. Käytetään laivanrakennuksessa
(klinkkerilaidoitus), seinälaudoituksessa,
kattamisessa (ks. t., kuvia).

Limitatiivinen (lat.), rajoittava,
rajoitettu. — Limitatsioni, rajoitus,
supistus.

Limited [limitid] (engl.), lyh. Ld.,
Lim, Ltd., merkitsee sellaista engl.
yhtiötä, jossa kukin osakas on vastuussa
vain määrätyllä summalla, tav. osakkeiden
nimellisarvolla; vastaa meidän osakeyhtiötämme.

Limitys, muurikivien keskinäinen
järjestys niin, että ne sitovat toisensa ja
muuri tulee kaunis. Juoksukivet ovat
pitkin seinää, sidekivet poikin
seinää. Vaakasuorat saumat ovat
lakosaumoja, pystysuorat
puskusaumoja.


Limitys, 1 juoksu-, 2 side-, 3 vuori-, 4 risti-,
5 puolalainen eli goottilainen, 6 munkkilimitys.


Limnigrafi (kreik.), itsetoimiva
vedenkorkeuden mittauslaite.

Limnologia (kreik.), järvitiede.
Biologinen l., suolattomien vesien
kasvi- ja eläinmaailmaa ja näiden
elämänedellytyksiä tutkiva tieteenhaara,

Limoges [-ō'ž], kaup. Ranskassa,
Loiren vas. lisäjoen Viennen varrella.
Tuomiokirkko 1200-luvulta. Emalji- ja
posliiniteollisuutta. 90,000 as. Per. jo
kelttiläis-roomal. aikana.



Limonadi, limunaati, tervavärien,
esanssien ja sakariinin (harvoin marjamehujen
ja sokerin) vesiliuos, johon on puristettu
runsaasti hiilihappoa. — Limonadipulveri,
kuohupulveri (ks. t.), johon on lisätty sokeria,
väriä y. m.

Limoni ks. Citrus.

Limoniitti, ruskea rautamalmi,
rautaoksidi-hydroksidi [Fe2O3 + Fe(OH)3],
sisältää puhtaana 59,9 % rautaa. Esiintyy
järvimalmina ja rautaokrana, Käytetään
myös maalijauheena (keltamulta).

Limosin [-zä'], Léonard
(n. 1505 — n. 1577), ransk. emaljimaalari.
Maalannut Ranskan hoville muotokuvia y. m.

Limpopo, joki Kaakkois-Afrikassa,
lähteet Johannesburgin lähellä, laskee
Intianmereen Delagoalahden pohjoispuolella,
1,600 km.

Limppu (ruots.), eri osissa maata
erilaisen leivän nimitys: Itä-Suomessa
litteä, usein happamaton leipä, Etelä-Suomessa
paksu hapanleipä, Länsi-Suomessa
paikoin paksu, imelä leipä.

Limssiö, piikivi, väriltään harmaa,
tiivis kvartsi, joka on muodostunut
piieliöiden kuorista.

Limunaati, limonadi (ks. t.).

Limvuono, Jyllannin niemimaan
pohjoisosan poikki kulkeva salmi, n. 180 km
pitkä. Osterinviljelystä.

Linares [-ā'-], kaup. Etelä-Espanjassa
Madridin-Córdoban rautatien varressa.
Dynamiittiteoll. 40,000  as.

Linaria, kannusruoho (ks. t.).

Lincoln [liŋkən]. 1. Kreivikunta ja
kaup. Itä-Englannissa Hullista etelään.
Englannin vanhimpia kaupunkeja. Kuuluisa
tuomiokirkko, aloitettu 1086, Euroopan vanhin
puhtaasti goottilaistyylinen rakennus. Kone-
ja myllyteoll. 66,000 as. — 2. Nebraskan valtion
pääkaup. Yhdysvalloissa. 67,000 as.


Lincolnin tuomiokirkko.


Lincoln [liŋkən], Abraham
(1809-65), Yhdysvaltojen presidentti 1861-65.
L. vastusti innokkaasti orjuutta, mutta
presidenttinä koetti säilyttää unionin
eheänä, ja vasta etelävaltioitten
itsepäisyys sai hänet julistamaan orjuuden
poistetuksi (1862); murhattiin. [Schurtz
(saks., 1908).] — Lincoln,
Joseph (s. 1870), amer. kirjailija.
Eräitä teoksia suomen.


Abraham Lincoln.


Lind, Jenny (1821-87), ruots.
laulajatar, „Ruotsin satakieli". Esiintyi
monilla Euroopan näyttämöillä, v:sta 1849
vain konserteissa. Teki 1850-52 konserttimatkan
Yhdysvaltoihin. Siellä ansaitsemastaan
omaisuudesta hän lahjoitti yli puolet Ruotsin
hyväntekeväisyyslaitoksille. Esiintyi
viimeisen kerran julkisesti 1870 Düsseldorfissa,
puolisonsa, pianisti Goldschmidtin säveltämässä
oratoriossa. [Krohn (1917).]


Jenny Lind.


Linda, vir. Kalevipoegin runoelman
sankarin Kalevipoegin äiti, jonka, Suomen
noita rukkasista suuttuneena tuhosi.

Lindahl [-āl], Karl
(s. 1874), suora, arkkitehti. Töitä:
Polyteknikkojen Talo, Otavan talo
(molemmat W. Thomén kera), Kansantalo
(ks. n., kuvia), Paperikonttorin talo,
kaikki Helsingissä.

Lindau, kaup. Etelä-Baijerissa
Boden-järven itäpäässä olevalla saarella.
Kylpypaikka, 6,000 as.

Lindau, Paul (1839-1919), saks.
kirjailija ja teatterinjohtaja, Julk.
näytelmiä (,,Maria und Magdalena", ,,Ein
Erfolg"), romaaneja ja kirjallisuushist.
teoksia,

Lindberg [-bärj], August
(1846-1916), ruots. näyttelijä; huomattava
Shakespearen, Ibsenin ja Strindbergin
tulkitsija. — Lindberg, Fredrik
Werner (1852-1909), suom. teknikko,
Tie- ja Vesirakennusten Ylihallituksen
ylijohtajana, johti Saimaan kanavan
laajennustöitä, satamarakennustöitä Hangossa
y. m., teki aloitteen aineenkoetuslaitoksen
perustamiseksi Suomeen, ehdotti Laatokan
kanavan rakentamista. — Lindberg,
Helge (s. 1887), mainehikas suom.
barytonilaulaja, vars. vanhemman musiikin




(Bach, Händel) etevä tulkitsija. —


Helge Lindberg.

Lindberg, Karl Johan (1837-1914),
suom. viulutaiteilija. Toimi konserttimestarina
Helsingin Ruots. Teatterissa 1864-68 ja
sittemmin Tukholman hoviorkesterissa sekä
opettajana Musikaalisen Akatemian konservatoriossa.
— Lindberg, Karl Johan (1851-1921),
suom. tie- ja vesirakennusinsinööri,
konstruoinut suuren joukon rautatiesiltoja.
— Lindberg, Sextus Otto
(1835-89), ruotsalaissyntyinen suom.
kasvitieteilijä, etevä sammaltentutkija,
kasvit. prof. Helsingissä 1865-89.

Lindberg-Dovlette, Elsa (s. 1872),
suomalaissyntyinen ruotsink. kirjailijatar,
puoliso v:sta 1902 pers. prinssi Mirza Riza
Khan Arfaud Dovlette. Teoksia suomen.
,,Haaremin ristikon takaa", „Naisia
minareettien kaupungista", „Viulutyttö".

Lindblad [-ā-], Adolf Fredrik
(1801-78), ruots. säveltäjä. Toimi 1827-61
musiikkiopiston johtajana Tukholmassa.
Sävelsi yli 200 laulua („Ruotsin Schubert")
y. m. — Lindblad, Otto (1809-64),
ruots. mieskvartettien säveltäjä. Per.
1838 Lundin ylioppilaslaulukunnan.

Lindblom [-lum], Andreas (s. 1889),
ruots. taidehistorioitsija, prof. Tukholmassa.
Teoksia: „La peinture gotique en Suède et en
Norvège", „Den heliga Birgitta", ,,Fransk
barock- och rokokoskulptur i Sverige".
— Lindblom, Gustaf Adolf (1828-89),
turkulainen kauppias, laivanvarustaja ja
valtiopäivämies, kauppaneuvos. — Lindblom,
Johannes (s. 1882), ruots. teologi, A. L:n
veli, Turun ruots. yliopiston prof. v:sta 1925.
Teoksia: „Das ewige Leben", ,,Kanon och apokryfer".

Linde, Otto zur (s. 1873), saks.
runoilija, julk. aikakauslehti ,,Charonia".

Lindeberg, Jarl Waldemar
(s. 1876), suom. matemaatikko, Helsingin
Yliopistoin apulainen. Töitä differentsiaali-
ja integraalilaskennan sekä funktsiioniteorian
alalta.

Lindegren [-ēn], Agi (s. 1858),
ruots. arkkitehti. Päätyö Tukholman Kustaa
Vaasan kirkko.

Lindelöf [-löv], Ernst (s. 1870),
suom. matemaatikko, L. L. L:n poika,
Helsingin Yliopiston prof.; teoksia
funktsioniteorian alalta. Etevä oppikirja
„Johdatus korkeampaan analyysiin". —
Lindelöf, Lorenz Leonard
(1827-1908), suom. matemaatikko ja astronomi,
Helsingin Yliopiston prof., Kouluhallituksen
ylijohtaja. Tärkeimmät työt käsittelevät
variatsionilaskua. Julkaissut analyyttisen
geometrian oppikirjan, jota edelleen käytetään.
Suorittanut kuolleisuustutkimuksia.


L. L. Lindelöf.

— Lindelöf, Uno (s. 1868),
kielentutkija, L. L. L:n poika, Helsingin
Yliopiston englanninkielen prof. v:sta
1921 (ylim. v:sta 1907). Tutkinut vars.
muinaisengl. murteita sekä julk.
„Grunddragen av engelska språkets historiska
ljud- och formlära" (laajennettuna
saksaksi), „Milton" (suomen.).

Lindeqvist [-kvist], Kaarle Olavi
(s. 1858), suom. historiantutkija, prof.
Julk. paitsi oppikirjoja m. m. „Isonvihan
aika Suomessa"(1919), ,,Yleinen historia"
I-IV, ,,Suomen historia".


K. O. Lindeqvist


Linder, Constantin (1836-1908),
ylihovijahtimestari, virkamies. Talousosaston
varapuheenjohtaja v:sta 1900, ministerivaltiosihteerinä
1905. — Linder, Ernst, vanh. (1838-68),
tilanomistaja, kirjailija, valtiopäivämies,
C. L:n veli. Esiintyi 1850-luvulta
sanomalehtikirjailijana, per. 1861 sanomalehden
„Barometern" ja 1863 „Päivättären". [Estlander
(1925).] — Linder, Ernst, nuor.
(s. 4868), ruots. kenraali, E. L:n poika. Tuli
everstiksi Ruotsin armeijassa 1918. Toimi Suomen
vapaussodassa Satakunnan ja lopuksi Savon
rintaman päällikkönä. Julk. vapaussodasta
muistelmateoksen (suomen.). — Linder,
Hjalmar (1862-1921), suom. taiteenystävä,
tilanomistaja, C. L:n poika. Lahjoittanut
Helsingin Yliopistolle varat taidehistorian
professuurin ylläpitämiseksi sekä Suomen
Taideyhdistykselle kallisarvoisen taidekokoelmansa.

Linderholm, Emanuel (s. 1872),
ruots. kirkkohistorioitsija, prof. Upsalassa,

Lindesnæs, Norjan eteläisin niemi.



Lindet [lädē'], Léon
(s. 1857), ransk. ruokatavarakemisti.

Lindfors, Adolf (s. 1857), suom,
näyttelijä, Kansallisteatterin näyttelijä v:sta
1882, johtaja 1907-14. L:n pääala on klassillinen
komedia; mestari vars. Molièren ja Holbergin
tulkitsijana. [Kivijärvi (1923).]


Adolf Lindfors.

— Lindfors, Hugo (1860-1921),
suom. teknikko, työskenteli laivanrakennusalalla,
Suomen Höyrylaiva o.-y:n insinöörinä rakensi
m. m. laivat Arcturus, Titania, Oihonna ja
Ariadne sekä valtion jäänsärkijän Sammon.
Engl. Lloydin kone- ja laivatarkastaja
Suomessa. — Lindfors, Martti
Juhana (1800-69), lääkäri. Ehdotti
ensimmäisenä (1831) Suom. Kirjallisuuden
Seuran perustamista.

Lind-Goldschmidt, Jenny
ks. Lind, Jenny.

Lindgren [-ēn], Armas
(s. 1874), arkkitehti, Teknillisen Korkeakoulun
prof. v:sta 1921. Per. 1897 H. Geselliuksen
ja E. Saarisen kera arkkitehtuuritoimiston,
jonka töistä huomattavimmat Suomen paviljonki
Pariisin maailmannäyttelyssä, Pohjolan (ks. t.,
kuva) ja Pohjoismaiden Yhdyspankin talot sekä
Kansallismuseo (ks. t., kuvaliite) Helsingissä
ja Suurmerijoen hovi läh. Viipuria. Muista L:n
töistä mainittakoon Uusi Ylioppilastalo (Vivi
Lönnin kanssa), Henkivakuutus o.-y. Suomen
(ks. Suomi, kuva) talon fasadi,
Kalevan talo Helsingissä sekä Vanemuine-teatteri
Tartossa ja konsertti- ja teatteritalo Estonia
Tallinnassa (Vivi Lönnin kanssa).


Armas Lindgren.


Lindh, Johan Erik (1793-1865),
ruots. taidemaalari. Maalannut Suomessa
satoja muotokuvia y. m. — Lindh,
Teodor (1833-1904), Suomen ruotsink.
runoilija, Teoksia: „Dikter".

Lindhagen [-hā-], Carl (s. 1860),
ruots. sosialistipoliitikko, Tukholman
pormestari v:sta 1903.

Lindholm, Berndt (1841-1914),
suom. maisemamaalari, asui Gööteporissa
v:sta 1875. Kuvannut etupäässä Etelä-Suomen,
Ruotsin länsirannikon ja Norjan maisemia.
— Lindholm, Eino (s. 1890),
suom. pianisti. Opettaja Helsingin Konservatoriossa
v:sta 1912.


Lindholm: Kauranleikkuu.


Lindholmen, suuri konepaja, valimo,
laivaveistämö ja telakka Gööteporissa,
omistaja Aktiebolaget Lindholmen-Motala,

Lindman, Adolf (1821-74),
turkulainen pappi ja historiantutkija. Keräsi
laajat hist. kokoelmat, julk. ,,Bidrag till
Åbo stads historia" I. [Lindberg, ,,I Åbo



på 1800-talet" (1921).] — Lindman, Arvid
(s. 1862), ruots. oikeistopoliitikko ja teollisuusmies,
alk. meriupseeri. Meriministerinä 1905, pääministerinä
1906-11, ulkoministerinä 1917.


Arvid Lindman.

— Lindman, Karl Ferdinand
(s. 1874), suom. fyysikko, Turun ruots.
yliopiston prof., tutkinut sähköaaltoja ja
osoittanut niillä olevan oleellisia
ominaisuuksia yhteisinä valoaaltojen kanssa.

Lindner, Theodor (1843-1919), saks.
historioitsija. Pääteokset: „Die deutsche Hanse"
ja „Weltgeschichte" (2 pain. v:sta 1920).

Lindqvist [-kvist], Herman (s. 1863),
ruots. sosialistipoliitikko. Toisen kamarin
puhemies v:sta 1924. Sosiaaliministerinä
1921-23. — Lindqvist, Johan
Henrik (1743-98), suom. matemaatikko,
Turun yliopiston professori. Tutkinut
differentsiaaliyhtälöitä y. m. sekä
auringonpimennyksiä y. m. tähtit. kysymyksiä. —
Lindqvist, Selim (s. 1867), suom.
arkkitehti. Töitä: Lundqvistin ja Hamsternin
liikepalatsit sekä Agroksen talo, kaikki Helsingissä.

Lindschöld [-šöld], Erik (1634-90),
ruots. poliitikko ja runoilija, kreivi. L. oli
Kaarle XI:n huomattavimpia auttajia ja itsevaltiuden
innokkaimpia kannattajia.

Lindstedt, Anders (s. 1854), ruots.
matemaatikko ja astronomi. Tutkinut häiriöteoriaa
ja kolmen kappaleen probleemaa sekä suorittanut
vakuutusmatemaattisia töitä.

Lindö [-ö], allodisäteri Tenholassa.
Kuulunut m. m. Stålarmeille, Axel Oxenstjernalle,
Bielkeille, v:sta 1816 de la Chapelleille.

Linea, La L., kaup. Etelä-Espanjassa,
Gibraltarin pohjoispuolella. 64,000 as.

Lineaarinen, viivallinen,
muuttujan ensiasteinen funktsioni, jota esittää
graafillisesti suora viiva. L. laajennus,
piteneminen.

Linevitš [-njē'-], Nikolaj
Petrovitš (1838-1908), ven. kenraali. Johti
Mantšurian sodassa ensim. armeijaa Mukdenin
taistelun jälkeen ylipäällikkönä.


P. H. Ling.


Ling, Per Henrik (1776-1839),
ruots. runoilija, ruots. voimistelujärjestelmän
perustaja. Toimi miekkailun- ja
voimistelunopettajana. Teoksia: allegorinen
runo „Gylfe" (Suomen menettämisen johdosta),
murhenäytelmä „Agne", eepos „Asarne".

Lingua (lat.), kieli. — Lingua franca,
italiansekainen kieli, jota käytetään
Välimeren ei-euroopp. satamakaupungeissa.

Lingvisti (lat.), kielentutkija. —
Lingvistiikka, kielitiede.

Linimentti, linjamentti, iholle
hierottava, öljyyn lietetty lääke, jolla
pyritään joko lievittämään särkyä tai
ärsyttämään ihoa.

Linja (lat.). 1. Pituusmitta, 1/12
tuumaa, n. 2,1 mm. — 2. Tähtäysviiva,
rajaviiva. — Linjaali, viivoitin. —
Linjaarit, ajopelien jouset l. vieterit.

Linja-arvioiminen, metsänh., metsän
puuvaraston määrääminen keskenänsä
tav. yhdensuuntaisten ja yhtä etäällä
toisistaan olevien linjojen avulla, joiden
varsilta puut luetaan määrätyltä leveydeltä
kummaltakin puolen, Arvioimislinjojen
ja koko metsäalan suhteen avulla
lasketaan koko metsän puuvarasto.

Linjakirjuri, rautateiden liikennevirkailija,
joka määrätään eri paikkoihin linjalla hoitamaan
satunnaista virantekoa; samoin linjasähköttäjä.

Linjalaiva, suurten sota-alusten vanha
nimi. Nyk. vastaavat panssarilaivat niitä.

Linjaloisto, johtoloisto (ks. t.).

Linko, a) sauvamainen ase, jolla sen
päähän tehtyyn halkeimeen kiinnitetty
kivi tai muu kappale heitetään („lingotaan"),
tai b) hihna, jonka pohjukkaan lingottava
esine asetetaan. vrt. Hunajalinko.

Linko, Ernst (s. 1889), suom.
pianisti ja säveltäjä. L:n luova tuotanto on
enimmäkseen pianosävellyksiä, joista
merkittävimmät kaksi konserttoa (d-molli
ja C-duuri). V:sta 1915 pianonsoiton
opettajana Helsingin Konservatoriossa.

Linkola, Kaarlo (s. 1888), suom.
kasvitieteilijä, kasvit, prof. Turun Suom.
Yliopistossa 1923-25, Helsingin Yliopistossa
v:sta 1925. Julk. m. m. „Studien über den
Einfluss der Kultur auf die Flora" I, II.

Linköping [-tšö-], kaup. Ruotsissa,
Vetteristä itään. Piispanistuin 1100-luvulta,
tuomiokirkko 1200-luvulta. 29,000 as.

Linna ks. Muinaislinnat, Ritarilinnat.



Linna, linnarangaistus, vapausrangaistuksen
kansanomainen nimitys.

Linnaleiri, sotaväen majoitustapa
Ruotsi-Suomessa 1500-luvulla. Kustaa
Vaasan aikana sotaväki majoitettiin
linnoihin, kuninkaankartanoihin sekä
pappien, rälssimiesten, nimismiesten ja
muiden luo, joiden katsottiin olevan
edullisemmassa asemassa, mutta muu sotaväen
ylläpito otettiin suostuntaveroina, joita
sotamiehet itse kantoivat, m. m. ruokatavaroina.
Sotaväen vallattomuus teki l:n rasittavaksi,
ja se aiheutti Suomessa nuijasodan. Kaarle
IX lakkautti l:n.

Linnalääni, keskiajalla ja uudenajan
alussa Ruotsi-Suomessa hallintoalue, jonka
keskuksena oli linna ja ylimpänä
hallintomiehenä tämän linnan päällikkö.
L:n alaosina olivat voutikunnat ja
hallintopitäjät.

Linnamaan linna, Linnamaan kylässä
Eurajoella. Suorakaiteen muotoisia
multavalleja luult. 1300-luvulta.

Linnamajuri, ennen linnoituksen
komentajan esikuntapäällikkö.

Linnanen (ruots. Lindnäs), kartano
Mäntsälässä, Stjernvalleilla.

Linnaniemi, Walter (s. 1876), alk.
Axelson, suom. eläintieteilijä,
hyönteistutkija, Turun Suom. Yliopiston
eläintieteen prof. v:sta 1921. Julk. m. m. „Die
Apterygotenfauna Finnlands" I, II.

Linnankoski, Johannes
(1869-1913), oik. Vihtori Peltonen,
kirjailija. Synt. 28 p. lokak. 1869 Askolassa,
k. 10 p. lokak. 1913. Toimi Porvoossa
„Uusimaan" toimittajana 1895-99 ottaen
innokkaasti osaa sekä taloudellisiin että
henkisiin rientoihin, sitten kirjailijana.
Teoksia: raamatullisaiheinen näytelmä
„Ikuinen taistelu", uusromanttinen
rakkausromaani ,,Laulu tulipunaisesta
kukasta" (1905), kertomus „Taistelu
Heikkilän talosta", talonpoikaiskuvaus
„Pakolaisia" (1908), näytelmät „Kirot",
„Simson ja Delila", „Jeftan tytär",
kertomuskokoelma „Sirpaleita"; muita
julkaisuja „Puhetaito". L. on
Suomalaisuuden Liiton ja v:n 1906 suuren
nimien suomalaistuttamisen alullepanija.
L:n tuotanto on siveellisten aatteiden
läpitunkema; sitä kannattaa voimakas
näkemys ja ryhdikäs sanonta, [Söderhjelm
(1919); Anttila (elämäkerta v:een 1900,
1921), „Ikuinen taistelu" (1922); „L.
nuorisoseuramiehenä" (1923).]


J. Linnankoski.


Linnaoikeus, Ruotsin valtakunnassa
(v:een 1692) tuomioistuimia, joissa
eräiden tilojen aatelisilla omistajilla oli
pitkälle menevä tuomiovalta alustalaistensa
yli; myös kuninkaan hoviväkeä ja palvelijoita
koskevissa asioissa istuva oikeus; myöh. niitä
oli ylempi ja alempi; lakkautetut 1844.

Linnarsson, Gustaf (1841-81), ruots.
geologi ja paleontologi, valtion geologi,
Ruotsin siluurimuodostumain erikoistutkija,

Linnavuori, yleinen nimitys esihist. linnoille.

Linné, Karl von (1707-78), ennen
aateloimista Linnæus, ruots. kasvitieteilijä,
kaikkien aikojen kuuluisimpia luonnontutkijoita.
Opiskeli Upsalassa lääke- ja kasvitiedettä, kävi 1732
tutkimusmatkalla Lapissa, matkusti 1735
Hollantiin, missä samana vuonna julkaisi ,,Systema
naturæn" ja missä sitten viipyi yli 3 v. Palasi
1738 Ruotsiin ja asettui Tukholmaan lääkäriksi.
Tuli 1741 lääketieteen ja kasvitieteen professoriksi
Upsalaan, missä toimessa oli kuolemaansa saakka.
L. toi luonnonhistoriaan järjestyksen
luomalla kaksinimisen tieteellisen nimistön
sekä täsmällisen tieteellisen sanaston;
hänen keksimänsä on kasvien siitoslehtiin
perustuva tekojärjestelmä (,,L:n
järjestelmä"). Hänen lukuisista teoksistaan
(painettuja yli 180) ovat huomatuimmat
,,Flora lapponica", ,,Flora suecica",
,,Fauna suecica" ja „Species plantarum".
L:n kirjaston ja kokoelmat omistaa engl.
,,Linnean Society of London". L. haudattiin
Upsalan tuomiokirkkoon. [Fries (ruots.,
1907), Hintikka (1920).]


Karl von Linné.


Linnea, vanamo (ks. t.).

Linneiitti, kivennäinen, kem. kokoomukseltaan
kobolttisulfidi (Co3S4), Ruotsissa.

Linni, blini (ks. t.).

Linnoitus on pysyvillä linnavarustuksilla
niin suojattu paikka, että linnoitusväki sen
turvissa voi kestää pitempiaikaisenkin
piirityksen. L:n tarkoitus on sulkea ja
varmistaa liikenteelle tärkeitä paikkoja,
turvata maan rajoja ja sotajoukon
eteenmarssia sekä kaupunkeja ja



sotilaallisia laitoksia. L:ia on kahta lajia:
1) vyöhyke-l., jossa on keskellä
päälinnoitus ja ympärillä yksi tai useampia
samakeskisiä linnakevyöhykkeitä ja 2)
sulku-l., joka sulkee määrätyt paikat.
— Linnoitusalue, linnoitusesplanadi,
linnoituksen ympärillä oleva rajoitettu maa-ala,
joka on sotilaallisten rajoitusten alainen.
Se pidetään vapaana rakennuksista y. m.,
ennen n, 2 km laajuudelta, jotta vihollisen
etenemistä voitaisiin vaikeuttaa.

Linnoitustykki ks. Tykki.

Linnunkaali (Lampsana communis),
mykerökukkaisiin kuuluva yleinen siemenrikkaruoho.

Linnunpää, säteri Piikkiössä, mainittu jo 1377.

Linnunrata, yli taivaanpallon
kaartuva valovyö; kulkee Kotkan, Joutsenen,
Kassiopeian, Perseuksen kautta,
Kaksoisten ja Orionin sekä Procyonin ja
Siriuksen välitse sekä meille
näkymättömien eteläisten tähdistöjen kautta
Kotkan tähdistöön, on haarautuneena
kahdeksi Joutsenen-Kotkan-Etelänristin
tähdistöjen välillä. Sen taso kallistuu
n. 63° ekvaattoria vastaan, on lähinnä
napaa (27° päässä siitä) Kassiopeiassa.
Muodostuu suunnattomasta joukosta
aurinkoja (tähtiä, pääasiassa himmeitä)
sekä osaksi valaisevasta, osaksi pimeästä
ja valoa pidättävästä usvasta. Muoto
etäältä katsottuna todennäköisesti kuin
kierteissumun, läpimitta n. 60,000 ja
paksuus n. 10,000 valovuotta. Eräät
tähtisumut lienevät samanlaisia, vieraita
l.-järjestelmiä.

Linnuntie, lyhin matka kahden maant.
paikan välillä.


Lintujen eri jalkatyyppejä. 1 istuma- (mustarastaan), 2 raatelu- (merikotkan), 3 astuma- (teiren),
4 tarttuma- (tervapääskysen), 5 kiipimä- (tikan), 6 kahluu- (pikkukuovin), 7 räpylä- eli uima-
(sinisorsan), 8 mela- (merimetson), 9 liuska- (nokikanan), 10 juoksujalka (strutsin).

Linnut (Aves), selkärankaisluokka;
tasalämpöisiä, höyhenpeitteisiä, munivia
eläimiä, joiden eturaajat ovat
muodostuneet siiviksi ja joiden koko
ruumiinrakenteeseen lentotaito painaa leimansa,
Luut sisältävät runsaasti kalkkisuoloja ja ovat
sen vuoksi hauraita; useimmat sisältävät
lämmintä ilmaa. Leuat hampaattomat,
muodostuneet sarveispeitteiseksi nokaksi.
Rintalastassa korkea harja, lapaluu
miekkamainen, solisluut yhtyneet
V-muotoiseksi hankaluuksi, hartian luustossa
sitäpaitsi korppiluut. Siipisulat
kiinnittyvät kyynärluuhun (kyynärsulat)
sekä ranteeseen, kämmenluihin ja
sormiin (käsisulat); sormia on 3.
Takaraajassa on n. s. nilkka muodostunut
yhteenkasvaneista jalkapöydänluista,
varsinaiset nilkkaluut ovat kasvaneet osittain
sääriluun alapäähän, osittain
jalkapöydänluiden yläpäähän. Varpaita
korkeintaan 4. Viimeiset pyrstönikamat (4-6)



yhteenkasvettuneet n. s. pygostyyliksi,
johon pyrstösulat kiinnittyvät. —
Varpaiden luvun, asennon ja muodon


Linnun ruumiinosat, 1 sierain, 2 leuanalus,
3 suupieli, 4, 5, 6 kurkku, 7 korvahöyhenet,
9 ohjakset, 10 otsa, 11 päälaki, 12 takaraivo,
13 niska, 14, 15 etu- ja takaselkä, 16 yläperä,
17, 18 pyrstön ylä- ja alapeitinhöyhenet, 19
kupu, 20 rinta, 21, 23 vatsa, 22 sääri, 24 hartiat,
25, 26 pienet peitinhöyhenet, 27 kyynärsulkien
isot peitinhöyhenet, 28 käsisulkien
peitinhöyhenet, 29, 30 kyynärsulat, 31, 32 käsisulat,
33 pyrstösulat, 34, 35 nilkan etu- ja takapuoli.

mukaan erotetaan seuraavat jalkatyypit:
istumajalka: 3 varvasta eteen-,
1 taaksepäin, kalkki lähtevät samalta
tasolta; raatelujalka: kuin ed.,
mutta kynnet vahvemmat ja käyremmät;
tarttumajalka: kuin istumajalka, mutta
takavarvaskin eteenpäin kääntyvä;
kiipimäjalka: 2 varvasta eteen-,
2 taaksepäin; astumajalka:
3 varvasta eteen-, 1 taaksepäin, takavarvas
etuvarpaita ylempänä; kahluujalka:
3 varvasta eteen-, 1 taaksepäin, takavarvas
pieni, etuvarpaita ylempänä, nilkka pitkä,
etuvarpaiden tyvessä us. pieni räpylä;
räpyläjalka: 3 varvasta eteen-,
1 taaksepäin, takavarvasi pieni, etuvarpaita
ylempänä, koivet lyhyet, etuvarpaat
kynsiin asti räpylällä yhtyneet;
melajalka: takavarvas pitkä, sisäänpäin
kääntynyt, muiden varpaiden tasalla,
uimaräpylä yhdistää kaikki 4 varvasta;
liuskajalka: kuin räpyläjalka,
mutta etuvarpaiden välinen räpylä
liuskoittunut; juoksujalka: koivet
pitkät ja vahvat, etuvarpaiden alla
polkuanturat, takavarpaita ei ole. — Sydän
4-lokeroinen. Hengityseliminä keuhkot;
näiden yhteydessä on 5 paria ilmapusseja,
jotka helpottavat hengitystä linnun
lentäessä. Ääni syntyy alemmassa
kurkunpäässä. — Asustavat kautta vuoden
samoilla paikoilla (palkka-l.) tai
kiertelevät paikasta toiseen (kierto-l.) tai
muuttavat talveksi lämpimämpiin
seutuihin (muutto-l.). — Polveutuvat
matelijoista. — Systeemi vakaantumaton.


Linnun suolisto, a ruokatorvi,
b rauhasmaha, c lihasmaha,
d haima, e umpisuolet,
f paksusuoli, g munajohdin,
h yhteissuoli, i virtsatiehyt,
j suoli, k maksa, l kupu.


Linolimatto, linoleumimatto,
korkkimatto (ks. t.).

Linotyyppi, linotype
(lat.-kreik.-engl.), latomakone (ks. t.),
joka valaa kokonaisen rivin yhtenä kappaleena.

Linsén [-ē'n], Johan Gabriel
(1785-1848), roomal. kirjallisuuden prof.
Helsingissä v:sta 1828. Julk. F.Bergbomin
kera aikakauskirjan ,,Mnemosyne" ja
siinä kirjoituksen suomen kielen
korottamisesta sivistys- ja virkakieleksi.
Suom. Kirjallisuuden Seuran puheenjohtaja
1833-41. Hänen tyttärensä Johanna
Matilda (1831-72) oli Suomen ensim.
sokeain opettaja, toimi v:sta 1865
Helsingin Sokeainopistossa. — Linsén,
Selim Gabriel (1838-1914), J. G. L:n
poika, suom. laulunopettaja ja säveltäjä.
Toimi laulunopettajana Porvoossa 1865-1908
sekä urkurina v:sta 1888. Säveltänyt soolo-
ja kuorolauluja (,,Mä oksalla ylimmällä").

Linsingen, Alexander von
(s. 1850), saks. kenraalieversti.
Kunnostautui itärintamalla, miehitti 1918
Ukrainan.

Linssi ks. Virvilä.

Linssi, kahden pallopinnan tai
pallo-pinnan ja tason rajoittama läpinäkyvä
(lasi-) kappale. L. on kupera, jos se
on keskeltä paksumpi kuin laidoilta,
päinvastaisessa tapauksessa kovera.
Kupera l. saattaa olla kaksoiskupera (a),
tasokupera (b), koverakupera (c),
kovera l.


Erilaisia linssejä.




LINTUJA

1. Laulurastas (Turdus musicus).
2. Leppälintu (Ruticilla phœnicurus).
3. Lehtokerttu (Sylvia salicaria).
4. Kuhankeittäjä (Oriolus galbula).
5. Tilhi (Bombycilla garrulus).
6. Talitiainen (Parus major).
7. Närhi (Oarrulus glandarius).
8. Iso käpylintu (Loxia pityopsittacus).
9. Punatulkku (Pyrrhula rubicilla).
10. Peippo (Fringilla cælebs).
11. Tikli (Carduelis carduelis).
12. Käki (Cuculus canorus).
13. Isotikka (Dryobates major).
14. Huuhkaja (Strix bubo)
15. Tornihaukka (Falco tinnunculus).
16. Kanahaukka (Astur palumbarius).
17. Peltopyy (Starna perdix).
18. Riekko (Lagopus albus).
19. Pyy (Tetrastes bonasia).
20. Teeri (Tetrao tetrix).
21. Metso (Tetrao urogallus).
22. Isokuovi (Numenius arcuatus).
23. Kurki (Orus communis).
24. Ruisrääkkä (Ortygometra crex).
25. Sinisorsa (Anas boschas).
26. Telkkä (Glaucion clangula).
27. Haahka (Somateria mollissima).
28. Kuikka (Colymbus arcticus).
29. Selkälokki (Larus fuscus).

LINTUJA






joko kaksoiskovera (d), tasokovera (e)
tai kuperakovera (f). Pallojen keskusten
yhdistyssuora on l:n akseli (pääakseli).
Yhdensuuntaisten säteitten (CA ja C'B)
päätepisteiden yhdistysjana leikkaa tätä l:n


Kupera linssi. C, C'
pallojen keskipisteet, CC'
pääakseli, CA ja C'B kaksi
yhdensuuntaista sädettä,
O optillinen keskus,
DBOAE yksi pääsäde.

optillisessa keskuksessa (O). Jokainen
tämän kautta kulkeva säde (pääsäde) kulkee (ohuen)
l:n läpi taittumatta (paksussa l:ssä siirtyy
yhdensuuntaisesti). Tällaisen säteen suuntaviiva
on l:n sivuakseli. Kupera l. taittaa


Kupera linssi. LP pääakseli,
P polttopiste; säteiden voidaan
ajatella taittuneen särmiöissä
dab, cdbe (=ca1e), gcek.

yhdensuuntaiset säteet yhteen pisteeseen
(polttopisteeseen P); siksi tällaista
l:iä sanotaan kokooja-l:ksi. Etäisyys
l:stä tähän on sen polttoväli. Kovera l.


Kovera linssi. F1 valepolttopiste.

(hajoittaja-l.) hajoittaa yhdensuuntaiset
säteet, niin että ne näyttävät tulevan
valepolttopisteestä (F1).
Kumpaankin nähden pätee kaava

11111kuvab
—+—=—= (n—1) (—+—);———=—
abfRresinea

(a valopisteen, b kuvapisteen etäisyys,
f polttoväli, n taitekertoin, R ja, r
pallojen säteet; koveran peilin
valepolttopisteen etäisyys on merkittävä
negatiiviseksi —f; jos b:n arvo tulee
negatiivinen, niin syntyy valekuva, jos se on
positiivinen, niin todellinen kuva).
Kovera l. antaa aina pienennetyn
valekuvan, joka on lähempänä l:iä kuin esine.
Jos esine on kuperan l:n ja polttopisteen
välillä, niin syntyy suurennettu valekuva
samalle puolelle l:iä, oikeinpäin. Jos se
on polttopisteen ulkopuolella, niin
syntyy todellinen kuva ylösalaisin,
suurennettu, jos etäisyys on pienempi kuin
2 kertaa polttoväli, muuten pienennetty.
Äärettömänkaukaisen esineen kuva on
polttopisteessä. — Sen johdosta, että
eriväriset valosäteet taittuvat eri paljon,
on l:llä oikeastaan useita polttopisteitä
(kromaattinen aberratsioni).
Jos l:llä on suuri valoaukko-, niin eivät
yksivärisetkään säteet kokoudu aivan
samaan pisteeseen, vaan kauempana pääakselista
kulkevat tämän suuntaiset säteet taittuvat
lähemmäksi l:ia (palloaberratsioni)
ja vinot säteet yhtyvät kahdeksi polttoluvaksi
(astigmatismi). Näiden yhtaikainen
ilmeneminen on koma. Näitten virheitten
vähentämiseksi tai poistamiseksi rakennetaan
yhdistettyjä l:jä, objektiiveja.
L:ja käytetään valokuvauksessa, silmälaseiksi,
suurennuslaseiksi, kaukoputkiin, mikroiskooppeihin,
projektsionikoneisiin, valonheittäjiin y. m.

Lintuhämähäkit (Avicularidœ),
lämpimissä maissa eläviä suuria (ruumis 6-7 cm
pitkä, jalat yli 20 cm) tuuheakarvaisia
hämähäkkejä, jotka joskus käyvät pienten
lintujen ja hiirien kimppuun, tavallisesti
kumminkin syövät hyönteisiä.

Lintukotolainen, myt., Kurimuksen
(ks. t.) kohdalla asuva linnunmunilla
elävä kääpiö.

Lintula, ent. lahjoitusmaan
keskuksena ollut hovitila Kivennavan pitäjässä,
nyk. nunnaluostarina (per. 1894).

Lintulahti, talo Karstulassa
Kyyjärven kylässä, Pohjanmaan ja Savon
maanteiden risteyksessä. Siinä ylivoimaiset
venäläiset voittivat Otto von Fieandtin
heinäk. 3 p. 1808.

Lintuniisikangas, harsokangas,
kaasukangas, etamiini, puuvillakangas,
jossa erityisten niisirakenteiden avulla osa
loimilangoista on järjestetty hyppäämään
viereisten loimilankojen yli tai kiertämään
niiden ympäri. Kankaaseen muodostuu aukkoja
joko harsomaisesti tai kuvioita muodostaen.


Lintuniisikangas.


Lintuperspektiivi, maiseman kuva
aivan tai miltei kohtisuorassa suunnassa
ylhäältä päin katsottuna.

Lintuvuoret, varsinkin Pohjois-Jäämeressä
ja Atlantin pohjoisosissa olevia jyrkkiä,
korkeita rantakalliolta, joiden pengermillä
linnut (kiislat, ruokit, lunnit, lokit,
merimetsot) pesivät suunnattomin joukoin.






Färsaarilla, Skotlannin pohjoisrannikolla,
Islannissa, Grönlannissa ja Huippuvuorilla
ovat maapallon suurimmat l.

Linz [lints], Ylä-Itävallan pääkaup.,
Tonavan oik. rannalla; monipuolista teoll. 100,000 as.

Linz [lints], Eugen (s. 1889), unk.
pianisti, mainehikas Beethovenin, Bachin
ja Brahmsin tulkitsija; vieraillut Helsingissä.

Lionardo da Vinci, Leonardo da Vinci (ks. t.).

Lioninlahti, loiva mutka Välimeren
luoteisrannalla, Etelä-Ranskan rannikolla,

Liotard [-tä'r], Jean Étienne
(1702-89), sveits. taiteilija, Teoksia: muoto- ja
laatukuvia, m. m. pastelli ,,Suklaa tyttö" (Dresdenissä).


Liotard: Suklaatyttö.


Lipaniini, oliiviöljyn (94 %) ja öljyhapon (6 %)
seos, jota käytetään toipilaille ja tuberkkelisairaille
lihotusaineena.

Lipariitti, hohkamainen (hohkakivi) tai
lasimainen (obsidiaani) vulkaaninen vuorilaji;
saanut nimensä Liparin saarien mukaan.
Suomessa on hyvin vanhaa l:ia Suursaarella,

Liparin saaret, Aioliset saaret,
Sisilian pohjoispuolella oleva saariryhmä,
7 isohkoa ja useita pieniä saaria. Suurimmat
ovat Lipari, Salina, Vucano
ja Stromboli; kahdessa
viimeksimainitussa on toimiva tulivuori.
Maa viljavaa; viiniä, etelänhedelmiä,
öljypuita, puuvillaa viljellään. 20,000 as.

Liperi, kunta Kuopion läänissä
Pyhäselän länsipuolella; 753,7 km2,
11,164 as. (1925). Siikasalmen maamies- ja
kotitalouskoulut.

Lipeä, alkaalinen liuos, ensi sijassa
natrium- tai kaliumhydroksidin vesiliuos.
Vaikuttaa liuottavasti, syövyttävästi;
hajoittaa (saippuoi) rasvoja, — Lipeäkala,
livekala, kuivatusta, lipeässä
pidetystä turskasta, joskus muustakin
kuivatusta kalasta valmistettu, Pohjoismaissa
varsinkin jouluna käytetty ruokalaji.

Lipeäkivi, kiinteä natriumhydroksidi.

Lipooma (kreik.), rasvakasvain.

Lipparini [-rī'-], Giuseppe
(s. 1877), it, kirjailija ja kriitikko. Julk.
runo- ja novellikokoelmia sekä näytelmiä.

Lippe. 1. Reinin lisäjoki, oikealta,
Teutoburgerwaldilta, 255 km. — 2.
Saksan liittovaltioon kuuluva pieni
tasavalta, ent. ruhtinaskunta, Weserin ja
Teutoburgerwaldin välissä; 1,215 km2,
165,000 as. Pääkaup. Detmold.

Lippi, Fra Filippo (n. 1406-69),
it. taidemaalari, munkkina Firenzessä.
Meni naimisiin Lucrezia Buti-nimisen
nunnan kanssa. Maalannut lyyrillisiä
Marian kuvia ja freskoja. Myös hänen
poikansa Filippino L. (n. 1457-1504)
oli huomattava taidemaalari.


Filippo Lippi: Maria ja Jeesus-lapsi.


Lippman, Gabriel (s. 1845), ransk.
fyysikko, herkkyydestään huomattavan
hiuspillielektrometrin ja värivalokuvausmenetelmän
keksijä. Sai Nobelin fysiikan palkinnon 1908.

Lipps, Theodor (1851-1914), saks.
filosofi ja esteetikko. Teoksia: „Die
ethischen Grundfragen", „Leitfaden der
Psychologie" ja psykologiselle perustalle
pohjautuva „Ästhetik".

Lippu. Suomen l. on vahvistettu
29/5 1918 annetulla lailla. Tämän mukaan
on valtakunnan l. oleva suorakaiteen
muotoinen vaate, jossa valkealla pohjalla



on meren- (ultramariini-) sininen, l:n
neljään suorakulmaiseen yhtäkorkeaan
alaan jakava, risti. Mittasuhteet: koko
korkeus 11, koko pituus 18 yksikkömittaa;
ristin leveys 3 yksikkömittaa, ristin
jakamien alojen pituus: sisempien 5
ulompien 10 yksikkömittaa. Tällaisena
sitä käytetään merenkulku- ja
kauppalippuna. Valtiolipussa
on tämän lisäksi ristin keskellä
kruunuton Suomen vaakuna. Sotalippuna
käytetään valtio-l:ua kolmikielekkeisenä.
Luotsi-, tulli- ja postilippuina
on käytettävä merenkulku- ja kauppa-l:ua
varustettuina seuraavilla lisämerkeillä:
a) luotsi-l:ssa on erikoismerkkinä mustan
ruorirattaan ympäröimä kruunuton Suomen vaakuna,
joka sijoitetaan tangon viereisen
ylemmän valkoisen alan keskelle; b)
posti-l:ssa on kaksi toistaan leikkaavaa
keltaista, mustareunaista postitorvea, jotka
sijoitetaan tangon viereiselle ylemmälle
valkoiselle alalle; c) tulli-l:ssa on kahden
toistansa leikkaavan mustan merkuriussauvan
väliin asetettu (kruunuton) Suomen vaakuna,
joka sijoitetaan tangon viereisen ylemmän
valkoisen alan keskelle.
Luotsi-l. on myös valtion merenkulkulaitoksen
(Merenkulkuhallituksen ja merenkulkulaitokseen
kuuluvain virastojen ja laitosten) l. ja
luotsiasemien tunnusmerkki.
Sotapäällystön l:t ovat Presidentin vahvistamat
10 p. toukok. 1920. Ne ovat seuraavanlaiset:
presidentin-ylipäällikön: sota-l., jonka
tangon viereisen ylemmän valkoisen alan
keskellä on erikoismerkkinä keltainen
vapaudenristi; puolustusministerin:
sota-l., jossa vastaavalla paikalla on
erikoismerkkinä kaksi ristiinasetettua
pistimellä varustettua kivääriä kahden
ristissä olevan keltaisen tykin
muodostamalla taustalla; armeijaa ja
laivastoa komentavan kenraalin:
sota-l., jonka vastaavalla paikalla on
erikoismerkkinä komentajan sauva ja miekka
ristissä, pystyasennossa oleva keltainen
tykki taustana; rannikkopuolustuksen
päällikön: sota-l., jonka erikoismerkkinä
on kaksi keltaista ristissä olevaa tykkiä
tangon viereisen ylemmän valkean alan
keskessä sekä sininen pystysuoraankkuri
alemman valkean alan keskessä. Vieraan
valtion l:n häpäisemistä pidetään hyvin
pahana kansainvälis-oikeudellisena
loukkauksena. vrt. värikuvaliitettä
ja Merkinanto.

Lippukapteeni, meillä laivaston
esikunnan esikuntapäällikkö. —
Lippulaiva, laivaston tai laivueen
komentajan laiva, jonka mastossa siitä
merkkinä on hänen lippunsa. — Lippuparaati,
lippujen nostaminen ja laskeminen
kunnianosoitukseksi sota-aluksessa. —
Lippu-upseeri, laivaston esikunnan
komentotoimiston luutnantti.

Lipsius, Justus (1547-1606),
alankom, kielimies, erinomainen latinantuntija.
— Lipsius, Marie (s. 1837),
saks. musiikkikirjailijatar, julkaissut
salanimellä La Mara elämäkerrallisia
kuvauksia etenkin uudemman ajan
musiikkimiehistä: „Musikalische
Studienköpfe" (I-V, 1868-82) sekä useita
kokoelmia Lisztin kirjeenvaihtoa.

Lipton [līpton], Sir Thomas
Johnstone (s. 1850), engl. liikemies.
Per. 1876 toiminimen Lipton's Ltd, jolla
on suuria tee- ja kautsuplantaašeja
Ceylonissa. L. on tunnettu myös
innokkaana kilpapurjehtijana.

Lipullinen (ruots. fana), aikoinaan
Ruotsissa 300 miehen suuruinen ratsuväenosasto.

Liquidambar, ambrapuu,
kasvisuku Hamamelidaceæ-heimossa, palsamia
sisältäviä puita. Pohjois-Amerikan
itärannikolla kasvavasta L. styracifluasta
saadaan hyvänhajuista tarvepuuta,
Etu-Aasiassa kasvavan L. orientaliksen
palsami lääke-, kuori suitsutusaineena.

Liquor (lat.), neste; veteen tai
alkoholiin liuotettujen lääkeaineiden nimitys.

Lira, Italian rahayksikkö = 100 centesimo'a,
alk. = 1 kultafrangi, nyk. n. 1,5 mk.

Liro (Totanus glareola), viklan sukuun
kuuluva kahlaaja, vikloista pienin.
Yleinen Lapissa ja Pohjois-Suomessa,
harvinaisempi etelämpänä.

Liro, Johan Ivar (s. 1872), alk.
Lindroth, suom. kasvipatologi, ylim.
prof. Helsingin Yliopistossa v:sta 1921.
Julk. m. m. „Finlands rostsvampar", „Tärkeimmät
tuhosienet", „Die Brandpilze Finnlands".

Lis (lat.), riita, oikeudenkäynti. —
Lite pendente, asian vielä ollessa
oikeudessa vireillä.

Liseeni (saks.), pilasterintapainen,
mutta kapiteelia ja itsenäistä jatkoa
vailla oleva, sileä ulkoseinän
elvyttämis- ja vahvistamisaihe.

Liselotte ks. Elisabet, Ranskan
prinsessoja.

Lisensiaatti (lat.), yliopistollinen
oppiarvo, joita Suomessa on filosofian l.,



teologian eli jumaluusopin l.,
lääketieteen l., lakitieteen l.
ja odontologian l., maatalous-
ja metsätieteiden l.

Lisenssi (lat.), vapaus, lupa, myös
vapauskirja, lupakirja.

Lisieux [lizjö'], kaup. Ranskassa,
Normandiassa. Tuomiokirkko 1100-luvulta. 16,000 as,

Liskolintu, alkulintu
(Archœopteryx litographica), Baijerin
jurakerrostumista löydetty (2 kpl.) variksen
kokoinen hyvin alkuperäinen fossiilinen
lintu, eräänlainen matelijain ja lintujen
välimuoto: nokassa hampaita, pyrstö
pitkä, 20-nikamainen, sulat siinä
parittain kahden puolen; eturaajoissa 3
vapaata kynnellistä sormea.

Liskot (Sauria), matelijalahko;
ruumis pitkäveteinen, suomupeitteinen,
useimmilla 2 raajaparia (m. m.
vaskikäärme raajaton). Sukupuuttoon
kuolleita l:ja ovat m. m. kala-, joutsen-,
lento-, lintu- ja erilaiset hirmu-l.

Lissa, Etelä-Slaaviaan kuuluva saari
Dalmatsian rannikolla. 10,000 as.

Lissa (puol. Lészno), kaup.
Länsi-Puolassa läh. Saksan rajaa, 16,000 as.
Böömiläisten veljien (ks. t.) turvapaikka
1500- ja 1600-luvuilla.

Lissabon (port. Lisboa), Portugalin
pääkaup. lähellä Tejon suuta. Lukuisia
puistoja, kuuluisa kasvit, puutarha,
Belémin suuri luostari, jossa kuningasten ja
suurmiesten hautoja, 1150-luvulla rak.
tuomiokirkko Sé Patriarchal. Yliopisto,
hyvä satama; kauppaa ja teoll. 500,000
as., esikaupunkeineen 950,000. — V. 1147
valloitettu maureilta, 1400- ja 1500-luvulla
Euroopan tärkeimpiä kauppakeskuksia. V. 1755
maanjäristys hävitti puolet kaupungista.


Lissabon.


Lissajous [lisažū'], Jules Antoine
(1822-80), ransk. fyysikko, keksi n. s.
L:n sointikuviot, jotka syntyvät, kun
valosäde kohtaa kahteen sävelrautaan,
joista toinen vaaka-, toinen pystysuorassa,
kiinnitettyjä peilejä ja näistä heijastuttuaan
lankeaa varjostimelle. Kuvion muodon määrää
sävelten värähdyssuhde ja vaihe-ero.


Lissajous'n kuvioita.


List, Friedrich (1789-1846), saks.
taloustieteilijä. Puolusti teollisuuden
suojelustulleja, toimi innokkaasti
rautatielaitoksen edistämiseksi. Pääteos:
,,Das nationale System der politischen
Oekonomie".

Lista, kaita puutavaralaji, jota
puusepäntöissä käytetään rakojen
peittämiseen, pintojen rajoittamiseen tai
toisistaan erottamiseen; myös = luettelo.

Listavaalit, vaalitapa, jonka mukaan
valitsijan on äänestettävä useampaa kuin
yhtä henkilöä, joista äänestyslipussa
tulee olla luettelo, lista.



ERI MAIDEN KANSALLISLIPPUJA.
(S = sotalippu; K = kauppalippu. Missä lipun luonnetta ei ole merkitty, on se sekä sota- että kauppalippu.)



AbessiiniaAlankomaatAlbaania KArgentiina SAustraaliaBelgiaBolivia SBrasiliaBremenBulgaaria SChile


Costa RicaDanzigDomingo, Santo SEcuador SEgyptiEnglantiEnglanti SEnglanti KEspanja SEspanja K


Etelä-AfrikkaEtelä-Slaavia SGuatemala SHaiti SHampuriHonduras KIntiaIrlantiIslantiItalia SItävaltaJapani S


Japani KKanadaKiina KKiina SKiina SKolumbia KKongoKreikka SKubaLatvia SLatvia K


LiberiaLiettuaLuxemburgLyypekkiMarokkoMeksikko SMonacoNicaraguaNorja SNorja KPanama


Paraguay KPersiaPeru SPortugaliPuola SPuolaRanskaRomaania SRuotsi SRuotsi KSaksa S


Saksa KSaksaSalvadorSiamSuomi SSuomi KSveitsiTanska STanska KTšekko-SlovakiaTunis K
Kansallislippu


TurkkiUkrainaUnkariUruguayUusi-SeelantiVenezuela SVenäjä.Venäjä.Varsinais-VenäjäViroYhdysvallat
Neuvostotasavaltojen LiittoNeuvostotasavaltojen Liitto S


Kansainvälisen signaali- eli merkinantojärjestelmän liput.
Lippujen erityinen merkitys, kun ne erikseen nostetaan:

B = ruutilippuP = laivan lähtösignaali
C = myöntäväQ = karanteenilippu
D = kieltäväS = kansainvälinen luotsinpyyntölippu
L = laivassa koleraa, ruttoa tai keltakuumetta







Lister [līsta], Joseph
(1827-1912), engl. kirurgi, prof. Glasgow'ssa,
Edinburghissa ja Lontoossa, antiseptiikan
(ks. t.) alkuunpanija, — Lister,
Samuel Cunliffe, lord Masham
(1815-1906), engl. villankarstauskoneen,
silkkijätteiden karstauskoneen ja
silkinkudontakoneen keksijä.

Liszt [list], Franz
(1811-86), unk. säveltäjä ja pianotaituri.
L. kehitti pianotekniikan aivan uudelle
taituruuden tasolle, jäljitellen Paganini'n
viulunsoiton rohkeita otteita, L:n taiteelliseen
kehitykseen vaikuttivat Chopin ja Berlioz.
Vv. 1840-47 L. teki konserttimatkoja
ympäri Euroopan, toimi hovikapellimestarina
Weimarissa 1848-61. Näihin aikoihin hän
luopui virtuoosiurastaan ja antautui kokonaan
sävellykseen; pian kertyi hänen ympärilleen
etevä piiri „uussaksalaisen" tyylin
kannattajia ja lukemattomia ihailijoita ja
oppilaita. V. 1861 L. siirtyi Roomaan
ja vihitytti itsensä papiksi. Sen jälkeen
hän sävelsi etupäässä kirkkomusiikkia.
Nimitettiin 1875 Unkarin Musiikkiakatemian
presidentiksi, ja oleskeli siitä lähtien
vuoroin Budapestissa, Weimarissa ja Roomassa.
— Sävelsi sinfonioja (Dante, Faust),
sinfonisia runoelmia, pianoteoksia (2
konserttoa, 19 unk. rapsodiaa, sovitelmia
Bachin urkusävellyksistä, Schubertin y. m.
lauluista, Beethovenin sinfonioista
j. n. e., parafraaseja etenkin Wagnerin
säveldraamojen motiiveista), oratorioita
(Kristus, Pyhä Elisabet), messuja y. m.
Julkaisi myös tutkielmia Unkarin mustalaisten
musiikista, Wagnerin oopperoista, Chopinista
y. m. [Kapp (saks., 1918).]


Franz Liszt.

— Liszt, Franz Eduard von
(1851-1919), saks. lakimies, aikamme
etevimpiä rikosoikeuden tutkijoita.
Teoksia: „Strafrechtsfälle", „Lehirbuch
des deutschen Strafrechts" (siitä suomen,
„Rikosoikeuden yleiset opit"), „Das Völkerrecht".

Lisäarvo, Karl Marxin mukaan
liikeyritykseen pannun pääoman tuottama
voitto, joka hänen mielestänsä syntyy
siitä, että työläisen työ luo enemmän
arvoa kuin mitä hänelle suomitetaan
työpalkkana.

Lisäjäsen, apujäsen, varajäsen
astuu kollegion tai lautakunnan varsinaisen
jäsenen sijalle, kun tämä on estetty
ottamasta osaa asiain käsittelyyn.

Lisäkasvu, kasvu (ks. t.). —
Lisäkasvukaira, kasvukaira (ks. t.). —
Lisämaksu ks. Osuustoiminta.

Lisämunuaiset, kummankin
munuaisen yläpäässä sijaitsevat pienet, litteät
adrenaliinia erittävät umpirauhaset. L:n
vioittumiset (esim. tuberkuloosista)
aiheuttavat Addisonin taudin (ks. t.).

Lisärangaistukset ovat sellaiset
rangaistukset, joita voidaan käyttää
ainoastaan toisten rangaistusten,
päärangaistusten, lisänä. L:ia ovat: ne
kovennukset, joilla elinkautiselle
kuritushuonevangille tuomittu
yksinäishuonerangaistus voidaan koventaa,
maastakarkoitus, erityisten elinkeinojen,
ammattien tahi toimien harjoittamisoikeuden ja
kansalaisluottamuksen menettäminen,
todistajaksi kelpaamattomuus ja maan
palvelukseen kelvottomaksi julistaminen.

Lisävakuutus, eri maksusta
vakuutukseen yhdistetty sivuvakuutus jonkun
muun vaaran varalta kuin alkuperäinen
vakuutus. Siten voidaan henkivakuutukseen
liittää esim. työkyvyttömyyden varalta l.,
joka oikeuttaa eläkkeeseen tai vakuutusmaksujen
vähennykseen ennenaikaisen työkyvyttömyyden
sattuessa.

Lisääntyminen, suvunjatkaminen,
uusien eliöiden muodostuminen vanhemmista.
— Yksisoluiset eliöt lisääntyvät
jakautumalla kahdeksi, joskus
useammaksikin tytär- l. vesasoluksi.
— Monisoluisten eläinten l. on
suvutonta (kasvullista l.
vegetatiivista), kun osa eläimen ruumiista
eroaa siitä ja. kehittyy uudeksi yksilöksi
(jakautuminen ja silmikoiminen) tai
suvullista, kun uusi yksilö saa
alkunsa solusta, joka on syntynyt kahden
sukusolun, siittiön ja munasolun, yhtymisen
tuloksena, (Partenogenesis on suvullista
lisääntymistä, jossa hedelmöittämätön munasolu
kehittyy uudeksi yksilöksi.) Suvuton l.
on varsin yleinen sienieläinten,
onteloeläinten, matojen ja vaippaeläinten
ryhmissä; sitävastoin ei nilviäisten,
niveljalkaisten eikä selkärankaisten joukossa
ole ainoatakaan suvuttomasti lisääntyvää
eläintä. — Monisoluisten kasvien l. on.
niinikään joko suvutonta tai suvullista.
Edellistä on. esim. levärihmojen
katkeaminen kappaleiksi ja jäkälämurujen,
juurakkojen, mukulain ja sipulien,
rönsyjen, varren sipulisilmujen ja
pistokasten sekä moninaisten itiöiden
välityksellä tapahtuva l. Kasvien suvullinen l.
tapahtuu sukusolujen (siitepölyhiukkasen
hedelmöittävän tuman ja siemenaiheen
munasolun) yhtymisen seurauksena, ks.
lähemmin Siitos ja Pölytys.



Li-Tai-Po (698-762), Kiinan suurin
lyyrikko. Kirj. elegioja ja mystillisyyteen
kallistuvia runoja.

Litania (kreik.), juhlallinen, lyhyihin
lauseisiin jakautuva rukous, joka esitetään
papin ja seurakunnan vuoroveisuuna. Suomen
kirkossa l. lauletaan tai tav. luetaan yleisinä
rukouspäivinä. L:n mus. esitys on samankaltaista
korutonta tyyliä kuin psalmien. — L:lla
tarkoitetaan myös kuvaan, valitusvirttä.

Litas, Liettuan raha, - 100 centiä, =
0,1 dollaria (= 4 Smk.).

Lithargyrum (kreik.), lyijyoksidin
vanha nimitys.

Lithovius [litō'-], Sakari
(1672-1743), Nevanlinnan ja v:sta 1713 Oulun
kirkkoherra, runoilija. Kirj. kolmikielisen
(suomeksi, ruotsiksi ja latinaksi) runon
Kaarle XII:n kuolemasta ,,Threnodia lugentis
Fennoniæ". Myös kapteeni Kustaa L.
(1692-1753) on kirjoittanut Kaarle XII:ta
koskevan lat. heksametrirunon ,,Panegyris
exsequialis".

Litistyminen. Taivaankappaleen l.,
joka aiheutuu sen pyörimisestä akselinsa
ympäri, on sen ekvaattori- ja napalävistäjien
erotuksen suhde ekvaattorilävistäjään. Maan
l. on 1/297, Jupiterin 1/14, Saturnuksen 1/10.

Litium (kreik.), alkalimetalli, kem.
merkki Li, at.-p. 6,94, om.-p. 0,53, sulamisp.
180°, hopeanvalkea, palaa kirkkaalla
liekillä oksidiksi, veteen pantuna hajoittaa
tätä kehittäen vetyä. Valmistetaan
elektrolyyttisesti kloridistaan. Suolat
liukenevia. Hydroksidi voimakkaasti
emäksinen. L.-suolat antavat liekille
kirkkaanpunaisen värin, jonka vuoksi niitä
käytetään ilotulitustarkoituksiin.
L.-suolaliuokset lääkkeenä reumatismissa,
munuais- ja rakkotaudeissa.

Litografi (kreik.), kivenpiirtäjä,
kivipainotaituri. — Litografia, kivipaino
(ks. t.). — Litografinen, kivipainoa
koskeva, kivipainossa valmistettu.

Litoklaasit (kreik.), kivilajeissa
olevat halkeamat.

Litokromia (kreik.), kivipainollinen
väripainatus.

Litoraalinen (lat.), ranta-, rannikko-.
— Litoraalivyöhyke, korkeimman
nousuveden ja matalimman pakoveden välinen
rannikon osa.

Litorinameri, Itämeri lahtineen sillä
jääkaudenjälkeisellä ajalla (n. s.
litorina-ajalla), jolloin Fennoskandian
maankohoamisalueen reunaosat olivat
vajonneina nykyistään syvemmälle ja
jolloin Itämeren suolanpitoisuus oli
suurempi kuin nykyisin. L. on nimensä
saanut Litorina-kotiloista, jotka
silloin olivat siinä yleisiä ja joiden
kuoria on silloin kerrostuneessa
litorinasavessa.

Litosfääri (kreik.), maankuori (ks. t.).

Litotes (kreik.), puhetaidollinen kuvio,
jossa näennäisesti vähentävä lisäsana
itse asiassa saa korostavan merkityksen.
Esim. „ei huonosti" = „hyvin".

Litra (ransk.), metrijärjestelmän astiamittojen
yksikkö, lyh. merkki l, = 1 dm3.

Litsa (ruots.), köydestä, puusta tai
raudasta tehty silmukka, millä purje
kiinnitetään mastoon, tankoon tai
taakiin; purjetta nostettaessa tai
laskettaessa l:t liukuvat näitä myöten.

Littera (lat.), kirjain.

Litteraturblad för Allmän Medborgerlig
Bildning [-tūrblād -jerlīg],
J. V. Snellmanin perustama ja 1847-63
(paitsi 1850-54) toimittama kirjallisia ja
yhteiskunnallisia kysymyksiä käsittelevä
kuukauslehti. Ilmestyi ensin Kuopiossa,
v:sta 1850 Helsingissä.

Litteratuuri (lat.), kirjallisuus.

Litteroiminen (lat.), järjestyskirjaimella
varustaminen.

Little Rock [litl], kaup.
Yhdysvalloissa, Arkansasin valtion pääkaupunki.
70,000 as.

Littmann, Enno (s. 1875), saks.
orientalisti, prof. Tübingenissä,
abessiinialaisten kielten erikoistuntija.

Littoinen, rautatieasema Turun-Karjaan
rataosalla Kaarinan kunnassa, 10 km Turusta.

Littoisten Osakeyhtiö, verkatehdas
Littoisissa Liedon kunnassa läh. Turkua,
per. 1823. Omat varat 30 milj. mk.;
työväkeä 400. Päävalmisteet villakankaat,
kuten puku- ja palttookankaat, doffelit,
verat ja sarat sekä virkapukukankaat.
Valmistusarvo 50 milj. mk. [Koskelainen (1923).]


Littoisten verkatehdas.




Littré [-ē], Emile
(1801-81), ransk. kielentutkija ja filosofi;
teoksia m. m. sanakirja „Dictionnaire de
la langue française".

Litu, kuiva, aukeava, kaksilehtisestä
sikiäimestä muodostunut hedelmä, jonka
valeseinä jakaa kahdeksi lokeroksi;
ristikukkaisilla.

Liturgi (kreik.), liturgian suorittaja,
jumalanpalveluksen johtaja. — Liturgia,
oik. kaikki julkiset jumalanpalvelustoimet,
tav. jumalanpalveluksen kirkkokäsikirjassa
määrätty osa saarnan vastakohtana. — Liturgiikka,
käytännöllisen jumaluusopin haara, jonka
kohteena on liturgia, [Paunu (1916).]
— Liturginen musiikki, se osa
kirkkomusiikkia, joka liittyy määrättyihin
liturgisiin teksteihin. Sanoilun välitön
yksinkertaisuus ja tunnelman ylevä hartaus
ovat hyvän l:n m:n tuntomerkkinä.
— Liturginen riita, Juhana III:n
katolisuutta lähentelevällä liturgiallaan,
n. s. Punaisella Kirjalla, 1576 Ruotsi-Suomessa
aiheuttama kirkollinen riita. Liturgia oli
käytännössä kuninkaan kuolemaan (1592);
syrjäytettiin lopullisesti Upsalan
kokouksessa 1593. — Liturgiset värit,
paramenteissa l. kirkollisissa taidekäsitöissä
käytetyt värit: valkea, punainen, viheriä,
violetti ja musta.

Litvinov [-ī'nof], Maksim
Maksimovitš (s. 1876), alk. David
Finkelstein, juut.-ven. bolševikkidiplomaatti,
ulkoasiain kansankomissariaatin puheenjohtajan
sijainen.

Litzmann [litsm-], Karl (s. 1850),
saks. kenraali. Kunnostautui itärintamalla
murtaessaan marrask. 1914 venäläisten linjat
Brzezinyin kohdalla läh. Lodzia.

Liukenevaisuuskäyrä, diagramma,
joka osoittaa, paljonko liuotettavaa
ainetta kyllästetty liuos sisältää
kussakin lämpötilassa.


Liukenevaisuuskäyriä.


Liukiusaaret, Riukiusaaret (ks. t.).

Liuksiala, kartano Kangasalla.
Kaarina Maununtyttären hallussa 1577-1612,
sitten Totteilla, Creutzeilla, nyk.
Meurmaneilla. [Aakkula (1913).]


Liuksiala.


Liukuva palkka-asteikko, palkkaustapa,
jossa palkka nousee tai laskee hintatason mukaan.

Liuos syntyy, kun nesteeseen,
liuottimeen, sekoitetaan kiinteätä ainetta,
toista nestettä tai kaasua, jos näiden
sekoaminen on niin täydellinen, että syntyy
homogeeninen seos. Toisen aineen
sanotaan liukenevan liuottimeen.
Liukenevaisuus on erilainen: vesi ja alkoholi
liukenevat toisiinsa missä suhteissa
tahansa, vesi ja muut nesteet liuottavat
useimpia suoloja sitä enemmän, kuta
lämpimämpiä ne ovat, kaasuja
päinvastoin. Tätä riippuvaisuutta voidaan
osoittaa liukenevaisuuskäyrällä. L. on
kyllästetty, jos liuottimeen on liuonnut
niin paljon liuotettavaa ainetta kuin
se kyseissä olevassa lämpötilassa voi
pidättää. Kyllästetyn l:n voi
varovaisesti jäähdyttämällä saada
ylikylläiseksi. Tärkeimmät ovat
vesi-l:t. Näissä hapot, emäkset ja suolat ovat
jakautuneina sähköllä varautuneihin ioneihin
(elektrolyyttinen dissosiatsioni). vrt.
Kolloidi.

Liuskameduusat (Scyphozoa),
onteloeläinluokka. Yksittäin eläviä muotoja.
Sukupolvenvuorottelu: suvuton polyyppi
alustaansa kiinnittynyt, siitä kuroutuu
uiskentelevia kellomaisia meduusoja;



näiden munista taas polyyppeja. Meduusaan
kellon reuna liuskoittunut, purjeeton.
Suomen lounaisrannikolla elää 5-10 cm
leveä korvameduusa l. merivasikka
(Aurelia aurita), vaalean ruusunpunainen,
läpikuultava.


Korvameduusan kehitys: 1 uiskenteleva toukka,
2 nuorempi ja 3 kehittyneempi polyyppimuoto,
4 moneksi päällekkäiseksi levyksi jakaantuneena,
5 päällimmäinen levy irtaantuneena, 6 valmis meduusa.


Liuskaäänestys ks. Ostrakismi.

Liuske, liuskeinen kivilaji.

Liuskehiili, liuskehtiva kivihiililaji.

Liuskeisuus, sellainen kivilajien
rakenne, jossa levymäiset tai pitkähköt
kiteiset kivennäisainekset ovat
yhdensuuntaisiksi järjestyneitä. Se taso, jossa
levyjen tai sälöjen pituussuunta on, on
kivilajin liuskeisuustaso. L:n
oletetaan syntyvän yksipuolisen
puristuksen vaikutuksesta vuorenpolmuttumisessa.
Jos tällöin kivilajin alkuperäiset
kivennäisrakeet ovat mekaanisesti
ruhjoutuneet, sanotaan kivilajia
ruhjeliuskeiseksi. Jos taas kaikki
kivennäisrakeet ovat ehyitä, mutta
suomumaiset kivennäiset, kuten kiille, kloriitti,
talkki y. m. tai sälöiset ainekset, kuten
amfibolit, ovat yhdensuuntaisia, niin sanotaan
l:ta kiteytymisliuskeisuudeksi.

Liuskekivi, yhteinen nimitys
selväliuskeisille ja liuskeisuudensuuntaan
helposti halkeileville kivilajeille (fylliitti,
kiilleliuske, kvartsiittiliuske, kloriittiliuske).
— Liuskemusta, maalivärinä käytetty,
hienoksi jauhettu musta savikivi. — Liuskesavi,
pehmeä, ohuiksi levyiksi halkeileva savikivi.
Sen liuskeisuus on vain näennäinen.

Liuskeöljy, polttoliuskeesta eli
palavasta kivestä kuivatislaamalla saatu öljy.

Livadia, paikkakunta Krimin
eteläosassa Venäjällä, ent. keisarillinen
kesäpalatsi, nyk. sotilaiden ja työmiesten
parantolana.

Liverpool [livəpūl], kaup.
Englannissa, Merseyn olk. rannalla läh. sen
laskua Irlanninmereen. L. on Englannin
suurin vientisatama, josta laivayhteys
kaikkiin maanosiin. Valtavat satamalaitokset,
laivaveistämöitä, konetehtaita y. m.;
puuvillakaupan keskuksia. Yliopisto (per.
1903). Kreik.-roomal. temppelityyliin
rakennettu kokoushuone St. George's Hall,
tuomiokirkko, josta vasta kuoriosa rakennettu.
Yli 800,000 as., esikaupunkeineen 1 milj.


Liverpool. Satama.

Liverpool [livəpōl], Robert
Banks Jenkinson (1770-1828), L:n jaarli,
engl. vanhoillinen valtiomies. Pääministerinä
1812-27.

Livia Drusilla (58 e. Kr. — 29 j. Kr.),
roomal. keisarinna, Augustuksen puoliso
v:sta 38 e. Kr., Tiberiuksen äiti.

Livijn [-vī'n], Clas
(1781-1844), ruots. romanttinen kirjailija
ja poliitikko. Pääteos humoristinen romaani
„Spader Dame".

Livingstone [liviŋstən], David
(1813-73), skotl. lähetyssaarnaaja, kuuluisa
löytöretkeilijä, Afrikan tutkija, orjakaupan vastustaja.
Lähti 1840 lähetyssaarnaajana Etelä-Afrikkaan. Löysi
1849 Ngami-järven, selvitti 1853-56 Sambesi'n
juoksun ja löysi 1855 Viktoriaputoukset. Palasi 1856
Englantiin matkattuaan Afrikan poikki lännestä
itään. Luopui lähetysseuran palveluksesta, lähti 1858
Englannin konsuliksi valtuutettuna uudelleen
Itä-Afrikkaa tutkimaan, löysi 1859 Njassa-järven, palasi
Englantiin 1864, takaisin Afrikkaan 1865, löysi
1868 Meru- ja Bangveolo-järvet ja 1871 Kongon,
lähdejoen Lualaban. Sairaana ja äärimmäisen uupuneena
hän 1871 sai apua Stanleyltä, joka oli vartavasten
tullut häntä etsimään ja joka tapasi hänet Tanganjikan
länsirannalla. Tutki Stanleyn kera Tanganjikaa, lähti
sitten Bangveololle, jonka etelärannalla Tšitambon
kylässä kuoli. Hänen mustat palvelijansa kantoivat
ruumiin Sansibariin, mistä se lähetettiin Englantiin
ja haudattiin Westminster Abbeyhin. — L:lla oli erikoinen
taito voittaa alkuasukasten luottamus ja rakkaus. [Waltari
(1914); Inha, „Maantiede ja löytöretket" II]


D. Livingstone.


Livistona, viuhkapalmusuku, suuria
troopillisessa Aasiassa ja Afrikassa
kasvavia puita.



Livius, Titus (59 e. Kr. - 17 j. Kr.),
roomal. historiankirjoittaja, kuului
keisari Augustuksen seurapiiriin. Pääteos
„Ab urbe condita libri", joskus nimellä
„Annales" tai „Historiæ", josisa käsittelee
Rooman historiaa alusta alkaen omaan
aikaansa saakka.

Livius Andronicus, Lucius
(n. 284-204 e. Kr.), roomal. runoilija, tuli
sotavankina Kreikasta. Latinantamalla
Odysseian ja mukailemalla kreik.
näytelmiä Rooman kirjallisuuden alkaja.

Livjægerkorpset ks. Kongens
Livjægerkorps.

Livojoki, Iijoen lisäjoki oikealta,
alkaa Kuusamon ylängöllä olevasta
Livojärvestä.

Livorno [-o'-], samannimisen
provinssin pääkaup. Keski-Italiassa, Välimeren
rannalla, Italian huomattavimpia kauppakaupunkeja.
115,000 as.

Livre [livr] (ransk.). 1. Vanha ransk.
naulan paino, n. 489 g. — 2. Vanha ransk. raha. =
20 sou'ta, yksikkönä v:een 1796, jolloin frangi
otettiin käytäntöön; 81 l. = 80 frangia.

Livree, liveri (ransk.), alk. vaatteet,
joita Ranskan kuninkaat ja prinssit
jouluaattona jakelivat ympäristölleen;
palvelijan y. m. virkapuku.

Livre Sterling (engl.), punta.

Livunta (engl.), erotus aluksen
potkurin ruuvinnousun ja aluksen vedessä
kulkeman matkan välillä.

Livvin kieli l. liygi, aunuksenkieli.

Lizard Point [lizəd], Ison-Britannian
eteläisin niemi Cornwallin etelärannikolla
49° 57' pohj. lev.

Lizelius [-tsē'-], Antti (1708-95),
Mynämäen kirkkoherra v:sta 1769, ensim.
suomenk. sanomalehden, Suomenkielisten
Tieto-Sanomain julkaisija (1775-76),
kahden raamatunpainoksen kielen korjaaja.
[Tarkiainen, „Piirteitä suom.
kirjallisuudesta" (1922).]

Ljunggren [juŋgrēn], Gustaf
(1823-1905), ruots. kirjallisuushistorioitsija.
Teoksia: „Svenska vitterhetens häfder efter Gustaf
III:s död", „Svenska akademiens historia 1786-1886".

Ljungo Thomæ l. Tuomaanpoika
(k. 1611), lainsuomentaja, Kalajoen kirkkoherra
v:sta 1592, lopulta Pohjois-Pohjanmaan rovasti
ja „lainlukijana" Pohjois-Pohjanmaan tuomiokunnan
tuomarin viran hoitaja. Suomensi kuningas
Kristoferin Maanlain (1602) ja Kaupunginlain
(1609), painetut vasta 1852.

Ljungström [juŋ-], Birger
(s. 1872) ja hänen veljensä Fredrik
(s. 1875), ruots. insinöörejä, keksijöitä.
Heidän huomattavimmat keksintönsä
ovat höyryturbiini ja lauhduttajallisen
turbiinikoneen kuljettama höyryveturi.

Ljusnan, Ljusne älv, iso,
runsaskoskinen joki Ruotsissa, lähteet Norjan
rajalla, laskee Pohjanlahden eteläosaan.
Lohirikas. 370 km.



Llano Estacado [ljāno -ka'do]
(esp. j= viitoitettu tasanko), puuton, autio
tasanko Yhdysvaltain lounaisosassa Uuden
Meksikon ja Texasin rajan kahden puolen.

Llanos [ljānos] (esp. = tasangot),
Etelä-Amerikassa, Orinocon kahden puolen
oleva laaja heinätasanko-alue; siitä
johtunut merkitsemään muuallakin
Etelä-Amerikassa olevia savanneja ja
heinäaavikoita.


Llanosmaisema.


Lloyd [loid], vars. merivakuutus- ja
laivanvarustustoimen alalla us. käytetty
liikenimi; johtuu irlantilaisesta Edward
Lloydista, jonka n. 1700 Lontoossa
omistama kahvila oli laivanisäntien ja
-vakuuttajien kokoontumispaikka.
Näiden yhdistyksen, nyk. Corporation
of Lloyd's [kopore'šən əv], jäsenet
(ei yhdistys itse) harjoittavat merivakuutusta.
Siitä lähtenyt, 1834 itsenäistynyt
Lloyd's register of British and foreign
shipping [loidz redžistər əv britiš
ənd f'orin šipiŋ] on maailman suurin
laivanluokituslaitos.

Lloyd [loid], Harold (s. 1894),
amer. filmikoomikko.

Lloyd George [loid džōdž], David
(s. 1863), engl. vapaamielinen poliitikko,
syntyisin Walesista. Kauppaministerinä 1905-08,
rahaministerinä 1908-15, jolloin sai hyväksytyksi
suuriin omaisuuksiin ankarasti kohdistuneen verolain
ja työväen vakuutuksen, ampumatarveministerinä
1915-16, sotaministerinä 1916 ja pääministerinä
1916-22 toimi tarmokkaasti Englannin
sodankäynnin tehostamiseksi. [Palola (1923).]


D. Lloyd George.


Loanda [-a'-], oik. Saõ Paulo de L.,
Portugalin Länsi-Afrikan pääkaup., Atlantin rannalla.
Rautatie sisämaahan (Malandjeen). 15,000 as.

Loango [-a'-], satamakaup. Ranskan
Keski-Afrikassa, Kongon suusta vähän pohjoiseen.

Lobatševskij [-e'-], Nikolaj
Ivanovitš (1793-1856), ven. matemaatikko,
tunnettu geometrian aksiomien kriitillisestä
tutkimuksestaan ja luomastaan epäeuklidisesta
geometriasta, jossa kolmion kulmain summa on
pienempi kuin oikokulma.

Lobelia, kellokasvien heimoon kuuluva
kasvisuku, useimmat ruohokasveja, joilla
2-huulinen teriö. Meillä luonnonvaraisena
nuottaruoho (L. dortmannia),
vesikasvi, jolla sinivalkeat kukat tertussa
vanan latvassa. Tarha-l. (L. erinus),
sinikukkainen, matala, 1-vuotinen koristuskasvi.

Lobnor, Lopnor, matala,
kaislikkoinen, laskujoeton arojärvi Sisä-Aasiassa,
Itä-Turkestanissa. Siihen laskevat Tarim
ja Tšertšen-darja.

Lobäärinen (kreik.-lat.), lohkoihin
jakautunut (esim. keuhkot); jos lohkot
vielä jakautuvat pienempiin liuskoihin,
sanotaan elintä lobulääriseksi l.
liuskaiseksi.

Locarno [-ka'-], kaup. Etelä-Sveitsissä,
Lago Maggioren pohjoisrannalla, matkailu- ja
parantolapaikka, 5,500 as. — L:ssa pidettiin
lokak. 1925 konferenssi, jonka tuloksena m. m.
oli n. s. L:n takuusopimus; tämän allekirjoittivat
Saksa, Belgia, Ranska, Englanti ja Italia.

Loch [loh] (gaelink.), Skotlannin
ylämaissa olevien järvien ja vuonojen
nimissä = järvi. — Loch. Lomond [loh
loumənd], Skotlannin suurin järvi,
Länsi-Skotlannissa, laskee Clydevuonoon,
34 km pitkä. Kuuluisa kauneudestaan,
rannoilla lukuisia matkailupaikkoja.

Lochner [-oh-], Stephan (k. 1451),
saks. taidemaalari, Kölnin koulun huomattavin mestari.
Pääteokset: Kölnin tuomiokirkon siipialttari l. Dombild,
jonka keskiosa esittää „Kuninkaiden kumarrusta" ja
„Madonnaa ruusutarhassa". L. edustaa siirtymistä
ihanteellis-goottilaisesta tyylistä van Eyckien
uudenaikaiseen realismiin.


Lochner: Madonna ruusutarhassa.


Loci (lat.), paikat, kirjan kohdat. —
Loci communes, ylimalkaiset, kuluneet
lauseparret. vrt. Loco ja Locus.



Locke [lok], John (1632-1704),
engl. filosofi, kokemusperäisen filosofian
huomattavimpia edustajia. Pääteoksessaan
„Essay concerning human understanding" (1690)
L. tutkii inhimillisen tiedon lähteitä ja
luotettavuutta. Hänen mielestänsä sielussa ei ole
mitään synnynnäisiä mielikuvia eikä periaatteita.
Ihmisen tajunta on hänen syntyessään tyhjä,
ikäänkuin kirjoittamaton taulu. Kaikki sielumme
lukemattomat mielikuvat ovat saaneet alkunsa
kokemuksesta ulkonaisen tai sisäisen
havaintomme välityksellä. Muita teoksia:
„Two treatises on government", joissa L.
esittää vapaamielisiä valtiollisia ajatuksiaan,
kolme ,,kirjettä suvaitsevaisuudesta",
„Thoughts on edueation" y. m. 


John Locke.

— Locke, William John (s. 1863),
engl. kirjailija. Teoksia suomen.:
„Vanhanpojan moraali", „Haaksirikkoiset",
,,Hänen epäjumalansa", „Onnettaren
suosikki", „Septimus".

Lockout [loka'ut] (engl.), työnsulku.

Lockstedt [-štet], sotilasleirikylä
Keski-Holsteinissa Saksassa, 8 km Itzehoesta
pohjoiseen. L:ssa suom. jääkärit 1915-16 saivat
sotilaallisen koulutuksensa ennen rintamalle lähtöään.


Lockstedt. Leirikatu.


Lockyer [lokjə], Sir Joseph
Norman (1836-1920), engl. tähtitieteilijä.
Keksi, että protuberansseja voidaan
tutkia spektroskooppisesti muulloinkin kuin
auringonpimennysten aikana, ja keksi
näissä uuden alkuaineen, heliumin.
Perustanut teorian auringonpilkkujen
ilmastollisesta merkityksestä.

Loco (lat.), paikalla, asemesta;
hintailmoituksissa: myyntipaikalla. — Loco
citato, lyh. l. c., mainitussa paikassa. —
Locus, paikka, seutu.

Lodbrok ks. Ragnar Lodbrok.

Lode, Lukkolinna (ks. t.).

Lode [lū-], Göran Vilhelm
(1741-99), virkamies ja poliitikko.
Oikeuskanslerina 1793-96, v:sta 1795 Vaasan ja
1796 Turun hovioikeuden presidentti. —
Lode, Karl Leonhard (1752-1816),
eversti. Kunnostautui sodassa 1788-90 ja
1808 Revonlahdella, Lapualla ja
Alavudella. „Vänrikkien" sankareita.

Loder [lō-], B. C. J. (s. 1849), holl.
lakimies, Kansainvälisen Pysyvän
Tuomioistuimen ensim. presidentti v:sta 1921.

Lodge [lodž], Henry Cabot
(1850-1924), amer. historioitsija ja
republikaaninen poliitikko, Versailles'n rauhan
kiivas vastustaja. — Lodge, Sir Oliver
(s. 1851), engl. fyysikko, tärkeitä töitä
sähköopin alalta, etenkin sähkömagneettisista
värähtelyistä; spiritistisiä teoksia suomen.

Lodi [lō-], kaup. Pohjois-Italiassa
Addan rannalla. 28,000 as. — L:n sillalla
Napoleon voitti itävaltalaiset 1796.

Lodovico il Moro ks. Sforza.

Lódz [lūtš], kaup. Puolassa, 120 km
Varsovasta lounaiseen, maan suurin tehdaskaupunki,
kutomo-, väri- ja metalliteoll. 452,000 as.
Kuulunut aiemmin Venäjään.


Lódz.


Loeb [ləb], Jacques (1859-1925),
saks.-amer. biologi, prof. useissa
Amerikan yliopistoissa, v:sta 1910 kokeellisen
biologian prof. Rockefellerin yliopistossa
New Yorkissa. Saanut m. m. merisiilien



ja sammakkojen hedelmöittämättömät
munat edelleen kehittymään eräiden
suolaliuosten vaikutuksesta (keinollinen
partenogenesis).

Loenbom [lönbum], Samuel
(1725-76), ruots. historiallinen kokeilija. Julk.
m. m. Sigfr. Ar. Forsiuksen elämäkerran.

Loewe [-ö-], Karl (1796-1869), saks.
säveltäjä, Yleisesti tunnetut ovat L:n
balladit. Sävelsi myös 16 oratoriota y. m.

Loewy [lövi], Moritz (1833-1907),
itäv. tähtitieteilijä, uusien havaintokeinojen
keksijä, teki hyvän kuunkartan.

Lofootiit, saariryhmä Norjan
länsirannikolla, napapiirin pohjoispuolella,
Länsivuonon erottama mantereesta. Suurimmat
saaret: Östvaagö, Gimsö, Vestvaagö, Flakstadö,
Moskenesö, Værö ja Röst. Suurenmoista
turskankalastusta talvella (tammik.-huhtik.),
kalastajia toisinaan yli 30,000.


Maisema Lofooteilta.


Logaritmi (kreik.), se luku, jonka
osoittamaan potenssiin eräs luku,
asianomaisen l.-järjestelmän kantaluku,
on korotettava, jotta saataisiin kyseissä
oleva luku. Niinpä luvun 8 l. on 3, jos
kantaluku on 2, koska 8 = 23; merkitään
log2 8 = 3. L:ja käyttämällä voidaan
numerolaskuja yksinkertaistuttaa, koska
tulon l. on = tekijäin l:ien summa
ja potenssin l. = kantaluvun l. kerrottuna
eksponentilla (log ab = log a + log b;
log an = n • log a). Lukua vastaava l. ja
l:ia vastaava luku löydetään erikoisista
l.-tauluista, jollaisista ensimmäisen laski
Napier 1614. Käytännöllisiin laskuihin
käytetään n. s. Briggsin l:ja (ensiksi
laski näitä Henry Briggs 1618), joiden
kantalukuna on 10. Näistä tarvitaan
tauluissa esittää vain desimaaliosa,
mantissä, koska l:n kokonaisosa,
karakteristika on = luvun kokonaisosan
numeroiden lukumäärä vähennettynä
1:llä, — Korkeammassa matematiikassa
käytetään n. s. luonnollisia l.
Napierin l:eja, joiden kantaluku on e =
2,71828. Jos tunnetaan lukujen l:t eräässä
järjestelmässä, niin samojen lukujen l:t
toisessa l.-järjestelmässä saadaan kertomalla
edelliset näiden suhdeluvulla, moduulilla.

Logaritmikierukka ks. Kierukka.
— Logaritmikäyrä, käyrä, joka näyttää,
miten luvun logaritmi kasvaa luvun suuruuden
mukana; yhtälö y = log x. —
Logaritminen dekrementti, vaimenevassa
värähdysliikkeessä kahden perättäisen heilahduksen
amplitudien logaritmien erotus, joka osoittaa
heilahdusliikkeen vaimenemisen suuruutta.


Logaritmikäyrä (Briggsin).


Loggertti l. lokertti (engl.),
pienehkö 3-mastoinen alus, jonka jokaisessa
mastossa on vinoraakaan kiinnitetty purje.

Loggia [lodža] (it.), katettu, yhdeltä
puolen avoin käytävä tai huone, joka
tavallisesti parvekkeena kulkee
rakennusta pitkin, joskus rakenteeltaan;
itsenäinen. Kuuluisia ovat Vatikaanin l:t ja
Loggia dei Lanzi Firenzessä.


Loggia.



Logi l. loki (engl.), koje, jolla
aluksen vauhtia vedessä mitataan. L:ssa on
potkurin tapaan taivutetut siivet, joiden pyöriminen
akselin välityksellä siirtyy kellolaitteen osoittimiin,
joiden nopeus vuorostaan osoittaa aluksen vauhdin;
uudenaikaiset l:t osoittavat suorastaan nopeutta;
hydrostaattisessa l:ssa nopeutta osoittaa vedenpaineen
mittari.


Hydrostaattinen logi.
1 painemittari,
2 paineputken hana,
3 staattinen pohjahana,
4 putkijohdot.

Logia l. logialähde (kreik.),
evankeliumitutkimuksessa näin nimitetty
Matteuksen ja Luukkaan kreikankielisenä
käännöksenä käyttämä Palestiinassa
syntynyt arameankielinen lähdekirja,
joka sisälsi Jeesuksen lauselmia ja
puheita sekä eräitä kertomuksia hänen
elämästään. — Logia Jesu, Jeesuksen
lauselmia, jotka on irroitettu asiayhteydestään.

Logiikka (kreik.) on oppi ajattelemisen
laeista. L. ahtaimmassa merkityksessä eli
muodollinen l. esittää ajattelemisen
muodollisia sääntöjä, s. o. millä tavalla
ajatustoiminnat ovat suoritettavat ja toisiinsa
yhdistettävät, jotta ne johtaisivat pätevään
tietoon. Muodollisen l:n alalla erotetaan:
1) alkeisoppi, joka tarkastaa, miten
yksityiset ajatustoiminnat, s. o. käsitteet,
arvostelmat ja päätelmät, on muodostettava;
2) järjestelmäoppi (l. metodioppi).
joka esittää, miten yksityiset ajatukset
on toisiinsa liitettävä, jotta ne yhtyisivät
yhtenäiseksi tiedoksi. Järjestelmäoppi
selvittää m. m. määrittelyn, todistelun ja
tieteellisen tutkimusmetodin menettelytapoja.
— L. laajassa merkityksessä eli tieto-oppi
tutkii, voiko tai miten voi saavuttaa
luotettavaa tietoa, m. m. kysymyksiä tiedon
alkulähteistä, totuuden tunnusmerkistä ja
olemuksesta sekä tiedon rajoista.
— Tieteellisen l:n perustaja oli kreik.
filosofi Aristoteles. Uudempia l:n
esittäjiä ovat m. m. J. Stuart Mill,
Sigwart, Wundt, Erdmann, Husserl.

Logikirja, päiväkirja, johon
merkitään kaikki, mitä aluksella tapahtuu
sen matkalla ollessa.

Logismografinen kirjanpito, sellainen
kirjanpito, missä puhtaan omaisuuden,
varojen ja velkojen määrissä tapahtuvat
muutokset ovat heti nähtävissä. Vaikeutensa
vuoksi käytännössä harvinainen.

Logografit (kreik.), vanhimmat kreik.
historioitsijat.

Logogryfi (kreik.), sana-arvoitus,
jonka ratkaisuun kuuluu sekä pääsanan
että kaikkien siihen sisältyvien
kirjainten muodostamien sanojen keksiminen.

Logos (kreik.), sana, puhe, aate, järki.
Aleksandrian juut. oppineet, vars. Filon,
esittivät että l. on Jumalan järki l.
maailmanaate, „Jumalan ensisyntyinen
poika", jonka välityksellä Jumala luo
maailman. Tähän filosofiseen käsitykseen
Johanneksen evankeliumi liittyy
esittäessään Kristuksen suhdetta Jumalaan.

Lohengrin [lōengrīn], joutsenritari,
Parzivalin poika, nai brabantilaisen
herttuantyttären Elsan, mutta palaa
joutsenen vetämässä veneessä Pyhän Graalin
linnaan, koska Elsa on tiedustellut hänen
syntyperäänsä, jonka pitäisi pysyä
salaisuutena. Taru on 1200-luvulta ja
antanut aiheen Wagnerin samannimiseen
oopperaan.

Lohi, lohen sukuun (Salmo) kuuluvien
kalojen yhteisnimi; Pohjanmaan jokien
varsilla l:lla tarkoitetaan kumminkin
vain merilohta (S. salar). Paitsi tätä
luetaan l:n sukuun taimen (S. eriox
eli trutta), järvi-l. (forelli)
(S. lacustris), puro-l. eli
rautu (forelli) (S. fario) ja
sateenkaarirautu (S. irideus),
toisinaan myös nieriä (ks. t.).
— Meri-l. on selkäpuolelta harmaanvihreä,
harvassa olevin mustin täplin kirjailtu, sivuilta
hopeanhohtoinen, vatsa valkoinen. Se on
vaelluskala, joka varttuneena viettää talvensa
merissä, mutta kesällä nousee jokiin,
missä syksyisin, tav. lokakuussa, kutee.
Meikäläisistä l.-joista ovat tärkeimmät
Kymi-, Kokemäen-, li-, Oulu-, Kemi-,
Tornionjoki ja Petsamon joet. L:n nousua
koskista helpotetaan kalateillä (ks. t.).
Meri-l:n kalastus on pääasiallisesti juuri




Lohenpoikasen kehitys munasta.

nousevan l:n pyyntiä. Kutu suoritetaan virtaavissa,
sorapohjaisissa paikoissa; naaras kyntää vakoja
soraan ja laskee mätinsä niihin, minkä jälkeen
uros sen maidittaa. Uroksen alaleuka on kutuaikana
vahvasti koukistunut. Mäti on isojyväistä;
poikasilla on pitkän aikaa keltuaispussi vatsapuolella.
Kolmantena kesänä, joskus jo toisenakin, ne vaeltavat
meriin ja alkavat nyt syödä muita kaloja — tähän
asti ne ovat syöneet äyriäisiä ja hyönteisiä. Parin
kolmen vuoden perästä ne nousevat kutemaan 6-12 kg:n
painoisina. Kutemaan nousevat meri-l:t ovat meillä
n. 1 m:n pituisia ja 8-15 kg:n painoisia, joukossa
suurempiakin. Useimmiten l:t, mikäli laisinkaan
pääsevät kutemaan, kutevat vain kerran elämässään.
Meri-l:n levenemisaluetta on Pohjois-Atlantti
lahtineen. — Taimen on meri-l:ta pienempi,
mustia täpliä tav. tiheämmässä. Vaelluskala kuten
meri-l., mutta matkat lyhyempiä. Siitä on lukuisia
paikallisrotuja. — Järvi-l. on taimenen kaltainen;
meillä sitä on useimmissa järvialueen järvissä ja
varsinkin niiden välisissä koskissa ja virroissa,
joissa se myös kutee. Voi kasvaa 10 kg:n painoiseksi.
— Purolohella (oikeastaan järvilohen
muunnos) on mustien täplien ohella myös
punaisia. Se asustaa kaiken ikänsä
puroissa ja pienissä joissa, varsinkin
maamme pohjoisosissa. Pysyy ainakin
meillä pienenä, 25-50 cm:n mittaisena ja
1/2-2 kg:n painoisena. Suosittu urheilukalastuskala.
— Sateenkaarirautu on kotoisin
Pohjois-Amerikasta. Suomessakin istutettuna.
Liha valkoista — muilla l:lla punaista. — ks.
värikuvaliitettä Kaloja.

Lohi, Kalle Aukusti (s. 1872),
poliitikko. Eduskunnassa v:sta 1909
(maalaisliittolainen), salkuttomana
ministerinä 1925, nyk. sosiaaliministerinä.

Lohikoski, koski Tourujoessa
Jyväskylän kaupungin laidassa.
Putouskorkeus 14 m. L:n rannalla Kankaan
paperitehdas (ks. t.).

Lohikoski-Nisula, taajaväkinen
yhdyskunta (Valtion, päät. 12/12 1921)
Jyväskylän pitäjässä kaupungin pohj.-puolella
Tourujoen varrella ja Taulumäen juurta
kiertävän tien kahden puolen. 3,000 as.

Lohikäärme (Draco). 1. Tähtit.,
pitkä, kiemurteleva tähtikuvio pohj. taivaanpallon
puoliskolla, osaksi Otavan ja Pohjantähden
välillä. — 2. vrt. Louhikäärme.

Lohikäärmevuoret, Kathlambavuoret,
itäisessä Kapmaassa, Afrikassa, Natalin länsipuolella,


Lohjan kauppala. Näköala harjulta, taustassa selluloosatehdas.

Lohja (ruots. Lojo). 1. Kaksikielinen
(enemmistön kielenä suomi) kunta Uudenmaan läänissä,
Lohjanjärven ympärillä; 258,8 km2, 9,423 as. (1925).



Selluloosatehdas, kalkkitehdas. 8-luokkainen
suom. yhteiskoulu. Harmaakivikirkko
1300-luvulta, kalkkimaalauksia vv:lta
1510-22. Kuva ks. Kalkkimaalaus.
Laakspohjan, Paloniemen, Kirkniemen
(Gerknäs) ja Vaanilan kartanot. Kaupunkimainen
kirkonkylä kauppalana v:sta 1926.
— 2. Rautatieasema L :n kunnassa Hangon radalla,
64 km Hyvinkäältä, 85 km Hangosta. Sähkörata
L:n järvelle (5 km, avattu 1912).

Lohjanjärvi, läntisellä Uudellamaalla,
Lohjanselän luoteispuolella; pinta-ala
n. 91 km2, josta 31 km2 saaria; suurin
syvyys 58 m. Rannoilla rehevä kasvillisuus.
Luonnokaunis Karkalinniemi.

Lohjan Kalkkitehdas o.-y. (oik. Lojo
Kalkverk a.-b.), Lohjalla, per. 1897,
osakepääoma 15 milj. mk. Harjoittaa
kalkki-, sementti- ja sahateollisuutta.

Lohjanselkä, Salpausselän jatko,
kulkee Lahden tienoilta Hankoniemen
kärkeen asti, n. 200 km pitkä.

Lohjan Selluloosatehdas o.-y.,
Lohjalla, per. 1906, osakepääoma 12 milj. mk.

Lohkeavaisuus, miner., se useimpien
kiderakenteisten aineitten ominaisuus,
että niiden kideyksilöt särjettäessä
lohkeavat tasapintaisesti. Niissä on
määrätyt lohkosuunnat, joissa ne voi
lohkaista tasaisia lohkopintoja myöten.

Lohko, segmentti, jänteen
erottama osa käyrärajaisesta pintakuviosta
(ympyrästä).

Lohkohakkaus, hakkausmuoto, jolloin
isonlainen ala hakataan paljaaksi tai
siemenpuita jättäen. — Lohkoharsinta,
harsintahakkausmuoto; eroaa varsinaisesta
harsintahakkauksesta siinä, että hakkaus
käsittää pienemmän alan (lohkon) ja että
hakkauksessa poistetaan suurempi puumäärä,
kuin mitä metsikkö edellisen hakkuun
jälkeen on ennättänyt kasvaa. Nuorennuskausi
on l:ssa 20-60 v.

Lohkohedelmät, kuivat hedelmät,
jotka kypsyessään lohkeavat kahdeksi tai
useammaksi yksisiemeniseksi, aukeamattomaksi
hedelmykseksi. Esim. kuminalla 2-lohkoinen,
valkopeipillä 4-lohkoinen l.

Lohkokunta ks. Maanjako. —
Lohkominen ks. Maanjako.

Lohm [lūm], saari Korpoon pitäjän
kaakkolsoisassa. Tärkeä luotsiasema
viereisellä Killingholmin saarella.

Lohtaja, kunta Vaasan läänissä,
rannikolla, Kokkolasta koilliseen; 426,4 km2,
3,962 as, (1925).

Loihtiminen, loitsiminen (ks. t.).

Loimaa. 1. Kunta Turun ja Porin
läänissä, Satakunnan koilliskulmassa,
Loimijoen keskijuoksun ympärillä; 337 km2,
9,359 as, Ferrarian naulatehdas. Yhteiskoulu.
Aseman ympäristö kauppalana v:sta
1922 (pinta-ala 13,7 km2). —
2. Rautatieasema Turun-Toijalan
rataosalla, 66 km Turusta.


Loimaan kauppala.


Loimenvartija, laite kutomakoneissa,
joka loimilangan katketessa pysähdyttää koneen.

Loimijoki, Kokemäenjoen suurin
lisäjoki, juoksee etelästä savitasankojen läpi,
yhtyy Kokemäenjokeen Huittisissa.
N. 130 km pitkä, Tärkeimmät lisäjoet:
Humppilan joki ja Punkalaitumen joki.

Loimilanka, lujaksi kierrettyä,
oikeakierteistä lankaa, jota käytetään
kankaan loimiksi. vrt. Kudonta.

Loimola, rautatieasema
Matkaselän-Suojärven radalla Suistamossa,
74 km Matkaselästä.

Loimolanjärvi, Suistamon pitäjän
itäosassa, 9 km pitkä.

Loinen, paikoin kesti, tilattomaan
väestöön kuuluva henkilö, joka elää
päivätyöläisenä ja, omaa asuntoa vailla,



asuu talollisten luona. Loislaitos
esiintyy pääasiassa Savossa ja Karjalassa.

Loire [luā'r], Ranskan pisin joki,
1,000 km. Lähteet Sevennien länsirinteillä;
juoksee pitkän kaaren tehden Atlanttiin.
Lisäjokia vasemmalta: Allier, Cher, Indre,
Vienne; oikealta Sarthe. Purjehduskelpoinen
800 km. Kanavilla yhdistetty Saôneen ja
Seineen, Lähellä suuta Nantesin kaup.

Loisampiaiset, loispistiäiset (ks. t.).

Loisankerias (Myxine glutinosa),
n. 20 cm pitkä, kuolleisiin, usein eläviinkin
kaloihin tunkeutuva, niissä loisen tavoin elävä,
n. 20 cm pitkä vaaleanruskea tai -punerva,
sokea kala; kuuluu ympyräsuisten (Cyclostomi)
lahkoon. Yleinen Atlantin pohjoisosissa ja
Jäämeren rantavesissä,

Loiseläimet, parasiitit, ovat
eläimiä, jotka asuvat toisten eläinten
(„isäntäeläinten") pinnalla (ulkoloiset)
tai sisässä (sisäloiset) ja saavat niistä
ravintonsa. Varsinkin sisäloisiin
loiselämä painaa selvän leiman. Sen
seurauksista ovat tärkeimmät: kiinnityselimet
(imulavat, väkäset) voimakkaiksi
kehittyneet; sukupuolielimet samoin,
munia runsaasti — koska suvun
jatkuminen enimmäkseen sattuman varassa —;
liikuntoelimet, hermosto ja aistimet
surkastuneet; ruoansulatuselimistö
yksinkertainen, voipa suu ja suoli
kokonaankin puuttua (heisimadot); iho väritön,
ohut, pehmeä. Ulkoloisilla rajoittuu
loiselämän vaikutus useinkin vain suuosien
muuttumiseen imeviksi tai pistäviksi,
toisinaan surkastuvat liikuntoelimet ja
aistimet. Jotkut l. elävät loisina vain
osan ikäänsä (esim. toukka-ajan tai
täysimuotoisina vain silloin tällöin), toiset
(n. s. varsinaiset loiset) koko ikänsä.
Useiden kehityksessä on isännänvaihdos
(vrt. Heisimadot). Ulkoloisten
välitön vahinko on verraten pieni, mutta
välillisesti ne voivat käydä hyvinkin
vaarallisiksi levittämällä taudin
bakteereja tai veressä loisivia alkueläimiä
ihmisestä tai eläimestä toiseen (malaarian,
unitaudin leviäminen, syöpäläiset
tautien levittäjinä!). Sisäloiset kuluttavat
isäntäeläimensä ravintoaineita
(suoliloiset), jotkut erittävät isäntäeläimen
solukkoihin myrkyllisiä aineita
(Veriamœba, trikiinit). — L:iä on
kaikissa eläinkunnan pääjaksoissa,
onteloeläimiä ja piikkinahkaisia
lukuunottamatta; alkueläinten ja matojen
joukossa niitä on erittäin runsaasti.
— Pesäloisiksi sanotaan eläimiä,
jotka käyttävät ravinnokseen sen ruoan,
minkä isäntäeläin („kasvatusvanhemmat") on
hankkinut tai ilman pesäloista tulisi
hankkimaan poikasilleen. Pesäloisia ovat esim.
käenpoikanen ja toukohärän toukka.

Loiskasvit, yleensä lehtivihreättömiä
kasveja, jotka imevät orgaanisen
ravintonsa muista elävistä kasveista tai
eläimistä. Siemenkasvien joukossa on harvoja
loisia, meikäläisistä kasveista vain
humalavieras (Cuscuta) ja
pähkinäsuomukka (Lathræa).
Useimmat l. ovat sieniä (m. m. ruoste-
ja nokisienet. perunaruttosieni) tai
bakteereja. — Puoliloisiksi sanotaan
kasveja, jotka valmistavat osan orgaanisesta
ravinnostaan vihreissä lehdissään, osan imevät
muista kasveista. Niitä ovat monet naamakukkaiset
(m. m. Euphrasia, Rhinanthus, Melampyrum),
jotka kiinnittyvät isäntäkasviensa juuriin
imunystyröillä, ja keskieuroopp. misteli (ks. t.).

Loispistiäiset, loisampiaiset
(Entomophaga), pistiäisryhmä, jonka lajit
munivat hyönteisten toukkiin (joskus muniin
tai koteloihin), missä munista kehittyvät
toukat elävät loisina lopulta tappaen isäntänsä.
Näin l. osaltaan ylläpitävät tasapainoa
luonnossa, pannen usein sulun esim.
tuhohyönteisten uhkaavalle lisääntymiselle.
L:iä ovat esim. puupistiäisloinen
(Rhyssa), efialtespistiäinen
(Ephialtes) sekä ryhmäloispistiäinen
(Microgaster). L:n toukassa voi loisia
jonkun pienemmän l:n toukka ja tässä vielä
pienemmän lajin toukka.


Ephialtes
imperator, ylempi
koiras, alempi
muniva naaras.


Loistavat eläimet. Useilla eläimillä
on kyky synnyttää vihertävää valoa joko
määräkohdissa ruumista tai kautta koko
ruumiin pinnan. Semmoisia ovat esim.
1-soluinen tulirakko (Noctiluca),
onteloeläimistä loistomeduusa
(Pelagia) ja monet uimapolyypit ja
särmämaneetit; niitä on nivelmatojen,
nilviäisten, piikkinahkaisten, tuhatjalkaisten
ja vaippaeläinten joukossa, ja erittäin
yleisiä ovat valoelimet syvänmeren kaloilla
ja äyriäisillä. Loistavista hyönteisistä
ovat tunnetuimmat meikäläisen
kiiltomadon siivetön naaras ja
Meksikossa ja Länsi-Intiassa elävä seppä,
kukujo (Pyrophorus). Valon
syntyminen aiheutuu arvatenkin valoelinten
erittämän aineen hitaasta hapettumisesta.



Loistavat kasvit. Valobakteerit,
jotka elävät elävissä tai kuolleissa
eläimissä tai erilaisissa orgaanisissa
aineissa, synnyttävät verraten
voimakkaan, kuutamovalon kaltaisen loisteen
Yleinen meillä on -silakassa loistava
Bacillus lucifer. Lahopuussa elävien
lakkisienien (meillä m. m. Armillaria
mellean) rihmastojänteet ovat usein
loistavia. Eräät suolaisen veden vapaasti
liikkuvat levät (Peridinium) loistavat
toisinaan öisin.

Loistojuna, juna, jossa erikoisen
mukavasti sisustettuja I luokan salonki-,
ravintola-, tupakka- ja makuuvaunuja.
— Loistolaiva, majakkalaiva (ks. t.).
— Loistotorni, loisto, merimerkki,
jonka tarkoituksena on valollaan varoittaa ja
ohjata merenkulkijoita, vrt. Majakka.

Loisy [luazī'], Alfred (s, 1857),
ransk. kat. vapaamielinen teologi.
Teoksia: ,,Histoire du canon de l'ancien
testament", ,,L'évangile et l'église".

Loitsiminen perustuu luuloon, että
ihminen yliluonnollisilla keinoilla,
salaperäisillä sanoilla tai menettelytavoilla
voi taivuttaa palvelukseensa luonnolliset
ja yliluonnolliset voimat ja olennot. L. on
suom.-ugr. kansoilla tapahtunut
loveenlankeamalla (ks. t.), minkä ohella
käytettiin seulalla arpomista ja loitsusanojen
lukemista. — Lakit. Jos joku maksusta
harjoittaa tietäjäntointa, l:ta tahi muuta
senkaltaista taikausta, rangaistaan häntä
sakolla (Rikoslaki 42:8).

Loitsut. V. 1880 Lönnrot l:n eri
toisintoja hyväkseen käyttäen julkaisi
„Suomen kansan muinaisia loitsuja".
Suom, loitsurunous on syntynyt
Länsi-Suomessa joko keskiajalla tai
ajanlaskumme ensim. vuosisatoina. Useissa on
kristillistä tai germaanista vaikutusta.
[Hästesko, „Länsisuomalainen loitsurunous"
(1918), „Suomalainen kansanrunous" (1923).]

Lojaalinen (ransk.), lakia noudattava,
lainkuuliainen; rehellinen, luotettava.
Vastakohta: illojaalinen.

Lojalistit, vapaussodan aikana Englannille
uskolliset Pohjois-Amerikan siirtolaiset.

Lokaali (lat.), huoneisto. — Lokaalinen,
paikallinen. — Lokaaliväri, maalaustaiteessa
esineen varsinainen värisävy, ottamatta huomioon
valon, varjon tai viereisten värien vaikutusta
siihen. Vastakohta: kokonaisväri.

Lokakuulaiset, oktobristit, ven.
n. s. lokakuun manifestin (ks. t.)
periaatteisiin nojautuva valtiollinen puolue,
per. 1905, hajosi 1917. Oli alk. vapaamielinen,
mutta solui sitten oikealle.

Lokakuun manifesti, keisari
Nikolai II:n lokak. 30 p. 1905 antama
julistuskirja, jossa luvattiin myöntää
Venäjän kansalle kansalaisvapaudet,
laajentaa valtiollista äänioikeutta ja antaa
Valtakunnanduumalle lainsäädöllinen
valta. Edellinen lupaus jäi kokonaan
täyttämättä, ja 1905 laajennettua
vaalioikeutta supistettiin 1907.

Lokalahti, kunta Turun ja Porin
läänissä, rannikolla, Uudenkaupungin
eteläpuolella; 87,8 km2, 2,048 as. (1925).

Lokalisatsioni (lat.), paikallistuttaminen,
sijoittaminen. — Lokaliseerata,
paikallistuttaa, sijoittaa.

Lokatiivi (lat.), eräiden indoeuroopp
kielten sijamuoto, joka ilmoittaa
paikkaa, missä tekeminen tapahtuu.

Lokaviemäri, likaviemäri. ks. Puhtaanapito.

Lokeren [-kərən], teollisuuskaup.
Belgiassa, Gentin ja Antverpenin välillä. 23,000 as.

Loki l. Loke, isl. tarustossa pahan
edustaja. ks. myös Logi.

Lokit (Larus), pitkäsiipisten
lahkoon kuuluva lintusuku. Enimmäkseen
merien, jotkut myös sisävesien rannoilla
eläviä lajeja. Yleisin laji on kala-l.
eli kajava (L. canus), 43-45 cm
pitkä, selkäpuolelta tuhkansininen, alta
valkea, siivillä mustaa, Sen näköinen,
mutta paljoa suurempi (59-66 cm)
on harvinaisempi harmaa-l.
(L. argentatus). Yleinen maassamme on
53-60 cm:n mittainen selkä-l.
(L. fuscus), jonka selkäpuoli on musta.
Sen näköinen mutta suurempi (66-75 cm) on
ulkosaaristossa joks. harvinaisena elävä
meri-l. (L. marinus). Paikoitellen
Etelä-Suomessa (m. m. Helsingin ja Turun
ympäristössä) nauru-l. (L. ridibundus)
esiintyy lukuisin parvin; sen pää
on musta, selkä siniharmaa, vatsapuoli
valkea, nokka ja koivet punaiset. Jäämeren
rannoilla pesii pormestari eli
iso-l. (L. glaucus) ja
kolmivarpainen l. (L. tridactylus),
viimeksimainittu intuvuorilla miljoonaisin parvin.
— Nuoret linnut ovat ruskeanharmaan- ja
valkoisenkirjavat. — L:t syövät etupäässä
kaloja, mutta myös matoja, nilviäisiä y. m. s.
ks. värikuvaliitettä Lintuja.


Naurulokkeja pesäpaikoillaan.



Lokki l. ploki, väkipyörä (ks. t.).

Lokomo, O.-y. L. A.-b., Tampereella,
per. 1915, osakepääoma 5 milj. mk. Omistaa
veturiteiltään, konepajan, höyryvasarapajan
ja sähköteräsvalimon. Työväkeä 300-400.
Valmistaa vetureita (valtion rautateille
46 kpl. v:een 1926), kivenmurskaajia,
tienrepijöitä, kampiakseleita, laakereita,
rullalaakereita, hammas- ja ruuvipyöriä,
rautatievaunujen pyöräpareja y. m.


Lokomon konepajasta.


Lokomobiili (lat,), höyrykone, joka on
sovitettu kattilan selkään; on helposti
siirrettävä, pienemmät tavallisesti varustetut
kuljetuspyörillä. — Lokomotiivi, veturi (ks. t.).

Lokris, ent. maakunta Keski-Kreikassa;
asukkaat lokrilaisia.

Loksodromi (kreik.), käyrä, jota
pitkin laiva kulkee, jos se aina leikkaa
meridiaanit samassa kulmassa (kulkee
koko ajan samaan ilmansuuntaan). L:t
kulkevat kierukkamaisesti napojen ympäri.

Lolland, Laaland [lō],
kolmanneksi suurin Tanskan saarista; 57 km
pitkä; 1,244 km2, 85,000 as.

Lollardit (holl.), uskonnollinen
yhdyskunta, joka esiintyi Alankomaissa
n. 1300. Kirkko vainosi siihen kuuluvia
kerettiläisinä, ja siksi nimeä käytettiin
muistakin harhaoppisista, vars. Wycliffen
puoluelaisista.

Lomakurssit. Yliopistolliset l.
on Englannissa alkunsa saanut yliopiston
laajennusliike, jonka tarkoituksena
on yleistajuisesti esittää tieteellisen
tutkimuksen uusimpia tuloksia
edellyttämättä kuulijoilta alustavia opintoja.
Helsingin Yliopistossa pidettiin ensim.
varsinaiset l. kesällä 1894, ja on niitä pidetty
joka toinen vuosi v:een 1910 sekä 1919
L:n lakkaamisen on lähinnä aiheuttanut
kansakoulunopettajien yliopistollisten
jatkokurssien järjestäminen sekä Jyväskylän
ja Turun kesäyliopistot. L.-nimitystä on
käytetty myös esim. papiston tieteellisistä
kesäkursseista.

Lomami, Kongon lisäjoki vasemmalta,
virtaa pää joen suuntaisesti, n. 1,200 km pitkä.

Lomasointu, mus., esiintyy usein
iskuttomilla tahi heikkoiskuisilla tahdinosilla
yhdistämässä kahta (vahvempi-iskuista)
„runkosointua". L. johtuu enimmiten vain
äänien melodisesta liikehtimisestä.

Lomasävel, hajasävel (ks. t.).

Lombardi, Lombardiasta kotoisin oleva
henkilö; panttilainauslaitos, panttipankki.
Keskiajalla sanottiin l:eiksi niitä pohjois-it.
liikemiehiä, joita asettui muihin Euroopan
maihin ja jotka toimivat rahanvaihtajina ja
pankkiireina myöntäen lainoja käteisestä
pantista. Nyk. l.-liikkeellä tarkoitetaan lainain
myöntämistä helposti rahaksi muutettavia
käteisiä pantteja vastaan.

Lombardia, Italian maakunta Po-joen
ja Alppien välissä. Maanviljelys (riisiä,
maissia, vehnää) erittäin tuottoisaa,
silkkiäistoukan hoito yleistä; maan paras
teollisuusalue. — L:n tasangoksi
sanotaan Pon laaksoa. — Historia.
N. v:sta 222 e. Kr. osa Rooman Gallia
cisalpinan provinssia, Länsi-Rooman
kukistuttua Odovakarin, itägoottien ja
Itä-Rooman hallussa, langobardeilla (joista
nimi) 568-774, sitten osana Frankkien
valtakuntaa ja Italian kuningaskuntaa,
v:sta 951 riippuvainen Saksasta.
1000-luvulta lähtien L:n mahtavat kaupungit,
m. m. Milano, itsenäistyvät joutuakseen
monet myöh. kotimaisten yksinvaltiaitten
hallittaviksi. Milanon herttuakunta
kuului v:sta 1714 Itävallalle, sitä ja
Mantovan herttuakuntaa alettiin sanoa
Itävallan L:ksi. Vallankumoussodissa
Napoleon valloitti L:n, 1815 se annettiin
Itävallalle, jolta suurin osa joutui
Sardinialle 1859 ja loput 1866.

Lombardo [-a'-] Pietro (k. 1515),
it. arkkitehti ja kuvanveistäjä. Töitä:
Palazzo Vendramin-Calergi Venetsiassa.
Hänen poikansa Antonio (k. 1516) ja
Tullio (k. 1532) olivat myös,
arkkitehteja ja kuvanveistäjiä.

Lombard Street ks. Lontoo.

Lombardus, Petrus
ks. Petrus Lombardus.

Lombok, Pieniin-Sundasaariin,
Alankomaiden Intiaan, kuuluva saari; 5,400
km2, n. 400,000 as. Pääpaikka Ampanam.



Lombroso [-ō'so], Cesare
(1836-1909), it.-juut. lääkäri, psykiatrian prof.
Paviassa ja Torinossa, Tutkinut m. m. rikollisuuden
biologisia syitä, kretinismiä ja pellagra-tautia.
Teoksia suomen.: ,,Käsiala ja luonne" (1920).

Lomond ks. Loch Lomond.

Lomonosov [lamanō'sof], Mihail
Vasiljevitš (1711-65), ven. runoilija
ja tiedemies, kemian prof. Pietarissa
v:sta 1745. Julk. runoja ja kuuluisan
venäjän kieliopin (1755).

Lomža [uom-], kaup. Puolassa,
Narevin varrella, läh. Itä-Preussin rajaa.
Maatalous- ja metsätuotteiden kauppaa. 22,000 as.

Londén [-ē'n], Georg (s. 1874),
suom. upseeri, kenraalimajuri, ratsuväkiprikaatin
komentajia v:sta 1920. Vapaussodassa taisteli
Savon rintamalla.

London [landən], kaup. Ontariossa,
Kanadassa. 61,000 as.

London [landən], Jack (1876-1916),
pohjoisamer. kirjailija. Vietti kauan kiertelevää elämää,
asettui sitten Kaliforniaan. Julk. suuren määrän eläin-,
erämaa- ja yhteiskunnallisia kuvauksia, joista
us. suomen., esim.: ,,Merisusi", „Susikoira", „Martin
Eden". [Krohn (1925).]


Jack London.


Londonderry [landənderi], kaup.
Pohjois-Irlannissa. Pellavatehtaita. 41,000 as.

Londonderry, H. K. S. ks. Castlereagh,

Long, Walter (1854-1924), engl.
vanhoitllinen poliitikko. Ministerinä
1895-1905, 1915-21.

Longchamp [lōšā'], Hippodrome
de  L., kilpa-ajorata Boulognenmetsässä
läh. Pariisia.

Longfellow [-elou], Henry
(1807-82), amer. runoilija, uusien kielten prof.
Pääteos : ,,The song of Hiawatha" (1855,
suomen. 1912), eepos, jonka sisällys on
saatu intiaanitarinoista ja muoto Kalevalasta.


H. Longfellow.


Longhena [loŋgēna], Baldassare
(n. 1604-82), it. arkkitehti ja kuvanveistäjä.
Rakentanut Venetsiaan m. m. Santa Maria della
Salute-kirkon.

Longinos, lat, Cassius Longinus
(k. 273 j. Kr.), kreik. reetori, filosofi ja
filologi. vrt. „Korkeasta tyylistä".

Long Island [loŋ ailənd], 190 km
pitkä saari Yhdysvaltain itärannikolla,
New Yorkin valtiossa. Länsipäässä
Brooklynin ja L. I. Cityn etukaupungit.

Longitudi (lat.), pituus, pituusaste.

Longobardit, langobardit (ks. t.).

Longström, Pietari (k. 1718),
kuuluisa isonvihan aikainen suom.
sissipäällikkö; sai kapteenin arvoin. Kaatui
Armfeltin Norjan-retkellä.

Longwy [lōvī'], kaup. Ranskassa läh.
Belgian rajaa. 9,000 as. Taisteluita elok. 1914.

Longyear City [-jeə siti],
Huippuvuorten väkirikkain (n. 500 as.)
paikkakunta Advent Bayn lounaispuolella.
Kirkko, sähkövalo, langaton lennätin.
Hiilikaivoksia.

Lonicera, kuusama (ks. t.).

Lonkerojalkaiset (Brachiopoda),
tav. matojen pääjaksoon luettu eläinluokka,
jonka lajeilla on simpukoita muistuttava
kalkkikuori. Alustaansa kiinnittyviä,
tav. varrellisia merieläimiä. Suussa
2 kierteistä, värekarvaista lonkeroa,
jotka vievät ruoan, pienoiseliöitä,
suuhun. Muinaisina aikoina — jo
kambrikaudella — runsaslajinen ja
monimuotoinen ryhmä, nyt vain n. 160 lajia,

Lonkka ks. Lantio.

Lonkkahermosärky, lonkkasärky,
iskias (ks. t.).

Lontoo (engl. London),
Ison-Britannian pääkaup., Thamesin kahden puolen
n. 80 km sen suusta. Varsinainen L.
jaetaan neljään osaan: City, West
End, East End ja Surrey. City,
Thamesin pohjoisrannalla, keskellä, on
L:n vanhin osa ja liike-elämän keskus,
jossa Englannin Pankki ja Pörssi (Royal
Exchange); suurimmat rahalaitokset
Lombard Streetin varrella. Siellä on
protestanttisen maailman suurin kirkko,
Chr. Wrenin (ks. t., kuva) rakennuttama
Pyhän Paavalin tuomiokirkko (St. Paul's
Cathedral). Cityn itärajana on Tower
(ks. t.) ja sen länsipuolella West End,
varakkaiden kaupunginosa ja valtiollisen
elämän keskus. Siellä on suuri puisto,
Hyde Park, hienoston kävelypaikka.
Toreista on merkittävin Charing
Cross, L:n varsinainen keskus; se on
yhteydessä laajan Trafalgar Squaren
torin kanssa; liikenteen solmukohta on




Piccadilly Circus. Opetuksen, museoiden
ja kokoelmien keskus on Kensington.
Kirkoista on merkittävin Westminster
Abbey (ks. t.); kuninkaallisia palatseja,
kuten Buckingham Palace, jossa kuningas
asuu. James's Palace, Walesin
prinsin asunto ja Kensingtonin palatsi;
Barry rakentama uljas Parlamenttitalo.
Cityn itäpuolella on satama-, makasiini-,
tehdas- ja työväenkaupunginosa East
End. Lontoon eteläpuolella on
Surrey, sekin pääasiassa tehdaskaupunki.
Siellä on suuri Kristallipalatsi, missä
kokoelmia, teatteri- ja konserttisaleja. —
Thamesin yli johtavista silloista ovat
kuuluisimmat jo roomalaisten
rakennuttama London Bridge ja Tower Bridge.
Maapallon suurin Satamakaup.,
satamassa 10 suurta allastelakkaa, N. 1/3
maan tuonnista ja 1/5 viennistä kulkee
L:n sataman kautta. — Yliopisto, us.
korkeakouluja, British Museum (ks. t.),
taidekokoelmia, m. m. Kansallisgalleria,
Covent Garden y. m. teattereita. 4,6 milj.
as., esikaupunkialueineen („Suur-Lontoo")
7,6 milj. Suomen Merimieslähetyksen
asema v:sta 1882, oma kirkko. — Historia.
L. oli jo roomalaisajalla kauppakaupunki.
Keskiajalla se oli hansakauppiasten tyyssija.
V. 1666 tulipalo hävitti 13,000 taloa. Kaupunki
jäi uudestaan-rakentamisenkin jälkeen
epäsäännölliseksi. Vasta 1700-luvun
keskivaiheilta L. alkoi saada komeamman
ulkomuodon. ks. kuvaliitettä.

Loof, Itämeren maissa ennen käytetty
viljanmitta, 42-69 l.

Loogillinen, logiikkaan kuuluva,
logiikan sääntöjen mukainen; johdonmukainen.
— Loogillinen kalkyyli. Tällä
nimityksellä tarkoitetaan yrityksiä ilmaista
käsitteiden loogillisia suhteita ja
yhdistämisiä samanlaisilla merkeillä kuin
matematiikka käyttää.

Loon, Hendrik van (s. 1882),
holl.-amer. kirjailija. Teoksia suomen.:
,,Ihmiskunnan historia", „Raamattu
kerrottuna nykyajalle".

Looping the loop [lūpiŋ) δə lūp]
(engl.), surmansilmukka, lentourheilutemppu.

Loorinki, aluksen parras ja. kylki
kummallakin puolella sen perärunkoa.

Looši (ransk.), aitio.

Loot, Abrahamin veljenpoika. Vaelsi
Kaldean Uurista Kanaaniin ja asettui
Abrahamista erottuaan Jordanin lakeudelle.
Kertomus L:n vaimosta, joka



LONTOO


1. Trafalgar Square-aukio, vas. St. Martin's Church-kirkko, oik. Nelsonin patsas.


2. Westminster Bridge ja Parlamenttitalo.


LONTOO


3. London Bridge, Tullihuone ja Tower.


4. Mansion House (lord-mayorin virasto) ja Cheapside-katu.




Sodoman ja Gomorran hävitystä paetessaan
katsoi taakseen muuttuen suolapatsaaksi,
kuvastaa käsitystä, että Jumalan
toimien tarkastelu on kuolemansynti.

Lootus, lootos, lummekasveja.
Egyptiläisten pyhä l. oli
Niilissä ja muissakin Afrikan joissa ja
järvissä kasvava valkokukkainen Nymphæa
lotus; lähisukuinen on samojen vesien
sini-l. (N. cærulea), jolla
vaaleansiniset kukat. Intialainen l.
on punertavakukkainen eteläaas. Nelumbium
nuciferum, jonka juurakko ja siemenet
ovat syötäviä. — Lootuspuu,
paatsamansukuinen eteläeuroopp. puu tai pensas
(Zizyphus lotus), jonka marjat syötäviä.


Intialainen lootus.


Lope Felix de Vega Carpio (1562-1635),
esp. näytelmänkirjoittaja, esp. kansallisen
näytelmätaiteen luoja ja sen suurin nimi.
Kirjoittanut mahd. 700 näytelmää l.
„komediaa" (hänen oman tietonsa mukaan niitä
olisi ollut 1,500), uskonnollisia juhlanäytelmiä,
runoja, eepoksia, romaaneja y. m. [Hagberg
(ruots., 1907).]


Lope de Vega Carpio.


Lopenjärvi, n. 8 km pitkä järvi Lopen
pitäjässä, Hämeen läänin eteläosassa.
Laskee Lopenjokea l. Isojokea
myöten Kernaalan- y. m. järvien kautta
Vanajaveteen.

Lopnor, Lobnor (ks. t.).

Loppi, kunta Hämeen läänissä,
Uudenmaan läänin rajalla; 554.3 km2,
8.424 as. (1925). Kormun ja Santamäen
kartanot; kapearaiteinen rautatie Riihimäelle.

Loppiainen, joulun viimeinen
juhlapäivä, tammik. 6 p. Vietetään
kreik.-kat. kirkossa Kristuksen kastamisen
muistojuhlana, room.-kat. ja lut. kirkossa
ainoastaan muistoksi Jeesuksen ilmestymisestä
pakanoille, joita kolme kuningasta edustaa,
ja samalla pakanalähetysjuhlana.

Loppuarvo, jälkiarvo (ks. t.).

Loppuaspiratsioni l. loppuhenkonen,
eräiden suomen sanojen lopussa oleva konsonantti,
puheäänetön laryngaaliklusiili, äänijänteiden
äkillinen sulkeutuminen, jonka merkkinä
kieliopillisissa teoksissa on ', esim. ota'.
Seuraavan sanan alkaessa konsonantilla on l.
yhtäläistynyt tämän kanssa, esimerkiksi
otap |_| pois.

Loppuhakkaus l. päätehakkaus
ks. Jälkihakkaus.

Loppuheitto, elisioni (ks. t.).

Loppuosinko, viimeinen velkojille
konkurssipesästä jaettava osinko. L:n
yhteydessä tulee konkurssipesän
toimitsijamiesten antaa velkojille
loppusuoritus, joka sisältää
kaikkien velkojille jaettujen osinkojen
selvityksen ja niiden yhteenlasketun summan
(Konkurssisääntö 9/11 1868, 105 §, muutettu
lailla 30/3 1922).

Loppusointu l. riimi, kahden tai
useamman runosäkeen lopputavujen äänteellinen
yhtäläisyys viimeisestä korollisesta vokaalista
lähtien. Jos l. on yksitavuinen, sanotaan sitä
miespuoliseksi; kaksitavuinen on
naispuolinen.

Loppusoitto l. postludium,
urkusävellys, joka liittyy toiseen sävellykseen
tai kokonaiseen konserttiohjelmaan.
Laajuudeltaan l:t ovat vaihtelevia,
koraaliin liittyvistä lyhyistä sointulopukkeista
aina suuripiirteisiin loistokappaleisiin asti.

Loppusuoritus, sopimuksentekijäin
suorittamattomain välien lopullinen
selvitys sekä sellaiseen selvitykseen
perustuva maksu, jonka velkaan jäänyt
suorittaa saamamiehelleen. vrt.
Loppuosinko.

Lopputeema, mus., sonaattimuodon
1:sen jakson 3:s teema (loppuponsi).

Loppuvaatimus l. loppuväite,
oikeudenkäynnissä todistamismenettelyn
jälkeen ja ennen asiankäsittelyn
päättämistä asianosaisten lausunnot,
jossa he lyhyesti kertovat, mitä ovat
asiassa kantaneet ja vastanneet.

Lopuke, kadenssi (ks. t.).

Lorca, kaup. Kaakkois-Espanjassa,
Murciasta lounaiseen. 75,000 as.



Lord [lōd] (engl.), herra; nimitys (ei
arvonimi), jota käytetään Jumalasta,
kuninkaasta, ylhäisaatelin jäsenistä ja
eräistä ylimmistä virkamiehistä sekä
Ylähuoneen jäsenistä.

Lordikansleri (engl. Lord Chancellor),
Englannin oikeusministerin (samalla
Ylähuoneen puhemiehen) virkanimitys.

Lord Mayor [lōd meə],
Ison-Britannian suurimpien kaupunkien
pormestari.

Lorelei [-lai], Lurlei,
Reinin oikealla rannalla, lähellä Bingeniä oleva
jyrkkä kallio, jonka huippu 132 m joen
pinnan yläp. Tarun mukaan L. oli purjehtijoita
laulullaan tuhoon houkuttelevan vedenneidon
oleskelupaikka. Siihen liittyy Heinen
tunnettu runo („Ich weiss nicht" . . .).

Lorentz [lōrents], Hendrik
Antoon (s. 1853), holl. fyysikko,
kehittänyt elektroniteoriaa ja esittänyt erään
suhteellisuusopin perusajatuksen, jonka
matem. ilmaus on n. s. L:n kutistumis- l.
transformatsionikaava. Tärkeitä töitä
lämmönsäteilyn, lämpösähkön, kineettisen
kaasuteorian alalta. Sai Nobelin palkinnoin
yhdessä Zeemanin kanssa 1902.

Lorenz [lōrents], Ludvig
Valentin (1829-91), tansk. matemaatikko ja
fyysikko, tutkinut sähkön ja lämmön
johtumista metalleissa, sähkömagneettista
valoteoriaa, valon taittumista, matem.
probleemoja. — Lorenz, Ottokar
(1832-1904), saks. historioitsija. Julk.
tutkimuksia Saksan historiasta, sekä
sukututkimuksen alalla perustavaa laatua
olevan „Lehrbuch der gesamten wissenschaftlichen
Genealogie".

Lorenzen [-e'ntsen], Peder Hjort
(1791-1845), slesvigiläinen isänmaanystävä.
Herätti suurta huomiota puhumalla Slesvigin
säätykokouksessa (eduskunnassa) tanskaa (1842).

Lorenzo de' Medici ks. Medici.

Loreto [-rē'-], kaup. Keski-Italiassa,
Anconasta etelään, läh. Adrianmertä.
8,000 as. Sen tuomiokirkossa n. s. Casa
santa, tarun mukaan Neitsyt Marian
syntymämaja, enkelien sinne kuljettama;
pyhiinvaelluspaikka.

Lori (Stenops l. Loris), Itä-Intiassa
ja Länsi-Aasiassa elävä puoliapinasuku. Pieniä
hännättömiä, isosilmäisiä, hoikkaruumiisia
yöeläimiä. Ceylonin hoikka l.
(S. gracilis) on n. 25 cm pitkä.

Lori (it. = heidän), konti lori,
asiakkaiden tilit.

Loria [lō-] Achille
(s, 1857), it. taloustieteilijä; teoksia:
,,Le basi economiche della costituzione sociale".

Lorient [-riā'], kaup. Luoteis-Ranskassa,
Atlantin rannalla. Sotalaivaston asemapaikka. 48,000 as.

Loris-Melikov, Mihail Tarielovitš
(1826-88), ven. kenraali ja vapaamielinen
hallitusmies, kreivi Vv. 1877-78 Venäjän
Kaukaasiassa toimivan armeijan ylipäällikkönä.
Tuli 1880 Talvipalatsissa tapahtuneen
dynamiittiräjähdyksen jälkeen „korkeimman
toimeenpanevan komissionin" päälliköksi
saaden melkein rajattoman vallan ja vähän myöh.
sisäministeriksi. Suunnitteli jonkinlaisen
kansaneduskunnan kokoonkutsumista. Erosi
Aleksanteri II:n murhan jälkeen 1881.

L'Orme, Philibert de ks.
Delorme.

Lornjetti (ransk.), sangattomat silmälasit.
L:s<sa on yksi tai kaksi lasia ja koteloksi
kääntyvä varsi. L:ia käyttävät tav. naiset.

Lorrain [-rä'], Claude (1600-82),
oik. Claude Gellée, ransk. maalaaja.
Poussinin kera Ranskan 1600-luvun
huomattavin mestari. Maalannut it.
ihannemaisemia, joihin sommitteli hist. ja myt.
täytekuvia. [Gerstenberg (saks., 1919).]


Lorrain: Ihanteellinen maisema.


Lorraine [lorē'n], Lothringen  (ks. t.).

Lortzing [lortsiŋ], Albert (1801-51),
saks. oopperasäveltäjä ja kapellimestari.
L.-n vahvimpana puolena oli huumori.
Teoksia: ,,Zar und Zimmermann".

Los Angeles [losä'nžəlīz], kaup.
Yhdysvalloissa, Kalifornian valtion eteläosassa,
25 km merenrannasta, Suurkaupunkimaisen
keskuksen ympärillä huvila-asutus ihanine
puutarhoineen. L. A. on Hollywoodin keralla
amer. filmiteollisuuden pääpaikka ja sen
varassa kasvanut viime vuosina huimaavalla
nopeudella. Etelänhedelmien vientiä.
Nykyisin yli 900,000 as.


Los Angeles. Pershingin aukio.


Lošeerata (ransk.), asustaa, majailla.

Losserokala (Ostracion),
jäykkäleukaisiin (ks. t.) kuuluva kalasuku,
jonka lajeilla 6-kulmaiset luulevyt muodostavat
yhtenäisen kotelon pään ja ruumiin
ympärille. Atlantissa.




Lossi (ruots.), maantielautta.

Lothar [lōtar] (795-855), roomal.
keisari 823-855, Frankkien valtakunnan
kuninkaan Ludvig Hurskaan vanhin
poika, kanssahallitsija v:sta 817 ja
seuraaja v:sta 840. Verdunin sovinnossa
843 sai Italian ja Välimerestä
Pohjanmereen ulottuvan maakaistaleen.

Lothar Saksilainen [lōtar]
(n. 1060-1137), Supplinburgin kreivi, Saksin
herttua, saks.-roomal. keisari 1125-37.
Sodassa Hohenstaufeja vastaan.

Lothringen (ransk. Lorraine),
maakunta Koillis-Ranskassa. — L:lla on eri
aikoina tarkoitettu eri alueita. N. s.
Ala-L. sai myöh. nimen Brabant, Ylä-L.
sitävastoin tuli yksin merkitsemään L:ia.
Jälkimmäinen kuului Saksan valtakuntaan
herttuakuntana 900-luvulta lähtien.
V. 1552 Ranska anasti L:iin kuuluvat
Metzin, Toniin ja Verdunin hiippakunnat.
L. oli ranskalaisten miehittämä 1634-61
ja 1670-97 ja joutui 1766 kokonaisuudessaan
Ranskalle. Vv. 1871-1919 kuului Itä-L.
Saksalle (vrt. Elsass-Lothringen, kartta).

Loti [-ī'], Pierre (1850-1923), oik.
Julien Viaud, ransk. kirjailija ja
meriupseeri. Kuvaa etupäässä vieraiden maiden oloja.
Teoksia suomen.: ,,Aasian tytär", ,,Loti'n
avioliitto", „Ratsumiehen tarina", „Veljeni",
„Islannin kalastajat", „Havahtuneita".


Pierre Loti.


Lotinapelto (ven. Lodejnoje polje),
Pietarin (aiemmin Aunuksen) lääniin kuuluva
samannimisen piirikunnan pääkaup. Venäjällä,
Syvärinjoen rannalla. 5,263 as. (1924).

Lotja (ven.), lastiproomu.




Lotta Svärd, vapaaehtoinen naisjärjestö,
per. 1919. jonka tarkoituksena on herättää
ja lujittaa suojeluskuntaaatetta ja avustaa
suojeluskuntia m. m. sairaanhoitajina,
muonituksen huoltajina ja vaatevarusteita
hankkimalla. Järjestössä oli v:n 1925
lopussa 45,055 jäsentä.


Lotat emäntinä.


Lotteria (ransk.), arpajaiset.

Lotti, Antonio (1667-1740), it.
säveltäjä. Sävelsi oopperoita, oratorioita,
messuja y. m.; yleisimmin tunnettu on
8-ääninen „Crucifixus".

Lotto (it.), seurapeli, jota pelataan
numeroilla varustetuilla korteilla.

Lotto, Lorenzo (n. 1480 — n. 1556),
it. taidemaalari; kuului venetsialaiseen kouluun.

Lotz [-ts], Walter (s. 1865), saks,
taloustieteilijä. Teoksia: ,,Die Ideen der deutschen
Handelspolitik", ,,Finanzwissenschaft".

Lotze [lotse], Rudolf Hermann
(1817-81), saks. filosofi. Pääteokset:
,,Mikrokosmos. Ideen zur Naturgeschichte
und Greschichte der Menschheit" ja
,,System der Philosophie".

Loubet [lubē], Emile (s. 1838),
Ranskan presidentti 1899-1906, pää- ja sisäministerinä 1892.

Loucheur [lušö'r], Louis (s. 1872),
ransk. poliitikko, teollisuusmies. Ampumatarveministerinä
1917-20, vapautettujen alueiden ministerinä 1921-22,
rahaministerinä marrask.-jouluk. 1925,

Lougen [-au-], Laagen (ks. t.).

Lough [loh] (iirink.), järvi.
— Lough Neagh [loh nē], Irlannin
suurin järvi, saaren koilliskulmassa, Ulsterissa,
30 km pitkä.

Louhi, painetussa Kalevalassa
Pohjolan emäntä; kansanrunoissa eri olentoja.

Louhi, Tapaturmavakuutus
o.-y. L., Helsingissä, per. 1917,
osakepääoma 200,000 mk.

Louhikäärme l. lohikäärme,
taruhirviö, jolla kuviteltiin olevan
suunnattoman suuri suomupeitteinen
liskonruumis ja siivet. Keskiajalla
l:ttä pidettiin pahuuden tunnuskuvana;
sen voittaa enkeli Mikael tai Pyhä
Yrjänä (ks. Yrjänä, kuva).

Louhisaari (ruots, Villnäs), kartano
Askaisissa. Kuulunut m. m. Flemingeille
ja Mannerheimeille. Päärakennus
suurelta osalta Herman Klaunpoika
Flemingin rakennuttama, valmistui 1655.
Yläkerrassa katto- ja seinämaalauksia
1600- ja 1700-luvuilta. [„Herrgårdar
i Finland".]


Louhisaari.


Louhivesi, selkä Saimaan luoteiskulmalla,
Ristiinan pitäjässä Mikkelin läänissä, n. 20 km
pitkä, 76 m yli merenp.

Louis d'or [luidō'r], ransk. kultaraha,
joita ensin lyötiin Ludvig XIII:n aikana 1640,
viimeksi 1795. Alk. 10 livreä, sittemmin 24 livreä;
frangijärjestelmän tultua käytäntöön sen sijaan
tuli 20 frangin raha.

Louisiadesaaristo ks. Luisiadesaaristo.

Louisiana [luiziä'nə], valtio
Yhdysvalloissa, Mississippien alajuoksun
länsipuolella; 126,000 km2, 1,8 milj.
as., niistä 40 % neekereitä. Maanviljelystä: puuvillaa,
maissia, riisiä ja sokeriruokoa. Tärkein kaup.
New Orleans, pääkaup. Baton Rouge.

Louis Napoleon, Napoleon III (ks. t.).

Louisville [lui(s)vi'l], kaup.
Kentuckyn valtiossa, Yhdysvalloissa, Ohio-virran
rannalla. Maailman suurimmat tupakkamarkkinat,
tupakka- ja lihateoll. 235,000 as.

Loukinen, Ounasjoen lisäjoki idästä.
Laskee Ounasjokeen n. 17 km Kittilän
kirkonkylän pohjoispuolella.

Loukutus, työ pellavan ja hampun valmistuksessa,
jolloin korren puuaine murretaan l. loukutetaan
rikki n. s. loukulla.


Loukku.


Lounais-Suomen Maanviljelysseura, per. 1905.

Lounasmaa, Viktor (1843-1909), alk.
Löfgren, Uuden Suomettaren päätoimittaja
1870-1905, porvarissäädyssä 1885-1900. Julk.
„Elämäni taipaleelta". L:n puoliso Elisabeth
L., o. s. Avellan (s. 1851), on toiminut
innokkaasti naisasialiikkeessä.


Viktor Lounasmaa.




Lourdes [lūrd], kaup. Etelä-Ranskassa
Pyreneitten juurella, 9,000 as. — L:ssa
on pyhiinvaelluspaikkana kuuluisa (yli
1/2 milj. ihmistä vuosittain) Massabiellen
luola, jossa Neitsyt Maria muka oli 1858
ilmestynyt 17 kertaa eräälle nuorelle
tytölle. Luolassa parantava lähde.

Lourenço Marquez [lorē'so marke'š],
tärkeä satamakaup. Portugalin Itä-Afrikan
eteläosassa, Delagoalahden rannalla.
Rautatie Transvaaliin. 13,000 as.

Louvain [luvä'] (flaam. Leuven,
saks. Löwen), kaup. Belgiassa, 25 km
Brysselistä itään. Panimo-, polttimo- ja
tupakkateoll. sekä pitsinnypläystä. Raatihuone
1400-luvulta, kat. yliopisto (per. 1426).
Saksalaisten osaksi hävittämä 1914, jolloin
m. m. yliopiston kirjasto paloi. 42,000 as.
L. oli keskiajalla verkateollisuuden keskuksia
ja Brabantin herttuoiden hallituskaupunki.


Louvain. Raatihuone.


Louvois [luvuā'], François
Michel Le Tellier (1641-91), L:n
markiisi, ransk. hallitusmies, isänsä Le
Tellier'n (ks. t.) jälkeen sotaministeri v:sta
1666. Uudisti Ranskan sotalaitoksen, Ludvig
XIV:n väkivaltapolitiikan aiheuttajia.

Louvre [lūvr], suurpalatsi Pariisissa
Seinen oik. rannalla. Se käsittää pihan
ympäröimän rakennusneliön, jonka jokainen
sivu 120 m:n pituinen, ja kaksi
siitä lähtevää siipirakennusta, joista
kumpikin lähes 500 m:n pituinen. Ne
yhdisti toisiinsa 1871 hävitetty palatsi
Tuileries (ks. t.). L:n rakennustyöt
aloitettiin Frans I:n toimesta Lescot'n
(ks. t.) johdolla 1546; valmistui
lopullisesti 1878. L. oli hallitsijoiden
asuntona Ludvig XIV:n aikana, sitten kunink.
taidekokoelmana, v:sta 1793 pääasiallisesti
kansallismuseona. L. on maailman arvokkaimpia
taidemuseoita.


Louvre.


Louys [luī], Pierre (1870-1925).
ransk. kirjailija, antiikin ihailija.
Teoksia: romaani „Aphrodite".

Lovat, n. 500 km pitkä joki
Länsi-Venäjällä, laskee Ilmajärveen.

Lowe [lou], Sir Hudson
(1769-1844), engl. kenraali, Napoleonin
vartijana ja St. Helenan kuvernöörinä v:sta
1815. Julk. tästä toiminnastaan muistelmateoksen.

Loveenlankeaminen, ekstaasi,
vars, luonnonkansojen keskuudessa
tavattava hurmiotila. Siihen päästäkseen
noidat käyttävät hyppimistä, tanssimista,
soittoa, huumausaineiden käyttöä, suom.
kansat tav. noitarumpua ja päristintä.
L. alkaa ankaroilla hermokouristuksilla.
Sitä seuraa täydellisen tajuttomuuden
tila, jossa hurmioituneen henkilön
sielun arvellaan voivan jättää ruumiin ja
saavan yliluonnollisia kykyjä. L:n
tarkoituksena oli suoranaisen yhteyden
aikaansaaminen henkimaailman kanssa,
jotta tiedettäisiin, millä tavalla ja mitä
henkiolentoa oli suostuteltava.

Lowell [louəl], kaup. Massachusettsin
valtionsa Yhdysvalloissa. Puuvillateoll. 115,000 as.

Lowell [louəl], James Russel
(1819-91), amer. kirjailija ja kriitikko.
Julk. poliittisen satiirin ,,The Biglow
papers". — Lowell, Percival
(1855-1916), amer. tähtitieteilijä, tehnyt
yksityisobservatoriossaan kiertotähtihavaintoja;
laatinut parhaat Marsin kartat.

Lovén [-ē'n], Otto Kristian
(1835-1904), ruots. anatomi ja fysiologi,
Karoliinisen Instituutin prof. Useita arvokkaita
julkaisuja. — Lovén, Sven Ludvig
(1809-95), ruots. eläintieteilijä, prof. Tukholmassa,
tutkinut varsinkin selkärangattomia.

Lowestoft [loustōft], satamakaup.
Kaakkois-Englannissa Pohjanmeren rannalla,
Norwichista kaakkoon. 45,000 as.

Lovett [ləvit], William (1800-77),
engl. poliitikko, chartismin johtomiehiä.

Lowicz [lōvitš], kaup. Puolassa,
Varsovasta länteen. 16,000 as.



Loviisa (ruots. Lovisa), kaup.
Uudenmaan läänissä, Itä-Uudellamaalla,
Suomenlahden rannalla. Kylpylaitos v:sta
1869. Ruots. yhteiskoulu, merenkulkukoulu.
N. s. Komendantin Kartano v:lta 1755 ja
n. s. Kuvernöörin Residenssi v:lta 1662,
nyk. museona. Lähistöllä Svartholman
(ks. t.) rauniot. 3,871 as., suomenk.
n. 1/5. — Sai Degerby-nimisenä
kaupunginoikeudet 1745, nyk. nimensä
kuningatar Loviisa Ulriikan kunniaksi
1752. Tuhoisa tulipalo 1855.


Loviisa.


Loviisan-Vesijärven rata, 82 km,
rakennettu 1898-1901, yksityinen,
kapearaiteinen. Ulottuu Vesijärven rannalla
olevasta Niemestä Suomenlahden raunalla
olevaan Valkomin lastauspaikkaan.

Loviisa Ulriikka (1720-82), Ruotsin
kuningatar, Fredrik Suuren sisar; puoliso
v:sta 1744 myöh. kuningas Aadolf Fredrik.

Loyaltysaaret [lojəlti-], saariryhmä
Uuden-Kaledonian itäpuolella, Tyynessämeressä.
Kuuluu Ranskalle. Kopran vientiä, N. 2,500 km2,
20,000 as.

Loyola [loiō'-], Ignatius
(1491-1556), jesuiittain veljeskunnan perustaja,
alk. esp. upseeri. vrt. Jesuiitat.

Loyson [luazō'], Charles
(1827-1912), ransk. saarnamies, tav. tunnettu
nimellä Pater l. Père Hyacinthe.
Arvosteli ankarasti kirkollisia väärinkäytöksiä,
julistettiin pannaan.

L. St., useimmiten £, punnan lyhennysmerkki.

Ltd, lyh. sanasta limited (ks. t.).

Lυ, leiviskän lyhennysmerkki.

Lualaba, Kongon läntinen lähde joki.
— Luapula, Kongon itäinen lähdejoki,
virtaa Bangveolo- ja Meru-järvien kautta,
yhtyy Lualabaan.

Lubboek [labək], Sir John
(1834-1913), Aveburyn lordi, engl. kasvi- ja
eläintieteilijä, pankkimies ja vapaamielinen
poliitikko. Teoksia suomen.: ,,Rauha ja onnellisuus".

Lublin, kaup. Puolassa, 160 km Varsovasta
kaakkoon. Suuria metalliteollisuuslaitoksia.
Yliopisto (per. 1919), vanha linna. 95,000 as.
L. oli keskiajalla Puolan tärkeimpiä kaupunkeja,
siellä tehtiin 1569 päätös Puolan ja Liettuan
yhdistämisestä. Kuulunut Venäjään 1815-1918.

Lubrikaattori (lat.), tav.
mäntähöyrykoneissa käytetty silinterin
voitelulaite. Nathanin l:ssa toimii höyrystä
lauhtuva vesi, joka kerääntyy voidesäiliön
pohjalle, nostaen voiteen voideputkeen, jota
pitkin se valuu silinteriin. Mollerupin
pumppu on l., jossa koneen jostakin
liikkuvasta osasta vipu-, hammaspyörä- ja
ruuvivälityksellä liikkeensä saava hitaasti
painuva mäntä työntää voiteen silinteriin.

Lublinski [-ī'-], Samuel
(1868-1910), .saks. kirjailija. Julk. näytelmät
,,Der Imperator" ja „Kaiser und
Kanzler" sekä ei-kaunokirjalliset teokset
,,Literatur und Gesellschaft im 19.
Jahrhundert" ja „Bilanz der Moderne".

Lucania, vanhan ajan maakunta
Etelä-Italiassa, Tarentonlahden ja
Tyrrhenanmeren välissä.

Lucanus, Marcus Annæus (39-65
j. Kr.), roomal. runoilija, Kirj. Cæsarin
ja Pompeiuksen välistä sotaa kuvailevan
eepoksen „Pharsalia".

Lucas [lūkas], Edward (1816-82),
saks. pomologi, hedelmäpuunhoidon uudistaja. Julk.
joukon vielä käytännössä olevia oppikirjoja.

Lucas van Leyden (Leiden), oik.
Lucas Jacobsz (1494-1533), holl.
taidemaalari ja mainehikas vaskenpiirtäjä.
Piirrosten aiheet Raamatun kertomuksista,
kansanomaisesti käsiteltyinä, ja talonpoikien
elämästä.

Lucca [-kka], samannimisen it.
provinssin pääkaup. Arnon pohjoispuolella.
Keskiaik. kirkkoja, m. m. tuomiokirkko
1000-luvulta, roomal. amfiteatterin
jäännöksiä. Kutomateoll. 80,000 as.

Lucca [-kka], Pauline (1841-1908),
itäv. oopperalaulajatar. Esiintyi 1861-72
Berliinin ja 1874-89 Wienin hovioopperassa.
L:n parhaita osia oli Carmen.

Lucia, silmätauteja parantava
pyhimys, joka legendan mukaan kärsi
marttyyrikuoleman Syrakusassa n. 304
Diokletianuksen vainossa. L:n päivä on, jouluk.
13:s; Lussinmessu oli Pohjoismaissa
tärkeä merkkipäivä (pikkujoulu). Koulujen
syyslukukauden päättäjäisiä sanotaan
vieläkin L.-juhlaksi (Lussiksi).

Lueidor, Lasse (1638-74), oik.
Lars Johansson, ruots. runoilija.
Kirjoitti tilapäärunoja, etevä juomalaulujen
ja hautausvirsien sepittäjä; Bellmanin
edeltäjä. [Karlfeldt (ruots., 1912).]



Lucifer (lat.), valontuoja, Kointähden
1. Venuksen nimityksiä; keskiajan
käsityksessä pimeyden ruhtinas, jonka
arveltiin hallitsevan pahojen henkien
valtakuntaa maan sisimmässä onkalonsa.

Lucilius, Gaius (n. 180 — n. 102
e. Kr.), roomal. satiirirunouden luoja.

Lucina (lat,), Päivätär, synnytyksen
jumalattaren lisänimi.

Luck [lutsk] (saks. Luzk), kaup.
Itä-Puolassa, 140 km Lwówista koilliseen. 22,000 as.

Luckner [luk-], Felix von (s. 1884),
saks. meriupseeri, kreivi. Kuvannut osanottoaan
maailmansotaan muistelmateoksessa „Merikotka" (suomen.).

Lucknow [laknau], Lakhnau,
samannimisen hallintoalueen pääkaup. Brittiläisessä
Intiassa Gangesin lisäjoen Gumtin varrella.
Intian sivistyselämän keskuksia. Yliopisto,
komeita rakennuksia; kulta- ja hopeaompeleiden
valmistusta. 241,000 as.

Lucretia, roomal. tarinoiden mukaan
Lucius Tarquinius Collatinuksen vaimo:
surmasi itsensä Sextus Tarquiniuksen
häpäisemänä ja aiheutti kuningassuvun
karkoittamisen Roomasta.

Lucretius, Titus L. Carus
(n. 97-55  e. Kr.), roomal. runoilija. Kirj.
opetusrunoelman ,,De rerum natura"
(= kaikkien olevaisten luonnosta).

Lucrum (lat.), voitto, hyöty.
— Lucrum cessains, menetetty voitto.
— Lucrum turpe, häpeällinen voitto,
rikoksesta hyötyminen.

Lucullus, Lucius Licinius
(n. 106-56  e.  Kr.), roomal. ylipäällikkö
sodassa Pontuksen kuningasta Mitridatesta
vastaan; tullut tunnetuksi loisteliaasta
elämästään. Siitä lukullinen, herkullinen.

Luddiitit, engl. työväenjoukot, jotka
1800-luvun alkupuolella tunkeutuivat
tehtaisiin hävittämään koneita, koska ne
aiheuttivat työttömyyttä. Saaneet nimensä
eräästä Ned Luddista.

Lude (Acanthia l. Cimex lectularia),
nivelkärsäisten lahkoon kuuluva hyönteinen. Siivetön,
punaruskea, ruumis leveä ja litteä. Imee ihmisestä
verta 3-nivelisellä imukärsällään. Naaras laske
neljästi vuodessa n. 50 munaa seinän rakoihin y. m.


Lude. A silmä,
B leuat, R kärsä.


Ludendorff [lū-], Erich (s, 1865),
saks. kenraali. Maailmansodan alkupäivinä henkilökohtaisella
rohkeudellaan vaikutti Liègen valloitukseen, sen jälkeen
Hindenburgin esikuntapäällikkönä Itä-Preussiissa.
Hindenburgin lähimpänä miehenä seurasi häntä 1916
ylimajoitusmestarina suureen päämajaan ja jakaa tämän
kanssa vastuun sodan johtamisesta; erosi lokak. 1918.
Sodan jälkeen kuulunut äärimmäiseen oikeistoon. Marrask.
1923 mukana Hitlerin vallankaappausyrityksessä, mutta
oikeudenkäynnissä vapautettiin. Valittiin valtiopäiville
1924. Julk. sotamuistelmia (suomen.).


Erich Ludendorff.


Ludhiana, samannimisen piirikunnan
pääkaup. Etu-Intian länsiosassa,
Himalajan juurella, 52,000 as.

Ludi (lat.), leikit, kisat, näytelmät;
vanhassa Roomassa suuret kansanjuhlat
osin uskonnollisine menoineen.

Ludi magister (lat.), koulunopettaja.

Ludlow [ladlou], John Malcolm
(1821-1911), engl. sosiaalipoliitikko,
kristillisen sosialismin johtomiehiä.

Ludolfin luku, π, ympyrän kehän
suhde halkaisijaan, = 3,14159 . . .
Nimitys johtuu siitä, että Ludolf von Ceulen
(saks. matemaatikko, 1540-1610) määräsi
sen 35 kymmenyksen tarkkuudella.

Ludovisi [-vī'-] Villa L.,
kardinaali Ludovico Ludovisi'n 1622 perustama
palatsi puutarhoineen ja veistokuvakokoelmineen
Roomassa. Veistokset siirretty Italian kansallismuseoon.

Ludvig, Baijerin kuninkaita, —
1. L. I (1786-1868), hallitsi 1825-48.
Perusti Müncheniin suuria museoita ja
yliopiston, aluksi vapaamielinen, myöh.
taantumuksellinen. Suhteissa esp.
tanssijattareen Lola Monteziin, luopui
kruunusta, — 2. L. II (1845-86), hallitsi
1864-86. Suosi taiteita, joutui mielenvikaisena
holhouksen alaiseksi 1886; hukuttautui.
— 3. L. III (1845-1921), hallitsi 1913-18.
Tuli 1912 mielenvikaisen kuningas Oton
holhoojaksi, luopui kruunusta 1918.

Ludvig, Böömin kuningas ks.
Ludvig II, Unkarin kuningas.

Ludvig, Hollannin kuningas ks.
Bonaparte, Louis.

Ludvig, Puolan kuningas ks.
Ludvig I Suuri, Unkarin kuningas.



Ludvig (ransk. Louis), Ranskan
kuninkaita. — 1. L. I ks. Ludvig
Hurskas. — 2. L. VIII (1187-1226),
hallitsi 1223-26, Filip II Augustin poika.
Englantilaisten kapinallisten asettama
Juhana Maattoman vastakuninkaaksi
1216, mutta tämän pojan syrjäyttämä.
Soti englantilaisia ja albigensseja
vastaan. — 3. L. IX Pyhä (1215-70),
kuninkaana 1226-70. Kielsi aatelisten
keskinäiset kahakat ja kaksintaistelut,
paransi oikeuslaitosta. Teki 1248-54
ristiretken Egyptiin, jolloin joutui vangiksi,
ja 1270 Tunisiin, jossa kuoli ruttoon.
L. oli keskiajan kelvollisimpia hallitsijoita,
— 4. L. X (1289-1316), Navarran kuningas
v:sta 1305 ja Ranskan 1314-16; Filip Kauniin
poika. — 5. L. XI (1423-83), hallitsi 1461-83.
Rajoitti aatelisten oikeuksia, taisteli menestyksellä
vasallejaan vastaan kukistaen heidät ja
anastaen Burgundin herttuan Kaarle
Rohkean maista Picardien ja Burgundin.
— 6. L. XII (1462-1515), hallitsi
1498-1515. Kävi tuloksettomia valloitussotia
Italiassa. — 7. L. XIII (1601-43),
kuninkaana 1610-43, täysi-ikäinen v:sta 1614,
Henrik IV:n poika, äitinsä Maria di
Medici'n vaikutuksen alainen. Vv. 1624-42 oli
kardinaali Richelieu pääministerinä
valtakunnan todellinen hallitsija. Tämä lujitti
kuningasvaltaa ja kävi menestyksellisiä
sotia Habsburgeja vastaan. — 8. L. XIV
(1638-1715), kuninkaana 1643-1715, ed:n
poika. Hallitusta hoiti aluksi L:n äiti
Anna Itävaltalainen ja tämän suosikki
kardinaali Mazarin, joka pysyi vallassa
kuolemaansa asti (1661). L:n alkuhallitus
oli Ranskalle onnellinen. Kelvolliset
ministerit (Colbert, Louvois)
toimeenpanivat uudistuksia ja ensimmäisissä
sodissa, Espanjaa vastaan 1667-68 ja
Hollantia ja sen liittolaisia vastaan 1672-78,
hänellä oli menestystä. Samoin sai hän
anastetuksi alueita Saksalta (vrt.
Reunionit), mutta Pfalzin sodassa
oli Ranskan tehtävä myönnytyksiä, ja 1701
puhjenneessa Espanjan perintösodassa Ranska
pahasti uupui. Sodat ja kuninkaan
tuhlailevaisuus turmelivat raha-asiat. Nantesin
ediktin kumoaminen 1685 aiheutti 250,000
hugenotin maastamuuton ja kapinoita,
L. oli luonteeltaan itsevaltainen ja
loistoa rakastava; suosi kirjallisuutta ja
taiteita. — 9. L. XV (1710-74),
kuninkaana 1715-74, täysi-ikäinen 1723, ed:n
pojanpojan poika. Hallitusta hoiti ensin
Orleansin herttua, n. s. regentti, 1726-43
oli kardinaali Fleury pääministerinä.
Hänen kuoltuaan Ranska alkoi
rappeutua, raha-asiat olivat kurjalla kannalla,
kuninkaan rakastajattaret (Pompadour,
Dubarry, ks. n.), joiden takia hän
laiminlöi puolisoaan Maria Leszczinski'ä,
sekaantuivat valtion hallintoon, ja sodissa
kärsittiin häpeällisiä tappioita. Ranska
menetti useimmat siirtomaansa Pohjois-Amerikassa


Ludvig XIV.


Ludvig XVI.

ja Intiassa. — 10. L. XVI (1754-93), hallitsi
1774-92, ed:n pojanpoika. L. oli tavoiltaan
puhdas, mutta vähälahjainen ja horjuva.
Hallinnossa toimeenpantiin parannuksia
(ministerit Turgot ja Malesherbes), liitto
Yhdysvaltojen kera palautti Ranskan
sotamaineen, mutta huononsi jatkuvasti
raha-asioita. L. joutui 1789 puhjenneen
vallankumouksen uhriksi. ks. Ranskan
vallankumous. — 11. L. XVIII
(1755-1824), hallitsi 1814-24, ed:n veli.
Pakeni Ranskasta 1791 ja toimi
emigranttien johtajana. Palasi Ranskaan
1814 ja kuninkaaksi tultuaan antoi
perustuslain. Uudelleen maanpakolaisena
,,sadan päivän keisarikunnan" aikana.
— 12. L. Filip (1773-1850), hallitsi
1830-48, „Philippe Egalitén" poika
(ks. Orléans). Pakeni
vallankumousarmeijasta 1793 vihollisen
puolelle. Ranskaan 1814 palattuaan piti
yhteyttä vapaamielisen vastustuspuolueen
kanssa, Pääsi heinäkuun vallankumouksessa
1830 ,,ranskalaisten" kuninkaaksi. Menetti
kruunun v:n 1848 vallankumouksessa.

Ludvig, Saksan kuninkaita. — 1. L. I
Saksalainen (804-876), Ludvig
Hurskaan poika, sai valtakunnanjaossa
817 Baijerin, Verdunin sopimuksessa
843 Reinin itäpuolella olevat maat ja
hankki 870 Mersenin sopimuksessa
Itä-Lothringenin. — 2. L. (IV)
Baijerilainen (ks. t.).

Ludvig (unk. Lajos), Unkarin
kuninkaita. — 1. L. I Suuri (1326-82),
Unkarin kuningas 1342-82, Puolan 1370-82.
— 2. L. II (1506-26), Unkarin ja Böömin
kuningas 1516-26, Soliman II:n voittama
Mohácsissa 1526.



Ludvig (1785-95?), ransk. prinssi,
,,Ludvig XVII", Ludvig XVI:n poika.
Vangittiin vallankumouksen aikana,
otaksutaan 1794 siirretyn johonkin
turvapaikkaan, virallisesti selitetty 1795
kuolleeksi vankeudessaan. [Lenôtre
(ransk., 1920).]

Ludvig XIV:n tyyli, Ludvig XIV:n
aikana Ranskassa vallinnut loistava
palatsityyli ja hovitaide, ransk. barokki.
— Ludvig XV:n tyyli, Ludvig XV:n
aikainen ransk. sisustus- ja koristetyyli
(= rokokoo). — Ludvig XVI:n tyyli
palauttaa korrstetaiteeseen suoran viivan,
mutta säilyttää rokokoon sirouden.

Ludwig [-ih], Alfred (1832-1912),
saks. sanskriitin ja vertailevan kielitieteen
tutkija, prof. Praagissa. Pääteos Rigvedan
saksannos selityksineen. Luennoinut Kalevalasta
ja suomen kieliopista, julk. kirjoitelman suom.
-nen päätteen synnystä. — Ludwig,
Emil (s. 1883), saks. kirjailija. Julk.
näytelmiä (trilogia „Bismarck"), romaaneja („Manfred
und Helene"), elämäkerralliset teokset „Bismarck",
„Goethe" (suomen.), „Napoleon", „Wilhelm II".
— Ludwig, Karl (1816-95), kuuluisa saks.
fysiologi, prof. Leipzigissä v:sta 1865. — Ludwig,
Otto (1813-65), saks. kirjailija. Teoksia:
murhenäytelmät „Der Erbförster" ja „Die Makkabäer",
romaanit „Taivaan ja maan välillä" (suomen.) ja
„Die Heiterethei". [Stern (saks., 1906).]

Ludvig (IV) Baijerilainen (k. 1347),
saks.-roomal, keisari v:sta 1328, Saksan
kuningas v:sta 1314, Wittelsbachien sukua.

Ludvig Filip ks. Ludvig, Ranskan
kuninkaita, 12.

Ludvig Hurskas (778-840), frankkien
kuningas v:sta 814, roomal. keisari,
Kaarle Suuren poika. Jakoi eläessään
valtakuntansa poikiensa kesken.

Ludvigin kanava, Tonavan-Mainin kanava.

Ludwigsburg [-urhj], kaup.
Württembergissä, Saksassa, lähellä Neckaria,
Teollisuutta, komea linna 1700-luvulta. 23,000 as.

Ludwigshafen am Rhein [-hā-],
kaup. Baijerin Pfalzissa, Reinin vas,
rannalla, vastapäätä Mannheimia. Kem.
tehtaita (ks. Badische Anilin- und
Sodafabrik), kone- y. m. teollisuutta.
90,000 as.

Ludvika [-vī-], kaup. Keski-Ruotsissa,
Falunin eteläpuolella. 4,700 as.

Lueger [lū-], Karl (1844-1910),
itäv. poliitikko, juutalaisvastaisen
kristillissosiaalisen puolueen johtajia, Wienin
pormestari 1897-1910.

Luentolautakunta ks. Valtion Luentolautakunta.

Lues, kuppataudin lat. nimi; lueettinen,
kuppa-, kuppatautis-.

Luffa, kurkkukasvisuku. L. cylindrica,
troopillisesta Afrikassa ja Aasiassa
kasvava laji, jonka hedelmäin sitkeästä
kuituverkostosta valmistetaan „kylpysieniä",
kenkien irtopohjia, y. m.

Lug [lag], engl. pituusmitta = 5 1/2
yardia = 5,03 m. Yhdysvalloissa = 5 yardia = 4,57 m.

Luga. 1. Pikkukaup. Venäjällä, Pietarista
etelään. — 2. ks. Laukaanjoki.

Lugano [-gā'-], kaup. Etelä-Sveitsissä
Luganonjärven pohj.-rannalla; suosittu
ilmaparantola. 13,000 as.


Lugano. Taustassa Monte S. Salvatore-vuori.


Luganonjärvi (it. Lago di Lugano),
alppijärvi Lago Maggioren ja Lago di
Comon välissä, keskiosa Sveitsissä,
molemmat päät Italiassa; kapea ja
mutkainen. Laskee Lago Maggioreen.

Lugansk [-ga'-], kaup. Ukrainassa,
150 km Asovanmerestä pohjoiseen. 56,000 as.

Lugné-Poë [lynjēpō'], Aurélien
(s. 1870), ransk. näyttelijä ja teatterinjohtaja.
Perusti Pariisiin Théâtre de l'OEuvren.

Lugo [lū-], samannimisen luoteis-esp.
provinssin pääkaup, Minhon varrella. 35,000 as.

Luha, kangaspuiden tai kutomakoneen
osa, joka kannattaa ja liikuttaa pirtaa
sekä kannattaa sukkulaa, kun se heitetään
läpi vireen.

Luhanka, kunta Mikkelin läänissä,
Itä-Hämeessä, Päijänteen itärannalla;
214,6 km2, 2,275 as, (1925).

Luhta ks. Niitty.

Luiga, Georg (s. 1866), vir.
sanomalehtimies ja kirjailija; Päevalehden
päätoimittajia v:sta 1908, ollut välillä
Suomessa sanomalehtiattaseana.



Luini [-uī'-], Bernardino
(n. 1475 — n. 1532), it. taidemaalari. Kuvannut
uskonnollisia aiheita.

Luirojoki, keskimmäinen Kemijoen
kolmesta suuresta latvajoesta.

Luise (1776-1810), Preussin
kuningatar, Fredrik Vilhelm III:n puoliso
v:sta 1793. Koetti 1807 turhaan taivuttaa
Napoleonia lieventämään Preussin rauhanehtoja.
Kannatti v. Steinin uudistuksia. [Adami
(saks., 1909).]

Luisiadesaaristo, Louisiadesaaristo,
Uuden-Guinean itäpään edustalla, kuuluu Englannille.

Luiska l. luisu, maantäytteitä ja
leikkauksia, ojia, kanavia y. m. rajoittava
kalteva pinta.

Luistelu on yleisimpiä talviurheilumuotoja.
Pohjoismaissa luistellaan jäälle tehdyillä tav.
n. 400 m pitkillä radoilla. Keski-Euroopiassa
ja Yhdysvalloissa käytetään myös näitä
pienempiä sisäratoja. Pikaluistelussa ovat
etevimmät maat Norja, Suomi ja Venäjä. 


Pikaluistelua. Arvo Tuomainen, Pohjoismaiden
mestari 1919 ja 1921.

Euroopanmestaruuksia ovat suomalaisista saaneet
G. Estlander 1898, J. Wikander
1905, C. Thunberg 1922 ja J. Skutnabb
1926. Maailmanmestaruuksia taas ovat saaneet
F. Wathén 1901, C. Thunberg 1923
ja 1925. Olympialaiset kilpailut voitti 1924 myös
C. Thunberg. Tavallisimmat kilpailumatkat
ovat 500, 1,500, 5,000 ja 10,000 m.
Maailmanennätykset niissä ovat 43,4 sek.,
2 min. 17,4 sek., 8 min. 26,5 sek. ja.
17 min. 22,6 sek.; 5,000 m:n ennätys on
norjalaisella H. Strömillä, muut norjal.
O. Mathisenilla. Kaunoluistelussa
ovat suomalaisista ainoastaan puolisot Ludovika ja
Valter Jakobsson pariluistelussa olleet
maailman ensimmäisten joukossa (maailmanmestaruus
1911, 1914 ja 1923, olympialaisvoitto 1920).


Kaunoluislelijapari Jakobsson Chamonix'n
kilpailussa.


Luisti, yleensä koneenosa, joka
liukuu toisen pinnalla. 1. Höyrykoneen l.,
laite, joka säätää höyryn tulon silinteriin
ja sen poistumisen sieltä (ks. Höyrykone);
sijoitettu silinterin kylkeen n. s. l.-kaappiin.
Sitä liikuttaa kampiakseliin sijoitettu epakesko.
L:n toimintaan nähden ovat tärkeät n. s. l.-suureet:
l:ia liikuttavan epäkeskon epäkeskisyys (r), sen 


Luisti ja luistisuureet.

ennätyskulma (δ), tulopuolen peitto
(e), josta riippuu silinterin täytös
(höyryn paisunta), menopuolen peitto (i),
josta riippuu höyryn puristus, höyry solan
suun leveys (a), suoranainen ennätys
(v) eli se aukon leveys, minkä l. on
aukaissut, kun mäntä on iskun päässä; tämä
valitaan niin, että höyry varmasti painaa
mäntää, kun se on iskun päässä. Nämä
suureet voidaan esittää l.-piirroksella.
— Taso-l. on tasapintainen, mäntä-l.
silinterimäinen, kierto- eli corliss-l.
on hanantulpan kaltainen




Lujuus kg / cm2
Aine	           Veto       Puristus    Taivutus     Leikkaus
Puu: ilmakuiva    syidensuunnassa       syidensuunnassasyidensuunnassa
Tammi . . . 960          350          600          75       Poikkisyisin puristus-l. 1/6 jaleikkaus-1. 1 5 kert.syiden suuntainen l.
Mänty . . . 750          240          420          40
Graniitti . . . 30-80       800-2,000     50-250       40-160
Hiekkakivi . . . 10-70       250-1,800     25-150       15-80
Tav. tiilet . . . 100-300       40-70          —
Tav. rakennusrauta . . . 3,400-4,400  3,400-4,400  3,400-4,400  2,900-3,800  valantarautaa.
Teräs . . . 4,500-10,000 4,500-10,000 4,500-10,000      >=4,000 valantaterästä.
Valurauta . . . 1,200-2,400  7,000-8,500       —       1,300-2,600

Paisunta-l:ssa on kaksi päällekkäin
tai sisäkkäin liikkuvaa l:ia, jako-l. ja
paisunta-l.; edellinen päästää höyryn
sisään ja ulos, jälkimmäinen säätää
täytösmäärän, paisunnan. — 2. Sulkulaite,
jossa sulkevana osana on l. (l.-venttiili).
— 3. Työkalukoneitten terän kannatin
ja siirtolaite.


Meyerin paisuntaluisti.


Luistimet ovat pääasiassa neljää lajia:
1) pika-l.: terä n. 40 cm pitkä, 1-2 mm
paksu; 2) jääpallo-l.: terä n. 30 cm
pitkä, n. 3 mm paksu; 3) kauno-l.: vähän
jalkaa pitemmät, jonkinverran käyrät; 4) huvi-l.:
n. jalan pituiset vähemmän käyrät kuin kauno-l.
(„Nurmis"-merkki yleisin). Lajit 1, 2 ja 4
pidetään pysyväisesti kiinnitettyinä vasituisiin
kenkiin, laji 3 kiinnitetään kenkiin vain
käyttöajaksi reiällisen korkoraudan ja
ruuvipuristimen avulla.


Luistimia, 1 norjalainen
pikaluistin, 2 suom.
jääpalloluistin, 3
,,Nurmis"-luistin
4 kaunoluistin.


Luisu, luiska (ks. t.).

Luitpold (1821-1912), Baijerin prinssi,
valtionhoitajana 1886-1912.

Lujaur-urt, tunturi Kuollan
niemimaan keskiosassa, 1,120 m yli merenp.

Lujuus, suurin voima minkä kiinteä
aine kestää laskettuna murtopinnan
pintayksikköä kohti. Riippuen voiman
suunnasta kappaleeseen nähden, puhutaan
veto-, puristus-, taivutus-, vääntö- ja
leikkaus-l:sta. Kun esim. vetävä tai
puristava voima P vaikuttaa


Veto ja puristus.

kappaleeseen, aikaansaa se kappaleen aineen
hiukkasten väliin jännitystä, jonka
suuruus määrätään poikkipinnan (F)
pintayksikköä kohti, siis jännitys o = P/F
kg/cm2. Suurinta jännitystä, minkä aine
voi kestää, sanotaan murto jännitykseksi
eli l:ksi. Tavallisimpien rakennusaineiden l.,
mikä tutkitaan aineenkoetuslaitoksissa
(ks. Aineenkoetus), näkyy
taulukosta. Rakenneosissa ei jännitys saa
tulla lähellekään murtojännitystä, vaan
vain noin 5-10:nteen osaan tästä. Tämän
sallitun jännityksen suhdetta aineen
l:teen sanotaan varmuudeksi. —
Koneenrakennukseen käytettävien aineiden
hyvyyden mittana on myöskin niiden
venyväisyys, s. o. poikkivedetyn
kappaleen venymä laskettuna koepituuden
prosentteina.

Lukania, Lucania (ks. t.).

Lukaris, Kyrillos (1572-1638),
kreik.-kat. kirkonmies, Aleksandrian
patriarkka v:sta 1602, Konstantinopolin
v:sta 1620. L. koetti uudistaa
kreik.-kat. kirkkokuntaa reformeerattuun
henkeen; hukutettiin.

Lukema, mittakojetta tarkastamalla
saatu jonkin kokeellisesti tutkittavan
suureen arvo.



Lukeminen, parlamentaarisen puhetavan
mukaan lakiehdotuksen, mietintöehdotuksen
t. m. s. käsitteleminen.

Lukemisia lapsille ks. Topelius.

Lukianos (n. 120 —  n. 185), kreik.
filosofi ja kirjailija, kuoli roomal.
virkamiehenä Egyptissä. Kirj. sukkelia
vuoropuheluja, pilkkasi vanhaa kreik.
uskontoa ja filosofeja. Suomeksi mukaelmateos.

Lukijakoje, fys. koje joka
itsetoimivasti merkitsee jonkin liikkeessä
olevan kappaleen värähdys-, isku-,
pyörähdysluvun y. m. L. on osana monenlaisissa
mittakojeissa (kellossa, askelmittarissa,
iskunlukijassa, takometrissä, kaasumittarissa y. m.).

Lukijat (ruots. läsare), Ruotsissa
1700-luvulla syntynyt nimitys, joka
tarkoittaa pietistien ,,seurojen" osanottajia.
Heitä on vars. Norlannissa. Jakautuvat
kirkollisiin, lakia tehostaviin vanhoihin
sekä evankeelisiin ja separatistisiin uusiin
l:hin; viimemainituissa on us. suuntia.

Lukinverkkokalvo ks. Aivot.

Lukio ks. Kymnaasi.

Lukit (Opilionida), hämähäkkieläinten
lahko. Meillä n. 10 lajia, pitkäjalkaisia.

Lukkari, seurakunnallinen
toimihenkilö, jonka tehtäviin kuuluu
kirkkolaulun johtaminen ja opettaminen,
lasten opetus ja papiston avustaminen
kirkonmenojen toimittamisessa. Us.
seurakunnissa l. toimii myös urkurina.

Lukkari- ja urkurikoulut ovat
maassamme toimineet vasta viimeisillä
vuosikymmenillä. Sitä ennen suoritettiin
lukkari- ja urkurivirkoihin tarvittavat
opinnot yksityisesti tuomiokirkkojen
kanttorien tai muitten luottamusta
saavuttaneitten kirkkomusiikkivirkailijain
johdolla. Valtion avustamia l.- ja u:ja
perustettiin Turkuun 1877 (Pahlman),
Ouluun 1882 (Sandström, lakkasi 1893),
Helsinkiin 1883 (Achté, johtaja v:sta 1923
Maasalo), sekä Viipuriin 1893 (Sivori).
Molemmat viimemainitut toimivat nyttemmin
laajennetuin ohjelmin „kirkkomusiikkiopistoina".

Lukko, laite ovien, kansien y. m.
sulkemiseksi siten, että ainoastaan
lukkoon kuuluvalla avaimella saattaa ne
avata; myöskin laite, joka yleensä
kiinnittää jotakin niin, että sen helposti
voi aukaista (hihnalukko, lukkoneula,
mutterinlukko). Pääosana varsinaisessa l:ssa
on salpa, telki eli kieli,
jonka pää työntyy l:sta vastaavaan syvennykseen.
Salvassa on lovi, johon avaimen lehti l.
parta sattuu ja siirtää salvan. Jotta
l:oa ei voitaisi avata vieraalla avaimella,
laitetaan siihen esteitä l. haittoja
ja avaimeen vastaavat lovet, jotta se
pääsisi kiertymään. Paremmissa l:issa on
säppejä, jotka avaimen on ensin nostettava,
ennenkuin salpa pääsee liikkumaan.
Esi-l. on irtonainen l., jonka
sangastaan voi kiinnittää silmukkaan
tai määrlyyn. Tavallisimmat nykyisistä
ovi-l:ista ovat yale ja abloy,
joissa avaimen lovien täytyy olla tarkasti
määrätyn syvät, jotta ne lukkonsa avaisivat.


Chubb-lukko.
L säppi, t sen tappi,
p salvan puikko,
joka liikkuu aukoissa
a, r, jousi i pitää
säpet L alhaalla.


Yale-varmuuslukko.
S avain, D avainlieriö,
joka nastan A avulla
liikuttaa salpaa, G
haittapesä, 1, 2, 3, 4, 5
haittapuikot tai -lamellit.


Lukkolinna (sak. Lode), linna
Läänemaalla Länsi-Virossa. V. 1573 Klaus
Aakenpoika Tott voitti L:ssa kymmenkertaisen
venäläisarmeijan.

Lukomskij [-ko'-], Aleksandr
Sergejevitš (s. 1868), ven. kenraali.
Mukana maailmansodassa, taisteli sitten
Kornilovin, Aleksejevin ja Denikinin
armeijoissa bolsevikkeja vastaan, 1920
Wrangelin edustajana Konstantinopolissa.

Lukratiivinen (lat.), voittoa tuottava.

Luksemburg (saks. Luxemburg),
itsenäinen suurherttuakunta, Saksan,
Ranskan ja Belgian välissä; 2,600 km2,
260 000 as. Väestön enemmistö saksalaisia,
uskonto room.-kat., virallinen kieli ranska.
Maanviljelys tuottaa viljaa ja viiniä.
Vuorityö ja teollisuus myös tärkeät.
Tulliliitossa Belgian kanssa.


Vaakuna.

Historia. Kuulunut Saks.-roomal.
valtakuntaan, v:sta 1354 herttuakunta.
kuului v:sta 1444 Burgundiin ja joutui
sen mukana Habsburgeille, 1795 Ranskan
valloittama, 1815 suurherttuakuntana
Alankomaiden kuninkaalle; 1839 sen
länsiosasta tuli Belgian maakunta.
Julistettiin puolueettomaksi 1867. V. 1890
lakkasi personaaliunioni Alankomaiden
kanssa. Saksalaisten miehittämä 1914,
nyk. riippuvaisuussuhteissa Ranskaan.

Luksferprisma, ikkunalasi, jonka
toinen puoli on uurrettu tiheähköihin
(n. 1 cm lev.) särmiömäisiin uurteihin.
Valaisee esim. pitkää käytävää
voimakkaammin kuin sileä ikkunalasi.



Luksor, kaup. Ylä-Egyptissä Niilin
rannalla, vastaa osaa vanhasta Teebasta;
kuuluisa Ammon-Ran temppelin raunioista.
12,600 as.

Luksuria, luxuria (ks. t.).

Luksus ks. Luxus.

Luku. Kokonais-l. ilmoittaa
täysin yhtäpitäviksi käsitettyjen esineiden,
yksiköitten lukumäärän. Se on
laatu-l., jos yksikkö on jokin
konkreettinen mitta, puhdas l.,
jos yksikkö on abstraktinen. Murto-l.
ilmaisee yksikön tasaosien lukumäärän. Nämä
kaikki ovat ratsionaali-l:ja.
Irratsionaali-l:ua ei voi ilmaista
yksikön minkään tasaosan monistuksena,
mutta se on joko suurempi tai pienempi
kuin annettu ratsionaali-l. Irratsionaali-l:t
ovat joko algebrallisia tai
transcendenttisia. Ratsionaali-
ja irratsionaali-l:t muodostavat
reaali-l:jen ryhmän. Näihin ei voi
suuruudeltaan verrata imaginaarisia l:ja
(ks. t.). Reaali-l:n ja imaginaari-l:n
summa on kompleksi-l. — Lukumäärää
ilmoittavat l:t ovat positiivisia,
näiden vasta-l:t, negatiiviset l:t,
lisättyinä vastaavaan positiivi-l:uun antavat
summaksi nollan. Kokonais-l:t ovat joko
jaottomia, jos niihin ei sisälly
tasan mikään muu kokonaisluku kuin 1 ja luku
itse, muuten jaollisia, Kahdella
jaolliset l:t ovat parillisia, muut
parittomia. — Lukuarvo,
mittaluku, niitattavan suureen suhde
yksikköön.

Lukudraama, runoteos, joka on
kirjoitettu draaman muotoon, mutta ei ole
tarkoitettukaan esitettäväksi; näytelmä,
joka paremmin soveltuu luettavaksi kuin
esitettäväksi. Esim. Linnankosken „Kirot".

Lukuga ks. Kongo.

Luku- ja kirjoitustaito. Sen yleisyyttä
pidetään kansan sivistyskannan mittapuuna.
Suomessa oli 15 vuotta täyttäneistä 1910
luku- ja kirjoitustaidottomia 1,1 %,
ainoastaan lukutaitoisia 43,6 %, sekä
luku- että kirjoitustaitoisia 55,3 %;
1920 olivat vastaavat prosentit 1,0, 29,1
ja 69,9. Jos ottaa koko väestön huomioon,
oli luku- ja kirjoitustaidottomia 1880
— 23,0 %, 1890 — 21,7 %, 1900 — 19,1 %,
1910 — 19,8 %, 1920 — 17,0 % (tiedot
vv:lta 1910 ja 1920 tarkoittavat läsnäolevaa
väestöä). Skandinaavian maissa, Hollannissa,
Sveitsissä, Saksassa ja Yhdysvaltojen pohjoisissa
valtioissa ei luku- ja kirjoitustaidottomia ole
juuri ensinkään. Englanti sai koulupakon vasta
1908, joten siellä lukutaito ei vielä ole täysin
yleinen. Ennen maailmansotaa oli luku- ja
kirjoitustaidottomia Itävallassa 16 %, Unkarissa
33 %, Belgiassa 25 %, Ranskassa 12 %, Italiassa 36 %,
Pyreneitten niemimaalla, Balkanin niemimaalla ja
Venäjällä 50-75 %.

Lukujärjestelmä, järjestelmä, jolla
kaikensuuruiset luvut voidaan lausua ja
kirjoittaa muutamia harvoja nimiä ja
merkkejä käyttämällä. Ykkösestä alkaen
annetaan perättäisille kokonaisluvuille
toisistaan riippumattomat nimet ja
merkit määrättyyn lukuun, järjestelmän
kantalukuun, saakka, ja tätä sekä
sen kokonaispotensseja pidetään uusina
yksikköinä. Kantalukuna on eri kansojen
keskuudessa ollut 5, 10, 20; näistä on
kymmenjärjestelmä (ks. t.) tullut
kaikkialla käytäntöön.

Lukukausi, kahden loma-ajan rajoittama
yhtäjaksoinen lukuaika oppilaitoksissa. Eri
maissa l:t on järjestetty eri tavoin. Suomessa
ja Skandinaavian maissa lukukausia on kaksi;
syys-l. alkaa meillä valtion oppikouluissa
syysk. 1 p. ja päättyy jouluk. 20 p., kevät-l.
alkaa tammik. 14 p. ja päättyy toukok. 31 p.,
yksityiskouluissa pääasiassa samoin.
vrt. Lukuvuosi.

Lukukinkerit, lukuset, kirkon
viranomaisten kodeissa pitämät kansan
kristinopintaidon kuulustelutilaisuudet.
Kirkkolain mukaan papiston on joka
vuosi kautta seurakunnan pidettävä l:tä,
joille vanhempien, isäntien, palkollisten
ja työväen sekä lukuiässä olevien
lasten on tultava kuulusteltaviksi.

Lukullinen ks. Lucullus.

Lukusanat, laskusanat,
numeralia, nomineja, jotka ilmoittavat
joko määrätyn luvun vastaten kysymykseen:
kuinka monta? (kardinaaliset l.
perusluvut) tai määrätyn järjestyksen
vastaten kysymykseen: kuinka mones?
(ordinaaliset l. järjestysluvut).

Lukusuunnitelma (lukuohjelma,
opetussuunnitelma, opetusohjelma), yleinen
ohjelma, joka määrää oppilaitoksissa
opetettavat luku- ja harjoitusaineet sekä
oppimääräin laadun ja laajuuden.

Lukusymboliikka, jollekin määrätylle
luvulle (,,pyhä luku") annettu erikoinen
merkitys. Pytagoraan käsityksen mukaan
maailmankaikkeus oli lukujen ja mittojen
määräämä; juut. ja kristityn ajatustavan
mukaan tämä lausuttiin niin, että Jumala
on järjestänyt kaiken mittojen, lukujen
ja painon mukaan. Keskiajan mietiskelyssä
pariton luku oli sielun



ja elämän kuva, kun taas parillinen luku
merkitsi ruumiillisuuden ja maan
perusajatusta. Onpa kansan mielikuvitus
koettanut 12 ensim. luvulle antaa
Raamatusta tai legendoista saadun salaisen
merkityksen. Keskiajalla l:lla oli
astrologiassa suuri merkitys. Kolme
oli pyhän kolminaisuuden ja kolmen
kristillisen hyveen (uskon, toivon ja
rakkauden) tunnus. Yleensä kolmiluku
merkitsee eheätä kokonaisuutta: alkua,
keskustaa ja loppua. Neljä, neljän
maallisen hyveen, neljän alkuaineen y. m.
tunnun; viisi Kristuksen haavain
tunnusluku; seitsemän oli esim.
juutalaisten pyhä luku (seitsenhaarainen
kynttilänjalka); kristityt sovittivat sen
sittemmin Herran seitsemään viimeiseen
ristillä lausumaan sanaan, seitsemään
sakramenttiin, seitsemään armeliaisuuden
tekoon j. n. e.; intialaisilla seitsemän
kuvasi kosmillista harmoniaa; kiinalaiset
olettivat ihmisellä olevan seitsemän sielua;
assyrialaisten ja babylonialaisten keskuudessa
seitsenluvulla oli suuri merkitys.
Kolmeatoista taikauskoiset yhä pitävät
onnettomuutta tuottavana lukuna. Yleinen on
luulo, että jos pöytäseuraan kuuluu 13 henkilöä,
niistä yksi kuolee vuoden kuluessa. Luulo on
saattanut johtaa siitä, että Jeesuksen viimeisellä
ehtoolisaterialla oli 13 henkilöä.

Lukuteoria, oppi kokonaislukujen
ominaisuuksista. L:ssa tutkitaan
lukujen jaollisuutta, kongruenssia,
diofanttisia yhtälöitä y. m.

Lukuvuosi, aika, minkä oppilaitokset
yhden vuoden mittaan ovat toimessa. Se
käsittää Suomen oppikouluissa vähän
enemmän kuin 8 kuukautta sekä jakautuu
kahteen lukukauteen (ks. t.), seminaareissa
se alkaa elok. 20 p. ja päättyy kesäk. 10 p.,
kansakoulujen l. on 36 viikkoa,

Lule Burgas, Lyle Burgas (ks. t.).

Lullus, Raimundus (n. 1235-1315),
esp. skolastikko, alkemisti ja katalonialainen
runoilija; kuoli lähetyssaarnaajana Afrikassa.

Lully [lylī'], Giovanni Battista
(1632-87), oik. Lulli, it. oopperasäveltäjä,
eli kunink. kapellimestarina ja hovisäveltäjänä
Pariisissa, Sai 1669 oikeuden ransk. kansallisoopperan
perustamiseen. L:n merkitys oopperasäveltäjänä
tuli kantavaksi, senkautta että hän korvia
hivelevän melodiikan sijasta kiinnitti päähuomionsa
runouden luonnolliseen lausutukseen ja toiminnan
draamallisiin vaatimuksiin. Koska L. sävelsi ransk.
tekstejä, tuli hänestä ransk. kansallisen
sävellystyylin luoja. Oopperainsa uvertyyrien ja
balettiensa instrumentaaliosien kautta L. on suuresti
vaikuttanut myös orkesterimusiikin kehitykseen.

Lulua, Kongon lisäjokeen Kassaihin
laskeva joki; 950 km.

Lumbago (lat.), noidannuoli (ks. t.).

Lumensulatuskone, laite, jota
suurkaupungeissa käytetään katulumen
sulattamiseen. Höyryllä sulatettaessa
puhalletaan höyry kinokseen. Varsinaisissa
l:issa poltetaan puuta tai koksia, tulipesään
puhalletaan ilmaa, ja palamiskaasut kulkevat
koneeseen luodun lumen läpi.


Lumensulatuskone.


Lumensuojus, lumiaita,
puuistutuksen, maavallin tai säleistä laitetun
aidan muodostama este, jonka taakse lumi
pysähtyy. Käytetään suojelemaan rautuja
maanteitä y. m. sellaisilla paikoilla,
missä lumi pyrkii kinoksilla ne
tukkimaan. — Vuoristoratoja ja -teitä
suojellaan lumivyöryiltä katoksilla, joiden
yli vyöry kulkee tietä vahingoittamatta.

Lumholtz, Carl (1851-1922), norj.
löytöretkeilijä ja kansatieteilijä,
Tutkimusmatkoja Austraaliassa, Meksikossa,
Etu-Intiassa, Borneossa.

Lumi, kiinteä kosteussato tähtimäisinä,
kuusikärkisinä kiteinä l. hiutaleina tai
näiden kasaumina. L:ta syntyy, kun vesihöyry
alle 0° lämmössä suorastaan muuttuu jääkiteiksi.
Suurimmat ja kauneimmat hiutaleet syntyvät,
kun ilma on vain vähän alle 0°, kovassa
pakkasessa syntyy l:ta, joka on hienoa
kuin jauho, timantti-l:ta, L:n-tulo vaihtelee
paikkakunnittain. L:n-tulon tasaajarajat
jakavat maanpinnan alueeseen, jolla ei sada
l:ta, nestemäisen kosteussadon vyöhykkeeseen,
ja tämän kahden puolen olevaan sekalaisen
kosteussadon vyöhykkeeseen, jolla sataa sekä
vettä että l:ta, Raja ulottuu mannermaalla
n. kääntöpiireihin ja merellä n. 35° lev.
Samalla leveysasteella l:n-tulo riippuu
m. m. paikkakunnan korkeudesta


Lumikiteitä.





Lumipeitteen kesto (päivissä) Suomen eri
osissa, keskiarvona vuosista 1891 — 1911.


Lumipeitteen keskipaksuus senttimetreisä
11-20 p. maaliskuuta 1891—1911.

merenpinnan yläpuolella. Vuorien l.-peite
on talvella alempana, kesällä siirtyy
ylimpäänsä, n. s. l.-rajaan. L.-peite
johtaa huonosti lämpöä ja suojelee siten
maata jäähtymästä. Ilmastollisesti
tärkeitä ovat havainnot l.-peitteen
vahvuudesta sekä kestosta. Molempia voidaan
sopivasti esittää kartogrammoilla.

Lumialue, lumivyöhyke,
lumirajan yläpuoliset maat.

Lumiaura, puusta tai rautalevystä
valmistettu yksi- tai kaksisiipinen laite,
jolla lumi työnnetään tieltä. L:aa
liikutellaan hevosilla, traktoreilla,
vetureilla. Rautateillämme käytetyt
l:t ovat oikeastaan vaunuja. Lumen
täyttämien ahtaiden rautatiesolien
aukaisemiseen käytetään n. s.
lumiviskureita; näissä on nopeasti
pyörivä siipipyörä, joka heittää siihen
työntyneen lumen sivulle ja ikäänkuin
kaivautuu kinosten läpi.


Kulmateräinen
moottori-lumiaura.


Lumière [lymiä'r], Auguste
(s. 1862), ransk. valokemisti, yhdessä
veljensä Louis'n (s. 1864) kanssa tehnyt
tärkeitä keksintöjä, m. m. rakentanut
ensim. elävien kuvien valokuvaus- ja
projektsionikoneet sekä kehittänyt
värivalokuvauksen käyttökelpoiseksi
menetelmäksi (autokromimenetelmä).

Lumihome, erään kotelosienen
(Calonectria graminicola) kuroma-aste,
joka valkoisilla rihmoillaan peittää
talvehtivia ruohoja ja heiniä. Hävittää
talven aikana apilasta sekä vehnän ja
rukiin oraita.

Lumihöylä, teräväreunainen laite,
jolla poistetaan jäältä sen pinnalle
jäätynyt lumi. Käytetään luistinradoilla ja
jäänottopaikoilla.

Lumijoki, kunta Oulun läänissä,
Pohjanlahden rannalla, Oulusta lounaiseen;
308,4 km2, 2,463 as. (1925).

Lumikello (Galanthus nivalis),
Amaryllidaceæ-heimoon kuuluva pieni
valkokukkainen sipulikasvi; kukkii varhain
keväällä. Suosittu puutarhakasvi.

Lumikengät l. karpposet,
puuvanne, jonka sisässä laudasta tai
koivunvitsaksista tehty jalansija
jalkarakseineen.

Lumikirput ks. Hyppyhäntäiset.



Lumikko (Fætorius nivalis),
Euroopan pienin petoeläin, pituus 17-18 cm
ynnä n. 3 cm pitkä häntä. Kärpän näköinen ja
sukuinen. Kesällä päältä ruskea, alta valkea,
talvella kokonaan valkea. Häntä selän värinen.


Lumikkoja.


Lumimadot, pehmeäsiipisten kovakuoriaisten
(Malacodermata) mustia, sametinkarvaisia
toukkia. Makaavat talven horroksissa kaarnanraoissa,
lähtevät varhain keväällä liikkeelle, usein lumen
vielä peittäessä maan.

Lumimarjapensas (Symphoricarpus
racemosus), Caprifoliaceæ-heimoon
kuuluva pohj.-amer. pensas. Kukat pienet,
valkean punertavat, hedelmät kypsinä
lumivalkeita marjoja, jotka pysyvät
pensaissa talvellakin. Koristuspensaana
viljelty.

Lumimittari, hallaperhonen,
pakkasperhonen (Cheimatobia
brumata), mittariperhonen, jonka koiras
siivekäs, mutta naaraksen siivet
surkastuneet aivan lyhyiksi tyngiksi.
Toukka vahingoittaa keväisin hedelmä- ja
muiden lehtipuiden silmuja ja lehtiä,
syöden toisinaan puut ja pensaat aivan
lehdettömiksi, vrt. värikuvaliitettä
Tuhohyönteisiä.

Luminišenssi, sellaisten valosäteilyilmiöiden
yhteisnimitys, joita ei aiheuta hehkuvaksi
kuumentaminen. Näitä ovat valon aiheuttama
foto-l., joka jaetaan fosforešenssiin
(valonsäteily jatkuu vielä valotuksen jälkeen) ja
fluorešenssiin (esinettä valotettaessa
se säteilee toisenlaista valoa); aiheuttajana
saattavat olla myös röntgen- tai katodisäteet;
kemi-l., jonka aiheuttaa kem.
ilmiö; tällaista on m. m. kaikki valo,
mitä kem. ilmiö aiheuttaa alle 360°:n
lämmössä (koska vasta yli 360°
lämpöinen kappale saattaa hehkua näkyviä
säteitä); kide-l. ja tribo-l.,
kiteissä. etenkin niitä hangattaessa ja
särjettäessä havaittava L, joka johtunee
sähköilmiöistä (pietsosähkö); elektro-l.,
katodi- tai kanavasäteiden törmäyksestä
aiheutuvan valenssielektronin poistumisen
yhteydessä havaittu valoilmiö.

Lumiraja ks. Lumi.

Lumisokeus, kirkkaan auringonvalon
(lumikenttäin heijastuksen) aikaansaama
silmän sidekalvon tulehdus, jota
seuraa silmäterän pieneneminen ja usein
sarveiskalvon osittainen heikkeneminen;
samalla voi verkkokalvossa tapahtua
muutoksia. Silmät ovat tällöin valonarat
ja näkö heikentynyt. L. paranee yleensä
verraten pian, kun sen syy on poistettu.

Lumituhot ovat vahvan lumi- ja
huurrekerroksen n. s. „tykyn" metsälle
aiheuttamat vahingot. Erotetaan mekaanisia
l:ja, kuten murtovahingot puiden
latvan katketessa, painovahingot
puun latvuksen ja oksien taipuessa
epäsäännöllisesti, karsimisvahingot
oksien taittuessa puista ja taivutusvahingot
puun taipuessa ja lopuksi ehkä murtuessa,
Tuhoisimmat ja yleisimmät ovat murtovahingot.
Arimpia mekaanisille l:lle ovat haapa ja
mänty, kestävimpiä kuusi ja koivu.
Mekaanisista l:ista johtuvia fysiologisia
vahinkoja: lahovikaisuus, yksityisten
puiden kasvun hidastuminen,
metsäntuoton, käpy- ja siementuotannon
väheneminen. L:t ovat meillä yleisiä, mutta
suuremmassa määrässä vahingollisia vain
maamme itäosissa, missä esiintyy
erikoisia lumituhoalueita, jotka
ulottuvat Saariselältä pohjoisessa Puijolle ja
Kolille etelässä, läntisimmät Rovaniemen
Pisavaaralla ja Kivaloilla. Tuhonalainen
metsä n. 4,300 km2. L.-alueet
sijaitsevat korkeimmilla vaara- ja
tunturiseuduilla, suurin osa 300 m yli merenp.
[Heikinheimo, „Suomen lumituhoalueet ja niiden
metsät" (Terra 1921).]

Lumivaara, Jaakkimasta 1923 erotettu
kunta Viipurin läänissä; 253,2 km2,
5,649 as. (1925).

Lumivyöry, laviini, syntyy
vuoriseuduissa etenkin keväisin
lumensulamisen aikana, jolloin raskasta,
nuoskaa ja usein pohjaansa myöten
irtautunutta lunta syöksyy alaspäin.
Tämmöiset n. s. pohjalaviinit vyöryvät
tav. vakinaisia l.-ratoja myöten, jotka
kesälläkin erottuvat muusta ympäristöstä,
niiltä kun kasvipeite puuttuu.
Toisenlaisia, vähemmän tuhoisia ovat n. s
pölylaviinit: kuiva lumi syöksyy
jauhemaisena ryöppynä laaksoon.

Lummekasvit (Nymphæaceæ),
kaksisirkkaisiin kuuluva vesikasviheimo.
Varsi pohjamutaan vajonnut paksu juurakko,
lehdet pitkäruotiset, kukat yksittäiset,
pitkäperäiset. Meillä lumpeen
(Nymphæa) ja ulpukan l. upukan
(Nuphar) suvut. Valkealla
lumpeella (Nymphæa alba) on isot,
Suomen lumpeella (N. tetragona)



pienet kukat. Ulpukat ovat keltakukkaisia
meillä on yleinen varsan ulpukka
(N. luteum). — L:ja ovat myös lootukset
(ks. Lootus.).

Lummene, järvi keskisen Päijänteen
länsipuolella Kuhmoisten pitäjässä;
12 km pitkä, 113,7 m yl. merenp.
Päälasku Harmoisten joen kautta Päijänteeseen,
toinen lasku Vehkajokea myöten
Vehkajärveen, josta Hauhon reittiin —
siis Kokemäenjoen vesistöön; osa
Vehkajärven vedestä virtaa Vesijakoon,
ja tämä laskee myös kahtaanne:
Päijänteeseen ja Hauhon reittiin.

Lummer, Otto (1860-1925), saks.
fyysikko, tutkimuksia valo- ja lämpösäteilyn alalta.                   ,

Lumpari (ruots. Lumparen), matala
merenselkä Ahvenanmaan kaakkoisella
reunustalla, Ahvenan mantereen,
Lemlannin ja Lumparlannin välissä.

Lumparlanti (ruots. Lumparland,
kunta Ahvenanmaan maakunnassa, käsittää
Lumparlannin y. m. saaria Ahvenanmaan
mantereen kaakkoispuolella; 31,6 km2,
628 as. (1925).

Lumppususi, lumppujen repimiskone;
käytetään keinovillan l. šoddyn
valmistuksessa. — Lumput (ruots.), räsyt,
joista revitään lumppumassaa paperin ja
halvemman villakankaan valmistukseen.
vrt. Paperi.

Luna (lat. = kuu), roomalaisten
kuunjumalatar, kreik. Selene; alkemistien
käyttämä hopean nimitys. — Lunarium,
opetusväline Kuun ja Maan liikkeen selittämiseksi.

Lunastusoikeus, jollekin henkilölle
tai muulle oikeussubjektille määrätyssä
tapauksessa kuuluva oikeus saada
omakseen toiselle kuuluva esine tai oikeus
maksamalla sen arvon, esim. sukulunastus-
pakkolunastus-, vuokra-alueen itsenäiseksi
lunastusoikeus.

Lunatismi (lat.), unessakäveleminen.

Lunatšarskij [-tša'-], Anatolij
Vasiljevitš (s. 1866), ven. bolševikkipoliitikko
ja kirjailija, v:sta 1917 opetusasioiden kansankomissaarina.

Lunatsioni (lat.), Kuun synodinen
kiertoaika. vrt. Kuukausi.

Lunch [lanš] (engl.), oik.
leipäpalanen; ateria aamiaisen ja päivällisen
välillä, aamiaispäivällinen. — Quicklunch
[kui'k-], pikasuurus, lunch, jonka
ruokalajit ovat valmiina, niin että ne voidaan
nopeasti syödä.

Lund, kaup. Etelä-Ruotsissa, Malmöstä
koilliseen. Per. n. 1000, piispanistuin v:sta
1060 (arkkipiispanistuin v;sta 1103
uskonpuhdistusaikaan). Tuomiokirkko,
Ruotsin huomattavin romaaninen rakennus
(vrt. Krypta, kuva), rak. hiekkakivestä
n. v:sta 1080 alkaen, myöh. laajennettu.
Yliopisto per. 1668. n. 2,000 ylioppilasta,
Sen yhteydessä hist. ja taidemuseo y. m.
24,000 as. — L:n taistelussa Kaarle XI
voitti ylivoimaisen tansk. armeijan 1676.


Lund. Tuomiokirkko.


Lund, David (1657-1729), Viipurin
piispa 1705-11, myöh. Vex ön, aiemmin
professorina Turussa, — Lund, Henrik
(s. 1879), norj. muotokuvamaalari ja graafikko.
— Lund, Troels ks. Troels-Lund.

Lunda, neekerivaltio Keski-Afrikassa,
nykyisin jaettu Belgian Kongon ja
Portugalin Länsi-Afrikan kesken.

Lundahl [-dāl], Augusta
Charlotta (1811-92), kirjailijatar, J. L.
Runebergin ystävätär. Puoliso: rovasti
Gabriel Wallenius.

Lundberg [-bärj], Gustav
(1695-1786), ruots. taidemaalari, luonteenomaisin
ruots. rokokootaiteilija. Maalasi ylhäisöstä
pastellikuvia, [Levertin (ruots., 1902).]
— Lundberg, Teodor (s. 1852),
ruots. kuvanveistäjä. Teoksia: marmoriryhmä
,,Aalto ja ranta", muistopatsaita.

Lundborg [-borj], Herman (s. 1868),
ruots. lääkäri, rotubiologian eturivin
miehiä, prof. ja Upsalassa sijaitsevan
rotubiologisen tutkimuslaitoksen esimies.

Lundbye [-by], Johan Thomas
(1818-48), tansk. maisema- ja eläinmaalari, kuvittaja.

Lunde, Albert (s. 1877), norj.
maallikkosaarnaaja, käynyt Suomessa.

Lundeberg [-bärj], Christian
(1842-1911), ruots. poliitikko ja
teollisuusmies, konservatiivien johtaja.
Pääministerinä 1905 selvitti unionipulan,
unionin purkautumisen vastustaja.



Lundegård [-gōrd], Axel
(s. 1861), ruots. kirjailija. Ollut yhteistyössä
Victoria Benedictssonin (ks. t.) kanssa.
Julk. hänen elämäkertansa ja häntä
käsittelevän elämäkerrallisen romaanin
,,Elsa Finne", romaanin „Röde prinsen"
ja hist. romaaneja. Suomen.: „Asra".

Lundell [-de'l], Johan August
(s. 1851), ruots. kielentutkija. Harrastanut
vars. ruots. kansanelämän ja -murteiden tutkimusta
sekä kasvatusopillisia kysymyksiä, m. m. naiskasvatusta.

Lundgren [-ēn], Egron (1815-75),
ruots. vesivärimaalari.

Lundström, Johan Edvard (1815-88),
ruots. keksijä, fosforittomien
,,varmuustulitikkujen" keksijä, Jönköpingin
tulitikkutehtaan perustaja. — Lundström,
Vilhelm (s. 1869), ruots. kielentutkija,
prof. Gööteporissa. Per. yhdistyksen
,,Riksföreningen för svenskhetens bevarande
i utlandet" (ks. t.).

Lunéville [lynevi'l], kaup.
Itä-Ranskassa, Nancystä kaakkoon. 25,000 as.
L:ssä Napoleon solmi 1801 Saksan kanssa
rauhan, jossa Ranskalle luovutettiin
Reinin länsipuolella olevat saks. alueet.

Lunge, Georg (1839-1923), saks.
kemisti, kehitti rikkihapon valmistusmenetelmiä
ja tutki kivihiilitervaa.

Lunghi [luŋgi], Martino,
vanh., it. arkkitehti, eli 1500-luvulla, Päätyö
Palazzo Borghese Roomassa.

Lunkentus, vanha ruots. kansankirja
L.-nimisestä jättiläisestä, joka
kerrallaan harppaa 100 penink.

Lunkulansaari, asuttu saari Laatokassa, Salmissa.

Lunni (Fratercula arctica), ruokkien
heimoon kuuluva 30-35 cm pitkä lintu.
Nokka litteä, korkea, poikkiuurteinen,
kellanpunainen, harmaansininen poikkijuova
tyvipuolella. Selkäpuoli ja kaulaseppele
mustat, vatsapuoli valkea, jalat punaiset.
Syö kaloja. Pesii Pohjois-Jäämeren ja
Pohjois-Atlantin rannoilla, munii 1 munan
kallionhalkeamaan tai kaivamaansa syvään
maakoloon.


Lunni.


Lunssi, lunch (ks. t.).

Lunttupyssy, vanhanaikainen isoreikäinen
pyssy, jossa ruuti sytytettiin tuohuksella
(luutulla) piipun tyvessä olevan reiän kautta.

Luode ja vuoksi, vuorovedet, Kuun ja
Auringon vetovoiman vaikuttama merenpinnan
säännöllinen lasku ja nousu. Ne osat merta,
jotka ovat lähinnä Kuuta tai kauimpana siitä,
kohoavat Kuun vetovoiman eron vuoksi
korkeimmalle. Maan pyörimisliikkeen vuoksi
tästä aiheutuu puolivuorokautinen, jaksollinen
liike; vuoksen korkeus saattaa edelleen joka
toisella kertaa olla suurempi kuin joka
toisella. Samanlaisen jaksottaisen,
vaikkakin heikomman, liikkeen aiheuttaa
Auringon vetovoima. Täyden ja uuden
Kuun aikana nämä vahvistavat toisiaan,
syntyy tulvavuoksi, neljänneksissä
heikentävät, syntyy vajaavuoksi.
Rannikkojen muoto aiheuttaa liikkeessä
hidastusta ja heikennystä, Pohjois-Amerikan
itärannikolla vuoksen korkeus saattaa olla
20 m, Suomenlahdessa 2,5-5,0 cm. Eräissä
joissa se vyöryy jyrkkänä vesivallina.
— Merenkulun kannalta on tärkeä tuntea
sataman l:n ja v:n jaksollisuus, n. s.
satama-aika.

Luodin läpäisyvoima. Sotilaskiväärin
luoti läpäisee: kuivaa mäntypuuta
100 m:n päästä 60 cm, 400 m:n päästä
80 cm, 800 m:n päästä 35 cm, 1,800 m:n
päästä 10 cm ja 350 m:n päästä 1 mm:n
vahvuisen rautalevyn. Maahan luoti
tunkeutuu enintään 90 cm.

Luodinrata, kuulanrata, lentorata,
on ammuksen (luodin) kulkema


Luodinrata. DAB tähtäyskulma,
CAB lähtökulma.

tie putken suusta putoamispisteeseen.
Huippu- l. lakipiste, l:n korkein piste,
jakaa radan nousevaan ja laskevaan
osaan, joista edellinen on pitempi ja
jälkimmäinen lyhyempi ja jyrkempi, jotenka
maahantulokulma on suurempi kuin
koroitus- l. lähtökulma. Eri aseet vaativat
pisintä matkaa varten eri suuren
koroituskulman, suunnilleen seuraavat:
kivääri 30°-33°; kanuuna 36°-38°, haubitsi
38°-41°, mörssäri 41°-43°. Pisin matka saadaan
siis koroituskulmalla, joka on pienempi kuin 45°.
Suurella alkunopeudella ja pienellä


Luodinrata. ac
ampumaväli. Laakalaukauksessa
on lähtösuunta ad1,
lähtökulma m1, rata ab1c;
kaarilaukauksessa vastaavat ad2,
m2 ja ab2c.



koroituskulmalla ammuttaessa saadaan laaka
luodinrata (laakalaukaus), jotavastoin
kaarilaukaus edellyttää suurta korotuskulmaa.

Luodonselkä, merenselkä Pohjanlahdessa,
Hailuodon ja mantereen välillä.

Luokkataistelu, yhteiskunnan eri
luokkien välinen taistelu vallasta. Sanan
saattoivat käytäntöön Marx ja Engels;
käytetty vars. sosialistisessa agitatsionissa.

Luokkavero, vero joka määrätään
siten, että verovelvolliset yhteiskunnallisen
asemansa ja suorituskykynsä mukaan, kuitenkin
aivan ylimalkaisen arvion perusteella, jaetaan
eri luokkiin ja sen mukaan asetetaan heidän
maksettavakseen vero.

Luoko, niitetty, myös kuivamaan
levitetty heinä.

Luola-asukkaat l. troglodyytit,
esihist. väestö, joka on asunut kallioihin
hakatuissa tai luontaisissa luolissa.

Luolahyeena (Hyæna, spelæa),
sukupuuttoon kuollut, Etelä- ja
Keski-Euroopassa myöhäistertiäärisellä ja
jääkaudella elänyt, luolissa asunut
hyeenalaji. — Luolakarhu (Ursus spelæus),
sukupuuttoon kuollut jääkauden karhulaji,
suurempi kuin yksikään nykyisistä. Etelä- ja
Keski-Euroopassa; asui luolissa ja rotkoissa.
— Luolaleijona (Felis leo spelæus),
sukupuuttoon kuollut, Euroopan jääkautisissa
luolissa elänyt leijona.

Luolat. Luonnollisia kallioluolia on
etupäässä kalkkikivi-, dolomiitti- ja
kipsivuorilajeissa. Ne ovat muodostuneet
liukenemalla: kallionrakoihin valuva
pohjavesi syövyttää rakojen seiniä ja laajentaa
ne ajan mittaan suuriksi onkaloiksi.
L. ovat muodoiltaan mitä vaihtelevimpia,
haaraantuvat usein moneksi tai ovat
kapeampien tunnelien kautta yhteydessä
toisten ylempänä tai alempana tai
samalla takapinnalla olevien l:n kanssa.
L:n katoista riippuu tavallisesti
jääpuikkojen näköisiä kalkkikivitappeja,
stalaktiitteja; näiden kohdalla kohoaa
l:n pohjasta pylväsmäisiä stalagmiitteja,
ja usein kummatkin ovat yhtyneet katosta pohjaan
ulottuvaksi pylvääksi. Kaikki nämä ovat n. s.
tippukivimuodostuksia, luolaan tihkuvasta,
runsaasti kalsiumkarbonaattia sisältävästä
pohjavedestä erkaantuneita. Monesti purot
ja suuretkin joet häviävät l:iin tullakseen
ilmoille toisista paikoista. Kuuluisia. l:ia
ovat Adelsbergin (ks. t.) luola Krainissa,
Dobsinan jääluola Unkarissa, Hanin luola
Belgiassa. Wyandotteluola Indianassa ja
Mammuttiluola Kentuckyssä Pohjois-Amerikassa.
— Yleensä l. ovat kalkkikiviseuduilla
hyvinkin yleisiä. Suomen kalkkikivessä niitä
kuitenkin on vähän ja nekin hyvin
mitättömiä kooltaan. — L:ksi nimitetään
myös sellaisia monin paikoin meillä ja
muualla tavattavia komeroita, joita
syntyy vuorenrinteisiin kallion rakoilemisen
ja lohkareitten luhistumisen johdosta.
L:ia syntyy sitäpaitsi aaltojen
kovertamina (Fingalin l.) sekä tuulen
kaivertamina aavikoilla.

Luolatemppelit, kallioseinään hakatut
temppelit. Sellaisia on esim. Egyptissä
Abu Simbelissä (ks. t.) ja vars. Intiassa
m. m. Elurassa ja Elefantassa (ks. n.).

Luomapuut, luomakehä, loinpuut,
loimien järjestämiseen („luomiseen") käytettävä
pysty- tai vaakasuora kela. vrt. Kudonta.

Luominen, raamatullisen käsityksen
mukaan maailman luominen tyhjästä
jumalallisen sanan voimalla. [Wendland
(1908).] — Kutomateoll. Loimien
kehittäminen luomapuille ja näiltä tukille.

Luomistauti, luomatauti, eläinl.,
tarttuva karjantauti, jossa eläimet
synnyttävät sikiönsä ennen aikojaan. L:n
aiheuttajana on basilli, joka synnyttää
kohdussa pitkällisen katarrin. Luomisen
tapahtuessa tiineysajan ensi puoliskolla
tuskin havaitaan eläimessä minkäänlaisia
oireita, myöhemmissä tapauksissa
oireet ovat miltei samat kuin
synnytyksessä. Synnytys on tav. helppo, mutta
jälkeiset jäävät usein poistumatta,
vasikka on kuollut tai niin heikko, että
kuolee pian, ja sopivan hoidon puutteessa
eläin usein tulee hedelmättömäksi. L.
raivoaa karjassa tav. vuosikausia. L.
todetaan bakteriologisin tai serologisin
keinoin. Taudin torjunta perustuu
eristämiseen, desinfioimiseen ja rokottamiseen
sekä luoneiden eläinten hoitoon.
Toimenpiteet, joihin karjanomistajan on
ryhdyttävä l:n ilmestyessä, on määrätty
asetuksessa, 18/3 1910.

Luonne l. karaktääri,
laajemmassa merkityksessä niiden sielullisten
ominaisuuksien määrätty ryhmä, jotka
antavat yksilölle ikäänkuin oman leiman
ja erottavat hänet muista yksilöistä;
ahtaammassa merkityksessä niiden
taipumusten tai erityisesti niiden
tahdonsuuntien ryhmä, jotka yksilössä ovat
muodostuneet kiinteiksi ja pysyviksi.
Viimeksimainitussa merkityksessä l:n
varsinaisena tunnusmerkkinä on tahdon
päättäväisyys, lujuus ja johdonmukaisuus.



Luonnenäytelmä, draama, joka
monipuolisesti kuvaa etupäässä luonnetta
panematta pääpainoa tapahtumiin, esim.
„Hamlet".

Luonnollinen järjestelmä. 1. Kem.
Alkuaineiden periodinen järjestelmä
(ks. t.). — 2. Biol. Eläin- ja kasvi
järjestelmät, joiden tarkoituksena on kuvastaa
eliöiden todellisia sukulaisuussuhteita.

Luonnonfilosofia, filosofian osa, joka
liittyen luonnontieteisiin ja nojautuen
niiden yleisimpiin tuloksiin koettaa
niistä johtaa vielä yleisempiä,
„filosofisia" johtopäätöksiä, sellaisia, jotka
selittävät luonnonesineiden olemusta tai
luonnontieteiden käyttämien perusolettamusten
viimeisiä edellytyksiä sekä siten
koettavat muodostaa tieteellisellä
pohjalla yhtenäisen maailmanselityksen.
Muinaisaikana ja vielä uudenajan alussa
luettiin luonnontieteet yleensä kuuluviksi
l:aan tai ainakin luonnontieteiden yleiset,
periaatteelliset opit. [Ostwald (1926).]

Luonnonhistoria, biologia,
kasvi- ja eläinopin yhteisnimitys.

Luonnonkansojen musiikki. Sen
tutkimisen avulla toivotaan päästävän
selville musiikin alkuperästä ja siten
saatavan selkoa vanhanajan sivistyskansojen
musiikin laadusta, edellyttäen että
senaikaisesta musiikista on rippeitä
säilynyt luonnonkansoilla. Vertaileva
tutkimus on osoittanut l. m:ssa olevan
yhteisiä piirteitä yli koko maapallon.
Etenkin herättää huomiota pentatonisten
sävelmien runsaus sekä melodiikan
yleisten tonaalisten perusteiden
yhtäpitäväisyys. Erikoisuutena havaitaan
muutamilla luonnonkansoilla taipumusta
koloratuuriin ja rytmilliseen monimutkaisuuteen.
Myös moniäänisyyden alkeita on tavattavissa.

Luonnonlaki on tarkoin määrätty
syysuhde eräiden luonnontapahtumien
välillä; se merkitsee, että määrätyt
ilmiöt säännöllisesti ja aina tuottavat
seurauksikseen määrätyt toiset ilmiöt.
Esim. jatkavaisuuden laki.

Luonnonmaa, Naantalin edustalla
oleva, Naantalin maalaiskuntaan
kuuluva 10 km pitkä, n. 30 km2 laaja saari,
jossa sijaitsee Presidentin kesäasunto
Kultaranta (ks. t.).

Luonnonmuistomerkki ks. Luonnonsuojelu.

Luonnonoikeus, luontaisoikeus (ks. t.).

Luonnonoppi, se luonnontieteen
haara, joka käsittelee luonnonilmiöitä ja
niiden lakeja: fysiikka, tähtitiede, kemia,
fysiologia.

Luonnonparannus, tautien parantuminen
„itsestään", s. o. elimistössä
tapahtuvien fysikaalis-kemiallisten
ilmiöiden seurauksena ilman keinotekoisia
parannusmenettelyjä. — L.-oppi korostaa
tautien paranemista ilman lääkkeellisiä
ja leikkauksellisia keinoja. Nimityksellä
tarkoitetaan nykyisin tav. sitä suuntaa,
joka tuomitsee lääkkeet ja leikkaukset
vahingollisiksi ja tahtoo parannuksessa
käytettävän ainoastaan „luonnollisia"
parannuskeinoja, kuten hieronta-, vesi-,
ilma-, valo- ja sähköhoitoa sekä
ravintojärjestystä ja suggestionia.
vrt. Kuhneparannus.

Luonnonpuisto, rauhoitettu,
luonnontilassa oleva luonnonsuojelualue.

Luonnonsiemennys, metsämaan
siementyminen ihmisen kylvämättä.

Luonnonsuojelu tarkoittaa maan
alkuperäisen luonnon ja sen muistomerkkien
(s. o. alkuperäisen luonnon näytteiden
tai koko maalle tai jollekin paikkakunnalle
ominaisten ja leimaa painavien tai
erikoisuutensa vuoksi suojelemisen
arvoisten luonnonesineiden, kuten erilaisten
vuori- ja kalliomuodostumien, luolien,
hiidenkirnujen, siirtolohkareiden, suurien
tai muotonsa puolesta erikoisten puiden
tai pensaiden, harvinaisten kasvi- ja
eläinlajien, kauneutensa tai kasvupaikkansa
puolesta erikoisten puuryhmien,
luonnonkauniiden alueiden, koskien
y. m. s.) suojelua ihmisen hävittävältä
ja muuttavalta vaikutukselta. Luonnon
alkuperäisyyden näytteiden säilyttämiseksi
on useimmissa sivistysmaissa rauhoitettu
laajahkoja, tav. valtion, joskus
myös yksityisten henkilöiden tai
vartavasten perustettujen l.-yhtymäin
omistamia alueita, n. s.
kansallispuistoja l. luonnonpuistoja,
joissa sekä maa että kasvisto ja eläimistö on
rauhoitettu. Ensimmäinen semmoinen
oli Yhdysvaltain 1872 rauhoittama
Yellowstonen kansallispuisto. Ruotsissa on
niitä nykyisin 11. Pienehköjä rauhoitusalueita
sanotaan tav. luonnonsuojelualueiksi. L.-työn
tueksi on useissa sivistysmaissa säädetty l.-lakeja.
Suomessakin on v:sta 1923 ollut voimassa l.-laki,
jossa on säännöksiä sekä valtion että
yksityisten henkilöitten omistamien
laajempien alueiden rauhoittamisesta.
Varsinaisia kansallispuistoja ei meillä vielä
ole perustettu, mutta sitä varten on
Pohjois-Suomessa ja Lapissa tutkittu 8 eri
aluetta, joista lähiaikoina jotkut
saataneen rauhoitetuiksi. Metsähallituksen
toimesta on rauhoitettu useita metsikköjä ja
kasvistonsa puolesta erikoisia alueita
(m. m. Mallatunturi Enontekiössä) ja



Rauhoitettuja luonnonmuistomerkkejä


Hiidenkirnuja Liljentaalin Andersbyssä.


„Ristikirkko" Pernajan Sarvilahdella.


Outo puunmuodostuma („Nojatuoli")
Pernajan Särkilahdessa.


Kookas lehmus Kalvolan Pirttikoskella. Korkeus
23 m, tyven ympärysmitta 3,7 m, lehvistön 39 m.




suojeltu luonnonkauniita paikkoja; valtion
suojeluksen alaisia ovat olleet m. m. Imatran
ja Punkaharjun puistot sekä suuret osat
Pyhäkosken rantoja. Yksityisiä luonnonmuistoja
(puita, luolia, kulkukiviä) on l.-lain nojalla
rauhoitettu n. 30; samoin m. m. Nothamnin
(Snappertunan ulkosaaristossa) linnusto.
L.-työn valvojana ja johtajana on valtion
l.-valvoja (Luonnonsuojelulaki 23/2 1923).

Luonnonsävelet syntyvät
puhallussoittimista pelkästään muuttamalla
puhaltamistapaa. L. vastaavat soittimen
matalimman sävelen „yläsäveliä".

Luonnonuskonto, alhainen
uskontomuoto, jossa palvonnan esineinä ovat
luonnon ilmiöt ja esineet.

Luonnon Ystävä, 1897 per.
eläin- ja kasvit. aikakauslehti.

Luonnonystäväin Yhdistys,
Kuopiossa, säännöt vahvistettu 1897;
maaseudun merkittävin luonnont. yhdistys.
Omistaa Kuopion museotaloon sijoitetut
suuret luonnonhist. ja maant. kokoelmat.

Luonnos l. skitsi, taideteoksen
ensim., usein pikaisesti tehty suunnitelma
l. harjoitelma.

Luontaisoikeus, luonnonoikeus,
järkeisoikeus, positiivisen
oikeuden vastakohta, jolla 1600- ja
1700-luvuilla tieteisopissa vallitsevan
käsityksen mukaan ymmärrettiin koko
ihmiskunnalle yhteistä oikeuskäsitystä, mitä
aina ja joka paikassa oli noudatettava
positiivisen oikeuden edellä. L:n
huomattavimmat edustajat olivat Grotius,
Thomasius, Pufendorf ja Hobbes.
Uudessa muodossaan l. käsittää sen,
että on olemassa yleispäteviä
oikeusperiaatteita, joita jokaisen oikeuden,
ollakseen oikea, täytyy aikaan ja oloihin
katsomatta noudattaa.

Luontaissuoritukset sotaväelle, se
luonnossa annettava avustus ja ne
luonnossa tehtävät suoritukset, jotka sotaväki
lain mukaan on oikeutettu vaatimaan
yksityisiltä. Luontaissuorituksina on
sotaväki oikeutettu saamaan:
majoitusta, kyyditystä, muonitusta, rehuja,
käyttöoikeuden laivoihin ja aluksiin, oikeuden
rautateitse tapahtuvaan kuljetukseen erityisen
maksutariffin mukaan, oikeuden
kiinteimistöjen käyttämiseen harjoituksia
varten, käyttöoikeuden kaivoihin,
vedenottopaikkoihin ja pajoihin sekä hevosia
ja ajoneuvoja (Laki sotilasmajoituksesta
30/6 1919 ja sen täytäntöönpanoasetus
8/7 1919; Laki sotilaskyydityksestä 30/6
1919 ja täytäntöönpanoasetus 11/7 1919;
Laki sotalaitokselle rauhan aikana
annettavista luontaissuorituksista 16/4 1920 ja
täytäntöönpanoasetus 16/9 1921; Laki
hevosten ja ajoneuvojen ottamisesta
sotavoiman tarpeisiin sodan aikana 16/4 1920).

Luontaistalous, sellainen
talouselämän olotila l. talousaste,
jossa jokainen talous itse tuottaa
tarvitsemansa hyödykkeet; mikäli vaihtoa
esiintyy, vaihdetaan hyödykkeitä toisiin.

Luontaisvero, luonnossa suoritettava
vero. Nyttemmin lakkautettu maavero
oli Suomessa osittain l.

Luonteri, Luontari, Luoteri,
kaunis, saarekas selkä Pohjois-Saimaassa,
Louhiveden koillispuolella.

Luopioinen, kunta Hämeen läänissä,
Pälkäneveden itäpuolella; 292,1 km,
4,511 as. (1925). Aitoon yhteiskoulu.

Luossavaara (lap. luossa = lohi),
malmivuori Pohjois-Ruotsissa, aivan
Kiirunavaaran pohjoispuolella, Jukkasjärven
pitäjässä.

Luostari (lat.), munkkien tai nunnain
yhteinen asumalaitos. L.-rakennukset tav.
rakennettiin muurin sisäpuolelle toisiinsa
kiinni, siten että niiden keskeen jäi
nelikulmainen avoin piha. Pihan ympäri
kulki pohjakerroksessa tav. hoivatta,
arkadien lävistämä käytävä. Rakennuksista
oli huomattavin kirkko, sitten oli
kokoussali, ruokailuhuone (refectorium),
molemmat alakerrassa, yläkerrassa oli
yhteinen suuri makuusali (dormitorium)
sekä munkkien tai nunnien kammiot. Sitäpaitsi
oli luostarin johtajan (apotin tai abbedissan)
asunto., keittiö, varastohuoneita y. m.


Luostari Saint Martin des Champs Pariisissa.

— Luostarikoulut. Näitä kouluja oli
jo 300-luvulla, mutta lukuisasti niitä
syntyi vasta Kaarle Suuren 787 antaman
kouluasetuksen johdosta. — Luostarilaitos.
Luostareita tavataan myös kristinuskon
ulkopuolella esim. buddhalaisuudessa. Krist.
seurakunnissa oli askeesin harjoittajia
100-luvulta lähtien ja 200-luvulta alkaen



Egyptissä myös erämaissa hartaudenharjoituksissa
aikaansa viettäviäerakoita, joita alettiin sanoa
munkeiksi. Pakomios, eräs näistä munkki-isistä,
muodosti 300-luvulla erakkosiirtolasta
luostarin ympäröimällä lähekkäin sijaitsevat
erakkomajat yhteisellä muurilla ja
antamalla luostarin asukkaille ensim,
ohjesäännön. Hän perusti myös- ensim.
nais- eli nunnaluostarin. Egyptistä l.
levisi pian Palestiinaan, Syyriaan ja
Vähään-Aasiaan. Itämailla noudatetaan
yleisesti Basilius Suuren munkkisääntöä,
Länsimaille l. tuli 300-luvulla. Täällä
askeesia lievennettiin; munkkilupaukset
käsitettiin elinaikaisiksi. Luostarit
yhtyivät vähitellen liitoiksi l.
kongregatsioneiksi. l. on ottanut
tehtäväkseen hartaudenharjoitusten
lisäksi sairaan- ja köyhäinhoidon,
opetustoimen, saarnaamisen ja sielunhoidon
y. m. Keskiajalla luostareilla oli suuri
merkitys henkisten arvojen melkein ainoina
vaalijoina, Protestanttisissa, kirkoissa,
l. on poistettu. — Suomessa oli keskiajalla
luostareita Turussa, Viipurissa, Raumalla,
Köökarissa ja Naantalissa, Nyk. on kreik.-kat.
luostareita Valamossa, Konevitsassa,
Petsamossa ja Lintulan naisluostari. —
Huomattavia munkkikuntia ovat olleet esim.
benediktiläiset, birgittiiniluostarikunta,
cisterciläiset, dominikaanit, fransiskaanit,
jesuiitat ja kartusiaanit (ks. n.), kuuluisia
luostareita esim. Atos, Chartreuse, Cluny,
Monte Cassino, Mont Saint Michel, Sankt
Gallen, San Marco (Firenzessä), Vadstena.
[Harnack (saks., 1907).]

Luostari-Lassi ks. Laurentius Norvegus.

Luotaus, veden syvyyden määräys
tieteellisessä tai merenkulkutarkoituksessa.
Käsi-l. tapahtuu luotaimella
l. mittaluodilla, 3-4 kg painoisella
kartiomaisella lyijykappaleella, joka
riippuu n. 50 m:n köydessä,
luotirihmassa, mihin on solmuilla
t. m. merkeillä merkitty pituus (syvyys).
Syvä-l:ssa käytetään 8-12 kg:n luotia ja
200 m:n luotirihmaa. Täten voi l.
tapahtua ainoastaan laivan kulkiessa hyvin
hitaasti. Nopeamman vauhdin sallii
luotipoiju missä luotirihma juoksee
pyörän ylitse. L.-kojeet sallivat l:n
nopeassakin vauhdissa (jopa 16 solmua);
näissä syvyys lasketaan lieriössä olevan
ilmapylvään kokoonpuristumisesta. —
Erittäin suurien syvyyksien l. tapahtuu
satojen kilojen painoisilla luodeilla; itse
luoti irtautuu saavuttuaan pohjaan ja jää
sinne. — Kaikki mainitut kojeet järjestetään
yleensä niin, että ne tuovat ylös
pohjanäytteen. Yksistään syvyyden
määräys käy nyk. mukavimmin saksalaisen
fyysikon A. Behmin 1916 keksimällä
kaikuluotaimella, joka ilmoittaa
ajan, mikä kuluu äänen kulkiessa pohjaan
ja kaiun heijastamana, sieltä takaisin.
Tämän periaatteen mukaisia kojeita on
rakennettu monta eri mallia, mitkä
soveltuvat yhtä hyvin aivan matalan
veden kuin suurimpien syvyyksien
l:een suurella tarkkuudella. [Renqvist
(„Terra" 1926, n:o 2-3, ruots.).]

Luoteisväylä, meritie Euroopasta
Aasiaan Pohjois-Amerikan pohjoispuolitse.
Pitkällisen etsinnän ja monien
turhien yritysten jälkeen Mc Clure
1850 todisti sen olemassaolon ja Roald
Amundsen purjehti sen 1903-05
kulkien Baffininlahdesta Lancasterin-,
Barrowin-, Peelin-, Franklinin-, Rossin-,
Simpsonin-, Victorian-, Deasen-,
Coronation-, Dolphinin- ja Union-salmien
kautta. Liikenneväyläksi on l. mahdoton.

Luoti. 1. Käsiaseen, kiväärin tai
konekiväärin heittokappale; tehdään lyijystä,
oli alkujaan pallonmuotoinen, mutta
rihlapiipun ja savuttoman ruudin
keksimisen jälkeen l:n muoto muutettiin
lieriömäiseksi ja se päällystettiin ohuella
nikkeli- tai kuparivaipalla. — 2. Pohj.-Euroopassa
käytetty painomitta, n. 13 g.

Luotisuora, luotiviivan suunta. —
Luotiviiva, vertikaaliviiva,
suunta, mihin vapaasti riippuva rihma
asettuu painon (luodin) vaikutuksesta, —
Luotiviivan poikkeus, maan
epähomogeenisuudesta johtuva l:n
suuntautuminen ohi maan keskipisteen.

Luoto (ruots. Larsmo), ruotsink. kunta
Vaasan läänissä, Kokkolan ja Pietarsaaren välillä,
käsittää Larsmon ja nyk. mantereeseen
kiinnikasvaneen Eugmon y. m. saaret;
100,6 km2, 2,705 as. (1925).

Luotsi (ruots.), henkilö, jonka
ammattina on ohjata aluksia tuntemillaan
kulkuväylillä, vrt. Luotsi- ja
majakkalaitos.


Virkapukuinen luotsi.


Luotsiasema l. luotsipaikka,
kulkuväylän varrella oleva paikka, jossa
luotsien tulee olla päivystämässä ja
josta luotsia tarvitsevat alukset saavat
kutsua luotsin.



Luotsi- ja majakkalaitos. Merenkulkuhallituksessa
on yhtenä sen kolmesta osastosta luotsi- ja
majakkaosasto. joka käsittelee asiat, mitkä
koskevat merikartastolaitosta ja merenmittauksia,
kulkuväylien avaamista, viitoittamista ja
valaisemista, luotsiasemien perustamista
ja lakkauttamista sekä muita toimenpiteitä
merenkulun turvaamiseksi. Paikallisen luotsi-
ja majakkahallinnon valvontaa ja hoitoa varten
maa on jaettu luotsipiireihin, joissa
kussakin on luotsipiiripäällikkö. Luotsipiirit
on jaettu luotsausalueihin ja
hoitavat luotsitehtävät niissä luotsivanhin,
luotsit, apulaisluotsit ja luotsioppilaat.
— Merenkulun turvaamiseksi rakennetuilla kiinteillä
majakoilla hoitaa majakkavalaistusta majakkamestari
vanhempien ja nuorempien majakkavartijain
avustamana (Asetus merenkulkuhallinnosta 26/10 1925;
Asetus luotsauksesta 1/6 1922, muutettu osaksi 22/11 1924).

Luotsikala (Naucrates ductor), 20-30
cm pitkä, kirjava, Välimeressä elävä
piikkieväinen kala. Liha hyvää. Seuraa
laivoja haikalojen parissa — siitä nimi.

Luotsipakko. Kaikissa kauppa-aluksissa,
sekä ulkomaiden sota-aluksissa, on Suomen
kulkuvesillä käytettävä kruununluotsia.
Tästä velvollisuudesta ovat kuitenkin
vapautetut seuraavat suom. alukset:
a) ne, jotka kulkevat ainoastaan
maan rajain sisäpuolella; b) ulkomaan
paikkaan lähtevät, enintään 25
nettorekisteritonnin vetoiset alukset,
kun niitä käytetään yksinomaan halkojen,
kalain, maataloustuotteiden tai
kotiteollisuustuotteiden kuljetukseen, tai
pyydystämiseen, sekä ulkomaan paikasta
saapuvat samankokoiset alukset, poikettuaan
tullikamariin tai tullivartiopaikkaan; c)
ulkomaan paikkaan lähtevät alukset
matkallaan viimeiseen tullikamariin tai
sellaiseen tullivartioon, jolla on
tulliselvitysoikeus ja johon ne poikkeavat ennen
lähtöä aavalle merelle sekä ulkomaan
paikasta saapuvat alukset poikettuaan
tullikamariin tai mainitunlaiseen
tullivartioon ja d) jäänmurtaja-alukset
jäänsärkemiseen käytettäessä (Asetus
luotsauksesta 1/6 1922, muutettu osaksi
22/11 1924).

Luottamuslause, julkilausuma, jolla
joku taikka jotkut henkilöt toiselle tai
toisille henkilöille, joitten toimintaan he
voivat tai arvelevat voivansa vaikuttaa,
ilmoittavat hyväksyvänsä näiden
toimenpiteet ja antavansa heille kannatuksen.
L:n antaminen tulee varsinkin kysymykseen
parlamentaarisesti hallituissa
maissa, kansaneduskunnan arvostellessa
hallituksen toimenpiteitä. —
Luottamusmies, luottamustoimen tai
-viran haltija. Väliin tarkoitetaan
l.-nimityksellä myös edustajaa.
— Luottamustoimi, yleistä
luonnetta oleva ja jonkinlaista
vastuunalaisuutta sisältävä toimi, jota jokin
henkilö hoitaa sen nojalla, että suurempi
tai pienempi ryhmä kansalaisia on hänet
siihen valinnut. Kunnallisen ja kirkollisen
itsehallinnon toimet ovat usein l:ia.
— Luottamusvirka, L:oilla tarkoitetaan
niitä korkeampia (esim. maaherran,
keskushallituksen ylijohtajien) virkoja, jotka
hallitus täyttää ilman hakemusta ja
ehdollepanoa. L:n haltija on sikäli eri
asemassa muihin virkamiehiin nähden,
että hänet voidaan erottaa virastaan
ilman tutkimusta ja tuomiota.

Luotto l. krediitti, osittain laina,
velaksiantaminen (,,antaa luottoa",
,,saada luottoa"), osittain se luottamus,
jonka perusteella joku henkilö voi saada
jotakin velaksi (jollakulla on „luottoa").
Se, jolla ei ole l:oa jälkimmäisessä
merkityksessä, voi kuitenkin saada sitä
edellisessä merkityksessä, jos nim. joku, joka
nauttii luottamusta, menee hänen
puolestansa takuuseen tai jos hän voi asettaa
erityisen vakuuden, pantin (reaali-l.
erotukseksi henkilö-l:sta).

Luottolaitokset välittävät luottoa,
säilyttävät kalleuksia ja arvopapereita,
toimittavat rahanperimisiä, perustavat
osakeyhtiöitä y. m. L:sta ovat tärkeimmät
erilaiset pankit, osuuskassat, panttilaitokset y. m.

Luotto-osuuskunta on yhdistys, jonka
tarkoituksena on helpottaa ja välittää
jäsenilleen luotonsaantia. L:t käyttävät
itsestänsä erilaisia nimityksiä: luottoyhdistys,
osuuskassa, kansanpankki y. m.

Luotto-Pankki o.-y., Helsingissä, per.
1917, osakepääoma 16 milj., haarakonttori Viipurissa.

Luottopaperi, jokainen kirjallinen,
jotakin velkasuhdetta koskeva asiapaperi,
varsinkin sellainen, joka yleisessä
liikkeessä kulkee kädestä käteen joko
siirrolla varustettuna tai pelkästään toisen
haltuun antamalla.

Luottotalous, sellainen talouselämän
olotila l. talousaste, jossa vaihdanta on
kehittynyt siten, että vaihtotoimituksessa
ei suoritusta heti seuraa vastasuoritus,
vaan hyödykkeitä annetaan maksusitoumusta
tai -lupausta s. o. luottoa vastaan.



Luottotietotoimisto, toimisto, joka
hankkii tietoja liikkeiden ja yksityisten
luottoarvosta l. antaa n. s. luottotietoja.
Suomessa on sellaisia Suomen
Luotonantajayhdistys (per. 1906) ja sen
yhteydessä toimiva asianajotoimisto Ab.
Credit sekä Liikemiesten Tiedonantoyhdistys
(per. 1912) ja sen yhteydessä toimiva
Luottotieto o.-y. L:t perivät myös saatavia,
toimittavat konkurssivalvontaa ja muita
liiketoiminnasta johtuvia oikeudellisia tehtäviä.

Luottovakuutus, vakuutuslaji, jossa
vakuutuksenantaja sitoutuu vastaamaan
joko jo annetun tai vakuutusajan
kuluessa rahassa tai muussa arvossa
myönnettävän luoton suorittamisesta.
Sitoumus sisältää pääasiallisesti, että jos
velallinen joutuu maksukyvyttömäksi, on
vakuutuksenantaja velvollinen korvaamaan
velkasumman edeltäpäin määrätyillä ehdoilla
joko osaksi tai kokonaan. — Suomessa toimii
Suomen Luottovakuutus o.-y.

Luovata, kääntää kulussa olevaa
alusta siten, että sen keula lähenee sitä
suuntaa, josta tuuli puhaltaa. — Luovi,
se matka, jonka vastatuulessa luoviva
alus purjehtii kahden kääntämisen välillä.
— Luovia, risteillä hankatuulessa
vastatuuleen pyrkiessä.

Luovuttaminen ks. Rikoksentekijän
luovuttaminen.

Luovutus, esineen tai oikeuden
jättäminen l. antaminen sen nykyisen
haltijan puolesta toisen hallintaan.
L. ahtaammassa merkityksessä
käsittää omistusoikeuden siirtämisen
toiselle. — Luovutussopimus, välipuhe,
jolla omistusoikeus siirretään: kauppa,
vaihto ja lahja.

Lupa, hallinto-oikeudessa se
yksipuolinen julkisoikeudellinen hallintotoimi,
jolla hallintoviranomainen sallii, että l:n
saaja saa tehdä sellaista, joka muuten on
häneltä kielletty. — Lupapäätös
l. lupakirja, päätös, jolla
viranomainen on antanut luvan.

Lupiini (Lupinus), hernekasvisuku,
n. 100 lajia, useimmat amerikkalaisia.
Korkeita ruohovartisia kasveja, joilla
monisormiset lehdet ja pysty terttukukinto.
Valkoista l:ia (L. albus),
keltaista l:ia (L. luteus) ja
sinistä l:ia (L. angustifolius)
viljellään sekä vihantalannaksi että
vihantarehuksi, yleinen koristekasvi on
monivuotinen monilehtinen l.
(L. polyphyllus), josta us.
värimuunnoksia.


Lupinus polyphyllus.

Lupinoosi, lupiinimyrkytys, jonka
eläimet, etenkin lampaat, joskus saavat
lupiiniravinnosta; oireita: ihon ja
limakalvojen kellastuminen; usein seuraa
kuolemakin.

Luppi (ransk.), suurennuslasi.

Luppokuusi, runsaasti naavajäkäliä
kasvava kuusi; kaadetaan naavan vuoksi
porojen hätäravinnoksi.

Lupuliini, humalan emitähkäin
rauhasten erite.

Lupus (lat.), ihotuberkuloosi (ks. t.).

Lur, mskand. metallinen (pronssiaikuinen)
puhallussoitin, jota on löydetty noin 40 kpl.
eri tienoilta, kehittyneimmät Tanskasta.
Huolimatta korkeasta iästään (arviolta 3,000
v.) ne ovat vielä soittokelpoisia ja ovat
osoittautuneet ääneltään pehmeäsävyisen
pasuunan kaltaisiksi.

Luristan, maakunta Länsi-Persiassa.
Asukkaat, lurit, kurdien sukuisia
paimentolaisia.

Luserni, mailanen (ks. t.).

Lusi, kylä Heinolan pitäjässä; kiivaita
taisteluita 1918, valloitettu maalisk. 13 p.

Lusifer, Lucifer (ks. t.).

Lusignan [lyzinjã'], kaup. Ranskassa,
25 km Poitiers'sta lounaiseen, Kyprosta
hallinneen (1193-1267, naispuolelta v:een
1475) L:n aatelissuvun linnan rauniot.

Lusikkapora, kourun muotoinen pora (ks. t.).

Lusikkavesi (saks. Scheidewasser =
erotusvesi), typpihapon harhanimitys.

Lusitania, 1. Lusitaanien mukaan
nimitetty Pyreneitten niemimaan länsiosa,
aik. roomal. provinssi = nyk. Portugali.
— 2. Engl. matkustajalaiva, jonka saks.
sukellusvene upotti 1915 (1,198 hukkunutta).

Lussin, Italialle kuuluva saari
Adrianmeren pohjoisosassa, Istrian
kaakkoispuolella.

Luste (Lolium), heinäkasvisuku;
meillä 2 lajia rikkaruohoina. Paikoin
l.-sanalla tarkoitetaan myös hiirenruista
(Bromus secalinus).



Lusto, vuosirengas, yhden
kasvukauden aikana kasvanut puuaine; l:t
näkyvät rungon poikkileikkauksessa
samakeskisinä renkaina.

Lustrum (lat.), joka viides vuosi
toimitettu muinaisroomal. puhdistusuhri;
myös viisivuotinen ajanjakso.

Lusus (lat.), leikki. — Lusus naturæ
luonnon leikki, sattuma.

Luterilainen Evankeliumiyhdistys,
Lutherilainen Evankeliumiyhdistys (ks. t.)

Luterilaiset, Lutherin kannattajat
alk. käytetty pilkkanimenä. Tav.
käytettiin kuitenkin nimitystä „evankeeliset"
tai „reformeeratut kirkot" ja vasta
1580-luvulta l. vastakohtana kalvinisteille.

Luthardt [-rt], Christoph Ernst
(1823-1902), saks. lut. teologi,
puhdasoppisuuden pääedustajia. Teoksia
suomen.: „Apologeettisia esitelmiä
kristinuskon perustotuuksista".

Luther [-ter], Alexander
Ferdinand (s. 1877), suom. eläintieteilijä,
ylim. prof. Helsingin Yliopistossa v:sta 1918.
Julkaisuja vertailevan anatomian alalta.
— Luther, Hans (s. 1879), saks.
poliitikko. Elintarve- ja maatalousministerinä
1922-23, rahaministerinä 1923-25, valtiokanslerina
1925-26. Kuuluu saks. kansanpuolueeseen.


Hans Luther.

Luther, Martti (1483-1546), saks.
uskonpuhdistaja, syntyi ja kuoli Eislebenissä,
vuorimies Hans L:n poika. Tultuaan Erfurtin
yliopistossa maisteriksi 1505 alkoi opiskella
lakitiedettä, mutta meni jo sam. v. munkiksi
Erfurtin augustinolaisluostariin. Koetti
turhaan itseään kiduttamalla ja munkkihurskautta
harjoittamalla saada tunnonrauhaa. Sen hän sai
vasta luostarintarkastajan v. Staupitzin neuvottua
häntä etsimään apua kärsivältä Kristukselta.
L. oli vihitty papiksi 1507, ja 1508
hänet kutsuttiin Wittenbergin yliopiston
filosofian professoriksi. Samalla hän
jatkoi teol. opintoja. Talvella 1510-11 L.
veljeskuntansa asioissa kävi Roomassa,
missä oppi tuntemaan ylimmän papiston
turmeltuneisuuden. V. 1512 L., joka välillä
oli ollut Erfurtissa, tuli raamatunselitysopin
professoriksi Wittenbergiin. Täällä
hänelle lopullisesti selvisi, että ihminen
tulee autuaaksi uskon kautta eikä lain
töistä. L:n uskonpuhdistustoiminta alkaa
hänen esiintymisestään anekauppaa
vastaan lokak. 31 p. 1517, jolloin hän
Wittenbergin tuomiokirkon ovelle naulasi
kuuluisat 95 väitöslausettansa. Hänen
tarkoituksensa ei ollut rikkoa välejänsä
kirkon kanssa, mutta vastustus vei hänet
askel askeleelta kauemmas katolisuudesta.
V. 1519 hän väitellessään Johann
Eckin kanssa hylkäsi sekä paavin että
kirkolliskokousten ehdottoman
arvovallan ja asetti Raamatun ylimmäksi
ohjeeksi uskonasioissa. Julk. 1520
reformatoriset pääkirjansa, ,,Saksan kansan
aatelistolle kristillisen säädyn
parantamisesta", „Kirkon babylonialaisesta
vankeudesta", „Kristityn vapaudesta". Poltti
jouluk. 1520 Wittenbergissä paavin
pannabullan ja kanoniset lakisäädökset
siten sanoutuen irti kirkosta. Lopullisen
pannajulistuksen paavi Leo X antoi 1521.
L:n toiminta oli saanut siksi laajalti
vastakaikua, että hänen asiansa otettiin
esille Wormsin valtiopäivillä 1521, missä
L. kieltäytyi oppiaan peruuttamasta.
L. kannattajineen julistettiin
valtakunnankiroukseen. Tällöin hänet
suosijansa Saksin vaaliruhtinaan Fredrik
Viisaan toimesta oli toimitettu talteen
Wartburgin linnaan, jossa saksansi Uuden
Testamentin (1521-22; koko Raamattu
ilm. 1534). Karlstadtin toimeenpanemat
uskonnolliset levottomuudet Wittenbergissä
saivat L:n lähtemään turvapaikastaan, ja
nyt hän ryhtyi järjestämään kirkkoa
evankeeliseen henkeen. V. 1524
puhjenneen talonpoikaiskapinan suhteen
L. asettui vastustavalle kannalle. V. 1525
hän solmi avioliiton Katharina von Boran
(ks. t.) kanssa. L:n teoksista on vielä
mainittava „Vähä" ja „Iso Katekismus"
(1529), postilla ja virsiä, m. m. „Jumala
ompi linnamme", „Pöytäpuheita" (us.
teoksia suomen.). L:n työtovereista oli
läheisin Melanchton (ks. t.). [Kolde
(1901), Holmqvist (1917), Ruuth (1917).]


Martti Luther. (Lucas
Cranachin tekemä
muotokuva.)

Lutherilainen Evankeliumiyhdistys,
Suomen L. E., Helsingissä, per. 1873
kaksikielisenä, 1922 erosivat siitä
ruotsinkieliset. Yhdistyksen, jonka suunnan
kannattajilla us. nimitys „evankeeliset",
tarkoitus on käytäntöön yleisemmäksi



saattaa evankeliumin sanaa sisä- ja
pakanalähetystyön ja nuorisotyön kautta,
Se kustantaa kirjallisuutta
(äänenkannattajat Sanansaattaja [per. 1873],
Autuus Pakanoille ja Nuorison Ystävä),
harjoittaa saarnatoimintaa kotimaassa
(4 pappia ja 92 maallikkosaarnaajaa),
tekee lähetystyötä Japanissa
(lähetystyöntekijöitä 4 suom. ja 5 jap.),
ylläpitää nuorisotoimintaa ja
ylioppilaskotia; rukoushuoneita 37.


Lutherilaisen Evankeliumiyhdistyksen
rukoushuone Helsingissä (Kalliossa).

Luton [lutn], kaup. Englannissa,
Cambridgesta länteen. Englannin
olkihatunvalmistuksen keskus. 58,000 as.

Luts, Oskar (s. 1886), vir.
novelli- ja näytelmäkirjailija. Teoksia: novellit
„Kevade", ,,Sov", ,,Andrese elukäik", näytelmät
„Paunvere", ,,Laul ônnest" ja „Kapsapää".

Lutsin virolaiset (Lutsin maarahvas)
muuttivat suuren pohjan sodan aikana Virosta
ent. Vitebskin kuvernementtiin, nyk. Latviassa.
Heitä lasketaan olevan Lutsin (Ludzen) kaupungin
lähistöillä n. 5,000 henkeä, joista vain 120
ymmärtää viroa, muut ovat lättiläistyrieet
ja venäläistyneet.

Lutsk, Luck (ks. t.).

Lutter am Barenberge, kauppala
Saksassa, Braunschweigistä lounaiseen. Siellä
Tilly voitti 1626 Tanskan kuninkaan
Kristian IV:n.

Luttojoki, Kuollan niemimaalla
juoksevan, Pohjois-Jäämereen laskevan
Tulomajoen lisäjoki. Latvahaarat Suomen
puolella Ivalojoen eteläpuolella.

Lutukka (Capsella bursa pastoria),
yleinen 1-vuotinen ristikukkainen yli
maapallon levinnyt rikkaruoho; hedelmät
vastakolmiomaiset.

Luu, selkärankaisten tukirangan kovin
solukko. Sen muodostavat pienet, haarakkeilla
toisiinsa liittyvät luusolut
sekä näiden välillä oleva l:n varsinainen
perusaine, orgaanisista aineista ja
epäorgaanisista suoloista (kalsium-,
fosfori- y. m.) muodostunut luuaine.
Tämä on eri suuntiin kulkevina levyinä eli
luulamelleina, L:n pintaopissa sekä
l:issa olevien onteloiden seinillä nämä
kulkevat pintamyötäisesti, syvemmällä ne
ympäröivät samakeskismä l:ssa
kulkevia hienoja putkia, Haversin
kanavia, ja niiden verisuonia.
Läpileikatussa l:ssa voidaan huomata
ohuempi pintakerros, joka on kokoomukseltaan
kiinteätä, pienihuokoista, tiivistä
ainetta, ja tämän alla oleva harvempi,
sienimäinen aine, luuhohka, — L:n
ulkopintaa peittää luukalvo; onttojen
l:iden sisäseinämässä on samanlainen
l:n sisäkalvo. Luukalvo liittyy
Sisäpinnallaan läheisesti l:hun pitäen
m. m. huolta uusien luusolujen
muodostumisesta, Tästä sen toiminnasta riippuu
esim. se, että katkenneella l:lla on kyky
kasvaa eheäksi. — Muotonsa puolesta l:t
jakautuvat pitkiin, litteihin ja lyhyihin.
Pitkissä l:issa on liereä luunvarsi
ja sen kummassakin päässä paksumpi
luunpää. Luunvarren sisällä on
ydinontelo, jonka täyttää, luuydin
(ks. t.). Luunvarren seinämässä on
luuaine tiivistä, pienihuokoista; luunpäässä
se on harvempaa. Litteissä l:issa on
kaksi tiiviin luuaineen muodostamaa
pintaa ja näiden välissä ohut luuhohkakerros.
Litteitä l:ita ovat esim. useat
pääkalloin l:t ja lapa-l. Lyhyet l:t ovat
moinitahkoisia tiiviin pintakerroksen ja
huokoisemman sisäosan muodostamia,
esim. nikamat, ranne- ja nilkka-l:t. —
Ihmisen useimmat l:t kehittyvät sikiöllä
tavattavan ruston tilalle (rustoperäiset
eli primääriset l:t); ainoastaan
harvat l:t, kuten esim. muutamat pääkallon
l:t, ovat sidekudoksen luutumia
(peitin- eli iho-l:t, sekundääriset
l:t). Ruston sisäinen luutuminen alkaa
erikoisista luutumispisteistä; näissä muodostuu
ruston sisään ontelolta, joihin veri tuo
luutamuodostavia soluja, osteoblasteja.
Nämä synnyttävät sekä luusoluja
että niiden välille luuainetta, L:n
paksuuskasvu tapahtuu siteni, että
alkuperäistä rustoa peittävä rustokalvo saa
luutamuodoistavan ominaisuuden ja
muuttuu luukalvoksi, jonka sisäpinnan solut
erittävät luuainetta.

Luubreksia ks. Luuluolat.

Luuhauki (Lepidosteus),
luurankaisiin. kiillesuomuisiin kuuluva
suippolkuonoinen, terävähampainen kala.
Pohjois-Amerikan keskiosien joissa ja
järvissä.



Luuhiili, luumusta, spodium,
luusta ilmaköyhässä tilassa kuumentamalla
saatu hiili. Hiillytystulosta saadaan
n. 60 %, mistä 10 % hiiltä, 78 %
kalsiumfosfaattia, 8 % kalsiumsilikaattia.
Pidättää itseensä liuoksista erinäisiä
liuonneita epäpuhtauksia. Käytetään esim.
sokeriliuoksen puhdistukseen.

Luujauhot, typen- ja
fosforihapoinpitoinen apulannoitusaine,
valmistetaan tehdasmaisesti jauhamalla
hienoksi kuivatut luut sinältään (raakana)
tai poistamalla niistä sitä ennen joko rasva
bentsiinillä tai rasva ja liima-aine
ylikuumennetuissa höyryssä keittämällä.
Raa'at l. sisältävät 4-5 % typpeä, 20-24 %
fosforihappoa, bentsiinillä uutetut 4-5,5 %
typpeä, 19-23 % fosforihappoa, höyrytetyt,
liimattomat 0,6-1,0 % typpeä, 28-30 %
fosforihappoa. L:ja käytetään kalkkiköyhässä,
munarikkaassa maassa, jossa niiden liukeneminen
tapahtuu nopeasti. L. sopivat parhaiten
syyskylvöille ja nurmille. Kylvetään ajoissa
ennen kylvöä, mullataan syvälle. Suomessa on
nyk. 6 luujauhotehdasta, valmistus 908,700 kg
v. 1924.

Luukalat. 1. Alaluokka (Teleostomi)
kalojen luokassa rustokalojen (Selachiæ)
rinnalla. Eroaa näistä sen kautta, että
luusto, etenkin peitinluut, osaksi tai
kokonaan on luutunut. Lahkoja:
rustokiillesuomuiset (Chondrostei),
kiillesuomuiset (Ganoidei),
varsinaiset luukalat (Teleostei),
keuhkokalat (Dipneusta).
— 2. Varsinaiset l. (Teleostei),
kalalahko. Tuntomerkkejä: luusto lähes
kokonaan luutunut, selkärangan nikamat
kaksoiskoverat, kylkiluut vahvat, pyrstöevä
tasamukainen, sykloidi- tai ktenoidisuomut (vrt.
Kalat), kannen peittämät
kampakidukset, uimarakko, valtimolaajennus
(bullus arteriosus).

Luukalvontulehdus (periostitis),
tartunnan tai loukkaantumisen aiheuttama
tulehdus luukalvossa. — Luukaries (lat.),
luumätä.

Luukas, evankelista, Paavalin
työtoveri, ammatiltaan lääkäri. Kirjoittanut
Antiokiassa n. 70-85 kreikaksi evankeliumin
käyttäen lähteenä erästä vanhempaa
evankeliumia, n. s. Proto-Luukasta, jossa
aineksia m. m. Logiasta (ks. t.), sekä
Markuksen evankeliumia. L. -on myös
kirjoittanut Apostolien Teot, joka hänen
evankeliuminsa kanssa muodostaa
kaksoisteoksen. [Zahn (saks., 1920).]

Luukkoinen, Taneli (k. n. 1712),
kuuluisa isonvihan aikainen suom.
sissipäällikkö; sai majurin arvon.

Luulaja (ruots. Luleå), kaup.
Ruotsissa, Pohjanlahden rannikon
pohjoisosassa. Hyvä satama, malminvientiä.
Metalli- ja puuteoll. 11,000 as.

Luulajanjoki (ruots. Lule älv),
Pohjois-Ruotsissa oleva suuri joki; pituus
310 km, suun leveys 3 km. Kaksi
latvahaaraa, Iso ja Pieni L., lähteet
Sulitelman rinteillä. Ed. juoksee m. m.
Ison-Luulajanjärven läpi; siinä on komea
Stora Sjöfalletin putous, Porjuskoski ja
Harsprånget.

Luulasi, maitolasi, opaalilasi,
maidonvalkea, läpikuultava lasi. —
Luuliima, luista, jänteistä y. m.
kollageeneista valmistettu liima.

Luulotauti, hypokondria,
sairaalloinen oman ruumiin ja sen
toimintojen tarkkaaminen, joka pienimmänkin
kivun tai häiriön tulkitsee peloittavaksi
taudiksi.

Luuloteltu rikos, imaginaaririkos (ks. t.).

Luulottelu ks. Suggestioni.

Luuluolat, enimmäkseen kalkkiseuduissa
olevia luolia, jotka muinoin ovat
olleet ihmisten tai eläinten vakituisia
oleskelupaikkoja, Pohjakerroksen
muodostavat nykyaikaisten tai sukupuuttoon
kuolleiden imettäväisten, joskus
ihmistenkin luiden sirpaleet ja kappaleet,
jotka kalkkisintterin yhteenliittämällä
erikoisena kivilajina, n. s. luubreksiana,
saattavat peittää luolan pohjan monen metrin
vahvuisena kerroksena. Semmoisia l:ia on
Etelä-Ranskassa (Dordogne, Mentone), Belgiassa
(Spy), Saksassa (Neandertal), monin paikoin
Etelä-Amerikassa, y. m.

Luumarja, mehevä hedelmä, jossa
3 kerrosta: 1) ohut, kalvomainen
ulkokerros, 2) mehevä keskikerros ja 3) kova,
luumainen sisäkerros. Viimeksimainitun
sisässä siemen. Esim. luumu.

Luumupuu (Prunus domestica),
ruusukasvien heimoon kuuluva matala puu
tai iso pensas, kotoisin Etu-Aasiasta.
Kriikunapuun kaltainen, mutta oksat kaljut,
piikittömät ja hedelmän luu litteämpi.
Useita viljeltyjä muotoja. Yleinen
viljelyskasvi Etelä- ja Keski-Euroopassa,
sekä Kaliforniassa. Kantaa kypsiä hedelmiä
Etelä-Suomessakin. — Kuivattuja l:ja
sanotaan myös veskunoiksi.


Luumu.




Luumusta, luuhiili (ks. t.).

Luumylly, luujauhojen valmistuslaitos,
jossa, luut ensin keitetään kattiloissa
1-2 ilmakehän höyryssä (sivutuotteena
saadaan liimaa, rasvaa y. m.) mureiksi,
jäähdytetään, survotaan, hienonnetaan
kolleriinyllyssä (ks. t.) ja lopuksi
jauhetaan tavallisilla jauhinkivillä.
— L:ksi sanotaan myöskin yksinäistä
valssikonetta, jossa, luut piikkivalssien
välissä rouhitaan luuhiilen valmistamista
varten. Toisinaan nimitetään l:ksi jyrsijää,
konetta, jossa pyörivän levyn laattapintaan
sovitetut terät leikkaavat luut lastuksi
kanojen ruokkimista varten.

Luumäki. 1. Kunta Viipurin läänissä,
Etelä-Savossa; 720,6 km2, 7,448 as. (1925).
— 2. Rautatieasema Kouvolan-Viipurin
rataosalla L:n kunnassa, 63 km Viipurista.

Luumätä, luunekroosi (caries),
luun loukkautumisen tai luukalvon tai
-ytimen tulehtumisen aiheuttama luun
märkiminen.

Luunkatkeama (lat. fractura). L:t
jaetaan kahteen ryhmään: umpinaiset,
joissa luuta ympäröivä kudos tai ainakin
iho on eheä, ja avonaiset, joissa
katkennut luu on näitä vahingoittanut.
Avonaisen l:n hoito on aina vaikeampi kuin
umpinaisen senvuoksi, että syntyneen
haavan kautta voi helposti tunkeutua
bakteereja vahingoittuneisiin kudoksiin,
jotenka paraneminen vaikeutuu. — L.
tunnetaan sen suuresta arkuudesta ja siitä,
että katkennutta kohtaa tunnusteltaessa
usein voidaan huomata tavallisuudesta
poikkeavaa liikkuvaisuutta sekä
katkenneiden luunpäiden toisiaan vastaan
hangatessa syntyvää rutinaa. Tav. on
ympäröivä kudos katkenneella kohdalla
turvonnut. Parhaan käsityksen l:sta antaa
kuitenkin röntgenvalokuva. L. voi
olla joko epätäydellinen, jolloin luuhun
ainoastaan syntyy isompi tai pienempi
särö, tai täydellinen, jolloin luu on
mennyt poikki. — L:n sattuessa on
vioittunut jäsen sidottava hätäsiteellä
(pantava jos mahdollista lastoihin).
Lääkärin toimena on asettaa katkenneet
luunosat mahdollisimman tarkasti
alkuperäiseen asentoonsa ja sitoa vahingoittunut
ruumiinosa niin, etteivät luut
jäljestäpäinkään pääse tästä asennosta
liikkumaan. — Luuosat kasvavat yhteen siten,
että luukalvo muodostaa l:n kohdalle
rustoa, joka sitten luutuu.

Luuntulehdus (ostitis), itse luussa
oleva tulehdus, johon usein liittyy.
luukalvontulehdus (periostitis) ja
luuytimentulehdus (osteomyelitis).

Luuppi, luppi (ransk.),
suurennuslasi.

Luurangottomat, selkärangattomat
(ks. t.). — Luuranko, luusto (ks. t.).
— Luurankoiset, selkärankaiset (ks. t.).
— Luurasva, luuöljy (ks. t.).

Luusto, korkeimpain selkärankaisten
luutunut tukielimistö, joka antaa
ruumiille tukea, tarjoaa lihaksille
kiinnityskohtia ja suojaa eräitä ruumiin arimpia
elimiä. Lukuunottamatta eräiden
selkärankaisten iho-l:oa (ruistokalojen
ihohampaiden pohjalevyt, kilpikonnien ja
krokotiilien luukilvet, vyötiäisten
ihopanssari) sekä alk. ihon luutumina
syntyneitä, sittemmin sisäiseen luustoon
yhtyneitä n. s. peitinluita (useat pään
luut) on selkärankaisten tukiranka n. s.
sisäistä l:oa. Tämän ensimmäinen
aihe on selkäjänne, joka tavataan
jo vaippaeläimillä. Alemmilla
selkärankaisilla jää selkäjänne sellaisenaan
ruumiin tukielimeksi, korkeammilla sen
ympäristöön kehittyy joko rusto- tai
luuvahvikkeita, nikamia, jotka muodostavat
varsinaisen selkärangan. Tällöin voi
alkuperäinen selkäjänne joko osittain tai
kokonaan hävitä. Selkäranka yhdessä
pääkallon kanssa on l:mme keskirankana,
Se jakautuu kaloilla vartalo- ja
pyrstöosaan, muilla luurankoisilla
erotetaan siinä kaula-, rinta- (selkä-), lanne-,
risti- ja häntäosat. Tämän keskirangan
vatsapuolelle liittyvät kylkiluut.
Edelläesitettyihin vartalonluihin liittyvät vielä
kahden raajaparin luut. — Ihmisen l:ssa
on 208 eri luuta, jotka asemansa mukaan
jaetaan vartalon ja raajojen luihin.
Vartalossa erotetaan selkärangan,
rintakehän ja pään luut, raajoissa ylä- ja
alaraajan (etu- ja takaraajan) luut.
Selkärangan muodostavat
peräkkäiset nikamat, joissa erotetaan
vatsapuolella paksu solmu ja tästä
taaksepäin lähtevä rengasmainen kaari.
Kaaren korkeimmalta kohdalta lähtee
taaksepäin okahaarake. Kaaresta lähtee
kummallekin sivulle päin poikkihaarake
ja sekä ylös- että alaspäin pari
nivelhaaraketta. Kaarien sisään muodostuu
selkäydinkanava. Nikamat ryhmitetään
seuraavasti: 7 kaula-, 12 rinta-, 5 lanne-,
5 risti- ja 4-5 häntänikamaa. —
Rintakehän l:oon kuuluu 12 paria
kylkiluita sekä rintalasta. — Pääkallon
luut ryhmitetään aivo-ontelon luihin ja
naamaluihin. Yläraajassa on 32



luuta. Niistä 2 ylintä, n. s. hartianluut
(lapaluu ja solisluu) liittävät yläraajan
vartaloon. Hartianluihin liittyy olkaluu
ja tähän kyynärvarren kaksi luuta:
kyynär- ja värttinäluu. Näiden alapäässä on
8 ranneluuta, joita seuraa 5 kämmenluuta
ja näiden jatkona sormien luut
(peukalossa 2, muissa sormissa 3). —
Alaraajan 31 luuta jaetaan 4:ään eri
ryhmään: lantion-, reiden-, säären-
ja jalanluihin. Lantionluita on 3: suoli-,
istuin- ja häpylyy, jotka liittyvät toisiinsa
lonkkaluuksi. Nämä liittävät alaraajan
vartaloon. Reidessä on pitkä, putkimainen
reisiluu, sääressä ulkopuolella heikko
pohje- ja sisäpuolella vahvempi sääriluu.
Jalanluista 7 nilkkaluuta vastaa käden
ranneluita. Nilkkaluita seuraa 5
jalkapöydänluuta ja näitä varpaiden luut.


Ihmisen luusto, 1 otsaluu, 2 ohimoluu, 3 nenäluu,
4 poskikaari, 5 yläleuanluu, 6 alaleuanluu,
7 kaulanikamat, 8 solisluu, 9 lapaluu, 10
olkaluu, 11 rintanikamat, 12 kyynärnivel, 18 ristiluu,
14 reisiluun pää, 15 reisiluun kaula, 16
lonkkareikä, 17 istuinluu, 18 rintalasta, 19 kylkiluut,
20 rintalastan miekkalisäke, 21 lannenikamat,
22 suoliluu, 23 kyynärluu, 24 värttinäluu,
25 ranneluut, 26 kämmenluut, 27 sormiluut,
28 häpyluu, 29 reisiluu, 30 polvilumppio,
31 sääriluu, 32 pohjeluu, 33 nilkkahmt, 34
jalkapöydän luut, 35 varpaiden luut.

Luuthultti, jalkakiila,
särmiönmuotoinen, raudasta tai vahvasta, puusta
tehty kanki, joka vaakasuorana saalingin
päällä, käyden mastotangon alapään läpi,
kannattaa koko ylempänä olevaa takilaa.

Luutnantti (ransk.-ruots.), Suomen
armeijassa toinen upseeriarvo, vänrikkiä
lähinnä ylempi.

Luuttu (arab., ruots,), ikivanha
kielisoitin, josta kitara ja mandoliini
y. m. ovat kehittyneet. Arabialaiset
toivat sen Espanjaan ja Etelä-Italiaan,
ja sieltä se levisi muualle Eurooppaan
n. 1300-luvulla.


Luuttu.

Luutuhka, luita ilmassa hehkutettaessa
syntyvä tuhka, pääasiassa kalsiumfosfaattia.
Käytetään fosforin ja fosfaattien, maitolasin,
lasitusten y. m. valmistukseen, puhdistusjauheena,
lannoitteena.

Luuvalo, kihti (ks. t.).

Luuvartti (holl., ruots.), tuulen puoli
(alukseen nähden).

Luuydin, luiden onteloissa oleva aine.
Sitä on kahta lajia: punaista ja
keltaista. Edellistä on sikiön kaikissa
luuonteloissa; täysikasvuisilla sitä on vain
litteissä luissa ja nikamissa, niiden
pitkissä luissa on keltaista l:tä. Punaisessa
l:ssä syntyvät punaiset verisolut. Keltainen
l. on pääasiassa sidekudosta ja rasvaa.

Luuytimentulehdus (osteomyelitis),
tav. lasten tai nuorten henkilöiden
luuytimen tulehtuminen, joka sitten leviää
ympäröivään luuhun ja luukalvoon.
Bakteerien aiheuttama; alkaa joko
näennäisesti itsenäisenä tai liittyy
jälkitautina useihin infektsionitauteihin
tai saa alkunsa haavasta, jonka kautta
märkäbakteereja on päässyt luuhun.



Luuöljy, luiden sisältämä rasva,
valmistetään m. m. sorkista keittämällä;
luujauhoteollisuuden sivutuote.
Käytetään saippua- ja kynttiläteollisuuteen,
kellojen voiteluun, nahan pehmikkeeksi.

Luvaton viljelys, sellaisten rikosten
yhteisnimitys, joihin useissa eri muodoissa
tekeytyy syypääksi se, joka luvattomasti
käyttää, hyväkseen toisen kiinteään
omaisuuteen kuuluvaa maata, metsää tai
kalavettä (Rikoslaki 33:s luku).

Luvia, kunta Turun ja Porin- läänissä,
Satakunnassa, Pohjanlahden rannalla, Porista
etelälounaaseen; 153,1 km2, 3,145 as. (1925).

Lux (lat.), valo.

Luxembourg [lyksābū'r], Belgian
kaakkoisin maakunta. Pääkaup. Arlon.

Luxembourg [lyksābū'r], François
Henri de Montmorency (1628-95), L:n herttua,
ransk. sotamarsalkka. Saavutti loistavia voittoja
Hollannin sodassa, jossa ylipäällikkönä v:sta 1675,
sekä Pfalzin sodassa, jossa niinikään
ylipäällikkönä. Kansansaduissa kerrotaan
hänen olleen liitossa paholaisen kanssa.

Luxembourgpalatsi [lyksābū'r-],
Pariisissa, rak. 1615-20, nyk. Senaatin
istuntohuoneena. Sivurakennuksessa
Luxembourgmuseo (taidetta). Palatsia
ympäröi kaunis Luxembourgpuisto.

Luxemburg, Luksemburg (ks. t.).

Luxemburg, Rosa (1870-1919),
puol.-juut.-saks. sosialisti. Maailmansodan
aikana vangittuna, vallankumouksen
puhjettua julkaisi Liebknechtin kera
spartakistilehteä „Rote Fahne"; lynkattiin
katumetelien aikana Berliinissä.

Luxor, Luksor (ks. t.).

Luxuria (lat.), itsetietoinen tuottamus,
kun tekijä, vaikka hän jommoisellakin
varmuudella — kuitenkin tahallisuuden
edellyttämää vähemmällä —, huomaa tekonsa
laadun, siitä huolimatta tekee sen.

Luxus (lat.), ylellisyys.

Luynes [lyi'n], Charles (1578-1621),
Albert'in markiisi, L:n herttua, ransk.
hallitusmies. Hoiti hallitusta Ludvig
XIII:n suosikkina 1617-21 koettaen
vähentämällä ylimysten ja hugenottien
merkitystä lisätä kuninkaan valtaa.

Luzern [lutse'rn]. 1. Kantoni keskellä
Sveitsiä, 1,492 km2, n. 178,000 as.
Väestön enemmistö katolilaisia ja saksankielisiä.
— 2. L:n kantonin pääkaup. Vierwaldstätterjärven
rannalla, Reussin suulla. Matkailijaliikenteen
keskuksia. 44,000 as.


Luzern. Vanha silta ja vahtitorni.

Luzk, Luck (ks. t.).

Luzon [esp. ääntämys luþo'n],
Filippiinien suurin saari, tuliperäinen;
105,704 km2, 4 milj. as., malaijeja ja
negriittoja. Rautaa, kuparia, rikkiä,
kivihiiltä. Pääkaup. Manila.

Lwów [lvūf] (saks. Lemberg),
kaup. Etelä-Puolassa, Kreik.-kat., room.-kat. ja
armeen. arkkipiispan istuin. Yliopisto,
polyteknillinen opisto. Kone- ja nahkateoll.
220,000 as.


Lwów.

Lvov [ljvof], Aleksej
Fedorovitš (1799-1870), ven. säveltäjä
ja viulutaituri. Sävelsi oopperoita,
viulukonserttoja, kirkkokuorolauluja ja
vanhan ven. kansallislaulun. — Lvov,
Georgij Evgenievitš (1861-1925), ven.
kadettipoliitikko, ruhtinas. Väliaikaisen
Hallituksen puheenjohtajana maalisk.-heinäk.
1917. — Lvov, Vladimir Nikolajevitš
(s. 1872), ven. poliitikko, Pyhän Synodin
yliprokuraattorina 1917. Nyk. bolševikkien
palveluksessa.

Lyautey [liotē'], Hubert (s, 1854),
ransk. marsalkka. Vv. 1912-25 yliresidenttinä
Marokossa, sotaministerinä 1916-17.

Lybeek [lý-], Edvard Wilhelm
(1864-1919), suom. lääkäri, luonnonparantaja.
— Lybeck, Mikael (1864-1925),
Suomen ruotsink. kirjailija. Julk.
runokokoelmia, näytelmiä, kuten „Bror och
syster", romaaneja ja novelleja, kuten
„Den starkare", „Tomas Indal", „Breven
till Cecilia".


Mikael Lybeck.




Lybecker [lybekker], Georg
(k. 1718), ruotsi, kenraali. Kunnostautui Kaarle
XII:n sodassa Puolaa vastaan, v:sta 1705
Viipurin maaherrana ja 1707-10 Suomen armeijan
ylipäällikkönä. Hyökätessään 1708 Pietaria vastaan
antoi venäläisten peloittaa itseään, niin
että peräytyi Inkeristä. Uudelleen
ylipäällikkönä 1712-13, jolloin ei
yrittänytkään estää venäläisten etenemistä;
tuomittiin kuolemaan, mutta armahdettiin.

Lübke, Wilhelm (1826-93), saks.
taidehistorioitsija. Teoksia: ,,Taiteen
historia pääpiirteissään" (suomen.).

Lycksele [-ēle], pitäjä
Pohjois-Ruotsissa Uumajanjoen varrella. Sen
kirkonkylä, nyk. taajaväkinen yhdyskunta, on
Ruotsin Lapin keskuksia.

Lyddiitti, räjähdysaine, puhdasta
pikriinihappoa.

Lüders [ly-], Aleksandr
Nikolajevitš (1790-1874), ven. kenraali.
Mukana v:n 1808 sedässä, Unkarin
vapausliikettä kukistamassa, Krimin
sodassa, kenraalikuvernöörinä Puolassa.

Lydia, Lyydia (ks. t.).

Lüdig, Mihkel (s. 1880), vir.
säveltäjä, 1918 perustamansa Tallinnan
Musiikkiopiston johtaja.

Lydiitti, mustanharmaa, piieliöiden
kuorista muodostunut kvartsi (piikivi).

Lyell [laiəl], Sir Charles
(1797-1875), engl. geologi, nykyaikaisen
geologisen maailmankäsityksen perustaja.
Pääteoksessaan „Principles of geology" (3 nid.,
1830-33), hän todisti, että muinaisaikojen
geologiset tapahtumat, kuten maanpinnan muotojen
muuttumiset ja vuorilajien synty, ovat
selitettävissä samojen voimien toiminnan
tuloksiksi, jotka nyt ovat toimessa. Tällä
opilla, n, s. aktualismilla, tuli siihen asti
vallinnut kataklysma- l. katastrofiteoria
kumotuksi, ja se vaikutti ratkaisevasti
Darwinin polveutumisopillisten ajatusten
kehittymiseen ja selkiämiseen.


Charles Lyell.

Lyhde. L:t ovat sitomia, joihin vilja
leikattuna pannaan; olkien tyvet
käännetään yhtäänne ja muutamilla tukusta
otetuilla pisimmillä oljilla sidotaan yhteen.

Lyhentäminen, supistaminen,
lausekkeen, varsinkin murtoluvun,
saattaminen yksinkertaisempaan muotoon
(jakamalla molemmat jäsenet samalla luvulla).

Lyhytkalloinen ks. Kraniaali-indeksi.

Lyhytpitkä ks. Jambi.

Lyhytsarvikarja l. shorthornkarja
ks. Lehmä.

Lyhytsiipiset (Staphylinidæ),
lajirikas kovakuoriaisheimo. Peitinsiivet
lyhyet, ikäänkuin keskeltä poikki katkaistut,
joten takaruumis jää suojattomaksi, lenninsiivet
suuret, lepoasennossa poimuihin taitetut.
Lannassa, mullassa, raadoissa, sienissä, kivien
alla, muurahaispesissä.

Lyhytsulku, sähköt., suora yhdistys,
virransulku (ks. t.).

Lyhyttavarat, erilaisten,
enimmäkseen pienten ylellisyys- ja
rihkamatavaroiden yhteisnimitys.

Lyijy, muinaisista ajoista tunnettu,
luonnossa yleinen metalli. Kem. merkki
Pb, at.-p. 207,2, om.-p. 11,25, sulamisp.
327°, kiehumap. 1525°. Esiintyy
luonnossa harvoin pelkkänä, yleisesti
sulfidina (l.-hohde, PbS), myös
karbonaattina, kromaattina, molybdaattina.
Esiintymiä Yhdysvalloissa, Saksassa,
Austraaliassa, Espanjassa, Suomessa pienissä
määrin, m. m. Orijärvellä. L.-malmeissa
on epäpuhtauksina arsenikkia ja antimonia,
jotka tekevät sen kovemmaksi, sekä hopeaa.
Valmistetaan reaktsioini-pasutusmenettelyllä
lieskauuneissa: pasuttamalla muutetaan osa
malmista oksidiksi ja sulfaatiksi, nämä reagoivat
muuttumattoman malmin kanssa, jolloin syntyy
rikkidioksidia ja lyijyä.
Pasutus-pelkistysmenetelmässä pasutettu malmi
pelkistetään hiilellä. Saksassa on käytetty
saostusmenetelmää, missä rikas l.-malmi
sulatetaan yhdessä raudan kanssa,
Amerikassa elektrolyyttisiä menetelmiä.
— L. on siniharmaata ja kiiltoisaa, mutta
peittyy ilmassa himmeällä oksidikerroksella,
joka suojelee metallia hapettumasta edelleen,
sekä kestää happojenkin vaikutusta. Hyvin
venyvää ja taottavaa (plastillista), mutta
kimmoisuus pieni; pehmeää, jättää paperiin
harmaan viirun. Liukenee jonkinverran puhtaaseen
(pehmeään) veteen, vähemmän kovaan.
Typpihappoon se liukenee l.-nitraatiksi,



samoin orgaanisiin happoihin (mainittakoon
l.-asetaatti eli l.-sokeri,
imelä, myrkyllinen vesiliukoinen suola).
Muista l:n yhdistyksistä mainittakoon
l.-arsenaatti, vaikealiukoinen
suola, jota käytetään vahinkohyönteisten
hävittämiseen viiniköynnöksistä ja
hedelmäpuista, emäiksinen l.-karbonaatti,
Pb(OH)2 . 2PbCO3, jota
käytetään l.-valkean nimellä maaliväriksi,
l.-kromaatti, kromikelta, PbCrO4,
keltainen väriaine, l.-oksidi, PbO, jota
käytetään laseeraukseen, l.-superoksidi,
PbO2, hapetusaine, mönjä, Pb3O4,
punainen, raskas väriaine, ja l.-alkalisilikaatit
(kristallilasi. ks. Lasi).

Lyijyetikka, emäksinen lyijyasetaatti;
saadaan liuottamalla 3 osaa lyijysokeria
10 osaan vettä ja lisäämällä 1 osan
lyijyoksidia. Vedellä laimennettua (1:50)
l:aa sanotaan lyijyvedeksi (aqua
plumbi). Käytetään ulkonaisena lääkkeenä.
— Lyijyhiekka, valkomaa, tihjä,
humushappoisen veden vaaleaksi huuhtoma
hiekkakerros välittömästi ruokamultakerroksen
alla. vrt. Podsoli. — Lyijyhohde,
galeniitti, lyijymineraali, kokoomus PbS.

Lyijykamarit, lyijykatolla varustetut
vankilahuoneet Venetsian dogepalatsissa;
hävitettiin 1797.

Lyijykammioprosessi, rikkihapon (ks. t.)
valmistusmenetelmä. — Lyijykynä, grafiitista
valmistettu piirrin. ks. Kynät,
— Lyijylaastari valmistetaan lyijyoksidista
ja oliiviöljystä; käytetään nyk. etupäässä
kiinnelaastariksi. — Lyijylasi, kristallilasi.
ks. Lasi. — Lyijyleima,
lyijysinetti, plombi, tullissa, rautateillä
y. m. käytetty erikoispihdeillä kiinnipuristettava
lyijyinen sinetti.

Lyijymyrkytys. Äkillisen l:n
aiheuttavat liuenneessa muodossa niellyt
lyijysuolat. Sen oireet ovat: poltot
nielussa, pahoinvointi, oksennukset, ähky.
Hoito: mahanhuuhtelu, oksettavat ja
ulostavat lääkkeet. — Kroonillinen
l. aiheutuu pitkäaikaisesta lyijynpitoisten
ruoka-aineiden syönnistä tai pitkäaikaisesta
lyijyn ja lyijyesineiden käsittelemisestä;
se kohtaa usein esim. maalareita, latojia,
kirjasinten valajia, ihomaalin ja
tukkavärien käyttäjiä. Oireet:
ruoansulatushäiriöt, ikenien reunain
sinertäminen, verenvähyys, kalpeus,
kouristukset; joskus lyijysokeus tai
lyijyähky (kohtauksittain uudistuvat tuskat
navan seuduilla ja sen ohella kova vatsa).

Lyijypaperi, ohueksi valssattu lyijy.
— Lyijyplejadi, joukko isotooppisia
alkuaineita, joilla on lyijyn analyyttiset
ominaisuudet: radiumin muuntumisen
lopputulos y. m. radioaktiivisesti
syntyviä alkuaineita sekä luonnonlyijy.
— Lyijysalva sisältää 1 osan
lyijyetikkaa ja 9 osaa parafiinisalvaa.
— Lyijysokeri ks. Lyijy.
— Lyijyvesi ks. Lyijyetikka.
— Lyijyvärit, lyijyvalkoinen, emäksinen
lyijykarbonaatti, mönjä sekä kromikeltainen.
Näistä valkeata käytetään ulkomaalaukseen sen
kestävyyden ja suuren peittokyvyn vuoksi; vasta
viime aikoina on titaanivalkoinen alkanut voittaa
siltä alaa. Mönjää käytetään vedessä kestävänä
punavärinä ja kittinä.

Lykabettos, terävähuippuinen vuori
Ateenan edustalla, 277 m yli merenp.
Nyk. sitä sanotaan myös Pyhän Yrjön
vuoreksi siellä olevan kappelin mukaan.

Lykaion, nyk. Diaforti, vuoristo
Arkadiassa (Peloponnesoksessa) Kreikassa,
aikoinaan Zeuksen palvontapaikka.

Lykaon, kreik. tarustossa
arkadialainen kuningas. Uhrasi Zeukselle
ihmislapsen; rangaistukseksi sudeksi muutettu.

Lykaonia, muinainen maakunta Vähän-Aasian
kaakkoisosassa, pääkaup. Ikonion.

Lykeion (kreik.), gymnasion
(voimistelulaitos, jossa myös annettiin
korkeampaa henkistä kasvatusta) ja siihen
kuuluva alue Ateenan edustalla, L. oli
Aristoteleen perustaman peripateettisen
koulukunnan keskus. L:sta johdettu nimitys
lyceum, lyseo.

Lykia, Lyykia (ks. t.).

Lykke, Ivar (s. 1872), norj.
oikeistopoliitikko ja liikemies. Pää- ja
ulkoministeri v:sta 1926.

Lykkäys, asian käsittelyn siirtäminen
toiseen istuntoon tai tilaisuuteen. L. tulee
kysymykseen varsinkin oikeudenkäynnissä, jossa
l:tä yleensä on asianosaisille myönnettävä
vastineen ja lisätodistusten esittämiseksi
(Oikeudenkäymiskaari, XVI luku). Jonkun
suorituksen tai velvollisuuden täyttämisessä
voi niinikään l. tulla kysymykseen, kuten
esim. velan tai veron maksussa, asevelvollisuuden
suorittamisessa. L:tä on asianomaiselta
viranomaiselta useimmiten erikoisesti
haettava (lykkäyshakemus).

Lykomedes, kreik. tarustossa
Skyroksen kuningas. Akilleus kasvatettiin
tytön puvussa L:n tytärten parissa;
sieltä Odysseus hänet tapasi.

Lykosura, muin. kreik. kaup.
Arkadiassa Peloponnesoksessa.



Lykurgos. 1. Spartan tarunomainen
lainsäätäjä, perintätiedon mukaan elänyt
800-luvulla e. Kr. L:n järjestämäksi
sanottu yhteiskuntalaitos oli pitkäaikaisen
ja vähittäin tapahtuneen kehityksen
tulos. — 2. Ateenalainen valtiomies ja
puhuja. Eli n. 390-325 e. Kr.

Lyle Burgas, Lule Burgas, kaup.
Euroopan Turkissa, kaakkoon Adrianopolista.
Siellä bulgaarialaiset 1912 voittivat turkkilaiset.

Lyly, rautatieasema Tampereen-Haapamäen
rataosalla, Juupajoen kunnassa, 72 km Tampereelta,

Lyly ks. Lilly.

Lylymuodostus, janhus (resinosis),
fysiologista alkuperää oleva kasvitauti
havupuiden puu- ja kuorisolukoissa:
yksityisiin soluihin alkaa kerääntyä pihkaa
pieninä pisaroina, jotka sulautuvat
lopuksi yhteen täyttäen koko solun;
solunketotkin tulevat pihkan- ja
palsaminpitoisiksi, jopa muuttuvat kokonaan
pihkaksi, samoin tärkkelysjyväsetkin. L:n
syitä ei tarkemmin tunneta, usein on
luultavasti haavoittuminen taudin
alkusyynä, mutta hyvin todennäköistä myös
on, että l. alkaa kemiallisistakin syistä
ilman haavoista johtuvaa ärsytystä.

Lymfa (lat.) l. imuneste.
Selkärankaisten l:lla tarkoitetaan
imusuonissa (ks. t.) virtaavaa kudosnestettä,
joka ruumiin solukoista on niihin
kertynyt. Suolen limakalvon imusuonissa
virtaavaa valkoista, rasvarikasta l:aa
sanotaan maitiaisnesteeksi.

Lymfaattinen on ruumiinrakenne
silloin, kun iho on pöhöttynyt ja kalvakka,
ruumiin solukot tavallista vedenpitoisemmat,
nivelet pyöristyneet ihonalaisen solukon
runsaasta kasvusta. Semmoiset henkilöt ovat
tav. vähemmän vastustuskykyisiä tauteja
vastaan kuin normaaliset ihmiset.

Lymfadeniitti (lat.-kreik.),
imurauhastulehdus. Äkillisessä l:ssä
imurauhaset turpoavat ja käyvät aristaviksi.
L. on bakteerien aiheuttama, Kroonillinen
l. liittyy usein tuberkuloosiin. — Lymfadenoma,
lymfoma, imurauhaskasvain.
— Lymfangiitti, imusuonitulehdus; aiheutuu
bakteereista, jotka pienten ihohaavojen kautta
ovat joutuneet imusuoniin. Tulehtuneen imusuonen
kohdalla on usein punoittava, aristava viiru.
L:n seurauksena on imurauhastulehdus,
ja ellei tautia saada ehkäistyksi, voi
se johtaa yleiseen verenmyrkytykseen.

Lymfarauhanen, imurauhanen (ks. t.).
— Lymfasuonet, imusuonet (ks. t.).
— Lymfasydän, alemmilla eläimillä
esiintyvä laajentunut, lihaksisilla seinillä
varustettu tykyttävä imusuonen osa tav.
lähellä sitä kohtaa, missä imusuoni
aukeaa laskimoon.

Lynchaus, lynkkaus (ks. t.).

Lüneburg [lyneburjh]. 1. Ent.
ruhtinaskunta Saksassa, yhdistettiin 1235
Braunschweigiin, nyk. hallitusalueena
Preussin Hannoverissa, — 2. L. l:n
pääkaup., Elbeen laskevan Ilmenaun
varrella. Kaunis, vanhanaik. kaup. 28,000 as.

Lüneburgin nummi, laaja, kanervaa
ja muuta nummikasvillisuutta kasvava
hiekkatasanko Elben ja Allerin välissä
Preussissa, Hannoverin provinssissa.
Lampaan- ja mehiläishoitoa. Vähäinen
alue (Wilseder Berg) luonnonsuojelualueena,


Lüneburgin nummea.

Lynetti (ransk.), rakennust., oven tai
ikkunan päälle pistoholvin muodostama
puoliympyrän- tai huippukaaren muotoinen pinta.

Lyngenfjord, Jyykeänvuono, 85
km pitkä vuono Pohjois-Norjassa Kilpisjärvestä
luoteeseen. Suosittu matkailuseutu.

Lyngsie, Michael Christian
(s. 1864), tansk. työväenjohtaja, tuli 1891
Kööpenhaminan Työläisliiton ja 1896
Tanskan Työläisliiton johtajaksi.

Lynkeus, kaksi kreik. tarusankaria.
Toinen oli kuuluisa terävästä näöistään,
toinen oli ainoa Danaidien (ks. t.)
miehistä, joka pelastui hengissä.

Lynkkaus (engl.), kansanjoukon
toimeenpanema rikoksentekijän tai siksi
epäillyn väkivaltainen rankaiseminen, tav.
siten, että asianomainen pahoinpidellään
kuoliaaksi. L:ta on käytetty varsinkin
Yhdysvalloissa.

Lynkkysuoli (colon), se paksunsuolen
osa, joka on umpisuolen ja peräsuolen välissä.



Lynn [lin], kaup. Yhdysvalloissa,
Massachusettsin valtiossa. Suuria
kenkätehtaita. 100,000 as.

Lyon [liō'], linnoitettu kaup.
Ranskassa, Rhônen ja Saônen yhtymäkohdassa,
Maailman suurimmat silkkitehtaat, suuri
kauppakaupunki; teollisuusmessut. Goottilainen
katedraali, raatihuone, komea olkeuspalatsi;
yliopisto, museoita, 560,000 as. — L. on gallien
Lugdunum, kuulunut v:sta 1032 Saksaan,
v:sta 1307 Ranskaan. Vallankumousmiesten osaksi
hävittämä 1793.


Lyon.

Lypertö [-ȳ- -ö], pieni saari Kustavin
pitäjäin luoteisessa saaristossa. Luotsiasema.

Lypsy on suoritettava niin, että
utariin kokoontunut maito saadaan
mahdollisimman tarkoin ja puhtaana pois.
Täydellisesti tyhjäksi l:n edut: saadaan
suurin määrä maitoa,; rasvaista maitoa, sillä
alussa lypsetyssä maidoissa on vähemmän
rasvaa (n. 0,6 %) kuin loppumaidossa
(jossa saattaa olla n. 8 jopa 10:kin %);
lypsykausi pitenee, sillä epätäydellinen
l. jouduttaa ehtymistä ja voi aiheuttaa
sairauksia, jotka vähentävät maidon
erittymistä. Lehmä on lypsettävä vilkkain,
täsmällisin liikkein, kunnes utaret
tuntuvat tyhjiltä. Jotta loppu-l. vaikuttaisi
tehokkaasti, on siihen koetettu yhdistää
hierontaakin noudattaen tansk. O.
Hegelundin ja Chr. Söndergaardin kehittämiä
tapoja. L:yä valvotaan toimittamalla
jälki-l, L. on suoritettava säännöllisillä
määräajoilla ja toimitetaan tav. 2-3
kertaa päivässä. Tottunut lypsäjä lypsää
16-20 lehmää 2 tunnissa. Länsi-Euroopan
suurtiloilla on viime aikoina alettu myös
käyttää l.-koneita, [„Lypsäminen ja
lypsy" (Maahenki II, 1910); Söndergaard,
,,Lypsäminen ja uusi lypsytapa" (suomen.,
1902).]

Lypsykarjanhoito, karjanhoito
maidontuotantoa silmälläpitäen. L. edellyttää,
että karja on sitä varten kehitettyä, että
monipuolisia rehuja on riittävästi ja
edullisesti saatavissa, että paikalliset olot
ovat sopivat tuotteiden myynnille ja
jalostukselle. Parhaiten l. menestyy
maanviljelyksen yhteydessä. Maatilalla
elätettävien lehmien luku määrätään
rehuvarojen mukaan. Pysyväisen
lypsykarjan saamiseksi on siitoseläinten
valintaan pantava erikoista huomiota. Sonni,
jonka periyttämiskyky ensisijassa määrää
lypsykarjan kehityksen, valitaan
runsaslypsyisestä, tunnetusta suvusta, jossa
jalostusta haittaavia vikoja on
mahdollisimman vähän. — Lypsykarjan kannattava
ruokinta on järjestettävä siten, että
eläimet Sillä pysyvät kunnossa
(elatusrehu) ja tuottavat vaaditun
maitomäärän (tuotantorehu). Elatusrehuksi
lasketaan 2/3 rehuyksikköä ja 55-65 g
muuntuvaa valkuaisainetta 100 kg
elävää painoa kohti, tuotantorehuksi 1/3
rehuyksikköä ja 45 g muuntuvaa
valkuaisainetta kutakin tuotettua
maitokiloa kohti. Tämän mukaan valmistetaan
rehuseos, jonka tulee olla verraten



kookkaan, monipuolisen ja ravitsevan,
halpahintaisen sekä pitkin vuotta tasaisen.
Ruokinta pyritään järjestämään
mahdollisimman yksilölliseksi ryhmittämällä
karja koon, iän, tuoton y. m. mukaan
ryhmiin l. ruokintaluokkiin, joille
kullekin tuleva rehumäärä erikseen
arvioidaan. Syöttö ja muut karjatyöt
suoritetaan määrätunneilla, 2 tai 3 kertaa
päivässä. Juomaveden tulee olla puhdasta
ja raitista sekä annetaan mukavimmin
itsetoimivista juottokupeista; ainakin
2-3 kertaa päivässä on lehmiä
juotettava. Laitumeltakaan ei juomavettä
saa puuttua. Laidunrehun lisäksi
runsaslypsyiselle lehmälle annetaan vihanta-,
korsi- ja väkirehua, — Eläimille on
rakennettava tilavat, valoisat,
lämpimät ja raitisilmaiset navetat.
Kuivikkeina ovat turvepehkut parhaat. —
Tuotannon selvittämiseksi käytetään
koelypsyä, rasvantarkastuksia,
karjantarkastuskirjanpitoa. L:n
edistämiseksi toimivat siitos-,
jalostus- ja tarkastusyhdistykset,
karjanäyttelyt, kantakirjanpito
y. m. [Nylander-Cajander-Poijärvi (1925);
Poijärvi, „Maataloudellisten kotieläinten
ruokinta" (1922); Kellner, „Ruokintaopin
pääpiirteet".]

Lypsykone, käsin lypsämistä
korvaamaan käytettävä kone; toimii tav.
ohennetun ilman avulla imien ja pusertaen
nännejä. Käyttövoimana käsi- tai
moottorivoima. L:itä on useita eri malleja.


Lypsykone.

Lypsymerkit, maitomerkit (ks. t.).

Lypsytyyli, lypsykarjan arvostelussa
käytetty nimitys; käsittää kaikki naudan
ruumiinrakenteessa esiintyvät ominaisuudet,
jotka siihen ovat juurtuneet seurauksena
siitä, että eläintä on käytetty
lypsytarkoitukseen: ,,avoin" luustorakenne,
hieno pää ja kaula, litteät ja kuivat
lihakset, hienonko, löyhä ja pehmeä
nahka, suuret ja rauhalliset silmät.

Lyra, tähtikuvio pohj.
taivaanpuoliskolla, Linnunradan kohdalla,
lähellä Joutsenen tähtikuviota. Loistavin
tähti Veega. Kaksoistähtiä β ja ε (kaksi
kaksoistähtiparia). Rengasmainen tähtisumu
β- ja γ-tähtien välillä. vrt. Lyyra.

Lyriikka (kreik.), laulurunous;
ilmaisee välittömästi runoilijan tunteita ja
mielialoja vastakohtana epiikalle ja
draamalle, jotka etupäässä kuvaavat
toimintaa. L:n päämuoto on laulu eli
lauluruno, muita lajeja hymni,
oodi ja dityrambi, joissa
kuvastuu runoilijan haltioitunut innostus
tav. ylevään aiheeseen, edelleen mieterunous,
johon kuuluvat sopetusruno, epigramma,
satiiri ja elegia, sekä lopuksi
romanssi ja balladi, jotka ovat
epiikan rajamailla.

Lys [lis], Schelden vasen lisäjoki,
yhtyy siihen Gentin kohdalla.

Lysandros (k. 395 e. Kr.), spartalainen
sotapäällikkö. Peloponnesolaissodassa voitti
Ateenan laivaston Aigospotamoi-joen suulla
405 e. Kr. ja valloitti Ateenan 404.

Lysekil [lysetšīl], kaup.
Etelä-Ruotsissa, Skagerrakin rannalla, Gööteporista
pohjoiseen. Suosittu kylpykaup.
Kalansäilyketehtaita. 4,000 as.

Lysenko [-sje'nko], Nikolaj
(1842-1912), vähäven. kansanomainen säveltäjä.
Julkaisi vähäven. kansansävelmiä, sävelsi
oopperoita (m. m. ,,Taras Bulba", 1890).

Lyseo (kreik.), yliopistoon vievän
oppikoulun nimitys, jota käytetään
etenkin Ranskassa, Italiassa ja Suomessa.
Meillä se otettiin käytäntöön v:n 1872
koulujärjestyksessä. Tätä nykyä
Suomessa on klassillisia l:ita, joissa
luetaan latinaa aliasteilta alkaen,
linjajakoisia l:ita, jotka kuudennesta
luokasta alkaen jakaantuvat kahteen
linjaan: klassilliseen, jolla luetaan
latinaa, ja reaalilinjaan,
yhteislyseoita (valtion yhteiskouluja)
tyttölyseoita, maanviljelyslyseoita,
koelyseoita, jotka perustuvat täydellisen
kansakoulun kurssin pohjalle, ja eräitä
vasta-alkavia viimemainittua tyyppiä olevia l:ita.

Lysias (n. 445—380 e. Kr.),
ateenalainen puhuja; puheita säilynyt 34.

Lysiinit, veressä ilmenevät, bakteereja
liuottavat vasta-aineet. vrt. Seerumterapia.

Lysikrateen muistomerkki,
Ateenassa läh. Akropolista oleva pieni
korinttilaistyylisen pyörötemppelin tapainen
marmorirakennus; pystytetty 334 e. Kr.
Lysikrateen johtaman koorin kilpailussa
saavuttaman voiton muistoksi.

Lysimakos (n. 360—281 e. Kr.),
Aleksanteri Suuren sotapäälliköitä, eräs n. s.
diadokeista. Sai Aleksanterin kuoleman
jälkeen hallittavakseen Traakian;
hallitsi v:sta 301 lisäksi suurinta osaa
Vähästä-Aasiasta ja sittemmin myös
Makedoniaa ja Tessaliaa.



Lysippos (eli 300-luvun loppupuolella
e. Kr.), kreik. kuvanveistäjä Sikyonista
Peloponnesokselta. Pääteokset ,,Apoksyomenos"
(,,Kaapija") ja kuvia Aleksanteri Suuresta.


Lysippos: Kaapija.

Lysoformi, formaliininpitoinen
kalisaippua. Kellervä neste, desinfioimisaine.

Lysoli, kivihiilitervasta saadun
kresolirikkaan karboliöljyn liuos kalilipeässä.
Käytetään huoneiden, vaatteiden y. m.
puhdistukseen ja desinfioimiseen.

Lysteri (ransk.), hienoin lasilaji;
kynttiläkruunu; eräs kangaslaji, jota kudotaan
puuvillaloimista ja alpakka- tai mohairikuteista.
— Metalli-l:llä tarkoitetaan
savitavaroiden pinnalle valmistettua ohutta
metallipeittoa, joka saadaan maalaamalla
erinäisillä metalliyhdistyksillä ja sitten
polttamalla uunissa.

Lütke (ven. Litke), Fedor
Petrovitš (1797-1882), ven. kreivi, amiraali
ja maantieteilijä. Kartoitti Novaja
Semljan rannikot ja suoritti tutkimuksia
Vienanmeressä 1821-24, purjehti 1826-29
maapallon ympäri tehden us. arvokkaita
havaintoja, perusti 1845 Venäjän Maant.
Seuran.

Lytkin, Georgij Stepanovitš
(1835-1906), syrjääniläinen kirjailija.
Julk. venäjäksi ja syrjääniksi „Syrjäänien
maa permalaisten piispain aikana ja
syrjäänin kieli", käänsi syrjääniksi osia
Uudesta Testamentista.

Lüttich, Liège (ks. t.).

Lytton-Bulwer [litn-buluə],
Edward (1803-73), engl. kirjailija
ja valtiomies, lordi. Teoksia: romaanit
„Pelham", „Paul Clifford", „Eugene Arani",
„Pompeijin viimeiset päivät" (1834, suomen.),
„Rienzi".

Lüttwitz [lytvits], Walter
(s. 1859), saks. kenraali. Kappin (ks. t.)
kaappauksessa johti häntä kannattaneita
sotaväenosastoja.

Lützen [lytsen], kaup. Preussissa,
Leipzigistä lounaaseen, 4,000 as. L:n
lähellä marrask. 6 p. 1632 ruotsalaiset
voittivat Wallensteinin johtamat
keisarilliset; taistelussa Kustaa Aadolf
ja Pappenheim kaatuivat. Muistokivi
Schwedenstein ja 1907 vihitty muistokappeli.

Lützow [lytsov], Adolf von
(1782-1834), preuss. kenraali, n. s. Lützowin
vapaajoukon l. „mustan joukon" johtaja
v:n 1813 vapaussodassa. Joukon tehtävänä
oli käydä pikkusotaa vihollista vastaan
ja nostattaa kansaa Länsi-Saksassa.

Lyydia, muinoin maakunta
Vähän-Aasian länsiosassa, aiemmin itsenäinen
valtakunta, joka ulottui varsinaisen L:n
ulkopuolelle Halys-jokeen asti idässä ja
jonka viimeisen hallitsijan Kroisoksen
Persian kuningas Kyyros voitti 546 e. Kr.

Lyydialainen sävellaji. 1. Muin.-kreik.
duurisävellaji, jossa kvartti enimmiten on
korotettu ja sävelkulku päättyy dominanttiin.
— 2. Kirkkosävellajina l. on samanlaatuinen
kuin ed., paitsi että sävelkulku päättyy toonikaan.

Lyydiläiset, Petroskoin pohjois- ja
länsipuolella asuvat, vepsän ja
aunukselaismurteiden keskivälillä olevia
lyydiläismurteita puhuvat aunukselaiset.

Lyykia, muinoin Vähän-Aasian
lounaisin maakunta.

Lyypekki (saks. Lübeck).
1. Vapaa- ja hansakaupunki, Saksan
valtakuntaan kuuluva valtio, käsittää L:n ja
Travemünden kaupungit lähiympäristöineen
sekä ympäröivien valtioiden rajojen
sisäpuolella olevia pieniä maa-alueita; 298
km2, 128,000 as. Lakiasäätävä valta on
80-henkisellä „porvaristolla"
(valtuustolla), hallituksena sen valitsema
12-jäseninen senaatti. — 2. L:n kaupunki on
Traven ja Wakenitzin yhtymäkohdassa,


Lyypekki. Holstentor.





Lyypekki. Traven rantaa, vas. Mariankirkko.

15 km Itämerestä. Siinä on kaikilta
puolin veden ympäröimä sisäosa ja kolme
etukaupunkia. Paljon keskiaik.
rakennuksia m. m. goottilainen kirkko
Marienkirche (uusittu 1276-1310), tuomiokirkko,
raatihuone, kaupunginportit. Kauppaa ja
merenkulkua, laivanrakennusta y. m.
teollisuutta. 121,000 as. — Per. 1143,
vapaa valtakunnankaup. v:sta 1228,
n. v:sta 1250 Hansan johtava kaupunki,
menetti mahtiasemansa 1500-luvulla.

Lyyra l. lyyry (kreik.). 1.
Muin.-kreik. kielisoitin, kitaran kaltainen,
mutta pienempi. — 2. 1500-1700-luvuilla
käytetty jousisoitin, ehkä viulun lähin
edeltäjä, kooltaan vain suurempi ja
useampikielinen. — 3. Tähtit. Lyra (ks. t.).

Lyyrillinen, lyriikkaa koskeva,
laulurunoudellinen. — Lyyry,
ylioppilaslakissamme oleva kultainen
merkki, jossa lyyra ja sitä ympäröivä
seppele.

Lyyrylintu, lyyrypyrstö
(Menura superba), Austraaliassa elävä
fasaanin kokoinen varpuslintu, jonka uroksen
reunimmaiset pyrstösulat ovat hyvin
pitkät ja kaartuneet niin, että pyrstö on
lyyran muotoinen.


Lyyrylintu.

Lyyssinä, Pähkinälinna (ks. t.).

Lyytinen, Pentti (1783-1871),
suonnejokelainen kansanrunoilija. [Grotenfelt,
„Kahdeksantoista runoniekkaa" (1889).]

Lyömäsoittimet ovat kahta lajia:
toisissa on määrätty sävelkorkeus, toisilta
se puuttuu. Edellisiä ovat paukut,
symbaalit, kellosoittimet ja ksylofoni,
jälkimmäisiä rummut, tamtam, helylevyt l.
„lautaset", triangeli, kastanjetit y. m. Niiden
merkitys on pelkästään rytmillistä ja
soinnillista laatua, mutta orkestraalisessa
sävelmaalailussa niillä on tärkeä osa.

Lyöttymät, ratsu- ja vetojuhdilla
satulan tai valjaiden hankauksesta
aiheutuneet pöhöttymät, ruhjoutumat ja
ihohaavat.

Lågskär [lōgšär], loistomajakka
samannimisellä saarella Ahvenanmeressä,
n. 27 km Maarianhaminasta etelään.
Valon korkeus vedenpinnasta 42,3 m.
Näyttää valkoista välähdysvaloa.
Valonvoimakkuus 700,000 normaalikynttilää.

Långfors, Arthur (s. 1881),
Helsingin Yliopiston romaanisen filologian
ylim. prof. v:sta 1925, lähetystösihteerinä
Pariisissa 1919-25.

Långsjö [loŋšö] (ennen Pitkäjärvi),
kartano Somerolla. Tilalla on kalanviljelyslaitos,
aiemmin maanviljelys-, karjanhoito- ja puutarhakoulu.

Läckö l. Leckö, kuninkaankartano
ja linna Ruotsissa Vennerin eteläosaan
pistävällä niemellä. Kuulunut m. m.
M. G. De la Gardielle ja Adlercreutzeille.



Lähde, paikka, missä pohjavettä
pulppuaa maan pinnalle niin paljon, että
siitä muodostuu puro. Useimmissa
tapauksissa syntyy l. siten, että pohjaveden
pinta leikkaa maanpintaa. Meillä ovat
runsasvetisimmät l:t soraharjujen
rinteiden juurella, paikoilla, missä harjun
sisään pistävä savikerros tai harjun alla
oleva kallioperä pidättää ja kerää
harjun helposti läpäisevään soraan ja
hiekkaan imeytyneen veden. N. s.
painevesi-l:issä kohoaa vesi
hydrostaattisen paineen vaikutuksesta,
Lämpöisten l:den l. termien veden
lämpö johtuu tav. siitä, että niiden vesi
tulee syvistä, lämpimistä maakerroksista.
Kun niihin useimmiten on liuennut
runsaasti kivennäisaineita, ovat ne samalla
kivennäis-l:itä. Suihku-l:itä l.
geysirejä on tuliperäisissä seuduissa.

Lähetekeskustelu, keskustelu, joka
tapahtuu ennenkuin eduskunta taikka
muu edustuslaitos lähettää asian
valiokunnan valmisteltavaksi.

Lähettikreivit l. lähettiläskreivit,
Frankkien valtakunnassa kuninkaan valtuuttamia
henkilöitä, joita hän käytti omissa ja valtakunnan
asioissa, Karolingien aikana virkamiehiä, joita
kuningas lähetti tarkastamaan vakinaisten
virkamiesten toimintaa.

Lähettiläs, henkilö, joka on lähetetty
vieraaseen maahan edustamaan kotimaansa
valtiovaltaa ja valvomaan sen valtiollisia etuja.

Lähetys, kristillisen kirkon toimi,
jonka tarkoituksena on ei-kristittyjen
kansojen kristityiksi tekeminen. —
L.-historian ensim. suuri l.-kausi oli
apostolisen kirkon aika, jolloin kirkko
perustettiin pääasiassa Rooman valtakunnan
piiriin, toinen keskiaika, jolloin Keski-,
Itä- ja Pohjois-Euroopan kansat tehtiin
kristityiksi. Tämän oleellisena jatkona
on pidettävä kat. kirkon, etupäässä
jesuiittojen kautta suurten löytöretkien
jälkeen vieraissa maanosissa harjoittamaa
l.-tointa. Evankeelinen kirkon uskonpuhdistuksen
jälkiaikana harjoittama l.-toimi oli pikemmin
valtiokirkon juurruttamista evankeelisten maiden
pakanallisten alamaisten keskuuteen kuin
vars. l.-työtä (esim. lappalaisten ja
Itä-Intiassa olevien Hollannin alamaisten
käännyttäminen kristinuskoon). Joskin
muutamia huomattavia lähetyssaarnaajia
oli tänäkin aikana, esim. John Eliot
(ks) t.), heräsi vars. evankeelinen
l.-harrastus vasta 1700-luvulla. Ensim.
huomattavia aloitteita olivat 1705 syntynyt
tansk. Itä-Intiassa harjoitettu
tansk.-hallelainen l., jonka henkinen johtaja oli
A. H. Francke (ks. t.), ja herrnhutilaisen
veljesseurakunnan l., joka alkoi 1732
Zinzendorfin (ks. t.) johtamana.
Nykyaikainen l.-aikakausi alkaa W. Careyn
(ks. t.) alkuunpaneman Baptistain
L.-seuran perustamisesta Englannissa 1792.
V. 1795 perustettiin Lontoon L.-seura,
joka tarkoitettiin yhteiseksi kaikille
evankeelisen kristikunnan kirkkokunnille.
Sen kehoituksesta perustettiin
muita l.-seuroja tai kannatettiin
lontoolaista seuraa. Englannissa syntyi pian
eri kirkkokuntia varten omia l.-seuroja,
joista suurin on episkopaalisen kirkon
keskuudessa toimiva Church Missionary
Society (per. 1799); alkuperäinen
yhteinen Lontoon seura on jäänyt
independenteille l. kongregatsionalisteille.
Yhdysvaltojen vanhin l.-seura American
Board of Commissioners for Foreign
Mission on sekin kongregatsionalistien
hallussa. Saksan l.-seuroista ovat
tärkeimmät Berliinin L.-seura (per. 1824),
Reiniläinen L.-seura (per. 1828), Leipzigin
Ev.-Lut. L.-seura (per. 1836), Gossnerin
L.-seura (per. 1836), Hermannsburgin
L.-seura (per. 1849); kolmea viimemainittua
Suomen L.-seura ensi vuosinaan
kannatti. Tanskassa per. l.-seura 1821,
Norjassa 1824. Ruotsin tärkeimmät
l.-seurat ovat Evangeliska
Fosterlandsstifteisen (ks. t.), Svenska Kyrkans
Mission (per. 1874) ja vapaakirkollinen
Svenska Missionsförbundet (per. 1878).
Suomen l.-oloista ks. Suomen
Lähetysseura, Lutherilainen
Evankeliumiyhdistys ja Suomen
Vapaa Lähetys. Kaikkiaan oli 1924
protestanttisessa maailmassa itsenäistä
l.-työtä harjoittavia seuroja 380 ja niillä
vuosituloja 2,750,000,000 mk. Lähettejä
on yhteensä 29,118, joista aviovaimoja
8,619. Heillä on apunaan 151,735
maakalaiskristittyä, joista 10,493 papiksi
vihittyjä. L.-asemia oli 4,958. Kastettujen
lukumäärä 6,540,830.
Kreik.-kat. kirkko on harjoittanut
l.-työtä Venäjän valtakunnassa asuneiden
pakanoiden ja muhamettilaisten
keskuudessa sekä Japanissa. — Room.-kat.
kirkko harjoittaa l.-työtä Amerikassa
(intiaanien keskuudessa), Afrikassa,
Itä-Intiassa, Indo-Kiinassa ja Malaijien
saaristossa sekä Kiinassa ja Japanissa.
L.-maissa on kat. kristittyjä n. 12 milj.
ja katekumeeneja (opetusta nauttivia)
n. 1 1/2 milj., l.-työntekijöitä n. 12,700
pappia, joista kolmannes kotimaisia,
sitäpaitsi n. 4,000 maallikkoveljeä ja
24,000 maallikkosisarta.
L.-aloista ovat tärkeimmät Kiina,
Itä-Intia, Japani ja Afrikka.




Kristillisen lastentarhan oppilaita Japanissa.


Raamattukursseilla Japanissa.


Kristittyjä kiinalaisia kirkossa.


Kiinan lut. kirkon ensim. kirkolliskokous.


Ondanguan lähetysasema Ambomaassa.


Lähetyssaarnaaja Rautanen (oik.)
Olukondan asemalla.


Ontanangan seurakunnan tarkastus.


Olukondan sivuaseman koulussa.




Kiinassa l.-toimen aloittivat
nestoriaanit 600-luvulla; vielä 1300-luvulla
oli nestoriaaneja Kiinassa, 1200-luvulla
alkoi kat. l.-työ. Se keskeytyi jo samalla
vuosisadalla, mutta alkoi jesuiittojen
johtamana uudelleen n. 1580. Taitavasti
mukautumalla kiinalaisten katsantokantaan
he saivat paljon kannattajia, mutta
v:sta 1742 lähtien työ alkoi taantua
elpyäkseen taas 1800-luvulla. Protestanttien
l.-työ Kiinassa alkoi 1807 Kantonissa ja
tuli 1842 luvalliseksi viidessä
silloin avatussa vapaasatamassa leviten
vähitellen yli valtakunnan. Suomen
Lähetysseuralla on v:sta 1902 lähettinsä
Hunanin maakunnan pohjoisosassa, ja
sitäpaitsi on Suomen Vapaalla
Lähetyksellä työntekijöitä Kiangsi'n
maakunnassa. Kiinassa toimi 1924 7,663
lähettiä, 27,133 kiinal. l.-työntekijää, niistä
1,966 papiksi vihittyä; ehtoolliselle
oikeutettuja oli 402,539, kastettuja 537,000.
(Numerot kuten alempanakin koskevat
vain protestanttista l,-työtä.)
Itä-Intian kristillisestä l:sta ks.
Intian uskonnot. V. 1924 oli siellä
5,682 lähettiä, 48,787 int. l.-työntekijää,
niistä 2,207 pappia; ehtoolliselle
oikeutettuja oli 811,505, kastettuja 1,120,280.
Japanissa kat. lähetystyö alkoi 1549,
mutta 1637 alkanut vaino sen
jokseenkin kokonaan lopetti. Vasta maan
auettua ulkomaalaisille 1859 saattoi
protestanttinen l.-työ alkaa. Se on
pääasiassa engl. ja amer. seurojen hallussa.
Lutherilainen Evankeliumiyhdistys (ks. t.)
on harjoittanut l.-työtä Japanissa
(Hondossa) v:sta 1905. V. 1924 Japanissa oli
1,253 lähettiä, 3,535 jap. l.-työntekijää,
niistä 905 pappia; ehtoolliselle
oikeutettuja oli 134,547, kastettuja 154,971.
Jap. seurakunnat alkavat itsenäistyä
ja jap. miehet astua kirkon johtoon.
Afrikassa ensim. vuosisatoina j. Kr.
kristinusko oli levinnyt kautta
Pohjois-Afrikan, mutta muhamettilaisuus tuhosi
sen miltei kokonaan. Ainoastaan
Abessiiniassa se säilyi, ja heikkoja jätteitä
jäi Egyptiin (vrt. Koptit).
Portugalilaiset alkoivat 1485 l.-työn Angolassa ja
Portugalin Itä-Afrikassa, mutta se jäi
kesken. Ensim. protestanttinen
l.-saarnaaja oli herrnhutilainen Georg Schmidt,
joka työskenteli Kapmaassa 1737-44;
työ alkoi uudelleen 1792. Livingstonen
y. m. tutkimusmatkat avasivat
Sisä-Afrikan l.-työlle. Suomen Lähetysseuralla
on v:sta 1870 ollut lähetysalana Ambomaa.
Kaikkiaan toimi Afrikassa 1924 5,455 lähettiä,
43,181 maakalaislähetystyöntekijää, niistä 2,021
pappia; ehtoolliselle oikeutettuja oli 1,015,700,
kastettuja 1,830,600.
Muhamettilaisten keskuudessa on
l.-työtä yritetty kauan, mutta vasta
viime vuosina on kääntyminen ilman
henkipatoksi joutumista tullut
mahdolliseksi. L.-työllä on ollut huomattavampaa
menestystä Egyptissä, Persiassa ja
Kiinassa, mutta vars. Itä-Intiassa,
Juutalaislähetys on ollut vaikeaa,
kun kastetut juutalaiset ovat heidän
heimolaisensa sulkeneet keskuudestaan.
N. 240,000 juutalaista on viime
vuosisadalla siirtynyt kristinuskoon. Työtä
tehdään suurissa juutalaiskeskuksissa
ja Palestiinassa. Suomen Lähetysseuralla
on 2 lähettiä Galileassa. [Warneck (saks.,
1913); Worlds Missionary Atlas (1925).]

Lähetyskangas, liinavaatteisiin
käytettävä palttinakudosi.

Lähetyskoulu. 1. Koulu, jossa
kasvatetaan lähetyssaarnaajia. Suomen
Lähetysseuran mies-l. per. 1862, toiminut
yhteen menoon v:sta 1897, kurssi
6-vuotinen; nais-l. per. 1906, kurssi 2-vuotinen,
pääsyvaatimuksena on vähintään keskikoulun
tiedot tai vastaava ammattikasvatus.
— 2. Koulu, joita lähetys perustaa
lähetysaloilla sekä pakanallisen että
kristinuskoon kääntyneen nuorison
opettamiseksi. Suomen lähetystyömailla
toimivista l:ista ovat huomattavimmat
opettaja- ja pappisseminaari Oniipassa,
Ambomaalla, keskikoulu Hunanissa sekä
pappisseminaari, Šekoussa, Hupen
maakunnassa, molemmat Kiinassa
(viimemainitut yhteisesti 3 muun lut.
lähetysseuran kanssa).

Lähetyskunta, suomalainen L.
ks. Suomen Deputatsioni.

Lähetyssaarnaaja, tav. papiksi vihitty
henkilö, joka on antautunut lähetystyöhön
pakanoiden keskuudessa ja jonka
varsinaisena toimena on evankeliumin
julistaminen. L:ia ja muita lähetystyössä
toimivia (naislähetit, lääkärilähetit l.
lähetyslääkärit y. m.) sanotaan yhteisellä
nimellä läheteiksi.

Lähetyssanomat. Sellaisia ilmestyy
Suomessa Suomen Lähetyssanomia ja
Missionstidning för Finland (v:sta 1859)
sekä Autuus Pakanoille ja Hedningarnas
Tröst (v:sta 1906).

Lähetysseura. Suomessa toimivat
Suomen Lähetysseura, (Suomen) Lutherilainen
Evankeliumiyhdistys, Suomen Vapaa Lähetys
(ks. n.) sekä Fria Missionen. vrt. myös
Lähetys.



Lähetystiede käsittelee lähetystä,
s. o. kristinuskon leviämistä pakanain,
muhamettilaisten ja juutalaisten keskuuteen,
sen historiaa, teoriaa ja metodia.

Lähetystö, legatsioni, lähettilään
l. diplomaattisen edustajan virasto
henkilökuntineen. L:issä on päällikkönä
lähettiläs l. diplomaattinen edustaja
sekä virkamiehinä lähetystöneuvoksia,
lähetystösihteerejä ja
lähetystönavustajia l. attaseita
(attachés), Suomen l:issä vain
kahta viimemainittua lajia virkamiehiä.
Myös konsuleita ja varakonsuleita voi
palvella l:öissä. Suomen diplomaattiset
edustajat ovat kahta luokkaa:
erikoislähettiläitä ja täysivaltaisia
ministereitä (envoyés extraordinaires et
ministres plénipotentiaires) tai
asiainhoitajia (chargés d'affaires)
(Laki ulkomaisesta edustuksesta 6/7 1925;
Asetus l:istä ja konsulinvirastoista 31/12 1925).
Suomella on l. Englannissa (valtuutettu myös
Alankomaihin), Espanjassa (valtuutettu myös
Portugaliin), Italiassa, Japanissa
(valtuutettu myös Kiinaan), Latviassa
(valtuutettu myös Liettuaan), Norjassa,
Puolassa, Ranskassa (valtuutettu myös
Belgiaan ja Luksemburgiin), Ruotsissa,
Saksassa (valtuutettu myös Itävaltaan),
Sveitsissä, Tanskassa (valtuutettu myös
Unkariin), Venäjällä, Virossa ja
Yhdysvalloissa.

Lähetystöneuvos, virkamies
lähetystössä, Suomessa arvonimi.

Lähitiedustelu, välitön, lähellä
olevan vihollisen asemien ja toiminnan
selvilleottaminen. vrt. Kaukotiedustelu.

Lähteenkorva, Aksel (s. 1846), alk.
Borenius, kansakouluntarkastaja,
kansanrunoudenkerääjä ja -tutkija. Julk.
,,Missä on Kalevala syntynyt" (1873),
„Suomen keskiaikaisesta runoudesta.
I. Luojan virsi".

Lähteenoja, Mimmi (s. 1865),
näyttelijätär, Kansallisteatterissa v:sta 1892.

Lähteiden palvonta, yleisimpiä
luonnonpalvonnan muotoja, perustuu
uskomukseen, että lähteestä pulppuava vesi
oli elämääantava ja yhteydessä
maanalaisen maailman kanssa. Kuuluisia
kreik. pyhiä lähteitä ovat olleet
Dodonan ja Delfoin lähteet. Myös
muinaissuomalaiset toimittivat uhreja
kaivoilla ja lähteillä.

Lähtö- ja tulokatselmus. Sen seikan
selville saamiseksi, missä kunnossa
vuokralle annettu tai palkkaukseen kuuluva
tila tai muu vuokraesine on vuokra- tai
virkasuhteen päättyessä, toimitetaan
lähtökatselmus, jossa määrätään
mahdollisesta rappiosta tai parannuksista
suoritettava korvaus. Missä kunnossa
vuokraesine tai palkkaukseen kuuluva tila on
vuokra- tai virkasuhteen alkaessa
todetaan tulokatselmuksella, Usein nämä
katselmukset yhdistetään l.- ja t.-k:ksi.

Lähtöpäivä, päivä, milloin maan
tahi huoneenvuokraajan tulee luopua
vuokraesineestä. L:nä maalla on 14/3,
papiston virkataloilla 1/5.
Huoneenvuokrauksessa on l. 1/6.

Läkkipelti, 0,1-2,5 mm paksu tinattu
rautalevy. Tinassa on tav. lyijyä 40-50 %.
Ternelevy on tinattu seoksella, jossa
on 2 osaa lyijyä ja 1 osa tinaa, Moiré-l.
(kukallinen levy) valmistetaan siten, että
tinattu levy kuumennetaan tinan
sulamispisteeseen ja annetaan hitaasti jäähtyä,
jolloin levyn pinnalle syntyy jääkukkia
muistuttavia kuvioita. Maita syntyy
myös, kun l:iä suolahapolla syövytetään.

Lämminvaunu, lämmityslaitteella
varustettu rautatievaunu kylmänarkojen
tavarain kuljetusta varten. Usein l:ssa
on myös jäähdytyslaite. Lämmityslaitteena
kamiina (käytetään vaunun seisoessa
asemalla) ja höyrykeskuslämmitys veturista.

Lämminverinen hevonen, yleisnimitys
täysi- ja puoliverisille hevosille:
kevytrakenteisia ratsuiksi ja juoksijoiksi
sopivia nopeita, vilkkaita hevosia.

Lämminveriset, eläint.,
pysyväislämpöiset (ks. t.).

Lämmityslaitteet ks. Kaakeliuuni,
Kamiina, Keittiönhellat, Keskuslämmitys,
Mekaaniset kattilanlämmityslaitteet.

Lämmityspullo, lämpimällä vedellä tai
paremmin etikkahappoisella natriumilla
täytetty pullo, joka asetetaan sairaan
vuoteeseen joko lämmittämään jotain
erityistä ruumiinosaa tai kohottamaan
ruumiin lämpöä.

Lämpiö, foajee,
teatterirakennuksessa katsomon
läheisyydessä oleva sali, jossa
yleisö voi väliaikoina oleskella.

Lämpö, fys., energian muoto,
kappaleiden molekyylien värähtely, jonka
erisuuri voimakkuus aiheuttaa
ihohermostossa lämpimän tai kylmän tunteen.
Kun kaksi eri kappaletta joutuu
välittömään kosketukseen keskenään, niin
niiden molekyylivärähtelyn kesken
tapahtuu tasaantuminen, lämpimämmästä
kappaleesta, s. o. siitä, jonka l.-tila
on korkeampi, virtaa l:öä toiseen, kunnes
niillä on sama l.-tila. Jos johonkin
kappaleeseen johdetaan l:öä, niin sen l.-tila
kohoaa, itse kappale (eräitä poikkeuksia



Lämpö


Laajenemiskertoimen määräys.
ff kiinteä tuki, dc tutkittava
tanko, l liekki, cba kulmavipu,
joka toimii osoittimena.


Vasemmalla:
Ominaislämpö.
Yhtäsuurista
yhtälämpimistä
kuulista kupari
(k) sulattaa
enemmän vahaa
(w) kuin sinkki
(z) tai lyijy (b).


Metallilämpömittari.
Jousi kahdesta eri
metallikaistaleesta, joilla
eri suuri laajeneminen.


Eri lämpöasteikot
toisiinsa verrattuina.


Ylh. vasemmalla: Veden tilavuuden riippuvaisuus
lämpötilasta. Yksikkönä 0,0001 siitä tilavuudesta, mikä
on 4° C vedellä. Kuviosta näkyy, että tilavuus on pienin
n. +4°:ssa. — Ylh. oikealla: Lämmön mekaanisen vastaavaisuuden
määräys. C kalorimetri, jonka sisällä
siipiratas, H, K vipu ja vaakakuppi kitkan
mittaamiseksi, Z kierrostenlukija, T lämpömittari.


— Vieressä: Koje, jolla osoitetaan, että eri aineet johtavat
lämpöä eri nopeasti; oik. lämminvesikattila ja tutkittavat
tangot, (vas. oikealle: hopea, kupari, messinki, sinkki,
tina, rauta, lyijy, lasi), vas. lämpömittarit. 


— Alinna: Lämmön johtuminen metalliverkossa sulkee tien liekiltä.
Tähän perustuu Davyn varmuuslamppu (ks. t.).


Maksimi- ja minimilämpömittareita.
A Baudinin, B Negrett'n
maksimilämpömittari, C Rutherfordin
minimilämpömittari.





lukuunottamatta) suurenee (vrt. Laajenuus),
kunnes saavutetaan tietty l.-tila, sulamispiste,
kiehumapiste, jossa l.-tilan nousu lakkaa, kappale
alkaa muuttua olomuodolleen: kiinteä sulaa, neste
kiehua, jolloin l.-tila pysyy vakinaisena, kunnes
olomuodonmuutos on loppunut. Jos l:öä poistetaan
kappaleesta, niin ilmiöt tapahtuvat päinvastaiseen
suuntaan; l.-tilan lasku pysähtyy tiivistymispisteessä
(= kiehumapiste) ja jähmettymis- l. jäätymäpisteessä
(= sulamispiste). L.-tilan kohoamiseen kuluu eri aineilla
eri määrä lämpöä; yksikkönä on se l.-määrä,
mikä kuluu painoyksikön vettä lämmetessä 1° verran
(kalori, ks. t.); se kalorimäärä, mikä kuluu painoyksikön
jotakin muuta ainetta lämmitessä 1° verran, on tämän
aineen ominais-l.; veden ominais-l. on = 1,
suurempi kuin minkään muun aineen. Myös sulamiseen,
haihtumiseen ja kiehumiseen kuluu l:öä — sulamis-l.,
höyrystymis-l. (haihtumis-l.), mikä jälleen vapautuu
vastakkaisessa olomuodonmuutoksessa — L. siirtyy
lämpimämmistä paikoista kylmempiin 1) virtauksen
l. konvektsionin kautta, jolloin lämpimät kappaleet
itse, esim. kaasuosat, siirtyvät, 2) johtumalla
pitkin l:n johtajia, 3) säteilemällä
(ks. Säteily). Eri aineiden l:n johtokyky
on hyvin erisuuri: metallit ovat hyviä johtajia,
puu, lasi, nesteet ja erittäinkin kaasut huonoja, samoin
huokoiset aineet, jotka sisältävät runsaasti ilmaa,
kuten villakudos. Lämmönjohtokykyjä (absol. yksiköissä):

hopea  1,09       lasi  0,0011-0,0020
kupari 0,98       villa 0,00012
kulta  0,70       vesi  0,001,5
rauta  0,15-0,17   ilma  0,000057

Yleisesti käytetyssä Celsiuksen l.-asteikossa
(vrt. Lämpömittari) merkitään veden
jäätymispistettä 0° ja kiehumapistettä 100°;
elohopeapatsaan laajeneminen näiden kiintopisteiden
välillä jaetaan 100:aan yhtäsuureen osaan ja
tätä asteikkoa jatketaan vielä kiintopisteiden
ulkopuolellekin. Absoluuttiseksi 0-pisteeksi
sanotaan sitä l.-tilaa, missä molekyyliliike
lakkaa; tämä on —273° C. Se mielivaltaisuus,
mikä johtuu asteikon perustamisesta elohopean
laajenemiselle, saadaan miltei täydellisesti
korjatuksi, jos mainittujen kiintopisteiden väli
jaetaan kaasujen laajenemisen nojalla, tämä
kun tapahtuu miltei täsmällisesti suhteessa
lämpötilan nousuun. Tieteellisesti l.-asteikko
määritellään termodynaamisesti siten, että yhtä
suurta l.-tilan nousua vastaa yhtä suuri
sisäisen energian lisäys. — L:öä syntyy muista
energian muodoista miltei kaikissa ilmiöissä;
käytännön tarvetta varten sitä saadaan
palamisesta ja sähkövirroista; päinvastoin l.
voidaan (osittain) muuttaa kem. energiaksi,
sähköksi (vrt, Lämpösähkö),
säteilyenergiaksi, mekaaniseksi työksi, jolloin
1 kilogrammakalori vastaa 427 kilogrammametrin
työtä, 1 grammakalori 42 X 103 ergiä.
Mekaanista työtä l:stä saadaan l.-moottoreissa,
joissa energianmuunnosta välittää jokin kaasu. vrt.
Kaasu, Carnot'n kiertokulku ja Sää.

Lämpöaisti on kyky erottaa erilaisia
lämpötiloja toisistaan. Lämmön ja
kylmyyden aistimukset syntyvät
määrätyissä, toisistaan selvästi erillään
olevissa pistemäisissä kohdissa ihoa, n. s.
lämpö- ja kylmyyspisteissä.
Edelliset reageeraavat, kun lämpöä tulee
ihoon, jälkimmäiset taas, lämmön
poistuessa ihoista, Kiihoitus johtuu niistä
sitten hermoja pitkin aivoihin. Ihon eri
kohdat ovat eri herkkiä lämmön vaihteluille
sen vuoksi, että toisissa kohdissa on noita
pisteitä tiheämmässä, toisissa harvemmassa.

Lämpökaappi, ruoan valmistuksessa
käytettävä kaasulla lämpiävä, hyvin
eristetty kaappi, jonka lämpötilan pitää
tasaisena (n. 95°) erikoinen kaasullekin
säätäjä (termostaatti). Ruoka pannaan
l:iin joko kiehautettuna, kuten
keittolaatikkoon, tai lämpimänä, jolloin
kiehauttaminen suoritetaan vasta viimeiseksi.


Lämpökaappi.

Lämpökapasiteetti, lämmönvaraamiskyky,
kappaleen ominaislämmön ja sen massan tulo.
— Lämpökonvektsioni, lämmön
virtaus lämpimien kappaleiden mukana.
— Lämpöloiste, kalorešenssi (ks. t.).

Lämpömittari, lämpötilan mittauskoje.
Perustuu kappaleiden erilaiseen laajenemiseen
lämpötilan noustessa. Tavallisin on elohopea-l.,



missä lasiputkeen suljetun elohopean tilavuuden
vaihtelut osoittavat lämpötilan vaihteluita.
Tieteellisissä mittauksissa käytetään
Celsiuksen l:ia, jonka kiintopisteet
ovat: veden jäätymäpiste = 0° ja sen
kiehumapiste 760 mm paineessa = 100°.
Réaumurin l:ssa tämä väli on jaettu
80 asteeseen, Fahrenheitin l:ssa (jota
käytetään Englannissa ja Amerikassa)
180 asteeseen; viimemainitussa
merkitään jäätymäpistettä +32 ja
kiehumapistettä siis +212°. Réaumurin asteissa
lausutun lämpötilan voi siis muuntaa
Celsiuksen asteisiin kaavan C = 5/4 R
mukaan, Fahrenheitin kaavan C = 5/9 (F —32)
mukaan, missä C, R ja F merkitsevät
vastaavia astelukuja. — Normaali-l:n
putki on kalibreerattava (ks.
Kalibreeraus). — Alle 39° C
lämpötilojen mittaamiseen on käytettävä
alkoholi-l:ia. Hyvin korkeita lämpötiloja
mitataan pyrometreilla (ks. t.) tai
kaasu-l:eilla. — Maksimi- ja
minimi-l:eissa on sauvaset, joita
laajeneva elohopea tai alkoholi työntää
edellään, mutta ei vedä perässään takaisin,
tai ahdas nielu, jonka läpi elohopea
laajetessaan tunkeutuu, mutta josta se ei
palaa takaisin kohesioninsa vaikutuksesta,
vaan katkeaa lämpötilan jälleen laskiessa.
Merkitsijä-l. eli termografi
piirtää lämpötilakäyrän. Kuvia ks. Lämpö.

Lämpömoottori, kone, joka muuttaa
lämmön liike-energiaksi: höyrykone,
polttomoottorit ja kuumailmakoneet.

Lämpöpatteri, radiaattori,
keskuslämmityslaitoksissa sellainen putken
osa, jossa lämmin vesi tai höyry lämmittää
laajan (monihaaraisen) pinnan, mistä lämpö
säteilemällä ja ilmavirran mukana leviää
lämmitettävään huoneeseen. vrt. Keskuslämmitys.


Lämpöpattereita. Yksi-, kaksi-,
kolmi- ja nelipylväsradiaattori.

Lämpöpisteet ks. Lämpöaisti.

Lämpösähkö. Sähkövirran kulkiessa
johdossa tämä aina lämpiää. Tätä
vaikutusta käytetään sähkövalon ja
-lämmityksen aikaansaamiseksi; suuri tekn.
merkitys sillä on korkeiden lämpötilojen
aikaansaamisessa (vaikeastisulavien
aineiden sulattaminen, useat korkeata
lämpötilaa vaativat reaktsionit —
elektrotermia). Päinvastoin voi
lämpötilaero saada aikaan sähkövirran:
kaksi eri metallista (vismutista ja
antimonista, platinasta ja kuparista,


Lämpöpari.


Lämpöparisto.

j. n. e.) tehtyä puikkoa on juotettu yhteen;
juotoskohta pidetään kuumempana kuin
toiset juotoskohdat, mistä johtolanka
lähtee. Tällaisessa l.-parissa eli
termoelementissä syntyy sähkövirta,
termovirta, jonka jännitys on alhainen,
lämpötilaerosta riippuva (l. eli
termoelektrisiteetti). Suuremman
jännityksen aikaansaamiseksi yhdistetään
pareja sarjaan, niin että joka toinen
juotoskohta voidaan pitää kylmänä, joka
toinen kuumana: lämpöparisto,
termopatteri. Sopii herkkyytensä
vuoksi lämmön säteilyvoimakkuuden (ja
lämpötilan) mittaamiseen. — Jos l.-parin
läpi johdetaan sähkövirta, niin
juotoskohtien välille syntyy lämpötilaero,
josta aiheutuva virta on alkuperäisen
vastakkainen (Peltier'n ilmiö).

Lämpötalous, fysiol., ks. Ruumiinlämpö.

Lämpöteho, polttoarvo (ks. t.).

Lämpötilakäyrä, viiva, joka osoittaa
lämpötilan muutoksia tietyn ajanjakson kuluessa.

Lämpöyksikkö, kalori (ks. t,).

Ländler, itäv. hidastahtinen valssi.
Beethoven, Schubert y. m. ovat
säveltäneet l.-nimisiä, tanssin luonnetta
jäljitteleviä pianokappaleita.

Längelmäki, kunta Hämeen läänissä,
Hämeessä, Tampereen-Haapamäen radasta
itään; 329,9 km2, 4,088 as. (1925).

Längelmävesi, n. 50 km pitkä,
ristinmuotoinen järvi Kokemäenjoen vesistössä.
Laskee Kaivannon kanavaa (ks. t.)
myöten Roineeseen.

Länget ks. Valjaat.

Längman [leŋman], Erik Johan
(1799-1863), suom. sahateollisuusmies.
Lahjoitti omaisuutensa Suomen ja
Ruotsin kansoille. Suomen osalle tuli
194,130 ja Ruotsin 364,647 mk. Suom.
L:n rahasto kasvettuaan 620,000 mk.
suuruiseksi jaettiin testamentin
määräysten mukaan kahteen osaan, joista
rahasto Lit. A, nyk. 5 1/2 milj. mk., on
kartutettava 16 miljoonaan; rahastosta
Lit. B, nyk. 1 1/2 milj. mk., annetaan
apurahoja tieteellisiin, taiteellisiin ja
kansanvalistuksellisiin tarkoituksiin.



Länkelä, Jaako (1833-1916),
Jyväskylän seminaarin opettaja ja lehtori
1860-94. Julk. us. äidinkielen oppikirjoja
kansakouluja varten.

Länkipohja, kylä Längelmäellä,
vapaussodan taistelupaikkoja, kenraali
Wilkaman valloittama maalisk. 16 p. 1918.

Länkäpapu ks. Papu.

Länsiapinat, leveänenäiset apinat (ks. t.).

Länsi-Austraalia (engl. Western
Australia), Austraalian liittovaltioon
kuuluva valtio, käsittää mantereen
läntisen kolmanneksen; 2,527,530 km2,
360,000 as. Sisäosat kuumia ja
kuivia hiekkaerämaita, vain lounaisosissa
joks. rehevä kasvillisuus. Sinne sekä
sisämaan kultakentille on asutuskin
pääasiassa keskittynyt. Tärkein elinkeino
on kullankaivuu; m. m. Kalgoorlien ja
Coolgardien (ks. n.) kultakentät.
Pohjoisessa oleva Kimberleyn alue on
karjanhoitoon (lammasten ja nautakarjan)
erittäin sopivaa. Lounaiskulmassa
harjoitetaan menestyksellä maanviljelystä ja
hedelmäpuiden hoitoa. Pääkaup. Perth.

Länsi-Eurooppa, rajoiltaan
epämääräinen Euroopan osa, johon tav.
luetaan Keski-Eurooppa (ks. t.) sanan
laajimmassa merkityksessä, ynnä Englanti;
usein, ja varsinkin sivistyksellisessä
suhteessa, siihen luetaan myös
Skandinaavian valtiot.

Länsigootit, vanhimpina aikoina
myös tervingit tai visigootit,
menivät Hermanarikin goottilaisvallan
kukistuessa 375 Tonavan yli Mœsiaan. He
kapinoivat roomal. virkamiesten
kiskomisten takia ja voittivat keisari Vaiensin,
olivat sitten roomalaisten palveluksessa,
mutta 396 Alarikin johdolla lähtivät
liikkeelle ja hävittivät Balkanin niemimaata
sekä myöhemmin, Italiaa valloittaen, 410
Rooman. Alarikin kuoltua sam. v. l.
siirtyivät Etelä-Galliaan leviten sieltä
Espanjaan, joka tuli heidän varsin, alueekseen.
V. 711 arabialaiset voittivat l., jolloin
heidän valtakuntansa hajosi. Jo sitä
ennen l. olivat alkaneet sulautua maan
aikaisempaan väestöön.

Länsi-Göötanmaa (ruots. Västergötland),
maakunta Etelä-Ruotsissa, Vennerin ja Göötajoen
sekä Vetterin, Smålandin ja Hallandin välillä.

Länsi-Göötanmaan laki, Ruotsin
Länsi-Göötanmaan maakuntalaki. Sitä on
kaksi laitosta, vanhempi 1200-luvun
alulta laamanni Eskilin kokoonpanema
ja nuorempi 1200-luvun lopulta,
luultavasti Algot Brynolfssonin laatima.

Länsi-Intia, Pohjois- ja Etelä-Amerikan
välillä oleva saaristo: Isot- ja
Pienet-Antillit ja Bahamasaaret sekä
Etelä-Amerikan pohjoisrannikon saaret.

Länsimaat, epämääräinen
maantieteellinen käsite, jota on käytetty
Euroopasta Itämaiden (ks. t.) vastakohtana.

Länsimainen kirkkokunta.
Marttyyrikirkon ajoista alkaen muodostui
Länsimailla erikoinen kristillisyyden
muoto, joka opin kehityksessä, ulkonaisessa
kirkollisessa järjestyksessä y. m. erosi
aikain kuluessa yhä selvemmin itämaisesta
kristillisyydestä. Alkuperäisen muotonsa
tämä kristillisyys sai room.-kat. kirkossa.

Länsipohja (ruots. Västerbotten),
maakunta Pohjois-Ruotsissa, Norlannissa,
ulottuu n. 400 km:n pituisena pitkin
Pohjanlahden länsirantaa Tornionjoesta
alkaen kappaleen matkaa Uumajanjoen
suun eteläpuolelle. Pohjoisosaa sanotaan
Norrbotteniksi. Tämän itäosassa,
Tornionjoen laaksossa, suomenk. väestö
(n. 30,000 suom.). Hallinnollisesti L.
jakautuu Västerbottenin ja
Norrbottenin lääneihin. — Haminan
rauhassa 1809 oli Ruotsin luovutettava
Tornion- ja Kemijokien välinen osa L:aa
Suomelle (Venäjälle).


Länsipohjan pohjoisosa.

Länsi-Preussi, 1878-1919 preussil.
maakunta, alisen Velkselin kahden
puolen; 1919 liitettiin suurin osa siitä
Puolaan, osa muodostaa Danzigin, ja Saksalle
jääneestä osasta on kappale liitetty
Itä-Preussiin, loput muodostaa Posenista
Saksalle vielä kuuluvan jäännöksen kera
Grenzmark Posen-West-Preussen nimisen
alueen; 7,695 km2, 333,000 as.
Pääkaupunki Schneidemühl. — L.-P. on



alk. ollut saks. ritarikunnan 1283
kukistamien preussien (ks. t.) asumaa, joutui
1466 Puolalle, Puolan jaossa 1772 (loput
1793) Preussille; nyk. jako Versailles'n
rauhan aiheuttama.

Länsi-Rooma, Rooman valtakunnan
jaossa 395 Theodosius Suuren pojalle
Honoriukselle joutunut osa; käsitti
Italian, Gallian, Britannian, Espanjan,
Afrikan, Dalmatsian, Noricumin, Pannonian
ja Rætian. Odovakar teki siitä lopun 476.

Länsisuomalaiset kansat,
itämerensuomalaiset kansat (ks. t.).

Länsi-Suomen Osake-Pankki,
Turussa, per. 1912. Osakepääoma 30 milj.
mk., haarakonttoreita 34.

Länsi-Virginia (engl. West Virginia),
valtio Yhdysvalloissa, Ohio-joen ja
Alleghanyvuorten välillä; 62,600 km2,
1,465,000 as. Maataloutta, sahateollisuutta,
rikkaita kivihiilialueita. Pääkaup. Charleston.

Länsivuono (norj. Vestfjorden),
Lofoottien ja Pohjois-Norjan länsirannikon
välillä oleva lahti. Suurenmoista kalastusta.

Länssi (ruots.) on alus silloin, kun
se on mahdollisimman tyhjä vedestä.

Läntisen Viipurin Läänin Maanviljelysseura, per. 1895.

Läpikuultava on esine, jonka läpi
tunkeutuu valoa taittuen niin epäsäännöllisesti,
että toisella puolella olevien esineiden muotoa
ei voi erottaa. Esim. maitolasi, sarveisaine.

Läpinäkyvä on esine, joka päästää
valoa lävitsensä taittamatta sitä tai
taittaen niin säännönmukaisesti, että toisella
puolella olevasta esineestä syntyy selvä
kuva, Eri aineiden läpinäkyväisyys
saattaa vaihdella läpitunkeutuvan valon
väriin sekä määrään nähden. Aineen
läpinäkyväisyyskertoin ilmoittaa,
kuinka mones osa (määräväristä)
valoa tunkeutuu läpi 1 cm kyseellistä
ainetta. Mitataan diafanometrillä.

Läpisävelletty, mus., laulu, jossa ei
kaikkia säkeistöjä lauleta samalla
sävelmällä, vaan säkeistöjen runollinen
sisällys saa yksityiskohtaisesti vaihtelevan,
luonteenmukaisen sävelpukunsa,

Läppä, venttiili, joka avautuu
kääntymällä saranoissaan.

Läsare ks. Lukijat.

Läskelä, Jänisjärven-Läskelän radan
pääteasema Harlun kunnassa.

Läskelä Bruks Ab., per. 1905,
osakepääoma 20 milj. mk. Omistaa
höyrysahan, puuhiomon (per. 1903) ja
paperitehtaan (per. 1905) Läskelän kylässä
Harlussa sekä osake-enemmistön Leppäkoski
Fabrikers Ab:ssa. Työväestöä 800.
Läskelässä oli sahalaitos jo 1700-luvulla,
v:sta 1860 se oli N. J. Arppen hallussa,
1898-1905 olivat teollisuuslaitokset
Värtsilä o.-y:n hallussa.

Läskelänjoki ks. Jänisjoki.

Lasti (ruots.), vanha tilavuus- ja
painomitta, Ruotsissa nyk. = 20 hl. Laivan
kantavuuden mittana =18 kippuntaa
rautapainoa, 14 kippuntaa 8 leiviskää
ruokatavarapainoa tai n. s. uusi l.
= 100 sentneriä. = 4,250 kg. — Venäjän
l. = 33,6 hl, Tanskan 12,9 (silliä), 16,7
(suoloja), 30,6 hl (viljaa, hiillä),
Lyypekin 33,3 hl, Hampurin 33,0 hl,
Bremenin 29,6 hl, Englannin 29,0 hl
(viljaa), 1,981 kg (villoja), Alankomaiden
30 hl, Yhdysvaltojen 28,2 hl.

Lästimaksu, Suomen merimiesten
eläkelaitoksen hyväksi suoritettava
maksu, jota kannetaan vuosittain
jokaisesta suomalaisesta rekisterivelvollisesta
laivasta, jota käytetään kauppamerenkulkuun,
niin myös ulkomaalaisesta aluksesta, jolla
harjoitetaan kauppamerenkulkua Suomeen (Laki l:n
suorittamisesta 15/4 1921; Asetus 15/4 1921).

Läte, Aleksander (s. 1860), vir.
säveltäjä, kuoron- ja orkesterinjohtaja.
Sävellyksiä: lukuisa joukko lauluja
seka- ja mieskuorolle, soololauluja, „Kalevala"
(uvertyyri suurelle orkesterille), sinfonioja,
pianokonsertteja, urkukappaleita y. m.

Lätin kieli ja kirjallisuus. Kieli
kuuluu liettuan ja muinaispreussin kanssa
indoeuroopp. kielikunnan balttilaiseen
ryhmään. Kirjakieli perustuu
keskilättiläisiin murteisiin, vars. Riian
ja Mitaun ympäristöillä puhuttuun. — Runsasta
kansanrunoutta alettiin ottaa talteen
1800-luvulla (vrt. Barons). Vanhin
kirjallisuus, 1500-1800-luvuilla, on
etupäässä uskonnollista, vasta 1800-luvulla
alkaa merkittävämpi taidekirjallisuus.
Sen edustajista mainittakoon novellisti
J. Neikens (k. 1868), veljekset
Reinis (k. 1902) ja Matis Kaudzit,
kirjoittaneet romaanin ,,Mehrneeku
laiki', R. Blaumann (ks. t.),
romaaninkirjoittaja A. Needra (s. 1870),
runoilijat J. Allunan (k. 1864),
J. Pleekšan (s. 1865) ja hänen
puolisonsa Elsa Rosenberg-Pleekšan
(s. 1868), A. Pumpurs (k. 1902),
kriitikko T. Seifert (s. 1865).

Lättiläiset, indoeuroopp. kielikunnan
balttilaiseen ryhmään kuuluva kansa;
asuu Latviassa.



Lävistyskone, kone, jolla painaen
lävistetään reikiä metalli-, puu-,
pahvi- y. m. laattoihin. Lävistettävä
metallilevy esim. pannaan lävistimen ja
läpiraudan eli tyynyn väliin ja lävistin
painetaan levyn läpi. Metalliteollisuudessa
käytettävissä l:issa on tavallisesti
myöskin sakset eli katkaisuterät. Puun,
paperin ja pahvin l:ta sanotaan
perforaattoriksi.

Lävistäjä, diagonaali,
monikulmion tai monitahokkaan kahden
kärkipisteen yhdyssuora, joka ei yhdy
sivuun tai tahkon tasoon.

Lääketaksa, Valtioneuvoston
vahvistama taksa, jonka mukaan siinä
mainittuja lääkeaineita on maan apteekeista
myytävä. Nykyinen l. on vahvistettu
Valtioneuvoston päätöksellä 28/1 1926.

Lääketiede, se tiede, jonka
tarkoituksena on tautien, lähinnä ihmisruumiin
tautien, tutkiminen, ehkäiseminen ja
parantaminen. L:n perushaarat,
anatomia, histologia, fysiologinen
kemia ja fysiologia, käsittelevät
terveen elimistön rakennetta, kem.
kokoomusta ja elämänilmiöitä, sairaalloiset
ilmiöt ovat patologian tutkimisaiheina.
Koska bakteerien merkitys tautien
aiheuttajina on suuri, on bakteriologia
erittäin tärkeä l:n haara. Samoin
serologia, joka myös kuuluu l:n
teoreettisiin aineisiin. — Käytännöllinen l.
jakautuu vanhastaan sisätautien oppiin
ja kirurgiaan, jotka molemmat l:n
edistymisestä johtuneen pitkälle
menevän erikoistumisen (spesialisoitumisen)
johdosta jakautuvat useihin eri aloihin.
Semmoisia ovat m. m. obstetriikka,
gynekologia, pediatriikka, oftalmologia,
otorinolaryngologia, dermatologia,
syfilidologia, neurologia, psykiatria,
ortopedia, lääketiet, radiologia,
terveysoppi ja oikeus-l.

Lääketieteen ja kirurgian tohtori,
lääketieteen lisensiaatti, joka jostakin
lääket. aineesta on kirjoittanut
yliopistollisen väitöskirjan, jonka lääket.
tiedekunta on hyväksynyt ja jota tekijä on
puolustanut julkisissa väittäjäisissä.
— Lääketieteen kandidaatti, ensim.
oppiarvo lääket. tiedekunnassa.
— Lääketieteen lisensiaatti, korkein
oppiarvo lääket. tiedekunnassa.

Lääkintöhallitus, per. 1878, johtaa ja
valvoo Sisäasiainministeriön alaisena
keskusvirastoina maan sairaan- ja
terveydenhoitoa sekä eläinlääkintä- ja
apteekkilaitosta ja kuuluu sen tehtäviin
myös antaa pyydettäessä tuomioistuimille
ja muille viranomaisille lausuntoja
oikeuslääke- ja olkeuseläinlääkeopillisissa
asioissa, Sen jäseniä ovat päätirehtööri,
4 lääkintöneuvosta ja 2 asessoria,
— Lääkintölaillinen ruumiinavaus
ks. Ruumiinavaus. — Lääkintölainoppi,
se osa hallinto-oikeutta, joka käsittää sairas-
ja terveydenhoitoa koskevat asetukset ja määräykset.

Lääkintöneuvos ks. Lääkintöhallitus.

Lääkintöupseeri, sotalaitoksen
palveluksessa oleva lääkäri.

Lääkäri, Säännökset lääkärintoimen
harjoittamisesta ovat 23/1 1925 annetussa
laissa. — Lääkärikirja, kirja, jossa
kuvaillaan tauteja ja neuvotaan niiden
hoitoa ja parantamista. [,,Kodin
lääkärikirja" (1925); Arppe, „Kansanlääkäri"
(1922); Ruotsalainen, ,,Sairas lapsi"
(1920).] — Lääkäriluettelo, luettelo
laillistetuista lääkäreistä, sekä
lääkäreistä, joilla muuten on oikeus harjoittaa
lääkärintointa, joka Lääkintöhallituksen
on vuosittain ennen 1 p. helmik.
toimitettava maan kaikkiin apteekkeihin ja
haara-apteekkeihin. — Lääkärilähetys,
lähetystoimen yhteydessä ja lähetysvälineenä
harjoitettu lääkärintoiminta lähetysaloilla.
Suomen Lähetysseuralla on palveluksessaan
2 suom. ja 1 kiinal. lähetyslääkäri,
kaikkiaan lähetyskentillä oli 1924 niitä
801 ulkolaista ja 612 maakalaista.
Sairaaloita oli 858, niistä suomalaisilla 2.

Lääkärintodistus, lääkärin antama
hänen asiantuntemukseensa perustuva
lausunto niistä havainnoista ja
johtopäätöksistä, jolta hän on tutkittavan
itsensä ja tätä koskevan todistusaineiston
suhteen tehnyt. L. on lääkärin
vahvistettava sanoilla: ,,minkä kunniani ja
omantuntoni kautta vakuutan". Siten
vahvistettu todistus on pätevä ilman valallista
vahvistusta, jollei tuomioistuin tai
viranomainen erityisistä syistä määrää, että
se on suullisella valalla vahvistettava
(Laki lääkärintoimen harjoittamisesta 28/1 1925).

Lääkärinvakuutus, lääkärin ennen
laillistetuksi lääkäriksi julistamista
Lääkintöhallituksen edessä kunnian ja
omantunnon kautta annettava vakuutus, joka
on myös kirjoitettuna jätettävä
Lääkintöhallitukselle (Laki lääkärintoimen
harjoittamisesta 23/1 1925, 2 ja 3 §).
— Lääkärinvala, vala, joka 25/5 1880
asetuksen mukaan lääkärien oli tehtävä. Nyk. on
lääkärien annettava lääkärinvakuutus.



Lääkäriseurat. Suomen tärkeimmät l.
ovat Suomalainen Lääkäriseura Duodecim
(ks. Duodecim), Suomen Lääkäriseura,
Suomen Yleinen Lääkäriliitto, Suomen Yleinen
Kunnanlääkäriyhdistys, Suomen Hammaslääkäriyhdistys
ja Suomen Eläinlääkäriyhdistys (ks. n.).

Läänemaa, Viron läntisin mannermaakunta.

Lääni (ruots.). 1. L. (lat. feudum),
tulo, oikeus, minkä kruunu tai muu
vallanpitäjä antoi jonkun nautittavaksi
määrätystä palveluksesta tai palkinnoksi
suoritetuista palveluksista; myös alue,
jossa läänitettyjä oikeuksia nautittiin.
— 2. Ruotsissa ja Suomessa ylimmät
siviilihallintoalueet. Keskiajalla ja uudenajan
alussa Suomi oli jaettu n. s. linna-l:ihin.
Nyk. L-jako pohjautuu v:n 1634
hallitusmuotoon. Sen mukaan maa jaettiin 4
maaherrakuntaan: Turun maaherrakunta,
Häme ja Uusimaa, Viipurin maaherrakunta
ja Pohjanmaa. Käkisalmen l. oli
Inkerinmaan kanssa erikoisena
hallintoalueena. Uudenkaupungin rauhan
jälkeen muodostettiin Ruotsille jääneistä
Viipurin ja Käkisalmen l:ien osista
Kyminkartanon l., josta Kymijoen itäpuoleinen
osa menetettiin 1743. V. 1775 jaettiin
Pohjanmaa Vaasan ja Oulun l:ihin,
Kyminkartanon l:stä erotettiin
Pohjois-Savo ja Ruotsin Karjala uudeksi
lääniksi (nyk. Kuopion l.), joten tuli
olemaan 6 l:iä. V. 1812 perustettiin
Suomeen yhdistetystä Vanhasta Suomesta
Viipurin l. V. 1831 jaettiin Häme ja
Uusimaa omiksi l:iksi. Kyminkartanon l.
sai nimen Mikkelin l. ja siinä toimitettiin
rajajärjestelyjä. Näin ovat muodostuneet
Suomen nykyiset l:t: Uudenmaan l.,
Turun ja Porin l., josta 1918 erotettiin
Ahvenanmaan l. (myöh. itsehallinnollinen
maakunta), Hämeen l., Viipurin l.,
Mikkelin l., Kuopion l., Vaasan l. ja
Oulun l. V. 1921 Petsamo oli väliaikaisesti
omana l:nä. — Hallintoa varten l:t
ovat jaettuina kihlakuntiin ja kuntiin.
Niiden hallintoa johtaa maaherra (H. M.
17/7 1919, 50 ja 51 §§).

Lääninarkkitehti, lääninrakennuskonttorin esimies.

Lääninhallitus, Valtioneuvoston ja
erityisesti Sisäasiainministeriön alainen,
yleinen hallintoviranomainen läänissä.
L:n tehtävänä on m. m. toimia
ylimpänä täytäntöönpanoviranomaisena,
ylimpänä poliisiviranomaisena sekä
verotuksen valvojana läänissä, ulosoton
haltijana maalla, useissa asioissa
ensimmäisenä oikeusasteena
hallinto-oikeudellisessa lainkäytössä.
L., jonka esimiehenä on maaherra,
jakautuu kahteen osastoon, lääninkansliaan
ja lääninkonttoriin, viimemainittuun
kuuluu vielä erityinen lääninrahasto.
Lääninkanslian johtajana on lääninsihteeri.
jonka ohessa siihen kuuluu varalääninsihteeri
ja, tarvittaessa, lääninnotaari, lääninrekistraattori
ja lääninkanslisteja. Lääninkonttorin
johtajana toimii lääninkamreeri, jota
paitsi siinä on varalääninkamreeri, lääninkirjuri,
rekistraattori ja lääninkonttoristeja
sekä lääninrahastoa varten lääninrahastonhoitaja.
Tarvittaessa voidaan määrätä l:seen ylimääräisiä
esittelijöitä. Asian käsittely, joka yleensä
tapahtuu asiakirjain nojalla, toimitetaan
jommallakummalla osastolla. Lääninkonttorille
kuuluvat yleensä valtion veronkantoa, tuloa
tuottavia oikeuksia ja tilitointa koskevat
asiat, lääninkanslialle muut lääninhallintoa
koskevat, m. m. järjestys- ja kunnallisasiat.
Vain poikkeustapauksissa on asia molempien
osastojen yhteisesti käsiteltävä. L:n
päätökset tekee maaherra jonkun esittelijän
esittelystä. Lääninkansliaan kuuluvat
asiat esittelee lääninsihteeri tai
varalääninsihteeri, lääninkonttoriin kuuluvat
laäninkamreeri tai varalääninkamreeri
tai kumpaiseltakin osastolta ylim.
esittelijä. Maaherran poissa ollessa tehdään
päätökset maaherranviran puolesta niin,
että lääninsihteeri ja varalääninsihteeri
yhdessä päättävät ne asiat, jotka
kuuluvat lääninkansliaan sekä lääninkamreeri
ja varalääninkamreeri yhdessä
lääninkonttoriin kuuluvat asiat. L:n
päätöksiin hallintoa koskevissa asioissa voidaan,
eräin poikkeuksin, hakea muutosta
Korkeimmalta Hallinto-oikeudelta tai
ulosottoasijoissa hovioikeudelta. Valitusaika
on eri asiain mukaan 30, 45, 60, 90 ja
120 päivää (Johtosääntö kuvernööreille
sekä l:n virkamiehille 29/12 1894,
muutettu asetuksilla 20/1 1923 ja 5/10 1923).

Lääninkamreeri ks. Lääninhallitus.
— Lääninkanslisti ks. Lääninhallitus.
— Lääninkirjuri ks. Lääninhallitus.
— Lääninkonttoristi ks. Lääninhallitus.
— Lääninmaanmittari ks. Maanmittauslaitos.
— Lääninmetsälautakunta, kuhunkin lääniin metsän
hävittämisen ehkäisemiseksi annetun asetuksen
noudattamista valvomaan asetettu, vähintään 3-jäseninen
lautakunta, johon Metsähallitus kutsuu yhden jäsenen,
muut valitsee Maataloushallitus läänissä
toimivien maanviljelys- ja talousseurojen



ehdokkaista. L:lla on oikeus väliaikaisesti
rauhoittaa metsä, jota on hävitetty,
ja sen on huolehdittava siitä, että metsä
tulee uudistetuksi ja uusi kasvu turvatuksi.
L:aa avustaa kunnanmetsälautakunta
(Asetus 2/11 1917).

Lääninmetsäntarkastaja, lääninmetsälautakunnan
palveluksessa oleva, korkeamman metsänhoitosivistyksen
saanut virkailija. — Lääninnotaari ks.
Lääninhallitus. — Lääninrahasto ks.
Lääninhallitus. — Lääninrahastonhoitaja
ks. Lääninhallitus. — Lääninrekistraattori
ks. Lääninhallitus. — Lääninrovasti,
kontrahtirovasti, rovastikunnan kirkollisen
elämän ja toiminnan lähin valvoja.

Lääninsairaala, valtion sairaala,
jommoinen on jokaisen läänin
pääkaupungissa, Helsingissä oleva l. eli n. s.
Helsingin Yleinen Sairaala on samalla
Yliopiston valvonnan alainen oppilaitos (10
osastoa), jossa lääketieteen kandidaatit
saavat opetusta ja jossa myös kätilöitä ja
sairaanhoitajattaria valmistetaan. Muita
valtion sairaaloita ovat n. s. yleiset
sairaalat, jolta on Joensuussa, Jyväskylässä,
Kajaanissa, Loviisassa, Porissa,
Savonlinnassa, Sortavalassa, Tampereella ja
Torniossa sekä Inarissa, Muoniossa,
Nurmeksessa, Petsamossa, Rovaniemellä
ja Sodankylässä. — Lääninsihteeri ks.
Lääninhallitus. — Läänintoimisto.
27/12 1879 asevelvollisuuslain sekä
8/2 1919 väliaikaisen asevelvollisuuslain
mukaan kussakin läänissä toinen oikeusaste
asevelvollisuusasioissa. 11/11 1922
asevelvollisuuslain mukaan on toisena
oikeusasteena koko maata varten
Kutsuntalaitoksen Keskuslautakunta.
— Lääninvankila, kussakin läänissä oleva
rangaistuslaitos, jossa vankeusrangaistukseen
tuomitut tai sakkorangaistusta
vankeudella sovittavat suorittavat
rangaistuksen ja jossa tutkimusvankeja sekä
irtolaisuudesta pidätettyjä säilytetään.
— Lääninvirkakunta, lääninhallitus
alaisine viranomaisineen.

Läänityslaitos l. feodalismi,
useimmissa Euroopan maissa keskiajalla
ja eräissä myöhemminkin osittain
voimassa ollut yhteiskuntajärjestys. Sen
päätunnusmerkkinä on, että valtakunnan
hallinto perustuu n. s. lääneihin, s. o.
joku valtakunnan alue oli eräillä
ehdoilla (tav. sotapalveluksen
suorittamista vastaan) uskottu määräajaksi tai
elinkaudeksi jollekulle ylimykselle
(vasallille), joka täten saamallaan alueella
nautti joltakin etuuksia (veronkanto-oikeus,
tuomiovalta). Lääninantajana eli
lääninherrana toimi hallitsija, mutta
myös vasallit saattoivat ottaa itselleen
alivasalleja. Läänittämistoimituksessa
vasalli teki uskollisuudenvalan
lääninherralle, joka puolestaan otti vasallin
suojelukseensa ja toimitti n. s.
investituuran, s. o. antoi vasallille jonkun
esineen merkiksi hänen saamastaan alueesta.
L. kehittyi täydellisimmilleen Frankkien
valtakunnassa. Vähitellen se levisi
yli Euroopan ja tuli käytäntöön myös
Jerusalemin kuningaskunnassa, Vasallit
tulivat lopulta miltei itsenäisiksi ja
läänit perinnöllisiksi. Kun valtakunnat
olivat täten vaarassa hajaantua, tuli
voimistuvan kuningasvallan tärkeimmäksi
tehtäväksi murskata l. ja yhdistää
kaikkien valtakunnan osien hallinto
välittömästi hallitsijan käsiin. Ruotsissa ja
Suomessa lääninhaltijat eivät päässeet
niin itsenäisiksi kuin muualla Euroopassa.

Löbe [lö-], Paul (s, 1875),
saks. sosialistipoliitikko, valtiopäivien
puhemies 1920-24 ja v:sta 1925.

Lödöse [lödose], keskiaik. kaupunki
Ruotsissa Göötajoen varrella, nyk. kylä.

Löffler (Loeffler), Friedrich
(1852-1915), saks. bakteriologi, terveysopin
prof. Greifswaldissa v:sta 1888, totesi Klebsin
keksimän basillin kurkkumädän aiheuttajaksi.


E. J. Löfgren: Eerik XIV ja Kaarina
Maununtytär.




Löfgren [lövgrēn], Eliel (s. 1872),
ruots. vapaamielinen poliitikko,
asianajaja. Oikeusministerinä 1917-20,
ulkoministerinä v:sta 1926. L. on Ruotsin
vapaamielisen puolueen johtaja. —
Löfgren, Erik Johan (1825-84), suom.
taidemaalari. Opiskeli Düsseldorfissa.
Teoksia: ,,Eerik XIV ja Kaarina
Maununtytär", alttaritauluja, muotokuvia. —
Löfgren, V. ks. Lounasmaa.

Löfling [löv-], Per (1729-56), ruots.
kasvitieteilijä, Linnén oppilas. Tutki
Pyreneitten niemimaan kasvistoa.

Löfstedt [lövstet], Einar (s. 1880),
ruots. kielentutkija, professorina Lundissa,
julk. tutkimuksia myöhäislatinasta.

Löfström [löv-], Ernst
Berthold (s. 1865), suom. kenraaliluutnantti,
jalkaväen tarkastaja. Otti osaa vapaussotaan
Savon rintaman ja itäarmeijan komentajana
m. m. johtaen Viipurin valloitusta.

Löfving, T., Löving (ks. t.).

Löfö [lövö], kylä Vårdössä läh.
kirkkoa, Ahvenanmaalla, Siellä pidettiin
1718-19 rauhanneuvotteluja Ruotsin ja
Venäjän kesken.

Lönn, Vivi (s, 1872), suom.
arkkitehti. Rakentanut m. m. koulutaloja.

Lönnbeck, Gustaf Ferdinand
(1847-1912), kansakouluntarkastaja ja
kasvatusopillinen kirjailija. Teoksia:
„Folkskoleidéns utveckling i Finland
från nittonde århundradets början till
1866", „Uno Cygnæus" (suomen.).

Lönnberg, Einar (s. 1865), ruots.
eläintieteilijä, prof. ja Valtionmuseon
intendentti. Julk. m. m, „Sveriges ryggradsdjur"
(3 nid., 1914-15) ja „Sveriges jaktbara djur" (1923).

Lönnbohm [-bum], Antti (s, 1856),
suom. kansakouluntarkastaja, luonnon- ja
kansatieteen harrastaja; kielitieteellisiä
julkaisuja.

Lönnrot [-rūt], Elias (1802-84),
Kalevalan kokoonpanija. L. syntyi
räätälin poikana Paikkarin torpassa
Sammatissa 9 p. huhtik. 1802. Oltuaan välillä
apteekinoppilaana tuli ylioppilaaksi 1822,
kotiopettajana prof. Törngrenin
perheessä m. m. Laukossa Vesilahdella,
valmistui lääkäriksi 1832 ja nimitettiin 1833
piirilääkäriksi Kajaaniin. Nuorena ylioppilaana
L. oli tutustunut Sakari Topelius vanhemman
julkaisemiin kansanrunoihini, ja hänen
maisterinväitöksensä oli ,,De Väinämöine,
priscorum fennorum numine" (Väinämöisesta,


Elias Lönnrot.

muinaissuomalaisten jumalasta). L. teki lukuisia
runonkeräysmatkoja, yksistään kotimaassa
1828 ja 1831 sekä myöskin Venäjän Karjalassa 1832
(Repolassa ja Akonlahdella), 1833 (Vuonnisessa ja
Vuokkiniemessä), 1834 (Vuokkiniemessä ja Uhtualla),
1835 (Repolassa, Rukajärvella, Jyskyjärvella,
Uhtualla ja Vuokkiniemessä, 1836-37 (Pistojärven,
Tuoppajärven ja Pääjärven ympärillä olevissa kylissä
ja Kuollassa saakka), 1837 (Vuokkiniemessä ja Repolassa).
Keräysmatkojen tuloksina ilmestyivät kansanrunovihkoset
„Kantele" I-IV (1829-31), sitten „Kalevala"
(1835-36), „Kanteletar" (1840), „Suomen
kansan sananlaskuja" (1842), „Suomen kansan arvoituksia"
(1844, 2:nen lisätty laitos 1851). Matkoillaan L.
oli kerännyt myös kielellisiä aineksia. V. 1841 hän
teki kielellisen tutkimusmatkan Aunukseen, 1841-42
toisen matkan Inarin kautta Norjan Lappiin, Kuollaan,
Arkangeliin ja Aunukseen sekä 1844 matkan Viroon.
Aikomansa kieliopin ainekset L. luovutti Fabian
Collanille julkaisten vain Suomi-kirjassa „Bidrag
till finska språkets grammatik" (1841-42) ja
„Muukalaisuudesta Suomessa" (1844). V. 1849
ilmestyi uusi Kalevala. Välillä L. toimitti
sanomalehtiä, m. m. perustamaansa Mehiläistä.
Nautittuaan pitkäaikaista virkavapautta
piirilääkärinvirastaan L. oli suomenkielen
professorina 1853-62. Hänen professorinväitöskirjansa
koski vepsän kieltä (,,Om det nord-tschudiska
språket", 1853). L. julkaisi myös „Ueber
den Enare-lappischen Dialekt". Otettuaan
täysinpalvelleena eron L. asui Sammatissa,
pääasiassa Lammin talossa, jossa kuoli maalisk.
19 p. 1884. Sinä aikana hän julkaisi suuren
„Suomalais-ruotsalaisen sanakirjan" (1866-80)
ja „Suomen kansan muinaisia loitsurunoja" (1880).
Vv. 1863-72 L. oli virsikirjakomitean
puheenjohtajana painattaen virsikirjaehdotuksia
y. m. virsijulkaisuja,
Paitsi kansanrunouden kerääjänä ja julkaisijana
L:n ansiot ovat suuret kirjakielemme vakaannuttajana
ja sanaseppänä. — V. 1902 pystytettiin hänelle
Helsinkiin Emil Wikströmin muovailema muistopatsas.
[Kallio (1921), Niemi, ,,E. L:n matkat" (1902),
,,E. L:s svenska skrifter" I-II (1908, 1911).]


Lönnrotin patsas Helsingissä.




Löns, Hermann (1866-1914), saks.
kirjailija. Teoksia suomen.: ,,Nummen vaeltaja".

Löparö [löparö], saari Suomenlahden
etelärannikolla lähellä Sipoon pitäjän
itärajaa. Saarella L:n kartano.

Lörppösorsa (Dafila strepera),
maamme kaakkoisosissa, sielläkin harvinaisena
elävä sorsa. Asuu ruoho- ja kaislarannoilla
tai soilla.

Lössi, pölymaa, pölyhieta,
kellertävä, huokoinen, kalkinpitoinen ja
erittäin hieno maalaji. Richthofenin
selityksen mukaan on l. aavikoiden ja
suola-arojen pölyä, joka on kulkeutunut
tuulen mukana ja jonka arokasvillisuus
vähitellen on sitonut. Laajoja l.-alueita
on Pohjois-Kiinassa (paikoitellen 600 m:n
vahvuisia), Etelä-Siperiassa, Turkestanissa,
Venäjän aroilla, Valakiassa, Pohjois-Amerikan
preerioilla ja Etelä-Amerikan pampalla.

Löwen, Louvain (ks. t.).

Löwen [lö-], Axel (1686-1772),
ruots. kenraali, kreivi. Komentavana
kenraalina Suomessa v:sta 1737, jolloin
ehdotti maan puolustuskuntoisuuden
parantamista, valtaneuvokseksi 1739, Pommerin
kenraalikuvernöörinä 1748-66.

Löwenhjelm [lövenjelm], Gustav
(1771-1856), ruots. kenraaliajutantti ja
diplomaatti, kreivi. Esikuntapäällikkönä
Suomen sodassa joutui Pyhäjoella
huhtik. 1808 venäläisten vangiksi, myöh.
Kaarle Juhanan lähimpiä miehiä,
mukana sodassa Napoleonia vastaan 1813-14,
lähettiläänä Wienissä ja v:sta 1818
Pariisissa. — Löwenhjelm, Karl Gustav
(1701-68), ruots. myssypoliitikko, valtaneuvos
v:sta 1751, kansliapresidentti v:sta 1765.

Löving, Tapani (1689-1777),
kuuluisin isonvihan aikaisista suom.
sissipäälliköistä; sai majurin arvon.
Seikkailuistaan L. piti päiväkirjaa, joka on
julkaistu teoksessa ,,Lähteitä ison vihan
historiaan" (1865; Wilkunan vapaasti
kertoma 1911-12).

Lövland [löv-], Jörgen (1848-1922),
norj. poliitikko. Norjan valtioministerinä
Tukholmassa 1905, ulkoministerinä 1905-08,
samalla pääministerinä 1907-08, kirkollis- ja
opetusministerinä 1915-20.

Löytökalu. L:sta on tehtävä ilmoitus,
ja on se kohtuullisia löytäjäisiä
vastaan annettava omistajalleen.
Ellei hän tule vuoden kuluessa
kuuluttamisen jälkeen, saa löytäjä pitää
omanaan l:n. Muinaisaikainen l. on
tarjottava valtiolle. Maahan kaivetusta
aarteesta, jolla ei ole omistajaa, saa maan
omistaja puolen ja löytäjä puolen
(Rikoslain voimaanpanoasetus, 9 §). — Joka
laiminlyö löytökalun kuuluttamisen tai
salaa löydön, tulee syypääksi
l:n kavaltamiseen (Rikoslaki 29:2).

Löytölastenkodit, laitoksia, joihin
otetaan pieniä lapsia tiedustelematta
heidän vanhempiaan. Niiden tarkoituksena
oli aiemmin estää lasten heitteillepanoa,
myöhemmin ehkäistä naimattomia äitejä
tekemästä lapsenmurhaa. L., joita ei ole
Suomessa, ovat nyk. yleensä muutetut
toisenlaisiksi lastensuojelulaitoksiksi.



M
M, euroopp.-lat, kirjaimiston
kolmastoista kirjain. Lyhennyksissä M (m) voi
olla = Marcus, Mars, Monsieur
(ranskassa), markka (rahasummien edessä).
Roomal. numerona M = 1,000, MM = 2,000,
j. n. e. Mittanimitysten lyhennyksenä
m = metri, mm = millimetri, m2 =
neliömetri, m3 = kuutiometri, kreik. μ =
mikron (1/1000 mm) μμ = millimikron (1/1000000 mm).

Ma, jumalolento, jota luonnon,
kasvullisuuden ja synnytysvoiman
jumalana, suurena emona, palveltiin
Vähässä-Aasiassa.

Maa. 1. Tähtit. Aurinkokuntamme
kolmas kiertotähti Auringosta lukien
(merkki ♁ ). Sen ainoa kiertolainen on
Kuu (ks. t.). M. on muodoltaan
rotatsioniellipsoidi (litistynyt pallo,
litteys 1:293); sen akseli (navasta napaan)
on 12,713,818 m ja ekvaattorin lävistäjä
12,756,776 m. Massa on 1/333432 Auringon
massasta, tiheys 6,55. Pyörii akselinsa
ympäri 365 1/4 kertaa samassa ajassa
(vuodessa), missä se kulkee ellipsimäistä
rataansa (epäkeskisyys 0,01075) kerran
Auringon ympäri. Etäisyys Auringosta
suurimmillaan (heinäkuussa) 152,
pienimmillään (tammikuussa) 147 milj. km;
keskietäisyys 149,5 milj. km. Nopeus
931 milj. km pituisella radalla 29,7
km/sek. Akseli säilyttää suuntansa miltei
muuttumattomana (vrt. Nutatsioni
ja Presessioni); tästä
aiheutuvat vuodenajat: asennossa A pohj.
napavyöhykkeellä Aurinkoa ei näy, pohj.
pallonpuoliskolla on talvi, eteläisellä
kesä; asennossa C pohj.
napavyöhykkeellä Aurinko ei laske, vuodenajat
päinvastoin. Asennoissa B
(kevätpäiväntasaus) ja D (syyspäiväntasaus)
on päivä kaikkialla yhtä pitkä; B:ssä kevät
pohjoisella, syksy eteläisellä pallonpuoliskolla.
— Painovoimia on suurin navoilla (sen aiheuttama
kiihtyväisyys 9,831, sekuntiheilurin pituus
0,996 m), pienin (johtuen maan halkaisijan suuremmasta
pituudesta ja keskipakovoimasta) ekvaattorilla
(kiihtyväisyys 9,781, sekuntiheilurin pituus 0,991).
— Meridiaanin neljänneksen pituus 10,000,9 km,
leveysastein, 111,7 (navoilla) — 110,6 (ekvaattorilla)
km. Pinta-ala 510 milj. km2, tilavuus 1,083 bilj. km3.


Maa radallaan; vuodenajat,
N—S akseli (N pohjoisnapa),
S Aurinko.

— 2. Fyys. maant. Maapallossa voidaan erottaa
toisiaan ympäröivinä samakeskisinä kerroksina m:n
sisus (bary- l. sentrosfääri), m:n
kuori (litosfääri), vesikerros, s. o.
meret ja järvet (hydrosfääri) ja ilmakehä
(atmosfääri). M:n sisuksen otaksutaan olevan


Mannerten ja merten pallonpuoliskot.





pääasiassa rautaa ja nikkeliä, sen säde arviolta
4,000 km. Siellä oletetaan vallitsevan aivan
erikoinen, m:n pinnalla tuntematon olotila, missä
aineella on kaasuille ja nesteille
ominainen osasien liikkuvaisuus, mutta samalla
suuri tiheys ja kiinteys. M:n kuori,
pääasiassa piidioksidia, aluminium- ja
magnesium- y. m. silikaatteja, on arvioitu
1,200 km paksuksi, mutta jo 60 km:n,
syvyydessä ovat sen kivilajit plastillisia.
Sen ja m:n sisuksen välillä otaksutaan
olevan välikerros, etupäässä kromia,
rautaa, nikkeliä ja piihappoa. M:n kuori
on epätasainen pinnaltaan, syvät kohdat
ovat hydrosfäärin peitossa. Vesi peittää
kokonaista 72 % maapallon pinnasta,
laajimmin sitä pallonpuoliskoa, jonka
keskipiste on Uuden-Seelannin
kaakkoispuolella (merten pallonpuolisko; 94 %
vettä), kun taas vastakkaisella puolella
(mannerten pallonpuolisko; 52 % vettä),
jonka keskipiste on Loire-joen suussa,
on suhteellisesti enemmän maata. M:n
kuoren keskikorkeus on 2,300 m
merenpinnan alapuolella, mantereiden
keskikorkeus 825 m yli merenp., meren
keskisyvyys 3,800 m. Korkein vuorenhuippu
on Mount Everest (8,840 m), syvin
merensyvänne Filippiinien hauta (9,788
m). Nämä epätasaisuudet ovat m:n
kokoon verraten kumminkin niin pienet,
että karttapallolla, jonka läpimitta on
1 m, olisi Mount Everestin korkeus
oikeassa suhteessaan alle 1 mm. vrt.
myös Ilmakehä, Isostasia, Meri
ja Wegenerin teoria.

Maa, maataloudellinen aikakauslehti,
Suomen Maatalousseurojen Keskusliiton
äänenkannattaja, ilmestynyt v:sta 1916.

Maa-alkalit, maa-alkalimetallit,
barium, strontium ja kalsium tai
näiden oksidit ja hydroksidit.

Maa-analyysi. Fysikaalisen l.
mekaanisen m:n avulla määrätään
maan hienompien ja karkeampien osien
suhde. Erikokoisten maan osasten
erottelu suoritetaan eritiheillä seuloilla.
Hienoimmat osaset, tomuhiekka, savi
y. m., erotetaan karkeammista vedellä
huuhtelemalla, liettämällä.
Kemiallisessa m:ssä pyritään määräämään
maassa olevien kasveille hyödyllisten tai
vahingollisten kem. yhdistysten laatua
ja paljoutta käsittelemällä maanäytettä
väkevillä hapoilla (fluorivety-, väkevällä
suolahapolla y. m.) ja analysoimalla siten
saatu liuos. Kasvien ravinnoksi
sinältänsä kelpaavien aineiden paljoutta on
myös koetettu määrätä uuttamalla
maanäytettä kasvien juurinesteen
happamuutta vastaavilla hapoilla (tavallisesti
1-normaalisella suolahappo- tai
2-prosenttisella sitruunahappoliuoksella).
Näillä keinoilla ei kuitenkaan voida määrätä
maan hedelmällisyyttä, sillä
kasvinravintoaineiden määrä on aina vaihtelun
alaisena, joten vasta viljelyskokeella saadaan
se todetuksi. Kemiallisen m:n merkitys
onkin siinä, että voidaan todeta, onko
maassa kasveille vahingollisia aineita,
puuttuuko siitä kokonaan jokin
kasvinravintoaine, onko siinä kalkkia
riittävästi y. m. — M:ejä suorittaa Valtion
Maanviljelyskemiallinen Laboratorio Helsingissä.

Maa-artisokka ks. Artisokka.

Maadoittaminen, sellaisten
sähkölaitteiden esim. koneiden ja muuntajien
kehysten, kytkinlaitteiden telineiden,
rautaisten johtopylväiden y. m. maahan
yhdistäminen, joihin vuotojen tai
kontaktin kautta voi syntyä sähköjännitys
ja joihin koskettaminen siksi voi tulla
hengenvaaralliseksi. Maadoitettaessa
johdetaan esineestä johto maahan
upotettuun metallilevyyn.

Maaduttaminen, jokiveden
kuljettaman mudan ja hiekan kerääminen
matalikoille, rannoille ja viljelysmaalle.
Patolaitteilla pysäytetään veden virtaus niin,
että muta ja hiekka ehtii laskeutua.

Maagillinen (kreik.), magiaan,
taikuuteen kuuluva, taikaperäinen, hurmaava.

Maahakku, suuri kuokan tapainen
ase, jolla irroitetaan kovaa maata, johon
lapio ei pysty. Kuva ks. Kuokka.

Maahakuisuus, geotropismi (ks. t.).

Maahenki, maataloudellinen
tietokirja, 2-osainen teos, ilm. 1908-10.

Maaherra, nimitys, jota v:een 1837
asti käytettiin Suomessa läänin
korkeimmasta hallitusmiehestä. V. 1837 m:n
nimitys muutettiin kuvernööriksi,
mutta palautettiin asetuksella 10/1 1918.
vrt. Lääninhallitus. —
Maaherranvirasta, lääninhallitus (ks. t.).

Maahukka, taloudellisesti tuottavan
maan häviäminen esim. siten, että vesi huuhtelee
rantamilta viljelykseen sopivaa maata.

Maailmanaika. Tammikuun 1 p:stä
1925 alkaen annetaan kaikki astronomiset
aikailmoitukset lukien keskiyöstä (0h)
keskiyöhön (24h) (eikä keskipäivästä,
kuten ennen). Jo 1916 sovittiin siitä.
että kaikissa aikailmoltuksissa nojataan
Greenwichin nollameridiaaniin. Suomen
virallinen aika on mistä 2 tuntia edellä.
vrt. Aikaerot.



Maailmanavaruus, se tila, joka
sisältää kaikki tähdistöt, ja jonka läpi
siirtyvät valo, painovoiman vaikutus y. m.
ilmiöt; ajatellaan painottoman,
täydellisesti kimmoisan eetterin täyttämäksi.
Lämpötila m:ssa lienee lähellä
absoluuttista nollapistettä (—273° C).
Aikaisemmin on m:ta pidetty äärettömänä.
Einsteinin suhteellisuusopin mukaan m.
on itseensä sulkeutuva kuten pallopinta.

Maailmankaikkeus, kaiken olevaisen,
joskus myös meidän linnunratakuntamme
nimitys. Kukin tähti on aurinko,
massaltaan (ainemäärältään) samaa
suuruusluokkaa kuin meidän Aurinkomme.
Todennäköisesti nämä muodostavat meille
näkymättömine kiertotähtineen
aurinkokuntia. Suurin osa näkyvistä tähdistä
muodostaa meidän linnunratakuntamme.
joka nähtävästi on kierteissumun
muotoinen tähtijoukko. M:ssa saattaa olla
lukemattomia muita linnunratakuntia, joista
jotkut näkyvät meille tähtisumuina. —
vrt. Kiintotähdet, Linnunrata,
Maailmojen kehitys.

Maailmankatsomus, yksilön kokonaiskäsitys
todellisuuden olemuksesta ja arvosta.

Maailmankaudet ks. Geologinen
ajanjakso.

Maailmankieli ks. Kansainvälinen kieli.

Maailmankirjallisuus, sellaisten
kirjallisten teosten kokonaisuus, joiden
vaikutus on ulottunut ulkopuolelle eri
kansakuntien rajoja ollen siten koko
ihmiskunnan yhteisomaisuutta.

Maailmannäyttely ks. Näyttelyt.

Maailmanpatsas, taruston mukaan
jättiläispatsas, joka kannattaa taivasta.
Toisen kuvittelun mukaan se oli
jonkinlainen taivaalla vaeltavien tähtien
liekapylväs. [Holmberg, „Elämänpuu" (1920).]

Maailmanpostiyhdistys käsittää
postiliikkeen yhtenäistä järjestelyä
tarkoittavaan maailmanpostisopimukseen (ensim.
1874) yhtyneet valtiot, joita 1922 oli 78.

Maailman seitsemän ihmettä, seitsemän
kuuluisaa muinaisajan rakennusta, tav.
perintätiedon mukaan: Egyptin pyramidit,
n. s. Semiramiin riippuvat puutarhat
Babylonissa, Artemiin temppeli Efesoksessa,
Feidiaan tekemä Zeuksen kuva Olympaassa,
Halikarnassoksen Mausoleion, Rodoksen kolossi
ja Aleksandrian Faros.

Maailmansota, 1914-19 käyty
suursota. Sen pohjimmaisena syynä oli
jännitys eri suurvaltojen välillä. Ranska
hautoi kostoa Elsass-Lothringenin
menetyksen johdosta, Venäjä ja
Itävalta-Unkari kilpailivat vaikutusvallasta
Balkanilla, Englanti pelkäsi Saksan kasvavaa
meri- ja siirtomaavaltaa sekä ripeätä
taloudellista kehitystä. Sodan ulkonaisena
aiheena oli arkkiherttua Frans Ferdinandin
(ks. t.) murha Sarajevossa 28 p. kesäk. 1914.
Itävalta teki Serbian hallituksen vastuunalaiseksi
tapahtumasta ja lähetti sille uhkavaatimuksen,
johon Serbia ei katsonut voivansa
suostua. Itävalta julisti silloin sodan 28 p.
heinäk. 1914. Venäjä pani heti
joukkonsa liikekannalle. Kun Venäjä ei
suostunut keskeyttämään
liikekannallepanoaan, niin Itävallan liittolainen
Saksa julisti sodan Venäjälle 1 p. elok.,
jota pidetään m:n alkamispäivänä. Saksa
julisti 3 p. sodan Ranskalle, vaadittuaan
jo sitä ennen Belgialta vapaata
läpikulkua sen alueen kautta, mikä vaatimus
Belgian vastattua kieltävästi aiheutti
sen joutumisen sotaan. Belgian
puolueettomuuden loukkaaminen sai Englannin
julistamaan sodan Saksalle (5 p. elok.).
Myös Montenegro liittyi Saksan vihollisiin.
Syyskuun alkupäivinä saksalaiset,
joiden tarkoituksena oli ensin murskata
Ranska ja sitten Venäjä, olivat
valloittaneet melkein koko Belgian ja
tunkeutuneet syvälle Pohjois-Ranskaan Pariisin
ja Verdunin väliin Marne-joelle. Täällä
ransk. ylipäällikkö Joffre aloitti suuren
taistelun, joka pysähdytti saksalaisten
etenemisen. He peräytyivät uusiin
asemiin Aisne-joelle ja jatkoivat
valloituksiaan Belgiassa ja Luoteis-Ranskassa.
Jo ennen vuoden loppua sota jähmettyi
asemataisteluiksi. Rintama kulki
Pohjanmerestä Ostenden ja Nieuportin välistä
mutkitellen etelää kohti kääntyen
Noyonin ja Soissonsin välillä kulkemaan
itään ja tehden Verdunin kohdalla uuden
kaaren etelään. Metzistä lähtien rintama
kulki lähellä rajaa, aluksi Ranskan,
eteläisessä Elsassissa Saksan puolella
Sveitsiin asti.
Venäläiset olivat odottamattoman
nopeasti valmiit hyökkäämään. He
tunkeutuivat Itä-Preussiin, jota
puolustamaan oli lähetettävä länsirintamalta
apua, Saks. armeijan päälliköksi
nimitettiin Hindenburg ja hänen
esikuntapäällikökseen Ludendorff. He voittivat
venäläiset (elok.-syysk. 1914)
Tannenbergin ja Masurian järvien taisteluissa,
jotka pakottivat venäläiset poistumaan
Itä-Preussista. Kenraali Conrad v.
Hötzendorfin johtamilla itävaltalaisilla oli
Puolassa aluksi menestystä, mutta kun
venäläiset hyökkäsivät Itä-Galitsiaan ja
valloittivat m. m. Lembergin (3 p.
syysk.), oli itävaltalaisten peräydyttävä

Maaimansota. Länsirintama 1914-1918.


sekä Puolasta että jätettävä vihollisille
melkein koko Galitsla ja Bukovina. Hindenburg
järjesti nopeasti joukkoja Šleesiaan ja
hyökkäsi sieltä (lokak.) itäänpäin, mutta
oli ylivoiman tieltä pakotettu kiireesti
peräytymään. Uusi saksalaisten hyökkäys
(marrask.) siirsi rintaman Lödzin ja Varsovan
puoliväliin; se ulottui Itämerestä Romaanian
rajaan saakka.
Helmik. 1915 venäläiset suuressa Masurian
talvitaistelussa karkoitettiin uudelleen
Itä-Preussista. Saksalaiset tunkeutuivat
Kuurinmaalle ja valloittivat toukokuussa Libaun.
Pitkin talvea käytiin Karpaateilla suuria
taisteluita, joissa venäläiset ainoastaan vaivoin
jaksettiin torjua. Kaukana rintaman takana oleva
Przemysl oli pakotettu maaliskuussa antautumaan
venäläisille. Toukokuussa saksalaiset ja
itävaltalaiset Mackensenin johtamina aloittivat
suuren hyökkäyksen Länsi-Galitsiasta, jonka
tuloksena oli Varsovan, Kovnon, Novo-Georgievskin,
Ossovieczin, Brest-Litovskin ja Grodnon
joutuminen heidän haltuunsa. Przemysl ja
Lemberg valloitettiin takaisin ja Lublin
miehitettiin. Näiden tappioiden jälkeen Venäjän
armeijan ylipäällikkyys siirtyi suuriruhtinas
Nikolai Nikolajevitšiltä, joka nimitettiin
Kaukaasian käskynhaltijaksi, nimellisesti
keisarille. Syyskuulla saksalaiset vielä
valloittivat Vilnon. Rintama ulottui nyt
pohjoisessa Riianlahteen ja Väinä joelle,
etelässä Strypa- ja Dnestr-joille.
Länsirintamalla oli 1915 yhtämittaisia tykistö-
ja juoksuhautataisteluita, ranskalaiset ja
englantilaiset — viimeksimainittujen
ylipäälliköksi tuli kenraali Frenchin sijaan
kenraali Haig — tekivät us. hyökkäysyrityksiä,
mutta mainittavampiin tuloksiin ne eivät
johtaneet. Juoksuhautalinjat muodostettiin
leveiksi moninkertaisesti linnoitetuiksi
alueiksi.
Saksan siirtomaat jäivät heti sodan puhjettua
oman onnensa nojaan ja ne valloitettiin 1914-17.
Japani yhtyi sotaan Saksaa vastaan elok. 1914
ja valloitti Kiautšoun. Portugali liittyi Saksan
vihollisiin maalisk. 1916.
Lokak. 1914 oli Turkki Saksan liittolaisena
yhtynyt sotaan. Se yritti hyökätä Suezin kanavaa
vastaan ja Kaukaasiassa, mutta kärsi tappioita
molemmilla rintamilla. Maalisk. 1915 ympärysvallat
koettivat laivastollaan tunkeutua Dardanellien läpi,
mutta kenraali Liman von Sandersin johtamat
turkkilaiset tuottivat hyökkääjille suuria
tappioita. Nämä laskivat huhtik. Gallipoli'n
niemimaalla maihin joukkoja, mutta nekään eivät
päässeet etenemään, ja tammik. 1916 ne poistettiin.
V. 1915 englantilaiset lähtivät Persianlahden
pohjukasta etenemään Bagdadia kohden, mutta
kärsivät tappioita, ja heidän armeijansa
saarrettiin Kut el-Amaraan, jossa sen oli huhtik.
1916 antauduttava. Kaukaasiassa venäläiset 1916
valloittivat Erserumin ja Trapezuntin ja
karkoittivat turkkilaiset Luoteis-Persiasta.
Italia, ent. keskusvaltojen liittolainen, oli
jäänyt sodan puhjetessa puolueettomaksi. Eräs
kolmiliittosopimuksen pykälä, joka koski
Italialle annettavaa korvausta, jos Itävalta-Unkarin
alue Balkanilla laajenisi, antoi Italialle aiheen
vaatia itselleen hyvitystä. Vaatimusten
kohdistuminen itäv. alueisiin herätti siellä
kiihtymistä. Itävalta olisi lopulta myöntynyt,
mutta se oli silloin myöhäistä. Toukok. 1915 Italia
yhtyi sotaan, mutta vaikeapääsyinen vuoriseutu esti
italialaisia pääsemästä syvälle Itävallan alueelle.
Sotatoimet tunnetaan Isonzon taisteluiden nimellä.
Meritaisteluja tapahtui maailmansodassa vähän.
Saksan Tyynellämerellä olevat taistelulaivat
voittivat engl. laivaston Etelä-Amerikan
länsirannikolla Coronelin edustalla, mutta
tulivat jouluk. 1914 tuhotuiksi Falkland-saarien
taistelussa. Yksityiset risteilijät, vars. Emden
(ks. t.) Intianmerellä, harjoittivat jonkun aikaa
menestyksellistä kaappausta. Pohjanmerellä saks.
sukellusveneet silloin tällöin upottivat jonkun engl.
risteilijän. Englanti julisti koko Pohjanmeren
sota-alueeksi ja rajoitti tuntuvasti puolueettomien
maiden kauppaa. Saksa vastasi Englannin nälkäsaartoon
sukellussodalla engl. kauppalaivoja vastaan upottaen
ne ilman varoitusta. Toiselta puolen saarto,
toiselta puolen sukellussota tuli yhä ankarammaksi.
Toukok. 1915 upotettiin amer. jättiläislaiva
Lusitania (ks. t.), mikä herätti suurta suuttumusta
Yhdysvalloissa, ja se taas sai Saksan rajoittamaan
sukellussotaansa.
Serbiassa oli 1914 taisteltu vaihtelevalla onnella.
Lokak. 1915 Bulgaaria liittyi keskusvaltoihin.
Urhoollisen vastarinnan jälkeen Serbia valloitettiin
samana syksynä, Montenegro seur. tammik. ja suurin
osa Albaaniaa helmik. Ympärysvallat olivat Kreikan
puolueettomuutta rikkoen lähettäneet Salonikiin
armeijaosaston. Kun italialaiset olivat laskeneet
joukkoja maihin Albaaniassa, muodostui sielläkin
taistelurintama.





Maailmansota. Itärintama 1914-1918.


Keväällä 1916 Saksan ylin sodanjohto, jonka
etunenässä syksystä 1914 oli kenraali v.
Moltken jälkeen ollut v. Falkenhayn, yritti
murtaa länsirintaman Verdunin kohdalla.
Paikallisesta menestyksestä huolimatta
päämäärä jäi saavuttamatta.
Kesällä 1916 venäläiset kenraali Brusilovin
johtamina tekivät rintamansa eteläisimmässä
osassa menestyksellisen hyökkäyksen päästen
Karpaattien vuorisoliin saakka. Vielä näiden
sotatoimien kestäessä ympärysvallat, jotka nyt
hyökkäsivät kaikilla rintamilla, myös Italiassa,
koettivat n. s. Sommen taisteluissa päästä
tällä suunnalla Ranskassa etenemään, mutta
tulokset olivat vähäiset.
Elok. 27 p. 1916 Romaania liittyi keskusvaltojen
vihollisiin. Tänä kriitillisenä ajankohtana
kutsuttiin Hindenburg yleisesikunnan päälliköksi
ja Ludendorff hänen ylimajoitusmestarikseen.
Romaanian pääjoukkojen edetessä Siebenbürgeniin
keskusvallat hyökkäsivät Bulgaariasta ja
saavuttivat kahdessa kuukaudessa ratkaisevia
tuloksia. Romaanialaiset karkoitettiin myös
Siebenbürgenistä ja jouluk. valloitettiin Bukarest.
Pohjois-Moldovaa lukuunottamatta joutui koko
Romaania keskusvaltojen käsiin.
Jouluk. 1916 sekä keskusvallat että presidentti
Wilson tekivät aloitteen rauhanneuvottelujen
aikaansaamiseksi, mutta ne eivät johtaneet
minkäänlaisiin tuloksiin enempää kuin paavinkaan
välitysyritys 1917.
Helmik. 1916 Saksa ilmoitti alkavansa varoituksetta
upottaa vihollismaiden aseistettuja kauppalaivoja,
mutta erehdysten tapahduttua peräytyi jälleen
toukokuussa Yhdysvaltojen uhkaavan esiintymisen
takia, Toukok. 1916 Skagerrakissa oli suuri
meritaistelu, jonka sekä englantilaiset että
saksalaiset väittävät voittaneensa. Helmik.
1 p:stä 1917 Saksa pani rajattoman sukellussodan
toimeen. Se merkitsi sitä, että puolueettomatkin
kauppalaivat varoituksetta upotettaisiin Brittein
saaria ja Ranskaa ympäröivillä merillä sekä
Välimerellä. Vastaukseksi tähän Yhdysvallat
huhtik. 1917 julistivat sodan Saksaa vastaan
sekä sen jälkeen useat muut Amerikan valtiot
(m. m. Brasilia) sekä Kiina ja Siam. Upotus
sota tuotti tavattomia vaurioita Englannille,
mutta vähitellen osoittautui, ettei Saksa sitä
tietä saisi Englantia voitetuksi.
Maalisk. 1917 puhjennut Venäjän vallankumous
hävitti kurin Venäjän armeijasta. Kesällä
venäläiset vielä kerran hyökkäsivät Galitsiassa,
mutta lupaavaa alkua seurasi sarja tappioita.
M. m. Tarnopol menetettiin. Pohjoisempana
saksalaiset valloittivat Riian, Hiidenmaan ja
Saarenmaan. Bolševikkien päästyä valtaan tehtiin
marrask. 1917 Brest-Litovskissa aselepo, samoin
Romaanian rintamalla.
Jouluk. 1916 kenraali Nivelle tuli Ranskan
sotavoimien ylipäälliköksi. Arras'n ja Aisnen
rintamilla englantilaiset ja ranskalaiset tekivät
kiivaita hyökkäyksiä, mutta eivät jaksaneet
murtaa rintamaa. Nivelien seuraajaksi nimitettiin
kenraali Pétain. Flanderissa englantilaisten
onnistui työntää saksalaisia jonkunverran
taaksepäin, samoin ranskalaisten Laonin
eteläpuolella. Koko vuoden 1917 oli länsirintamalla
taisteltu kiivaasti, mutta rintama jäi suurin
piirtein muuttumattomaksi, enimmät muutokset
olivat tapahtuneet ympärysvaltojen eduksi.
Lokak. 1917 keskusvallat tekivät suuren hyökkäyksen
Italiaa vastaan. Rintama siirtyi lyhyessä ajassa
Itävallan puolelta rajaa Piave-joelle saakka.
Kenraali Cadornan sijaan nimitettiin kenraali
Diaz Italian sotavoimien ylipäälliköksi.
Helmik. 1918 Saksa teki erikolsrauhan itsenäiseksi
julistautuneen Ukrainan kanssa. Helmik. 10 p.
Venäjän valtuutettu Trotskij keskeytti
rauhanneuvottelut kieltäytyen allekirjoittamasta
rauhaa, mutta selittäen samalla, että Venäjä ei
jatka sotaa, vaan laskee armeijansa hajalle.
Saksa ryhtyi vielä kerran sotatoimiin ja
valloitti vaikeudetta Viron, Liivinmaan ja osia
Volyniasta, Venäjä oli pakotettu maalisk.
3 p. tekemään rauhan raskain ehdoin (vrt. Venäjä).
Toukok. 7 p. Romaaniakin teki rauhan Bukarestissa
luovuttaen Dobrudžan. Saksa ei kuitenkaan voinut
viedä kaikkia joukkojaan länsirintamalle. Sen oli
autettava Ukrainaa, jolloin Kiova ja Odessa
miehitettiin. Niinikään se tuki Suomen hallitusta
ja järjesteli Itämeren eteläpuolisten maiden oloja,
Keväällä 1918 saksalaiset tekivät kolme suurta
hyökkäystä länsirintamalla päästen Reimsin ja Arras'n
välillä sekä Ypernin eteläpuolella varsin syvälle
vihollisten linjoihin. Näiden tappioiden johdosta
liittolaiset asettivat yhteiseksi ylipäälliköksi
ransk. kenraali Fochin.
Sukellussota oli alkanut 1918 menettää tehokkuuttaan,
ja amer. sotavoimia tuli yhtämittaa Eurooppaan,
niin että elokuussa oli Ranskassa 1 milj. amer.



sotilasta. Elintarvepula oli Saksassa ja
vars. Itävalta-Unkarissa vaikea.
Kaksoismonarkian slaavit, etenkin
tšekkiläiset, olivat epäluotettavia
karkaillen ja antautuen vangiksi. Sisäinen
rintama Saksassakin alkoi horjua. N. s.
enemmistöpuolueet (vastustuspuolueet)
hyväksyivät 1917 päätöslauselman, jossa
selitettiin valtiopäivien tavoittelevan
sovintorauhaa ilman aluevaltauksia.
Riippumattomat sosialistit harjoittivat
vallankumouksellista kiihoitusta,
Ympärysvalloissa luottamus amerikkalaisten
ehtymättömiin voimiin piti pystyssä
voitontahtoa Venäjän kukistumisesta
huolimatta.
Sotatoimet Albaaniassa ja Makedoniassa olivat
jatkuneet. Kreikka pysyi ympärysvaltojen
painostuksesta huolimatta virallisesti
puolueettomana, mutta Venizelos ryhtyi
Makedoniassa ominpäin panemaan pystyyn
armeijaa. Makedonia julistautui itsenäiseksi
ja julisti Venizeloksen johdolla sodan 1917.
Kreikan kuningas Konstantinos luopui
kruunusta 1917, ja Kreikka yhtyi
ympärysvaltoihin. Syysk. 1918 tehty hyökkäys
pakotti Bulgaarian antautumaan voittajan
armoille. Aselepo solmittiin syysk. 29 p.
Turkkilaiset olivat keväällä 1918 valloittaneet
takaisin Kaukaasian rintamalla menettämänsä
alueet ja tunkeutuneet Venäjän puolelle rajaa.
Mesopotamian rintamalla he sitävastoin kärsivät
tappiolta menettäen maalisk. 1917 Bagdadin.
Keväällä 1917 englantilaiset tunkeutuivat
Palestiinaan, ja joulukuussa kenraali Allenby
valloitti Jerusalemin. Damaskos ja Aleppo
valloitettiin lokak. 1918. Turkki teki lokak.
30 p. aselevon antautuen sekin ympärysvaltojen
armoille.
Heinäk. 15 p. 1918 saksalaiset tekivät
viimeisen suurrynnistyksensä länsirintamalla,
mutta vastahyökkäys pakotti heidät peräytymään.
Elok. 8 p. alkanut suuri liittolaisten hyökkäys,
jossa m. m. käytettiin apuna lukuisia
tankkiosastoja, oli menestyksellinen alusta
pitäen. Uupuneille saksalaisille ei annettu
levähdysaikaa, vaan pakotettiin heidät
taistelemaan yhtämittaa, Syysk. 28 p. alkoi
meren rannalta Verduniin asti ulottunut
yhdenjaksoinen hyökkäysliike, jonka tarkoituksena
oli työntää saksalaiset Ranskasta ja Belgiasta ja
lopullisesti tuhota heidän armeijansa. Saksalaiset
kärsivät tappion toisensa jälkeen. Rintama kulki
marraskuun alussa Verdunin pohjoispuolelta
Maasia pitkin Charlevilleen, Monsin seuduille
Etelä-Belgiaan ja Belgian halki Brysselin
länsipuolelta Hollannin rajaan. Aselepo marrask.
11 p., jonka ehtojen mukaan Saksan armeijan oli
vetäydyttävä Reinin toiselle puolelle ja luovutettava
suurin osa taisteluvälineistään, lopetti taistelut.
Sitä ennen oli jo vallankumous Saksassa kerinnyt
tapahtua.
Kesäk. 1918 itävaltalaiset tekivät hyökkäyksen
italialaisten asemia vastaan Piave-joella, mutta
hyökkäys epäonnistui. Syyskuussa teki
Itävalta-Unkari rauhantarjouksen, mutta
se hylättiin. Lokak. 23-24 p. italialaiset
pitkin rintamaa lähtivät hyökkäämään eivätkä
kohdanneet juuri minkäänlaista vastarintaa.
Trentino, Görtz, Triest y. m. miehitettiin.
Itävalta-Unkari teki marrask. 2 p. aselevon,
mikä merkitsi täydellistä antautumista. Sitä
ennen Itävalta oli jo hajaantunut useammaksi
valtioksi. Rauhoista ks. sotaakäyneiden
valtioiden historiaa sekä Versailles'n rauha.

Maailmantuska (saks. Weltschmerz), synkkä
mieliala, jonka eräät herkkätuntoiset
kirjailijat, esim. Byron, Heine, ovat
tunnustaneet elämän varjopuolien herättäneen
heissä ja joka kuvastuu heidän teoksistaan.
Filosofiassa pessimismin edustajat koettavat
todistaa, että m. on se yleinen kärsimys, joka
liittyy kalkkeen tajuiseen sielunelämään ja
erittäinkin korkeampaan inhimilliseen pyrkimykseen.

Maailmojen kehitys. Käsityksemme m. k:stä,
kosmogonia, vaikkakin perustuu
tieteellisen tutkimuksen tuloksiin, on
suureksi osaksi arvailua, koska tietomme
fysikaalisista olosuhteista maailmanavaruudessa
ovat hyvin rajoitetut. On kuitenkin ilmeistä,
että meille näkyvät tähdet edustavat eri,
kehitysasteita. Aurinkokunta näyttää saavan
alkunsa erittäin laajalle ulottuvasta,
ohuesta usvamaisesta aineesta, joka
osasiensa keskinäisen vetovoiman ja
lämmönsäteilyn vaikutuksesta kutistuu;
kutistuminen toiselta puolen saa aikaan
lämpötilan nousun. Jos usvan massa on
riittävän suuri (vähintään n. 1/7 Auringon
massasta), niin pintalämpötila kohoaa niin
korkealle, että voimme nähdä sen, ensin
punaisena, sitten keltaisena ja
lopulta valkeana tähtenä (jättiläistähdet).
Lämpötilan nousu saavuttaa maksimiarvoa,
jolloin tähti loistaa sitä valkeammalla valolla,
kuta suurempi sen massa on. Mutta sitten
kutistumisesta aiheutuva lämpötilan nousu ei
enää voi korvata säteilyn aiheuttamaa jäähtymistä,
tähti jäähtyy jälleen keltaiseksi



ja punaiseksi, yhä pienentyen kooltaan
(kääpiötähdet), kunnes tulee meille
näkymättömäksi. Tässä kehityskulussa on
säteilypaineella tärkeä merkitys; m. m.
se aiheuttaa, että tähti, jonka massa olisi
satoja kertoja Aurinkoa suurempi, hajoaa,
— Miten usvasta erottuu aurinko ja kiertotähdet,
on yksityiskohdissaan epäselvää. Myöskään
ei auringon aineen kokoonpuristuminen näytä
yksin riittävän selittämään tämän
taivaankappaleen lämpö varastojen
pysyväisyyttä; mahdollisesti on ajateltava
aineen osittain muuttuvan lämpöenergiaksi
siihen tapaan kuin radioaktiivisissa ilmiöissä.
Vaikein kysymys koskee m. k:n alkua tai
mahdollista kiertokulkua. Lämpöopin toisen
peruslain, entropialain mukaan ei kiertokulun
pitäisi olla mahdollista. Toiselta puolen
se seikka, että on olemassa kaikilla
eri kehitysasteilla olevia jokseenkin
samansuuruisia aurinkoja, viittaa siihen,
että uusia aurinkokuntia yhä syntyy. Ja
suhteellisuusopin mukaan pitäisi ajan yhtä
hyvin kuin avaruudenkin sulkeutua itseensä
kuten ympyräviiva, — Huomattavina
kosmogonisten kysymysten tutkijoina
mainittakoon Kant, Laplace, Herschel,
Kapteyn, Arrhenius, viime aikoina
erittäinkin Eddington ja Jeans.
[Strömgren, ,,Kaikkeuden tähtitarhat"
(1926); Arrhenius (1907).]

Maakaari, kolmas kaari 1734 v:n laissa.
Se sisältää yksityisoikeudelliset säännökset
maan saannista ja käyttämisestä.

Maakaasu, maasta virtaava kaasuseos,
pääasiallisesti metaania. Käytetään
teknillisiin tarkoituksiin (vuoriöljy-alueilla,
esim. Pittsburgissa Yhdysvalloissa),
kuumennusuuneihin, polttomoottoreihin,
valaistukseen, kalkinpolttoon.

Maakaira, pitkävartinen kairainainen
työase, jolla kalvetaan reikiä maahan sen
geol. tutkimiseksi tai veden,


Maakairoja: 1—2 sylinteri-, 3 lusikka-, 4 kieli-,
5 venttiili-, 6 taltta-, 7 ristikaira,
8 kokonaiskuva kahvoineen.

naftan, hiilen, malmin y. m. etsimiseksi.
Vääntämiseen tai iskemiseen käytetään
kahvaa tai konevoimaa.

Maakalainen, kotimainen vastakohtana
muukalaiselle. Käytetään esim. lähetysalueiden
syntyperäisesti kotimaisista lähetystyöntekijöistä.

Maakamreeri, lääninkamreeri. ks. Lääninhallitus.

Maakansa, viipurilainen maalaisliittolainen
sanomalehti, per. 1910.

Maakarhu ks. Karhut.

Maakauppa. Kaupan harjoittaminen
ulkopuolella kaupunkeja on useimmissa maissa
aikaisemmin ollut kielletty. Ruotsissa ja
Suomessa julistettiin m. luvattomaksi Maunu
Eerikinpojan kaupunkilaissa sekä
Kristofer-kuninkaan maanlaissa v:lta 1442.
M:n periaatteellinen kielto lakkautettiin
vasta 1859, jolloin sallittiin kuvernöörin
luvalla pitää kaupan eräitä tavaroita
paikkakunnilla, jotka olivat vähintään 50
virstan päässä lähimmästä kaupungista tai
kauppalasta, V. 1868 poistettiin kaupan
alalla ero maaseudun ja kaupungin väliltä
ja 31/3 1879 elinkeinoista annetun
asetuksen mukaan ei m:n harjoittamiseen
tarvita enää lupaa, on vain tehtävä
elinkeinoilmoitus. Samoin säätää 27/9 1919
annettu laki elinkeinon harjoittamisen
oikeudesta. — Maakauppiaita oli 1923 7,767.
He ovat kaupunkien kauppiaiden kera yhtyneet
Suomen Vähittäiskauppiasliittoon, jonka
äänenkannattaja on ,,Kauppias" (ilmestyy
v:sta 1921).

Maakauppamaksu, 1879-1924 maakauppiailta
kannettu 100 mk:n vuosimaksu jokaisesta
avonaisesta myyntipaikasta. M:n kanto
lakkautettiin (paitsi Ahvenanmaalla)
lailla 29/11 1924.

Maakauppias ks. Maakauppa.

Maakaupungit ks. Tapuli- ja maakaupungit.

Maakeskinen, geosentrinen (ks. t.).

Maakiinteistöpankki o.-y., Helsingissä,
per. 1917, osakepääoma 4 milj. mk.

Maakiitäjät (Carabidæ), suuri
kovakuoriaisheimo, Suomessa n. 250 lajia.
Elävät tav. maassa, juoksevat nopeasti,
lentävät harvoin, useat aivan
lentokyvyttömiäkin. Petohyönteisiä;
varsinkin suuremmat lajit syövät
tuhohyönteisiä ja niiden toukkia ja
ovat siis hyödyllisiä. Maakiitäjän suku
(Carabus): us. suurehkoja, mustia tai
metallinhohtoisia lajeja, m. m. musta,


Maakiitäjä.



pronssinkiiltoinen puistokiitäjä
(C. hortensis), jonka peitinsiivissä
3 riviä pistekuoppia, ja kiiltokiitäjä
(C. nitens), jolla metallinvihreät,
mustaharjuiset peitinsiivet.

Maakirja, katastri, on maatilain
luettelo, jonka tarkoituksena on selvityksen
antaminen kurikin siinä mainitun tilan
maaveromäärästä. Maatilat merkitään m:aan,
joka on laadittu kunnittain seitsemän eri
pääkohdan alle: 1) talot, 2) verollepannut
torpat, 3) ulkopalstat, siirtotalot, niityt
ja saaret, 4) omaperäismyllyt,
5) kruununkalastukset, 6) tehtaille määrätyt
kruununmetsät ja 7) kaupungeille lahjoitetut
tilat. M:t ovat uudelleen laadittavat joka
10:s vuosi, mutta viime aikoina on pitempi
aika saanut kulua, ennenkuin on määrätty m:t
uudelleen laadittaviksi (Johtosääntö 18/1 1897).

Maakirput (Halticinæ), lehtiterttujen
(ks. t.) alaheimo. Pieniä, sileä- ja
kuperaruumiisia, hyppiviä kovakuoriaisia.
Toukat asustavat lehtien sisässä kaivertaen
niihin pitkiä käytäviä, n. s. miinoja;
täysimuotoiset jyrsivät lehtiin lukuisia pieniä
reikiä. Ristikukkaisia (kaalia, naurista,
lanttua, y. m.) ahdistavat kiiltävän mustat,
2-3 mm pitkät Phyllotreta-lajit, joiden
peitinsiivillä keltainen pitkittäisjuova;
muudan laji (Ph. vittula) tuhoo nuorta
viljan orasta.


Keltaviiruinen maakirppu.

Maakoetin, maasalko, koetinkanki,
peruspohjan tutkimiseen käytetty ase,
pyöreästä 3-4 cm paksusta kangesta tai
putkesta tehty rautainen kanki, jota maahan
painettaessa ja siellä kierrettäessä voidaan
arvioida maapohjan kantavuus ja maanlaatu.
Sen kylkeen tehdyissä syvennyksissä voidaan
nostaa maanäytteitä.

Maakorko, maankorko (ks. t.).

Maakotka (Aquila, chrysaëtus),
90-98 cm pitkä petolintu, siivenkärkien väli 2,5 m;
tummanruskea, hieman valkoisen kirjava, pään
ja kaulan höyhenet suippoja, ruskeankeltaisia,
pyrstö vaikeahko tummakärkinen. Nilkat varpaisiin
ast höyhenikkäät. Harvinaisena Pohjois- ja
Itä-Suomen tunturi- ja metsäseuduissa joitakuita
pareja etelämpänäkin. Syö imettäväisiä ja lintuja.
Pesä jyrkän kallion kielekkeellä tai ison puun
latvuksessa, oksista ja risuista laadittu. 
Munia 2-3, vaaleat, ruskeatäpläiset.


Kotkapari.

Kotkapari elää yhdessä koko elämänsä
ajan ja käyttää monta vuotta peräkkäin samaa
pesää laajentaen sitä vuosi vuodelta,
joten se lopulta tulee yli 2 m leveäksi. —
Rauhoitettu maassamme muualla paitsi Oulun
läänissä.

Maakunta, suurehko, jonkinlaisen kansat.
ja hist. yhteenkuuluvaisuuden pohjalla
muodostunut, samalla toisinaan luonnollisten
rajojen erottama alue. Sanaa käytetään usein
myös suurten vhtenäisten kasvi-, eläin- y. m.
luonnontieteellisten alueitten nimityksenä.
— Ylioppilasosakuntia sanottiin Suomessa ennen
(ja vieläkin Ruotsissa) m:iksi. — Suomen m:t ovat:
Varsinais-Suomi, Ahvenanmaa, Uusimaa, Häme,
Satakunta, Savo, Karjala, Pohjanmaa ja Lappi.

Maakunta-arkisto, arkisto, jossa säilytetään
jonkun määrätyn alueen historiaa sekä oikeusoloja
valaisevia asiakirjoja, joita pidetään talteenottamisen
arvoisina, mutta joille ei ole tilaa valtionarkistossa.
Suomessa on m:ja suunniteltu v:sta 1897,
mutta aloitteet eivät ole johtaneet tuloksiin.

Maakuntain Keskus-Pankki o.-y.,
Länsi-Suomen Osake-Pankin, Pohjolan-Osake-Pankin,
Savo-Karjalan Osake-Pankin ja Tampereen Osake-Pankin
1918 perustama, Helsingissä, osakepääoma 16 milj.
mk., 6 haarakonttoria.

Maakuntakäräjät, muinoin Ruotsissa kerran
v:ssa tai tarvittaessa useamminkin taivasalla
maakunnan vapaiden talonpoikain kanssa laamannin
johdolla pidetyt kokoukset, joissa päätettiin
maakunnan yhteisistä asioista. Niissä laamanni
ja lautakunnat harjoittivat lainkäyttöä, tuomiten
riita- ja rikosasioissa.

Maakuntalait, Ruotsin vanhojen maakuntien
omat lait. M:ja olivat Uplannin, Vestmanlannin,
Södermanlannin, Helsinglannin, Taalainmaan,
Länsi-Göötanmaan (2 lakia), Itä-Göötanmaan,
Smålandin ja Gotlannin lait.

Maakuntapäivät l. maakuntakokoukset,
Ruotsin valtakunnassa säätykokous, johon 1500- ja
1600-luvuilla kutsuttiin jonkun maakunnan säädyt.
Suomen m:sta ovat Helsingissä 1616 pidetyt
huomattavimmat.



Maalahdenjoki, pieni joki
Etelä-Pohjanmaalla, Laihianjoen
eteläpuolella.

Maalahti (ruots. Malaks),
ruotsink. kunta Vaasan läänissä;
259,7 km2, 5,230 as. (1925).

Maalaiskirjakauppaliitto, maaseudun
kirjakauppaolojen kehittämiseksi v:sta 1901
toiminut järjestö, jolla nyk. on 276
kirja-asioimistoa.

Maalaiskunta ks. Kunta.

Maalaiskuntien Liitto, Helsingissä,
per. 1921; jäseniä 354 yleensä suomenk.
maalaiskuntaa. Liitto ylläpitää toimistoa,
avustaa kuntia niiden taloudenhoidossa,
järjestää kunnallispäiviä ja
kunnallismieskursseja, julkaisee
kunnallispoliittisia tutkimuksia ja
kirjallisuutta sekä aikakauslehteä
„Maalaiskunta", kustantaa oppikirjoja.

Maalaisliitto, suom. keskustapuolue,
per. 1906 valvomaan suomenk. maalaisväestön
etuja. Edustajaluku valtiopäivillä on
kohonnut 9:stä vv. 1907 ja 1908 42:een,
45:een ja 44:ään vv. 1919, 1922 ja 1924.
Pää-äänenkannattaja „Ilkka".

Maalaisoikeus, ne 1734 v:n lainsäännökset,
jotka koskevat maaseutua ja maalla asuvia
vastakohtana kaupunkilaisoikeudelle,
joka koski kaupunkia ja kaupungeissa asuvia.

Maalaisten Paloapuyhtiö, Suomen, per. 1857,
Helsingissä. Vakuuttaa kiinteimistöä ja
irtaimistoa maaseudulla. Vakuutuskanta v:n
1926 alussa 2 1/2 miljardia mk.

Maalajit. 1. Kem. Maametallien
oksidit; tärkein aluminiumoksidi.
2. Geol. Maankuoren irtonaiset
muodostumat kiinteiden kivilajien
vastakohtana. Erotus m:n ja kiinteiden
kivilajien välillä on kumminkin vähäinen,
sillä kaikki m. voivat erikoisissa oloissa
kovettua kiinteäksi kallioksi. M:ja ovat esim.
sora, hiekka, savi, turve, muta.

Maalaus. Vanhimpiin maalaustapoihin
kuuluu kalkki-m. Vasta sammutetusta
kalkista ja vedestä tehty liemi, tarpeen
vaatiessa sekoitettuna väri jauheella,
sivellään kivi-, laasti- tai puupintaan,
jolloin se, vars. kahdessa edellisessä,
ajan oloon kovettuu lujaksi väri-pinnaksi.
Jos kalkkiväri sivellään tuoreeseen laastipintaan,
niin molemmat muodostavat yhdessä kuivuessaan
kivikovan freskopinnan. Tätä m.-tapaa jo
kreikkalaiset ja roomalaiset käyttivät
koristemaalaukseen. Vesi- l.
akvarelliväreissä ja temperaväreissä
on sideaineena käytetty jotakin hienompaa
liima-ainetta, hunajaa tai (viimeksimainituissa)
munanvalkuaista. Käytetään tavallisesti paperille
maalaamiseen, taiteilijavärinä. Samanluontoista
on emulsioniväri, jonka sideaine
saadaan emulsioimalla, s. o. yhdistämällä
rasva-aine rasvattomaan, esim. öljy liima-aineeseen.
Sitä käytetään myöskin koriste- ja huonemaalaukseen,
puu-, paperi- tai kangaspinnalle. Tavallisimpana
huonemaalausvärinä käytetään liimaväriä, uimaveteen
lietettyä liitua tai värijauheita. Öljyväri on
keskiajan lopulla kehittynyt maaliaine, jossa
värijauheiden sideaineena käytetään vernissaa
tai tämän ja tärpätin sekoitusta. Se on yleinen
huone- ja koristemaalauksen alalla ja yleisin
taidemaalauksessa. Lakat ja lakkaemaljit
ovat hartsiaineiden ja öljyjen sekoituksia, jotka
kuivuvat kiiltäväksi ja kovaksi pinnaksi,
läpinäkyväksi, jos lakkaan ei sekoiteta
värijauheita, ja läpinäkymättömäksi, jos
värijauheita sekoitetaan (lakkaemaljit).
Käytetään öljymaalipintojen päällisvärinä
sekä läpinäkyvinä puupintojen kiilloitukseen.
Vanhalla-ajalla kreikkalaiset ja roomalaiset
maalasivat norsunluun- ja puupintaa sulasta
vahasta ja väri jauheesta, valmistetulla
maalilla, enkaustinen m. vrt. Freskomaalaus,
Lasimaalaus, Posliinimaalaus, Stukki.
[Viljanen, „Puun värittäminen ja kiillottaminen"
(1921); Lehtonen-Engelberg, „Maalaus"
(I 1922, II 1923); Söderlund, „Värit ja
maalaus" (1922).]

Maalauskone, ruisku, jolla maalia
paineilmalla puhalletaan maalattavaan pintaan.

Maalaustaide, taidelaji, joka väreillä
kuvaa pinnalle esineitä, todellisia tai
kuviteltuja, M. on pintataidetta, mutta voi
myös perspektiiviä sekä varjostusta
(modelleerausta) käyttämällä saada aikaan
puuttuvan kolmannen mittasuhten (syvyyden) ja
esineiden ruumiillisuuden (paksuuden)
vaikutelman. Kokoon, maalauspohjaan ja
värilajeihin katsoen erotetaan seinämaalauksia
(monumentaalimaalaus), tauluja („staffliakuvia",
jotka on tehty puulevylle, kankaalle, paperille
y. m.), miniatyyrejä, mosaiikkeja, freskoja,
tempera- tai öljymaalauksia, akvarelli- ja
gouache-maalauksia, pastelleja, lasi- ja
emaljimaalauksia y. m. Aihesisällykseen
katsoen m. jaetaan henkilö-, eläin-, maisema-,
hiljaiselo- (nature morte-) y. m. maalauksiin;
henkilökuvat jaetaan historiallisiin,
uskonnollisiin, mytologisiin, allegorisiin,
laatumaalauksiin ja muotokuviin y. m. (ks.




Maamagnetismi: isogonit ja tärkeimmät isokliinit v. 1900. — yhtäsuuren läntisen,
.... yhtäsuuren itäisen deklinatsionin,—.—.— yhtäsuuren inklinatsionin viivat.

erikoisartikkeleita, m:n historiasta eri
maiden taiteesta ja yksityisistä taiteilijoista).
[Tikkanen (1927), Laurin (1908), Romdahl (1923).]

Maali ks. Maalaus ja Väriaineet.

Maali-iskos, spakkeli, liidusta, kipsistä
y. m. kivennäisväreistä ja öljystä valmistettu,
maalattavan pinnan kolojen, saumojen ja
epätasaisuuksien täyttämiseen käytetty aineseos.

Maaliskuun vallankumous, Venäjän
vallankumous maalisk. 1917.

Maalitaulu, ampumataulu (ks. t.).

Maalleajautuminen, karilleajautuminen,
karilleajo katsotaan laissa yhteiseksi
merivahingoksi, jos se on tapahtunut suuremman
merivaaran välttämiseksi.

Maallikko, laikus, jokainen
seurakunnan jäsen, joka ei ole pappi;
myös = ei-ammattimies. — Maallikkoedustaja,
kirkolliskokouksen maallikkojäsen, jollaisia
valitaan yksi kustakin rovastikunnasta.
— Maallikkosaarnaaja. Tuomiokapitulilla
on oikeus antaa maallikoille saarnalupa
ja sallia heidän ottaa osaa kristinopin
opettamiseen. — Maallikkoveli, johonkin
munkkikuntaan kuuluva puolimunkki, joka on
tehnyt luostari-lupauksen, mutta joille ei ole
saanut pappisvihkimystä. M:t toimittavat
luostareissa kaiken ruumiillisen työn.
Nunnakunnissa m:eä vastaa maallikkosisar.

Maallinen rälssi ks. Rälssi.

Maamagnetismi. Maa vaikuttaa lähellä
olevaan magneettineulaan pääpiirteissä kuten
suuri magneetti, jonka kohtiot (l. magneettiset
navat) ovat lähellä maantieteellisiä napoja,
eteläkohtio lähellä maantieteellistä
pohjoisnapaa ja päinvastoin. M:n tutkimus
tarkoittaa magneettisen voiman suunnan ja
suuruuden määräämistä sekä koko maapallolla
että eri paikkakunnilla. Suunta määrätään
kahden suuntakulman, deklinatsionin (vaakasuoran
magneettineulan ja meridiaanin välisen kulman)
ja inklinatsionin (magneettisen
voimaviivan kaltevuuskulman) avulla. Näiden
vaihteluja osoitetaan isogoni- ja
isokliinikartoilla. 0-asteen isokliinia,
jolla m. on vaakasuora, sanotaan magneettiseksi
ekvaattoriksi. Isogonien ja isokliinien kulussa
aiheuttavat säännöttömyyksiä magneettisten
mineraalien esiintymät. — M:n voiman suuruus
ilmoitetaan sen vaaka- ja kohtisuoran komponentin
kautta. Sen vaihteluita voidaan esittää
isodynaamikartoilla. — M:n voiman
suunta ja suuruus vaihtelevat; tämä vaihtelu on




Suomen deklinatsionikartta 1925 kesällä.
Itäisen deklinatsionin käyrät varustettu
+ merkkisellä, läntisen + merkkisellä
poikkeuskulman astelukua tarkoittavalla
numerolla. Pisteet ja pienet umpinaiset
käyrät tarkoittavat magneettisia häiriöpaikkoja.

osaksi hidasta, säännöllistä, n. s.
sekulaarista l. vuosisataisvaihtelua,
osaksi jaksoittaista, jaksona vuorokausi,
vuosi tai muu ajanjakso, osaksi jaksotonta,
ilmeten suurinakin häiriöinä, magneettisina
myrskyinä. Jaksoittaiset muutokset riippuvat
Maan ja Kuun kiertoliikkeestä, jaksottomat
auringonpilkuista, protuberansseista,
revontulista, Maan sähkövirtauksista,
radioaktiivisista ilmiöistä. Vaihtelujen
tarkkailuun käytetään magnetometreja,
variometreja ja magnetografeja. M:n voimaa
tutkitaan magneettisissa observatorioissa
(Suomessa Sodankylässä). — M:n synnystä
ks. Magnetismi.

Maamantelit, sarakasveihin kuuluvan
Cyperus esculentus-nimisen kasvin
juurimukuloita. Pähkinän kokoisia,
mantelinmakuisia, tärkkelystä, sokeria
ja öljyjä sisältäviä. Syödään raakoina,
keitettyinä tai paistettuina; käytetään
paahdettuina kahvin vastikkeeksi.
Pohjois-Afrikassa ja Etelä-Euroopassa.

Maamarsalkka, säätyedustuksen aikana,
ritariston ja aatelin puheenjohtaja
Valtiopäivillä. M:n nimitti hallitsija.

Maamestari, saks. ritarikunnassa
suurmestarin alainen, laajempaa aluetta
hallitseva virkamies. Tällainen m. (myöh.
sotamestari) johti myös kalpaveljesten asioita
heidän 1237 yhdyttyään saks. ritarikuntaan.

Maametallit, aluminium, skandium, ytrium,
lantaani, torium, cerium, neodyymi, praseodyymi,
samarium, ytterbium, ynnä eräitä harvinaisempia
metalleja. Kemiallisesti hyvin toistensa kaltaisia,
vähän tunnettuja. Tekn. tärkeitä ovat torium
ja cerium (Auerin hehkusukka).

Maamiehen Ystävä, J. V. Snellmanin perustama
rahvaanlehti, ilmestyi Kuopiossa 1844-55.

Maamieskoulu ks. Maatalous-opetus.
— Maamiesopisto ks. Maatalousopetus.

Maamiespuolue, Lantmannapartiet (ks. t.).

Maamiesseura, yhteisnimitys niille
maataloudellisille paikallisseuroille
ja yhdistyksille, joiden toimialaan kuuluu
maatalous koko laajuudessaan ja joiden
toiminta-alueena on kokonainen kunta
tai sen osa. Ensim. (Ilmajoen) per. 1803,
mutta vasta v:sta 1899 lähtien m:oja alkoi
syntyä runsaammin. V. 1925 oli maassamme
1,104 m:aa, joista jäseniä ilmoitettu 72.911.
M:ojen toiminnasta ovat kilpailut ja näyttelyt
tärkeimmät. V. 1925 oli mroilla 1,179 kilpailua,
197 näyttelyä, 79 omaa neuvojaa, yleisiä
kokouksia pidettiin 4,331. [„Maamiesseurakäsikirja"
(1921); Teräksinen, „Maanviljelijäin ammattijärjestöjä
Pohjoismaissa" (1926); maanviljelys- ja
talousseurojen vuosikirjat.]

Maammekirja, Sakari Topeliuksen kouluja
varten kirjoittama lukukirja, ilmestyi
ruotsiksi ja suomeksi 1875, 27:s suomenk.
painos 1923.

Maammelaulu, Suomen kansallislaulu,
Runebergin sepittämä ja Paciuksen säveltämä,
esitettiin ensi kertaa ylioppilaiden
Flora-juhlassa 13 p. toukok. 1848.

Maamuna ks. Kupusienet.
— Maamuurain, mesimarja (ks. t.).

Maamyyrä (Talpa europæu),
hyönteissyöjien lahkoon kuuluva n. 132 + 25 mm
pitkä, mustanharmaa tai musta, lyhyt- ja
hienokarvainen pikkuimettäväinen, joka on


Maamyyrä.




mukautunut maan sisässä elämään. Kuono
venynyt lyhyeksi, liikkuvaksi kärsäksi,
silmät hyvin pienet, karvojen peitossa,
ulkokorvia ei ole. Eturaajat sivuille
päin suuntautuvat, vahvat, lapiomaiset
kaivuuelimet; niiden kynnet pitkät,
ranteessa kämmentä leventävä sirppiluu.
Kaivaa pehmeään maahan käytäviään;
pyydystää matoja, hyönteisten toukkia,
sammakoita, hiiriä, y. m. s. Pesä
mättäässä tai multaläjän alla, siitä
lähtee monimutkainen käytäväsokkelo.
Suomen eteläosissa.

Maanalainen rata ks. Rautatie.

Maaninganjärvi l. Maaninganselkä,
n. 12 km pitkä, alle 2 km leveä järvi
Iisalmen reitissä Onkiveden eteläpuolella.
M:stä pistää luoteeseen kapea, luonnonihanuudestaan
kuulu Tuovilanlahti.

Maaninka, kunta Kuopion läänissä,
Savossa, Kuopiosta luoteeseen; 424,1 km2,
6,128 as. (1925). Karjanhoitokoulu.
Kaunis Tuovilanlahti ja sen läheisyydessä
Korkeakoski.

Maanjako. Yksinäistalojen ja kylien
asukkaat ottivat muinoin asumattomasta
erämaasta metsänkäyntlään ja kaskiviljelystä
varten hallintaansa laajoja alueita,
rajoittaen ne enemmän tai vähemmän tarkasti
hakkaamalla puihin merkkejä. Vähitellen
vakaantui peltoviljelys, ja pellot jaettiin
osamiesten kesken luultavasti kylvömäärän
mukaan. Ruotsin vallan multana tuli Suomeen
uusi jakotapa, aurinko- l. ilmansuuntajako,
jota jakotapaa koskevat säännökset otettiin
vielä 1734 v:n lakiin. Jakoperusteena oli
äyri, punta, manttaali- tai kyynäräluku.
Tiluspalstojen luvun vähentämiseksi ja niiden
järjestämiseksi yhtenäisemmlksi annettiin
1700-luvun loppupuolella säännöksiä m:sta
joka sai nimekseen isojako, mikä
nimitys ensi kerran esiintyi asetuksessa
1/3 1749. Sittemmin annettiin isojaon toi
niittämisestä useita asetuksia, kuten
27/6 1775 ja kunink. selitys 25/4 1777.
Näiden mukaan isojaon tarkoitus oli kumota
sarkajaot ja järjestää talon tilukset niiden
lukuun ja asemaan nähden ja lohimaista,
sittenkuin, kylän metsämaasta säädetty
kotitarpeeksi tarpeellinen määrä oli jaettu
eri tiloille, muu osa siitä Valtiolle
kuuluvaksi. — Kun säännökse isojaosta olivat
sekä hajanaisia että moninaisia, annettiin
hallinnollista tietä 5/5 1848
maanmittausohjesääntö, joka tul sisältämään
säännökset m:sta. Tämä ohjesääntö oli,
osittain muutettuna lailla ja asetuksilla
täydennettynä voimassa v:een 1916, jolloin
m:oa koskeva lainsäädäntö kokonaan uudistettiin.
— kykyisen lainsäädännön mukaan luetaan m:ksi:
isojako, uusjako, halkomiinen, lohkominen,
palstatilan erottaminen ja palsatilan
osittaminen. Neljää viimeksi mainittua m:oa
nimitetään yhteisesti maatilan osittamiseksi.
M:hin kuuluviksi luetaan myös vanhemman jaon
täydentäminen ja koskitilan osittaminen.
Isojako on sellainen m., jonka kautta
akamattomassa kylässä monipalstaisuus opetetaan
sekä kullekin kylän tilalle, toimitetun
jyvityksen perusteella, annetaan sille kuuluvat
tilukset yhtenä tai mahdollisimman harvoina
tiluskappaleina, Kylällä tarkoitetaan
isojaossa myös vanhastaan yksinäisenä ollutta
taloa ja muutakin lohkokuntaa, jonka
alueet ovat tietyillä rajoilla määrätyt.
Missä kyliä ei vanhastaan ole, koskee isojako
jakokuntaa. Isojako voidaan toimittaa ainoastaan
sellaisessa kylässä tai jakokunnassa, jossa sitä
ei aikaisemmin ole toimitettu, ja on se
toimitettava, kun yleinen etu sitä vaatii tai
kylän jokin maatilan omistaja sitä tahtoo.
Jakoperusteena, joka ilmaisee sen osuuden, mikä
kullekin tilalle on tuleva, on manttaali,
vähentämätön veroluku, nautinta tai
jokin muu peruste. Maankäyttö isojaon aikana on
säännöstelty. Eräissä pitäjissä Pohjois-Suomessa
on isojaosta annettu erityiset lainsäännökset.
— Uusjako voidaan toimittaa, kun tahdotaan koota
aikaisemmissa jaoissa sekaisin tahi muuten
sopimattomasti sijoitetut tilukset, kun on
jaettava ennen jakamatta jäänyt metsämaa,
kuivattu vesiperäinen maa tai vesijättö ja
jakoon on tarvis ottaa ennen jo jaettuja
tiluksia, tahi kun tahdotaan poistaa sellainen
rasiteoikeus, jota nyk. ei saa perustaa. —
Halkominen on maatilan jakaminen määrättyjen
osalukujen, murto-osien, perusteella useampiin
sekä yksityisoikeudellisesti että kameraalisesti
itsenäisiin tiloihin, joilla kullakin on
oma rekisterinumero, oma manttaali, jos sellainen
oli emätilalla, ja oma vero, — Lohkominen on
maanpäällä rajoilleen määrätyn alueen erottaminen
tilasta uudeksi tilaksi, joka on sekä
yksityisoikeudellisesti että kameraalisesti itsenäinen
ja jolla m. on oma rekisterinumero sekä manttaali,
jos sellainen oli emätilalla, ja vero. — Palstatilan
erottaminen on maanpäällä  rajoilleen



tyn alueen erottaminen tilasta uudeksi tilaksi, joka on
yksityisoikeudellisesti itsenäinen ja jolla on oma rekisterinumero,
mutta joka on kameraalisesti epäitsenäinen siten, että sillä ei
ole omaa manttaalia eikä veroa, vaan ne sisältyvät emätilan
manttaaliin ja veroon. — Palstatilan osittaminen on
palstatilan jakaminen useammiksi palstoiksi.
M:n toimittaa, maanmittausinsinööri yleensä kahden uskotun miehen
avulla ja on määräys m:n toimittamiseen säännönmukaisesti
hankittava maaherralta. M.-menettelyssä, sittenkuin n. s.
alkukokous on pidetty, voidaan toimenpiteet yleensä
ryhmittää kolmeen ryhmään: jakokunnan määrääminen, valmistelu-
ja täytäntöönpanotoimet, Kun jako on toimitettava on vahvistettava
jakokunnan laajuus ja jollei jakokunnan piirirajaa tai osaa siitä
ole rajamääräyksellä vahvistettu tai se on epävarma, on se
rajankäynnillä määrättävä. Valmistelutoimina ovat alueiden
mittaus ja kartallepano, jollei entistä karttaa ole, sekä
verollepano ja liikamaan erottaminen, milloin näihin toimenpiteisiin
on ryhdyttävä, ja tilusten jyvitys, jonka yhteydessä
toimitusinsinöörin on laadittava nautintaselitelmä, joka näyttää,
mitkä tilukset ja etuisuudet ovat kunkin talon erikoisessa
nautinnassa ja mitkä ovat kylän yhteisiä. Sen jälkeen ratkaistaan
kysymykset jakoperusteesta ja yhteisiksi jätettävistä alueista.
Toimitusinsinööri suorittaa osittelun kartalla.
Valmistelutoimenpiteiden tultua vahvistetuiksi ryhdytään
täytäntöönpanotoimenpiteisiin, jolloin jakolinjat l. jakorajat
lopullisesti merkitään kartalle ja laaditaan jakokirja,
joka m. m. osoittaa, mitä tiluksia kukin tila on saanut. Sen
jälkeen selitetään jako asianosaisille sekä toimitetaan maanpäällä
paalutus ja pyykitys, minkä tapahduttua vahvistetaan
osakasten väliset korvaukset talojen siirtämisestä, viljelyksestä,
pystymetsästä y. m. Sitten on jakotoimitus julistettava päättyneeksi
ja annettava valitusosoitus. Jakotoimituksen saatua lainvoiman
lähetetään asiakirjat lääninmaanmittauskonttorin tarkastettaviksi,
jonka tapahduttua jaosta tehdään merkintä maarekisteriin, maaherran
vahvistettua jaossa syntyneiden osien suhteen maakirjataloon ja
niiden manttaalin. — M.-toimituksista valitetaan Maanjako-oikeuteen
ja edelleen Korkeimpaan Oikeuteen sekä maaherranpäätöksistä
Korkeimpaan Hallinto-oikeuteen, ollen Maanjako-oikeuteenkin tehtävä
valitus annettava maaherralle edelleen toimitettavaksi (Asetus
jakolaitoksesta, 26/10 1916; asetus menettelystä
maanmittaustoimituksissa 26/10 1916, muutettu 23/4 1921; Asetus
jakolaitoksen alaan kuuluvista toimituksista kruununtiloilla
26/10 1916; Asetus maanjako-oikeuksista 26/10 1916; Senaatin
päätös maanmittauksissa toimitettavista ohjeista 7/11 1916,
muutettu 1/4 1920 ja 4/6 1925; Senaatin päätös maanjako-oikeuden
ohjesäännöstä 7/11 1916; Asetus maanmittauslaitoksesta 15/6 1918
ja joiden toiminta-alueena on kokonainen kunta tai sen
täytäntöönpanoasetus 15/6 1918, edellistä muutettu 20/4 1920,
23/4 1921, 27/7 1922, 21/4 1923, 8/6 1923, 14/12 1923, 2/10 1925;
Asetus maanjakojen edistämisestä 20/5 1919; Laki maanmittausinsinöörien
palkkauksen perusteista 20/6 1924; Asetus maanmittauspalkkioista
1/8 1924, muutettu 9/1 1925 ja 5/6 1925).

Maanjako-oikeus, erikoistuomioistuin, joka on ensimmäisenä
oikeusasteena maalla toimitetuista jaoista ja muista
maanmittaustoimituksista aiheutuvissa riidoissa ja valituksissa,
sekä valitusoikeusasteena vuokralautakunnan päätöksistä
vuokra-alueiden lunastusasioissa. Vakinaisia m:ia on kolme:
Turun, Vaasan ja Viipurin m:t, joissa kussakin on lainoppinut
puheenjohtaja sekä kolme jäsentä: lääninmaanmittausinsinööri
ja kaksi- manttaaliin pannun maan omistajain kuntakokouksen
valitsemaa siinä kihlakunnassa asuvaa maanviljelijää, jossa
riidan esine on (Asetus jakolaitoksesta 26/10 1916, XVI ja XVII luku;
Asetus menettelystä maanmittaustoimituksissa 26/10 1916; Asetus
m:ista 26/10 1916; Senaatin päätös m:n ohjesäännöstä 7/11 1916).

Maanjäristys on sellainen maankuoren tärähtely, jonka syynä
ovat itse maankuoressa tapahtuvat liikahtelut. Semmoisen saattavat
aiheuttaa m. m. tulivuorien purkaukset ja kallioluolien luhistumiset.
Varsinaisiksi m:iksi sanotaan kumminkin vain n. s. tektonisia
järistyksiä. Nämä syntyvät siten, että maankuoren lohkojen keskinäinen
tasapainotila jostakin syystä (esim. poimuttumisen tai lohkojen
vajoamisien johdosta) häiriytyy, niin että tapahtuu äkillisiä
pysty- ja vaakasuoria liikahteluja, jotka järisyttävät ympäröiviä
massoja. Järistyksen keskustassa, n. s. episentrumissa,
tuntuu m. äkillisinä sysäyksinä, jotka tav. kestävät vain muutamia
sekunteja; väliin tuntuu vain yksi sysäys, jota seuraa aaltomainen




Maanjäristysalueet (mustalla).

juminen, väliin taas useita peräkkäisiä sysäyksiä. Episentrumista
leviää tärinä joka suunnalle aaltoliikkeen tavoin. M:n voimakkuus
vaihtelee vain herkillä koneilla todettavista värähtelyistä suurta
tuhoa saattaviin laajoihin mullistuksiin. M.-ilmiöitä tutkitaan
itsemerkitsevillä m.-mittareilla l. seismografeilla (ks. t.)
— Yli 90 % m:istä sattuu kahdella verraten kapealla vyöhykkeellä,
joista toinen kulkee pitkin Välimeren rannikkoa Vähän-Aasian ja
Mesopotamian kautta Himalajalle ja sieltä Sunclasaarille, Molukeille,
Uuteen-Guineaan, Tonga- ja Samoasaarille, toinen Tyynenmeren itä-
ja länsirannikolla ja Antilleilla. Suurimpia maanjäristyksiä ovat
olleet Lissabonin 1755, Kalabrian 1783, San Franciscon 1906,
Messinan 1908 ja Jokohaman 1923. — Suomessakin on sattunut m:ia,
vaikka niin heikkoja, etteivät ne ole herättäneet sanottavaa huomiota.
Niiden keskusalueena on tavallisimmin ollut Pohjanlahden pohjoispää ja
siitä kaakkoon ulottuva alue; todennäköisesti tämä ilmiö on
yhteydessä maankohoamisen kanssa.

Maan kansallistuttaminen, yksityisen maanomistuksen
poistaminen ja maaomaisuuden siirtäminen valtion haltuun.
vrt. Maareformiliike.

Maankavallus, maanpetos (ks. t.).

Maankorko on se tuotto, minkä maa pelkkänä luonnonesineenä
antaa omistajalleen eli se tulo, minkä maanomistaja saa maastaan
tavallisen pääomakoron ja liikevoiton lisäksi. Koska m:n syntyminen
ja kaisvaminen johtuu väestön lisääntymisestä tai muusta
yhteiskunnallisesta kehityksestä, mutta ei ensinkään maanomistajan
toiminnasta, sanotaan sitä arvonnousua, mikä m:sta aiheutuu,
ansiottomaksi arvonnousuksi. Maanarvon ja maanarvonnousun
verotuksella on koetettu ottaa yhteiskunnalle osa m:sta.
vrt. Arvonnousuvero.

Maankruunu (ruots. Landskrona), Tyrgils Knuutinpojan
1299 tai 1300 Nevajoen rannalle läh. sen suuta myöhemmän Nevanlinnan
paikalle perustama ja 1301 venäläisille menetetty linnoitus.

Maankuori, litosfääri, maapallon jähmeä, kivi- ja
maalajeista muodostunut osa, joka ympäröi maapallon sisustaa
(bary- l. sentrosfääriä); arviolta n. 1,200 km paksu.

Maankäyttölajit. Tärkeimmät ovat pelto, puutarha, niitty,
laidun ja metsä. Tiluksen käyttötavan saattavat sen
asema ja laatu määrätä niin tarkoin, että vain yksi m. voi siinä
olla mahdollinen: on absoluuttisia l. ehdottomia niitty-, laidun-
ja metsämaita. Aseman ja laadun puolesta edullisilla tiluksilla
on useampikin m. mahdollinen. Silloin määräävät soveliaimman
käyttötavan tiluksen maanlaatu, luontainen asema ja erinäiset
taloudelliset tekijät, kuten liikenne-, menekki-, hinta- sekä työsuhteet.

Maanlaki, Ruotsin valtakunnan ensimmäiset yleiset lait, jotka
astuivat maakuntalakien tilalle: Maunu Eerikinpojan m. v:lta 1347, ja
sen sijalle 1442 annettu Kristofer-kuninkaan m., joka pysyi voimassa,
kunnes 1734 v:n laki astui voimaan.

Maanluonnot. Tilan maan luonto osoittaa toiselta puolen,
missä määrin tila on verovelvollinen tai verosta vapaa, ja toiselta
puolen, missä määrin yksityisen haltijan käyttöoikeus tilaan
julkisoikeudellisessa suhteessa on rajoitettu. Maakirjoissa on
tilat m:oonsa nähden jaettu vero- l. perintötiloihin,



kruununtiloihin ja rälssitiloihin. Erityisen m:n
muodostavat viime vuosina muodostetut asutustilat.

Maanmittari ks. Maanmittauslaitos.

Maanmittaus, maa-alueiden kartoittaminen (ks. t.) verotusta
ja maan omistussuhteiden selvittämistä varten.

Maanmittauslaitos on järjestetty viimeksi asetuksella 15/6 1918,
jota on muutettu 23/4 1920, 23/4 1921, 27/7 1922, 21/4 1923, 8/6 1923,
14/12 1923 ja 2/10 1925. Maanmittaushallitus, joka on
Maatalousministeriön alainen, johtaa ja valvoo maanmittaus-, jako-
ja verollepanotointa ynnä maarekisterin pitämistä, niin myös maant.
karttatöitä ynnä niitä varten tarpeellisia mittauksia ja laskelmia,
Maanmittaushallitukseen kuuluu ylitirehtööri puheenjohtajana sekä
jäseninä ylitirehtöörinapulainen, kaksi maanmittausyli-insinööriä
ja asessori; sitäpaitsi on Maanmittaushallituksessa sihteeri,
vanhempia ja nuorempia maanmittausinsinöörejä, kirjanpitäjä,
ekspeditööri ja ylimääräisiä virkamiehiä. Maanmittaushallituksessa
on sekä maant. että topografinen osasto.
— Jokaisen läänin hallituskaupungissa on lääninmaanmittauskonttori,
jonka virkamiehiä ovat m. m. lääninmaanmittarit, ja jonka asiana
on lähinnä johtaa ja valvoa maanmittaustoimintaa läänissä sekä
pitää maarekisteriä. Toimitusinsinöörit, jotka maanmittareina
suorittavat maanmlttaustoimituksia, ovat vakinaisia ja ylimääräisiä
maanmittausinsinöörejä ja tilusten jyvitys, jonka yhteydessä
toimitusinsinöörin on heillä apulaisina maanmittausauskultantteja
ja maanmittausharjoittelijoita.

Maanmittausoppi, geodesia (ks. t.).

Maanmittauspalkkio, maanmittauksista toimitusinsinöörille
ja hänen virka-apulaisilleen virallisen taksan mukaan tuleva palkkio
(Laki 20/6 1924; Asetus m:sta 1/8 1924, muutettu 9/1 1925 ja 5/6 1925).

Maanmittaustaulu (lat. mensula), pari vuosituhatta
vanha maanmittauspöytä, jota käytetään maita kartoitettaessa
graafillisesti, s. o. välittömästi kulmien siirtämiseen luonnosta
piirustuspaperille.

Maanmuokkaus, maan mekaaninen käsittely, jonka tarkoituksena
on saattaa se siemenen itämiselle, taimien kasvamiselle ja maassa
oleville kasveille hyödyllisille pikkueliöille, erittäin bakteereille,
sopivaan kuntoon. Maan muokkausaika, n. s. viljelyskausi, kestää maassamme
huhtikuun lopulta tai toukokuun alusta lokakuun loppuun tai marraskuun
alkupuolelle, harvoin kauemmin. [Jännes (1924); Karttunen (1923); Cajander
„Maataloudellinen muokkauskausi eri jaksoineen suhteessa maatalouden
järjestämiseen Suomessa (1922).]

Maannousema, maanpuhuma, puissa esiintyvä laho, jonka
aiheuttaa maanalaista elämää viettävä kääpä Heterobasidion annosum
eli Trametes radiciperda. Lahoavaan puuhun syntyy aluksi
valkoisia laikkuja, joiden keskus on tumma; laho tummenee myöhemmin
mustan ruskeaksi, ja puu tulee ontoksi sisuksen muretessa hienoksi
jauheeksi. M. on metsätaloudelle hyvin vahingollinen. [Liro,
„Tärkeimmät tuhosienet" (1924).]

Maanomistus. V. 1901 jakautui maaomaisuus Suomessa omistajaan
nähden seuraavasti:

valtio (myös Venäjän)           13,093,461 ha eli 39,5 %
kunnat                  79,191 ha eli 0,2 %
seurakunnat            346,360 ha eli 1,1 %
yhtiöt                 983,952 ha eli 3,1 %
yksityiset          18,494,253 ha eli 56,1 %

Suuruuteen nähden jakautuivat maaomaisuudet, valtion maita
lukuunottamatta, seuraavasti:

alle 5 ha 2,914 tilaa      4,400 ha
5-50 ha 28,348 tilaa   868,890 ha
50-250 ha 67,830 tilaa 7,814,801 ha
250-1,000 ha 17,811 tilaa 7,709,921 ha
yli 1,000 ha 1,714 tilaa 3,505,744 ha

Suurmaanomistukselle kuuluvasta alasta, 2,993,860 ha 1917, omistivat
yhtiöt 2,394,151 ha eli 80 % ja oli niiden omistama maa-ala siis
lisääntynyt v:sta 1901 143,3 %:lla. Metsäteollisuusyhtiöt omistivat n.
2 milj. ha.

Maanpako l. maanpakolaisuus, rangaistus, johon törkeistä
rikoksista ennen nyk. rikoslain voimaan tuloa voitiin tuomita.

Maanpakolainen, maanpakolaisuuteen tuomittu; myöskin henkilö,
joka tekemänsä rikoksen rangaistusta välttääkseen on poistunut maasta.

Maan palvelukseen kelvoton. M. p. k:ksi julistaminen on
lisärangaistus, joka eräissä tapauksissa tuomitaan viraltapanoin
yhteydessä. M. p. k. on myöskin kelvoton julkiseen toimeen tai
julkisten asiain toimittamiseen (Rikoslaki 2:11).




Maanparannusaineet, peltomaan fysikaalisia ominaisuuksia
parantavia aineita, kuten suomuta, savi, hiekka, kalkki, kipsi, y. m.

Maanpetos tarkoittaa rikoksia, joiden yhteisenä tunnusmerkkinä
on, että ne kaikki kohdistuvat valtion ulkonaiseen turvallisuuteen,
sen suhteeseen muihin valtioihin ja samalla rikoksentekijän puolelta
ilmaisevat jonkinlaista uskottomuutta l. petollisuutta sitä valtiota
kohtaani, johon hän kuuluu tai jonka vieraanvaraisuutta hän käyttää
hyväkseen. M:ia erotetaan: sotilaallinen ja diplomaattinen
m. ja vielä tehdään ero sodan ja rauhan aikana tehdyn m:n välillä
(Rikoslaki 12:1-8). vrt. Sotapetos ja Valtiopetos.

Maanrauha, yleisen rauhan ja turvallisuuden tila, myös laki
tai sopimus, joka sellaisen säätää. Tunnettu on keisari Maksimilian
I:n 1495 säätämä „ikuinen m." Ruotsin vanhoilla rauhanlaeilla,
joita Birger Jaarli ja Maunu Ladonlukko antoivat, tarkoitettiin
myös yleisen m:n, ylläpitämistä. vrt. Jumalanrauha, Edsöre.

Maanselkä, vedenjakaja Pohjois-Suomessa; erottaa Jäämereen
ja Pohjanlahteen laskevat vesistöt toisistaan. Koillis-Suomessa
jokaisesta vedenjakajasta käytetty nimitys.

Maan tapa on tuomarin ohje, jollei säädettyä lakia ole
(Oikeudenkäymiskaari 1:11).

Maantie ks. Tiet.

Maantiede, geografia, tutkii nykyistä maapallon
pintaa etupäässä ihmisen ympäristönä. Se jakautuu 2:een päähaaraan:
yleis- ja erikois-m:een. Edellisessä luodaan
vertaileva katsaus koko maapallon oloihin ja ilmiöihin, jälkimmäinen
kuvailee erityisiä maapallon alueita ja koettaa selittää syyt
niiden maant. erikoispiirteisiin. Yleismaantieteen haaroja ovat:
1) fyysillinen m., joka tutkii maanpinnan muotoja ja
muodostumissyitä ja jakautuu geomorfologiaan, hydrografiaan
ja oseanografiaan sekä klimatologiaan,
2) eliö-m. l. biogeografia, joka tutkii maapallon kasvien,
eläinten ja ihmisten levenemistä ja vaikutusta maanpintaan ja sen
mukaisesti jakautuu kasvi-m:een, eläin-m:een ja
antropogeografiaan, ja 3) aputieteenä matemaattinen m.,
joka tarkastelee maapalloa taivaankappaleena ja johon läheisesti
liittyy kartanpiirustusoppi l. kartografia.

Maantieteellinen penikulma, 4:n minuutin pituus ekvaattorilla,
= 7,408 m.

Maantieteelliset seurat ks. Suomen Maantieteellinen Seura.

Maantunnus, puuryhmä, puu, luonnonesine tai rakennelma, joka
ohjaa merenkulkua. M:n vahingoittamisesta tai hävittämisestä on
säädetty rangaistus (Rikoslaki 33:8).

Maanvieremä, maalohkon irtautuminen ympäristöstään ja
suistuminen tai vieriminen vuorenrinnettä, jokilaakson tai
rantapenkeren törmää pitkin. M:n syynä on joko se, että rinteen
suuntaan kalteva kerros vettyy joko pintavesistä tai
pohjaveden pinnan kohoamisesta ja muuttuu päällä olevien
maakerrosten liukupinnaksi, tai myös se, että juoksevan veden
tai aaltojen kulutus kovertaa rantaa altapäin, kunnes törmä luhistuu.
— Suomessa sattuu m:ia useimmiten saviperäisillä jokitörmillä.
Huomatuimpia viimeaikaisia m:iä maassamme ovat olleet Halikon
Vessilän kylän m. toukok. 1919 ja Muolaan Jaarilan kylän m. 1924.
Hyvin yleisiä ovat m:t vuoristoissa, esim. Norjassa, missä
sulava lumi vetyttää savi- y. m. kerroksia.

Maanviljelyksen talousoppi l. yleinen maatalousoppi
käsittelee niitä taloudellisia kysymyksiä, jotka esiintyvät
maatalouden hoidossa, arvioimisessa ja tarkastamisessa. [Sunila,
„Maatalouden liikeoppi" (1921).]

Maanviljelys- ks. myös Maatalous-.

Maanviljelys on laajimmassa merkityksessä elinkeino, jonka
tarkoituksena on tuottaa kasvituotteita pelto-, niitty-, puutarha-
ja metsämaalta, ahtaammassa merkityksessä pelto- ja niittymaiden
hoito ja käyttäminen kasviviljelykseen, käsittäen tällöin
uutisviljelyksen, maanparannuksen, lannoituksen, vuotuisen
muokkauksen, kylvön ja korjuun. Tilalla tarvittavien kasvien
tuotannon, näiden ravinnontarpeen, rikkaruohojen ja kasvitautien
vastustamisen y. m. vuoksi jaetaan tilan pinta-ala kiertoihin ja
nämä lohkoihin, joissa viljellään eri kasveja määrätyssä
järjestyksessä ja joita muokataan tarpeen mukaan syys-, kevät-
ja kesantomuokkauksella. Syysmuokkaus käsittää pintamaan muokkauksen
kamara-auralla tai äkeellä ja kaiken keväällä kylvettävän maan sekä
kesannon kyntämisen; kevätmuokkaus kyntämisen (ellei sitä ole
syksyllä suoritettu) sekä erilaiset äestykset ja jyräämiset;
kesannon muokkauksesta ks. lähemmin Kesanto. — Maamme pinta-alasta
oli v. 1920 viljeltyä maata 2,023,385 ha, josta 4,895 kasvitarhamaata,



2,015,175 peltoa ja 3,315 viljeltyä kaskea, luonnonniittyä 580,104
ha, hakamaata 637,970 ha ja metsä- y. m. maata 29,985,731 ha.
— Maamme peltoalasta oli 1924:

syysvehnällä . . . 8,812 ha
kevätvehnällä . . . 6,156 ha
rukiilla . . . 228,306 ha
ohralla . . . 109,945 ha
kauralla . . . 424,541 ha
sekaviljalla . . . 10,129 ha
herneellä, pavulla, virnalla . . . 10,906 ha
perunalla . . . 67,166 ha
rehunauriilla . . . 15,500 ha
muilla juurikasveilla . . . 4,527 ha
pellavalla ja hampulla . . . 5,283 ha
vihantarehulla . . . 15,586 ha
heinällä: siemenenä . . . 18,032 ha
rehuna . . . 851,756 ha
laitumena . . . 121,533 ha
kesannolla . . . 205,726 ha
muuta peltoa . . . 14,265 ha
—————————————
Yhteensä peltoa 2,118,169 ha

Luonnonniittyä oli tällöin 530,027 ha, jolta korjattiin sato
449,231 ha:lta. V:n 1924 sato oli rehu yksiköissä arvioituna
2,514 milj. rehuyksikköä ja rahaksi arvioituna 4,555 milj. mk:n
arvoinen jakautuen seuraavasti:

jyväsato . . . 1,827 milj. mk.
peruna- ja juurikasvisato (naatteineen) . . . 599 milj. mk.
heinä- ja olkisato . . . 2,029 milj. mk.
heinänsiemiensato . . . 95 milj. mk.
pellava- ja hamppusato . . . 5 milj. mk.

[Suninen, „Maanviljelysoppi" (1920); Grotenfelt, ,,Suomalainen
peltokasviviljelys" (1922-24).]

Maanviljelysakatemia. Kuninkaallinen M.
(Lantbruksakademien), maataloustieteellinen oppineiden
seura Ruotsissa, per. 1811, nykyiset säännöt v:lta 1913;
tarkoitus: toiminta tieteen ja kokemuksen nojalla Ruotsin
maanviljelyksen ja sen sivuelinkeinojen kehittämiseksi ja
edistämiseksi sekä maanviljelys- ja kalastusmuseon ylläpitäminen.
M. julkaisee „Kungl. Lantbruksakademiens Handlingar och Tidskrift".

Maanviljelysfysiikka, maanviljelykseen sovellettu fysiikka,
käsittelee peltomaan fysikaalisia ominaisuuksia, kuten maaosasten
suuruutta ja muotoa, lämpöjä kosteussuhteita y. m. s. [Rindell (1920).]

Maanviljelyshallitus, Maataloushallitus (ks. t.).

Maanviljelysharjoittelulaitos, perustettu 1908
Maanviljelysseurojen Keskusliiton aloitteesta, siirretty
1917 Maataloushallituksen opetusosaston alaiseksi (Asetus
10/12 1917). M:n tarkoitus on valmistaa tietopuolisten
maanviljelysoppilaitosten oppilaille ja näihin aikoville sekä
tuleville maanviljelijöille tilaisuutta hankkia itselleen
taitoa ja kokemusta käytännöllisessä maanviljelyksessä.
Harjoittelu suoritetaan pääasiallisesti yksityisten omistamilla,
Maataloushallituksen opetusosaston hyväksymillä
harjoittelutiloilla. Tilaa haluttaessa harjoittelutilaksi
on siitä ilmoitettava lähimmän tietopuolisen koulun johtajalle
tai Maataloushallituksen maatalousopetuksen tarkastajalle.
Harjoittelutalolta vaaditaan, että sitä hoidetaan terveitten
maataloudellisten periaatteiden mukaan kannattavaisuutta erityisesti
silmällä pitäen. Välttämätön on myös sellaisen kirjanpidon pitäminen,
että harjoittelija saa siitä riittävän tarkat tiedot muistiinpanojen
tekemistä varten.

Maanviljelysinsinööri, Maataloushallituksen alainen
virkamies, jonka tehtävänä on laatia suunnitelmia ojitusta,
vesiperäisten maitten kuivatusta, järvien laskemista, jokien
perkaamista, pengerrystä, vesitystä, salaojitusta ja vesijohtoja
varten. M:n tulee myös antaa mainituissa töissä neuvoja sekä
lausuntoja ja johtaa niitä yleisiä ja yksityisiä töitä, jotka
maanmittareina suorittavat maanmittaustoimituksia, ovat
Maataloushallituksen ylivalvonnan alaisia (Asetus m:eistä
29/12 1922; Laki apulaismaatalousinsinöörinvirkojen perustamisesta
29/12 1922; Valtioneuvoston päätös 14/5 1925). — M.-piirejä
on nyk. 6.

Maanviljelyskemia, maanviljelykseen sovellettu kemia,
käsittelee m. m. lannoitteiden ja rehuaineiden y. m. kem.
kokoomusta ja niissä ilmeneviä kem. muutoksia. [Rindell (1920).]

Maanviljelyskemiallinen Laboratorio, virall. Valtion
M. L., Helsingissä, per. 1924; sen tehtävänä on lannoitus- ja
rehuaineiden, maatalous- ja taloustarvikkeiden, maataloustuotteiden
tutkiminen ja tarkastaminen sekä maa-analyysien suorittaminen (Laki
25/1 1924; Asetus 15/2 1924).

Maanviljelyskokoukset. Yleisiä koko Suomea käsittäviä
m:ia on pidetty v:sta 1847 lähtien eri pitkin väliajoin. Myöhemmin
m. on järjestetty yleisten maanviljelysnäyttelyjen yhteyteen.

Maanviljelyslyseo, yliopistoon johtava lyseo, jossa opetetaan
luonnon- ja taloustieteitä enemmän, matematiikkaa ja kieliä vähemmän




kuin muissa oppilaitoksissa. M:oita tai m.-linjoja on Helsingissä,
Jämsässä, Lapualla ja Viipurissa. — Maanviljelysneuvos, arvonimi.

Maanviljelysseura, maatalousseura, yhteisnimitys
niille maanviljelys- ja talousseuroille, jotka toimivat Suomen
maatalouden kohottamiseksi kokonaisuudessaan ja joiden kunkin
toimialue käsittää kokonaisen maakunnan tai suuren osan siitä.
— Suomenk. m:t (19 kpl.) ja niiden jäsenmäärät v. 1925:
1) Etelä-Pohjanmaan M. (toimisto Seinäjoella, 13,311 jäsentä),
2) Hämeen Läänin M. (toim. Hämeenlinnassa, 3,092),
3) Hämeen-Satakunnan M. (toim. Tampereella, 1,455), 4) Itä-Hämeen M.
(toim. Lahdessa, 1,868), 5) Itä-Karjalan M. (toim. Sortavalasisa,
2,808), 6) Kajaanin M. (toim. Kajaanissa, 2.027),
7) Keski-Pohjanmaan M. (toim. Kokkolassa, 3,216), 8) Keski-Suomen M.
(toim. Jyväskylässä, 2,341), 9) Kuopion. M. (toimi. Kuopionsa, 3,459),
10) Lapin Maatalousseura (toim. Kittilässä, 1,799), 11) Lounais-Suomen
M. (toim. Turussa, 2,303), 12) Läntisen Viipurin Läänin M. (toim.
Haminassa, 1,807), 13) Mikkelin Läänin M. (toim. Mikkelissä, 6,220),
14) Oulun Läänin Talousseura (toim. Oulussa, 2,447), 15) Perä-Pohjolan
M. (toim. Kemissä, 1,507), 16) Pohjois-Karjalan M. (toim. Joensuussa,
3,875), 17) Satakunnan M. (toim. Porissa, 4,085),


Suomen maanviljelysseurat.

18) Uudenmaan Läänin M. (toim. Hyvinkäällä, 2,951), 19) Viipurin
Läänin M. (toim. Viipurissa, 6,885). — Ruotsink. m:t (3 kpl.):
20) Nylands och Tavastehus Läns Lantbrukssällskap (toim. Helsingissä,
1,754), 21) Finska Hushållningssällskapet (toim. Turussa, 2,640),
22) Österbottens Svenska Lantbrukssällskap (toim. Vaasassa, 4,747).
— M:oissa oli 1925 jäseniä 76,577, joista henkilöjäseniä 33686 ja
paikallisseurojen 74,954; samana vuonna m:oilla oli neuvojia 411,
joilla palkkauspäiviä 104,863, kilpailuja ja näyttelyjä järjestettiin
383 (osanottajia 10,643), erilaisia kursseja 1,212 ja esitelmiä
5,917. V. 1925 seurat saivat valtion määrärahoja n. 11,5 milj.
mk. [Teräksinen, „Maanviljelijäin ammattijärjestöjä Pohjoismaissa" (1926);
seurojen „Vuosikirjat".]

Maanviljelystekniikka, kulttuuritekniikka (ks. t.).
— Maanviljelystoimituskunta ks. Senaatti.

Maanvuokra, maaomaisuuden luovuttaminen toisen käytettäväksi
maanviljelykseen tai muuhun tarkoitukseen määrätystä rahana,
luonnontuotteina tai työnä suoritetusta vastikkeesta. M:sta
maalla ovat voimassa Maakaaren XVI ja XVII luvussa eräät säännökset,
asetus 13/6 1800, asetus 10/11 1892 ja laki 19/6 1902. Erityisen
lainsäädännön alaisena on ollut torpan, lampuotitilan ja
mäkitupa-alueen vuokraus, josta 12/3 1909 annettiin asetus,
mitä on muutettu ja täydennetty lukuisilla asetuksilla ja laeilla,
Torppana on sen mukaan pidettävä määrättyä maatilan aluetta,
joka on vuokrattu maanviljelykseen ja jolla on sitä varten rakennukset
tai jolle on aiottu niitä varustaa. Lampuotitilaksi sanotaan
sellaista vuokralla olevaa, manttaaliin pantua maanviljelystilaa,
joka hallintonsa puolesta on päätilan alainen. Mäkitupa-alueella
tarkoitetaan maa-alaa, joka annetaan vuokralle maanviljelys- tai
teollisuustyöväestöön kuuluvan tai muun taloudellisesti samanvertaisen
henkilön tai perheen asuntoalueeksi.

Maan vähenevän tuottavuuden laki, laki, jonka mukaan jonkun
maapalstan antama sato määrätyltä asteelta lähtien lisääntyy
pienemmässä määrässä kuin siihen pantu pääoma ja työ, edellyttäen
että maanviljelystekniikka pysyy samalla kannalla. Lain ensim.
esittäjä oli engl. taloustieteilijä Senior (1835).

Maan ympäri 80 päivässä, J. Vernen (ks. t.) nuorisoromaani.




Maaoikeus, tuomioistuin, jonka tuomiopiirinä on yksin maaseutu
tai maapeltoa ja 3,315 viljeltyä kaskea, luonnonniittyä
580,104 ha, hakamaata 637,970 ha ja metsä-
y. m. maata 29,985,731 ha.
— Maamme peltoalasta oli 1924:

syysvehnällä . . . 8,812 ha
kevät-  „    ..........................   6,156   „
rukiilla .............................. 228,306   „
ohralla ............................... 109,945   „
kauralla .............................. 424,541   „
sekaviljalla ..........................  10,129   „
herneellä, pavulla, virnalla ..........  10,906   „
perunalla .............................  67,166   „
rehunauriilla .........................  15,500   „
muilla juurikasveilla .................   4,527   „
pellavalla ja hampulla ................   5,283   „
vihantarehulla ........................  15,586   „
heinällä: siemenenä ...................  18,032   „
          rehuna ...................... 851,756   „
          laitumena ................... 121,533   „
kesannolla ............................ 205,726   „
muuta peltoa ..........................  14,265   „
             ———————————————————————————————————————
                        Yhteensä peltoa 2,118,169 ha

Luonnonniittyä oli tällöin 530,027 ha,
jolta korjattiin sato 449,231 ha:lta. V:n
1924 sato oli rehu yksiköissä arvioituna
2,514 milj. rehuyksikköä ja rahaksi
arvioituna 4,555 milj. mk:n arvoinen
jakautuen seuraavasti:

jyväsato ........................... 1,827 milj. mk.
peruna- ja juurikasvisato
  (naatteineen) ....................   599   ”    ”
heinä- ja olkisato ................. 2,029   ”    ”
heinänsieniiensato .................    95   ”    ”
pellava- ja hamppusato .............     5   ”    ”

[Suninen, „Maanviljelysoppi" (1920); Grotenfelt,
,,Suomalainen peltokasviviljelys" (1922-24).]

Maanviljelysakatemia. Kuninkaallinen
M. (Lantbruksakademien), maataloustieteellinen
oppineiden seura Ruotsissa, per. 1811, nykyiset säännöt
v:lta 1913; tarkoitus: toiminta tieteen ja kokemuksen
nojalla Ruotsin maanviljelyksen ja sen sivuelinkeinojen
kehittämiseksi ja edistämiseksi sekä maanviljelys-
ja kalastusmuseon ylläpitäminen. M. julkaisee „Kungl.
Lantbruksakademiens Handlingar och Tidskrift".

Maanviljelysfysiikka, maanviljelykseen
sovellettu fysiikka, käsittelee peltomaan
fysikaalisia ominaisuuksia, kuten maaosasten
suuruutta ja muotoa, lämpöjä kosteussuhteita
y. m. s. [Rindell (1920).]

Maanviljelyshallitus, Maataloushallitus (ks. t.).

Maanviljelysharjoittelulaitos, perustettu
1908 Maanviljelysseurojen Keskusliiton aloitteesta,
siirretty 1917 Maataloushallituksen opetusosaston
alaiseksi (Asetus 10/12 1917). M:n tarkoitus on
valmistaa tietopuolisten maanviljelysoppilaitosten
oppilaille ja näihin aikoville sekä tuleville
maanviljelijöille tilaisuutta hankkia itselleen
taitoa ja kokemusta käytännöllisessä maanviljelyksessä.
Harjoittelu suoritetaan pääasiallisesti yksityisten
omistamilla, Maataloushallituksen opetusosaston
hyväksymillä harjoittelutiloilla. Tilaa
haluttaessa harjoittelutilaksi on siitä
ilmoitettava lähimmän tietopuolisen
koulun johtajalle tai Maataloushallituksen
maatalousopetuksen tarkastajalle.
Harjoittelutalolta vaaditaan, että sitä
hoidetaan terveitten maataloudellisten
periaatteiden mukaan kannattavaisuutta
erityisesti silmällä pitäen. Välttämätön on
myös sellaisen kirjanpidon pitäminen,
että harjoittelija saa siitä riittävän
tarkat tiedot muistiinpanojen tekemistä
varten.

Maanviljelysinsinööri,
Maataloushallituksen alainen virkamies, jonka
tehtävänä on laatia suunnitelmia ojitusta,
vesiperäisten maitten kuivatusta, järvien
laskemista, jokien perkaamista,
pengerrystä, vesitystä, salaojitusta ja
vesijohtoja varten. M:n tulee myös antaa
mainituissa töissä neuvoja sekä lausuntoja
ja johtaa niitä yleisiä ja yksityisiä töitä,
jotka ovat Maataloushallituksen
ylivalvonnan alaisia (Asetus m:eistä 29/12 1922;
Laki apulaisinaatalousinsinöörinvirkojen
perustamisesta 29/12 1922;
Valtioneuvoston päätös 14/5 1925).
— M.-piirejä on nyk. 6.

Maanviljelyskemia, maanviljelykseen
sovellettu kemia, käsittelee m. m.
lannoitteiden ja rehuaineiden y. m. kem.
kokoomusta ja niissä ilmeneviä kem.
muutoksia. [Rindell (1920).]

Maanviljelyskemiallinen Laboratorio,
virall. Valtion M. L., Helsingissä,
per. 1924; sen tehtävänä on lannoitus- ja
rehuaineiden, maatalous- ja taloustarvikkeiden,
maataloustuotteiden tutkiminen ja tarkastaminen
sekä maa-analyysien suorittaminen (Laki 25/1 1924;
Asetus 15/2 1924).

Maanviljelyskokoukset. Yleisiä koko
Suomea käsittäviä m:ia on pidetty v:sta
1847 lähtien eri pitkin väliajoin.
Myöhemmin m. on järjestetty yleisten
maanviljelysnäyttelyjen yhteyteen.

Maanviljelyslyseo, yliopistoon johtava
lyseo, jossa opetetaan luonnon- ja
taloustieteitä enemmän, matematiikkaa ja
kieliä vähemmän kuin muissa

oppilaitoksissa. M:oita tai m.-linjoja on
Helsingissä, Jämsässä, Lapualla ja Viipurissa.
— Maanviljelysneuvos, arvonimi.

Maanviljelysseura,
maatalousseura, yhteisnimitys niille
maanviljelys- ja talousseuroille, jotka toimivat
Suomen maatalouden kohottamiseksi
kokonaisuudessaan ja joiden kunkin
toimialue käsittää kokonaisen maakunnan
tai suuren osan siitä. — Suomenk. m:t
(19 kpl.) ja niiden jäsenmäärät v. 1925:
1) Etelä-Pohjanmaan M. (toimisto
Seinäjoella, 13,311 jäsentä), 2) Hämeen
Läänin M. (toim. Hämeenlinnassa, 3,092),
3) Hämeen-Satakunnan M. (toim.
Tampereella, 1,455), 4) Itä-Hämeen M. (toim.
Lahdessa, 1,868), 5) Itä-Karjalan M.
(toim. Sortavalassa, 2,808), 6)
Kajaanin M. (toim. Kajaanissa, 2,027),
7) Keski-Pohjanmaan M. (toim.
Kokkolassa, 3,216), 8) Keski-Suomen M. (toim.
Jyväskylässä, 2,341), 9) Kuopion M. (toimi.
Kuopionsa, 3,459), 10) Lapin
Maatalousseura (toim. Kittilässä, 1,799), 11)
Lounais-Suomen M. (toim. Turussa, 2,303),
12) Läntisen Viipurin Läänin M. (toim.
Haminassa, 1,807), 13) Mikkelin
Läänin M. (toim. Mikkelissä, 6,220),
14) Oulun Läänin Talousseura (toim.
Oulussa, 2,447), 15) Perä-Pohjolan M.
(toim. Kemissä, 1,507), 16)
Pohjois-Karjalan M. (toim. Joensuussa, 3,875),
17) Satakunnan M. (toim. Porissa, 4,085),
18) Uudenmaan Läänin M. (toim.
Hyvinkäällä, 2,951), 19) Viipurin Läänin M.
(toim. Viipurissa, 6,885). — Ruotsink. m:t
(3 kpl.): 20) Nylands och Tavastehus Läns
Lantbrukssällskap (toim. Helsingissä,
1,754), 21) Finska Hushållningssällskapet
(toim. Turussa, 2,640), 22) Österbottens
Svenska Lantbrukssällskap (toim.
Vaasassa, 4,747). — M:oissa oli 1925 jäseniä
76,577, joista henkilöjäseniä 3,686 ja
paikallisseurojen 74,954; samana vuonna
m:oilla oli neuvojia 411, joilla
palkkauspäiviä 104,863, kilpailuja ja näyttelyjä
järjestettiin 383 (osanottajia 10,643),
erilaisia kursseja 1,212 ja esitelmiä 5,917.
V. 1925 seurat saivat valtion määrärahoja
n. 11,5 milj. mk. [Teräksinen,
„Maanviljelijäin ammattijärjestöjä Pohjoismaissa”
(1926) ; seurojen „Vuosikirjat”.]


Suomen maanviljelysseurat.

Maanviljelystekniikka, kulttuuritekniikka (ks. t.). —
Maanviljelystoimituskunta ks. Senaatti.

Maanvuokra, maaomaisuuden
luovuttaminen toisen käytettäväksi
maanviljelykseen tai muuhun tarkoitukseen
määrätystä rahana, luonnontuotteina tai
työnä suoritetusta vastikkeesta. M:sta
maalla ovat voimassa Maakaaren XVI ja
XVII luvussa eräät säännökset, asetus
13/6 1800, asetus 10/11 1892 ja laki 19/6 1902.
Erityisen lainsäädännön alaisena on
ollut torpan, lampuotitilan ja
mäkitupa-alueen vuokraus, josta 12/3 1909 annettiin
asetus, mitä on muutettu ja täydennetty
lukuisilla asetuksilla ja laeilla.
Torppana on sen mukaan pidettävä
määrättyä maatilan aluetta, joka on
vuokrattu maanviljelykseen ja jolla on sitä
varten rakennukset tai jolle on aiottu niitä
varustaa. Lampuotitilaksi
sanotaan sellaista vuokralla olevaa,
manttaaliin pantua maanviljelystilaa, joka
hallintonsa puolesta on päätilan alainen.
Mäkitupa-alueella tarkoitetaan
maa-alaa, joka annetaan vuokralle
maanviljelys- tai teollisuustyöväestöön
kuuluvan tai muun taloudellisesti
samanvertaisen henkilön tai perheen
asuntoalueeksi.

Maan vähenevän tuottavuuden laki,
laki, jonka mukaan jonkun maapalstan
antama sato määrätyltä asteelta lähtien
lisääntyy pienemmässä määrässä kuin
siihen pantu pääoma ja työ,
edellyttäen että maanviljelystekniikka pysyy
samalla kannalla. Lain ensim. esittäjä
oli engl. taloustieteilijä Senior (1835).

Maan ympäri 80 päivässä, J. Vernen
(ks. t.) nuorisoromaani.


MAANVILJELYS


1. Suon ojitusta.


2. Kivikkopeltoon kylvetään.


MAANVILJELYS


3. Auralla kyntöä.


4. Traktorilla kyntöä.


MAANVILJELYS


5. Sirpillä leikkuuta.


6. Koneella leikkuuta.



MAANVILJELYS


7. Elonkorjuuta.


8. Viljan puintia.




Maaoikeus, tuomioistuin, jonka
tuomiopiirinä on yksin maaseutu tai maaseutu
ynnä kaupunki, jossa ei ole raastuvanoikeutta.
M:na on Suomessa kihlakunnanoikeus.

Maaomaisuus ks. Maanomistus.

Maaorjuus, varsinaista orjuutta
lievempi epävapauden tila. Siinä maaorja
oli sidottu viljelemäänsä maahan, ja hän
joutui, jos tila siirtyi uudelle
omistajalle, tästä riippuvaksi. Hän ei saanut
luvatta poistua tilalta ja oli isännän
kuritusvallan alainen; hänen oli
suoritettava herralleen päivätöitä tai veroja
sekä saatava herralta suostumus omaan
ja tytärtensä avioliittoon. M. meni
perintönä. Maaorja saattoi omistaa omaisuutta
ja ajaa asiaansa oikeudessa eikä häntä
voitu ilman muuta karkoittaa tilaltaan.
Kuten ennen voitetuksi tuleminen us.
johti orjuuteen, niin myöh. m. tuli
kukistettujen pakanakansojen, kuten
lättiläisten ja virolaisten, kohtaloksi. Tärkein
m:n aiheuttaja oli Saksassa, Ranskassa
ja Englannissa läänityslaitos, kun
verojen poisläänittäminen sai aikaan sen
väärän käsityksen, että lääninsaaja oli
maan tosiasiallinen omistaja ja
talonpoikien verot olivat korvausta maan
käyttöoikeudesta. M. jatkui kauas uuteen
aikaan. Se lakkautettiin Ranskassa 1789,
Saksassa ja Itämerenmaakunnissa
Napoleonin aikana sekä Venäjällä 1861.
Norjassa, Ruotsissa ja Suomessa sitä ei ole
milloinkaan ollut.

Maaottelu, kahden maan välinen,
sovittuja muotoja noudattava urheilullinen
voimainmittely. Suomi otellut rata-
ja kenttäurheilussa maaottelun Ranskaa
(1922 ja 1923) ja Ruotsia (1925)
vastaan voittaen. M:uja jalka- ja
jääpallossa on vuosittain pidetty Suomen ja
etupäässä Skandinaavian ja Itämeren
maiden välillä.

Maapalsta, rajoilla määrätty,
tavallisesti johonkin tilaan kuuluva alue.

Maaperä, maalajien ylin löyhä kerros,
maa, on muodostunut osaksi
kivennäisaineista: kivistä, sorasta, hiekasta,
savesta, osaksi eloperäisistä aineista.
Välistä m. sisältää vain
kivennäisaineita joko erikokoisia osasia, kuten
kiviä ja hiekkaa j. n. e. sekaisin, tai
vain samankokoisia, kuten hiekkaa tai
savea, välistä taas melkein yksinomaan
elimellistä ainetta (turve) tai molempia
(humus, multa). Useimmissa tapauksissa
m. kuitenkin on kivennäis- ja eloperäisten
aineiden sekoitus. M:ssä on
sitäpaitsi ilmaa ja vettä. — M:n kokoomuksesta,
paikallisista ilmastosuhteista y. m.
riippuu sen taloudellinen arvo;
puhutaan laihasta, viljavasta, ravintorikkaasta,
kuivasta, kosteasta, kuohkeasta,
jäykästä j. n. e. m:stä ja m:n
kokoomusta tarkoittaen saven-, hiekan-,
kalkinpitoisesta, humusrikkaasta y. m. m:stä.

Maaperäilma, maaperässä oleva ilma;
sisältää enemmän hiilihappoa ja
vähemmän happea kuin ilmakehän ilma. —
Maaperän lämpötila riippuu
suurimmaksi osaksi auringon maahan
säteilemästä lämmöstä; maan sisäisellä
lämmöllä ja maaperän kem. ja fys. ilmiöissä
kehittyvällä lämmöllä on siihen aivan
vähäinen vaikutus. M. l:n vaihtelut
riippuvat paikan maant. asemasta, ilmastosta,
maaperän fysikaalisista ja kemiallisista
ominaisuuksista, kaltevuussuhteista,
kasvipeitteestä ja sääsuhteista y. m. Sen
vuotuiset vaihtelut ulottuvat meillä 20-25
m:n syvyyteen, ollen 12-15 m:n syvyydellä
vain 0,1° C. Vuorokautiset vaihtelut
ulottuvat 1-2 m:n syvyyteen. M. l:n
vaihtelut seuraavat ilmakehän lämpötilan
vaihteluja ja saavuttavat vastaavan
maksiminsa ja miniminsä sitä myöhemmin,
mitä syvemmälle tullaan. —
Maaperäoppi, pedologia, tutkii maan
ylempiä kerroksia ja niissä tapahtuvia
prosesseja. vrt. Agrogeologia.

Maapieli, maatuki (ks. t.).

Maapihka, maavaha,
otsokeriitti, kellanruskea, vahamainen,
useiden parafiinisarjan hiilivetyjen yhdistys;
tislaamalla ja valkaisemalla saadaan siitä
väritöntä parafiinia. Galitsiassa. —
Maapiki, asfaltti (ks. t.).

Maapilarit, maapyramidit,
korkeat ja hoikat sorakeilat, jommoisia
soraperäisissä vuoriseuduissa syntyy
vuorten kupeille sadeveden huuhtelun
vaikutuksesta siten, että yksityiset suurehkot
kivet jäävät suojelemaan alustaansa
huuhtelulta, ympärillä olevan hienomman
soran huuhtoutuessa pois. Suurimmat m.
ovat n. 30 m korkeita.


Maapilareita.


Maapora, maakaira (ks. t.).

Maapähkinäkakut, maapähkinän
(Arachis hypogea) siementen
puserrusjätteistä valmistettua rehua; myydään
myös jauhoina; käytetään väkirehuina
erittäinkin lypsy- ja lihakarjalle, myös
hevosille, lampaille ja lihotussioille. —
Maapähkinät, hernekasvien heimoon
kuuluvan, todennäköisesti troopillisesta




Maapähkinä.

Amerikasta kotoisin olevan Arachis hypogean
siemenet. Kukkimisen jälkeen työntyy
kukkaperä jonkun matkaa maahan, missä siemenet
kypsyvät. Palossa on tav. 2-3 papumaista
siementä, jotka sisältävät valkuaisaineita,
hiilihydraatteja ja rasvaa (20-55 %). Niitä syödään
yleisesti tropiikeissa ja Yhdysvalloissa, missä
kasvia on vuosisatoja viljelty,
jonkin verran Euroopassakin. Siemenistä
puserretaan rasvaista maapähkinäöljyä,
jota käytetään saippuateollisuudessa,
ruokaöljynä y. m.; puristusjätteistä
saadaan maapähkinäkakkuja.

Maapäivät (saks. Landtag), Saksan
osavaltioiden (paitsi hansakaupunkien)
ja Itävallan liittomaiden eduskunnat.

Maara (Dolichotis patagonica), marsun
heimoon kuuluva, Patagonian aroilla
elävä, n. 50 cm pitkä ja 45 cm korkea
kiiltäväkarvainen jyrsijä, jota
pyydystetään turkkinsa vuoksi.

Maarakennus, yhteinen nimitys maan
tasoitus-, kaivamis- ja täyttämistöille,
joita tehdään etenkin teitä, rautateitä,
kanavia, satamia y. m. rakennettaessa.
Alustavana työnä on maaperän tutkiminen
maakairalla tai maakoettimella, punnitus,
kartoitus ja profiilien piirtäminen,
silmälläpitäen, että leikkauksista
saatu maa mahdollisuutta myöten
riittää täytöksiin ja kuljetus supistuu
mahdollisimman vähään. Maa irroitetaan
lapioilla, hakuilla, kangilla, kiiloilla,
räjähdyttämällä, ruoppauskoneilla,
höyrylapioilla y. m. ja kuljetetaan
työntökärryillä, rattailla tai kuljetusratoja pitkin
kaatovaunuilla tai köysiradoilla.
Täyttäminen tehdään joko kerroksittain tai
etenevästi. Leikkausten ja täytösten
vapaat pinnat, luiskat, tasoitetaan ja
verhotaan usein turpeilla, kivillä,
betonilla; jyrkissä paikoin on rakennettava
erikoisia suojamuureja. Maakerrosten
liikkumisen estämiseksi valitaan sopiva
tien suunta sekä tehdään ojitus- ja
salaojitustöitä. [Lille (1921).]

Maareformiliike, laajemmassa
merkityksessä maan yhteiskunnallistaminen,
jolloin yksityinen omistusoikeus
maahan lakkaisi ja viljelijät olisivat
valtion vuokramiehiä, ahtaammassa
maankoron siirtäminen verotuksella
yhteiskunnalle tai maanomistuksen sellainen
rajoittaminen, että maata on entistä
helpommin halullisten saatavissa ja että
sitä käytetään yhteiskunnan etuja
vastaavalla tavalla. M:n huomattavin
edustaja on Henry George, muita
edustajia Lloyd George ja A.
Damaschke (ks. n.).

Maarekisteri, lääninmaanmittauskonttorissa
pidettävä luettelo kaikista
lääniin kuuluvista maatiloista,
mainittuna kunnittain, kylittäin ja
numerojärjestyksessä. Maanjakotoimitus
katsotaan vasta sitten lainvoimaiseksi, kun
siitä on tehty merkintä m:iin.

Maaria, aiemmin Räntämäki,
kunta Turun ja Porin läänissä, Turun
vieressä; 99,9 km2, 7,274 as. (1925).
Raunistulen taajaväkinen yhdyskunta.
Myllyjä, kaakelitehdas y. m. teollisuuslaitoksia.
— M. on kenties Suomen vanhin seurakunta;
kirkko rakennettu harmaasta kivestä n. 1300.


Maarian kirkko.


Maarianhamina (ruots. Mariehamn),
Ahvenanmaan maakunnan pääkaup.,
Ahvenan manteren eteläosassa. Kylpylaitos,


Maarianhamina.





8-luokkainen ruots. maakuntakoulu
(yhteislyseo). 1,507 as. (1925). — Sai
kaupunginoikeudet 1861.

Maarianheinä (Hierochloë),
heinäsuku; meillä yleisin laji
hyvänhajuinen m. (H. odorata) kasvaa
kosteilla niityillä, rannoilla j. n. e. —
Maariankala ks. Kampelat. —
Maariankämmekkä ks. Kämmekkäät.

Maarib, juutalaisten iltarukous.

Maarijärvi, kartano Vehmaalla; ollut
m. m. Fleming- ja Kurki-suvuilla.

Maarit, geol., Eifelissä
(Länsi-Saksassa), Schwabenissa, Auvergnessa ja
Keski-Amerikassa olevia syviä ja
jyrkkä-äyräisiä pieniä järviä, jotka ovat
vulkaanista alkuperää.

Maas (ransk. Meuse), Reinin kanssa
yhteiseen suistomaahan laskeva joki;
alkaa Koillis-Ranskasta, juoksee Belgian
poikki Hollantiin, missä laskee monin
suuhaaroin Pohjanmereen. 925 km.

Maasalo, Armas (s. 1885), säveltäjä,
Helsingin Kirkkomusiikkiopiston johtaja
v:sta 1923, Helsingin Johanneksenkirkon
urkuri v:sta 1926. Säveltänyt urkusonaatin,
pianokonsertin, kuoroteoksia.

Maaseudun Tulevaisuus, puolueeton
maatalouspoliittinen sanomalehti,
Maataloustuottajain Keskusliiton
äänenkannattaja, ilm. Helsingissä v:sta 1917.

Maaseututeatteri, eri
maaseutukaupungeissa näytäntöjä antanut teatteri,
joka sitten asettui Viipuriin. Se on saanut
alkunsa August ja Aurora Aspegrénin 1887
perustamasta Kansanteatterista, sai nimen
M. 1899 ja on v:sta 1919 nimeltään Viipurin
Näyttämö.

Maasiat, muurahaissiat (ks. t.).

Maaskola, maatila Viipurin
maalaiskunnassa.

Maastakarkoitus, vieraan valtion
alamaisen karkoittaminen. M. voi tulla
kysymykseen, vaikkei ulkomaalainen
olisikaan tehnyt rikosta, kunhan katsotaan,
että hänen oleskeluaan maassa ei pidetä
suotavana. Lisärangaistuksena voidaan
sille, joka ei ole Suomen kansalainen,
uskontoonkäännytyksestä tuomita m.,
sittenkuin hän on päärangaistuksen
kärsinyt (Rikoslaki 10:5).

Maastricht [-iht], kauppa- ja
teollisuuskaup. Etelä-Hollannissa, Maasin
varrella. Goottilainen S:t Servaas-kirkko
(aloitettu 500-luvulla), raatihuone
1600-luvulta. Lähellä suuria, ikivanhoja
hiekkakivilouhoksia. 55,000 as.

Maasähkötys, maan kautta tapahtuva
sähkösanomain tai puhelintietojen
lähettäminen. Tapahtuu siten, että
lähettäjäkoneen S maahan
yhdistettyjen napojen A, B kautta
kulkeva vaihtovirta (jaksoluku 1,000-2,000)
vaikuttaa vastaanottajaan E
napojen C ja D kautta. Napojen
väli on tav. 50 m ja kantoväli 2,5-5 km.


Maasähkötys.

Maasälpä, kivilajeja muodostava
yleinen kivennäisryhmä, kaksoissilikaatteja
(aluminiumin ja joko kaliumin,
natriumin tai kalsiumin). Tärkeimmät m:t
ovat: kali-m. (KAlSi3O8), joka
esiintyy kahtena muotona, monokliinisesti
kiteytyvänä ortoklaasina ja
trikliisenä mikroliinina,
natron-m. l. albiitti (NaAlSi3O8) ja
kalkki-m. l. anortiitti (CaAl2Si2O8),
joiden seoksia sanotaan plagioklaaseiksi
(ks. t.). — M:ää on lukuisissa kivilajeissa,
esim. graniiteissa, gneisseissä, syeniiteissä,
dioriiteissa, diabaaseissa. Suurin määrin
käytetään m:ää posliiniteollisuudessa.

Maatalouden arvioimisoppi
käsittelee kokonaisten maatilojen ja niiden
yksityisten osien eli pääomalajien arvon
(tav. raha-arvon) määräämistä. Arvioiminen
tulee kysymykseen m. m. tilojen, tiluksien,
maa-alueiden kaupoissa, vuokrauksissa,
vaihdossa, perintö- ja pakkoluovutuksissa,
rasituksissa kiinnityslainoilla, verotuksissa,
jakojärjestelyssä, vakuutustarkoituksessa.

Maatalouden Koetoiminnan Keskusvaliokunta,
välittömästi Maatalousministeriön alainen,
toimii maatalouden koe- ja tutkimustoiminnan
yhteisenä elimenä (Laki 17/2 1923; Asetus
15/2 1924).

Maatalouden liikeoppi, maatalousliikkeen
hoito-oppi (ks. t.).

Maatalouden Työtehoseura,
Helsingissä, per. 1924 maatalouden
työtehokysymyksen tutkimiseksi. [Vuosikirja
1924 ja 1925.]

Maatalous- ks. myös Maanviljelys-.

Maatalous käsittää maanviljelyksen
yhdessä kotieläin-, puutarhanhoidon,
metsä-, meijeritalouden y. m. s. kanssa.
[Maahenki (1910); Suomen Maatalous,
I, II (1922); maataloutta koskevat
artikkelit Valtiotieteiden Käsikirjassa
(1921-24); „Suomen maataloutta kuvioin ja
kartoin” (1925); Maataloushallituksen
tiedonantoja; Suomen virallinen tilasto,
III: Maatalous.]



Maatalous, maataloudellinen
aikakauslehti, ilm. v:sta 1908.

Maataloushallitus,
Maatalousministeriön alainen keskusvirasto, jonka
tehtävänä on seurata maatalouden ja sen
sivuelinkeinojen sekä kalatalouden
kehitystä ja ryhtyä tarpeellisiin
toimenpiteisiin niiden edistämiseksi. M. jakautuu:
1) yleiseen maatalousosastoon, 2) opetus-,
3) kotieläinhoito-, 4) viljelysteknilliseen.
5) kalatalous- ja 6) hallinnolliseen
osastoon, 7) tilitoimistoon ja 8)
kalataloudelliseen tutkimustoimistoon. M:n
päällikkönä on ylijohtaja sekä jäseninä ja
osastojen päällikköinä maatalousneuvoksia
ja kalastusneuvoksia (Asetus m:sta
17/11 1923).

Maatalousharjoittelu ks.
Maanviljelysharjoittelulaitos.

Maatalouskerhot, Yhdysvalloissa 1912
alkunsa saanut uusi laji
nuorisoyhdistyksiä („Boys’ and Girls’ Club Work”,
poikain ja tyttöjen kerhotoiminta)
nuorten kiinnittämiseksi maataloustyöhön.
Meillä on alettu perustaa m:oja Kenraali
Mannerheimin Lastensuojeluliiton
toimesta. [Bockström, „Amerikan
maatalous” (1921); Rindell (1924).]

Maatalouskiinteistö. Sekä
kunnallistaksoituksessa että valtion tulo- ja
omaisuusverotuksessa noudatetaan m:stä
saatujen veronalaisten tulojen
määräämisessä n. s. pinta-alaverotusta.
M:nä pidetään tilaa tai sen osaa, omaa
tai vuokrattua, jossa harjoitetaan
maataloutta tai metsänhoitoa, kuitenkin jos
kiinteistön jollakin osalla harjoitetaan
muuta elinkeinoa, ei tätä osaa lueta
m:ksi. Samoin ei m:ksi katsota tilaa,
joka luonteeltaan on asuntotila.

Maatalouskirjanpito käsittelee
maatalouden liiketulosten tarkastamista.
Osuuskuntain, yhdistysten ja yksityisten
toimesta on perustettu maataloudellisia
kirjanpitotoimistoja, jotka a) hoitavat
ilmoitusten perusteella tilojen
kirjanpidon; b) tarkastavat muiden pitämiä
kirjoja; c) toimittavat inventeerauksia
ja tilinpäätöksiä. [Sunila (1921 ja 1922).]

Maatalouskoelaitos. Toinen laboratoriorakennus ja koemaita.

Maatalouskoelaitos, ent. 1909 perust.
Suomen Maanviljelystaloudellinen
Koeasema, nyk. nimi 1 p:stä maalisk. 1924,
Helsingin pitäjän Tikkurilassa, valtion
laitos, jakautuu 1) maanviljelyskemian
ja -fysiikan, 2) kasvinvilelys-, 3)
kasvinjalostus-, 4) kotieläinhoito-, 5)
kotieläinjalostus-, 6) kasvitauti- ja 7)
tuhoeläinosastoon; osastojen johtajilta vaaditaan
fil. lisensiaatti- tai sitä vastaava tutkinto
ja on heillä professorin arvonimi
(Asetus 15/2 1924).

Maatalouskoetoiminta tutkii
kokeellisesti maatalouden alalla kysymykseen
tulevia seikkoja, kuten erilaisia
työtapoja, muokkausta, kasvilajeja,
lannoitusta, eläinten ruokintaa, eläinlajeja,
kasvitauteja, tuhohyönteisiä y. m., joista
maatalouden kehitys ja kannattavaisuus
riippuvat. Meillä valtion m:n eri
haarojen yhteisenä hallinnollisena elimenä on
Maatalouden Koetoiminnan
Keskusvaliokunta. Varsinainen
koe- ja tutkimustoiminta suoritetaan sitä
varten perustetulla
Maatalouskoelaitoksella (ks. t.), maatalouden
eri haaroja varten perustettavilla
koeasemilla, joista nyk. toiminnassa
3 kasvinviljelyskoeasemaa
(Pohjois-Pohjanmaan Revonlahdella, Pohjois-Hämeen
Messukylässä ja Etelä-Savon Mikkelin
pitäjässä), sikatalouskoeasema (Helsingin
pitäjässä Puistolan pysäkin lähellä) ja
puutarhakoeasema (Hinnonmäen,
Tyrvännössä), sekä järjestämällä
paikalliskokeita (Laki 17/2 1923; Asetus 15/2 1924
ja asetus tämän voimaanpanosta 15/2 1924).


Maatalouskouluja


Mustialan maamiesopisto.


Otavan maanviljelyskoulu.


Orismalan maanviljelyskoulu.


Peltosalmen maamieskoulu.


Keski-Pohjanmaan maamieskoulu.


Harjun maanviljelyskoulu.




— M:aa harjoittavat lisäksi Suomen
Suoviljelysyhdistys (ks. t.), maanviljelysseurat,
Keskusosuusliike Hankkija kasvinjalostusasemallaan
Helsingin pitäjän Tammistoissa, Keskusosuuskunta
Labor Sipoon Nikkilässä ja ruotsink.
maanviljelysseurain koeasema Tenholassa
Skogbyn tehtaalla.

Maatalouskoneet ovat koneita, joiden
avulla suoritetaan maanviljelys-, karjanhoito-,
meijeri- y. m. s. töitä. [Arola, „Maatalouskoneet"
(1919); Harju, „Maatalouskoneiden hoito ja
käyttö" (1924).]

Maatalouskoneiden koetuslaitos.
Suomessa julkaisee Valtion Maatalouskoneiden
Koetuslaitos tarkastustensa tulokset erikoisina
vihkoina, joita saa m. m. Valtioneuvoston
julkaisuvarastosta Helsingistä.

Maatalousliikkeen hoito-oppi käsittelee
kysymyksiä, joita on otettava huomioon
maatalousliikettä järjestettäessä ja
johdettaessa, jotta siitä saataisiin
mahdollisimman suuri ja pysyvä
yksityistaloudellinen hyöty. [Enckell,
,,Maatilanhoito-oppi" (1909); Sunila (1921).]

Maatalousluotto, lainatun pääoman
käyttäminen maatalouden hyväksi. M:n
tyydyttämiseksi meillä valtio on
perustanut useita rahastoja:
Maataloustuotannon Edistämisrahasto
(johtosääntö 28/2 1922, muutettu 28/12 1923),
lainat maanparannustöitä varten (ehdot
vahvistettu 12/10 1923), lainat
maataloustyöväen asunto-olojen
parantamiseksi (johtosääntö 9/2 1923,
muutettu 17 1924), lisäksi on myönnetty
lainoja meijerien, teurastamojen,
yksityisten maataloudellisten
oppilaitosten rakentamiseksi sekä
maanjaon edistämiseksi ja katolainoja
katovuoden sattuessa, kuten viimeksi 1923
kadon jälkeen. Maataloudellisia
luottolaitoksia ovat: Suomen Hypoteekkiyhdistys,
Osakeyhtiö Maakiinteistöpankki,
Kansallis-Osake-Pankin hypoteekkiosasto,
osuuskassat sekä niitä ohjaava ja
järjestävä keskusliike Osuuskassojen
Keskuslainarahasto-Osakeyhtiö, Suomen
Maatalous-Osake-Pankki. Maamme
vakuutuslaitoksetkin ovat lainatoiminnallaan
tyydyttäneet maanviljelijäin luotontarvetta.

Maatalousministeriö ks. Valtioneuvosto.

Maatalousneuvos Maataloushallitus.

Maatalousopetus. Korkein m. annetaan
Helsingin Yliopiston maatalous- ja
metsätieteellisessä tiedekunnassa. —
Maamiesopistoja (3) on Kurkijoella,
Mustialassa ja Turussa (ruotsink.), näissä
2-talvinen kurssi alkaa tammikuun alussa;
pääsyvaatimukset: maamies- tai
maanviljelyskoulun kurssi ja v:n harjoittelu
tai keskikoulua vastaava oppimäärä ja
1 1/2 v:n harjoittelu. — Maamieskouluja on:
a) kiinteitä (31) Ahvenanmaalla*
Finströmissä (ruotsink.), Alajärvellä
(Etelä-Pohjanmaan järvialueen, Kurejoki),
Antreassa (Ylä-Vuoksen), Hollolassa (Lahden
seudun), Hyvinkäällä (Uudenmaan), Hämeenkyrössä
(Osaran), Iisalmella (Peltosalmen), Ilomantsissa,
Inkeroisissa (Kymenlaakson), Jokioisissa
(Jokioisten Pienviljelijäkoulu), Kajaanissa
(Seppälän), Kannuksessa (Keski-Pohjanmaan),
Kauhajoella (Suupohjan), Kemiössä* (Vrethallan,
ruotsink.), Kirkkonummella kaksi (Eriksgårdin
ja Överbyn, ruotsink.), Kokemäellä, Lappträskissä
(ruotsink.), Liperissä (Siikasalmen), Messukylässä
(Ahlmanin), Mustasaaressa* (Korsholman; ruotsink.),
Muuruvedellä, Parikkalassa, Rantasalmella
(Itä- ja Suur-Savon), Revonlahdella
(Pohjoispohjanmaan, Ruukki), Suistamossa
(Raja-Karjalan, Leppäsyrjä), Suonenjoella,
Sääksmäellä (Päivölän), Uudellakirkolla V. L.*,
Vehmaalla (Vakka-Suomen) ja Vilppulassa
(Pohjois-Hämeen); pääsyvaatimuksena
kansakoulukurssi; tietopuolinen kurssi
tammikuun alusta vuoden loppuun, paitsi *:llä
merkityissä marraskuusta huhtikuun
loppuun. Saadakseen päästötodistuksen tulee
oppilaan suorittaa säädetty kesäharjoittelu;
b) kiertäviä (6) Kajaanin,
Keski-Polijanmaan, Lapin, Oulun, Pielisjärven
kihlakunnan. Satakunnan; näissä n.
2-kuukautinen kurssi, tietopuolinen
maatalousopetus sekä käytännöllinen karjanhoito-
ja veisto-opetusharjoittelu. —
Maanviljelyskouluja (7) on Inkoossa
(Vestankvarnin, ruotsink.), Isossakyrössä
(Orismalan), Kurkijoella (Elisenvaaran),
Mikkelin pitäjässä), (Otavan), Perniössä
(Salon), Saarijärvellä (Tarvaalan) ja
Virolahdella (Harjun); oppijakso: 1-vuotinen
käytännöllistietopuolinen ynnä 6-kuukautinen
tietopuolinen, vrt. Karjatalousopetus,
Meijeriopetus, Kotitalousopetus, Metsätalousopetus,
Maanviljelysharjoittelulaitos, Maanviljelyslyseo.

Maatalous-Osake-Pankki, Suomen,
Tampereella, per. 1917, osakepääoma 20 milj.,
haarakonttoreita 29.

Maatalouspolitiikka, agraaripolitiikka
(ks. t.). — Maatalousseurojen Eläkelaitos,
Suomen Maatalousseurojen Keskusliitoin perustama 1925.

Maatalousseurojen  Keskusliitto, 


virallinen nimi: Suomen M. K., per.
1898. Liittoon kuuluvat kaikki
suomenkieliset maanviljelysseurat (19) ja koko
maan tai suurimman osan maata
käsittävät maataloudelliset erikoisyhdistykset
(v. 1926 14). Koko järjestön jäsenmäärä
on n. 80,000. Järjestön palveluksessa
on n. 400 konsulenttia ja neuvojaa. —
Liitto pitää joka toinen vuosi
edustajakokouksensa, toimii maanviljelysseurojen
pienviljelijäin retkeilytoiminnan
järjestäjänä, järjestää koko maan käsittäviä
maataloudellisia kilpailuja, jakaa
uskollisille palvelijoille, työläisille ja
maanviljelijöille muistorahoja. Tärkeimmät
julkaisut: vuosikertomukset,
edustajakokousten ohjelmat ja pöytäkirjat,
vuotuisesti ilmestyvä tilastollinen julkaisu
„Maanviljelys- ja talousseurojen
toiminta”, 25-vuotishistoria (1923),
„Maamiesseurakäsikirja” (1921),
„Maanviljelijäin ammattijärjestöjä Pohjoismaissa”
(1926), „Perunanviljelysopas” (1926),
„Lannanhoitokysymyksiä” (1925),
„Ohjeita maanvilj. ja maamiesseurojen
kilpailuja varten” (1926).
Äänenkannattaja: aikakauslehti „Maa” (ks. t.).

Maataloustieteellinen Seura,
Suomen M. S., per. 1909 edistämään ja
kannattamaan kotimaista tutkimustyötä
maatalouden eri aloilla. M. S. julkaisee
sarjoja: „Abhandlungen” (itsenäisiä
laajempia tutkimuksia) ja „Julkaisuja”
(selostuksia seuran muusta toiminnasta).

Maataloustilasto, jokavuotinen tilasto
julkaistaan Suomen virallisen tilaston
sarjana III, Maatalous. [„Suomen
maataloutta kuvioin ja kartoin” (1925).]

Maataloustuotannon
Edistämisrahasto ks. Maatalousluotto.

Maataloustuottajain Keskusliitto,
maanviljelijäin talouspoliittinen järjestö,
per. 1917, kotipaikka Helsinki.
Tarkoitus: maataloustuottajain etujen
valvominen yhteiskunta- ja
valtiotaloudellisella alalla. Jäseninä piiriliittojen (15
kpl.) välityksellä paikalliset
maataloustuottajain yhdistykset, joita v. 1925 oli
toiminnassa 236 ja niissä jäseniä 15,770.
Liitto omistaa säätiön, jossa varoja n.
1 ½ milj. mk. 1926, ja
äänenkannattajan Maaseudun Tulevaisuus. Liitto
julkaisee vuosikirjaa.

Maataloustyönjohtajain Lehti, ilm.
v:sta 1920 Lahdessa.

Maataloustyöväki suorittaa
pääasiallisesti ruumiillista työtä ja eroaa
työolojensa puolesta monessa suhteessa
liikenteen ja teollisuuden palveluksessa
olevasta työväestä. Vanhalla-ajalla m:nä
olivat etupäässä orjat, sittemmin
feodaalilaitoksen vallitessa useimmissa
maissa epävapaat „turpeeseen sidotut”
talonpojat. Pohjoismaissa, kuten
Ruotsi-Suomessa, työsuhde maaseudulla oli
verraten vapaa, vaikka m. olikin
taloudellisesti riippuvainen työnantajasta, jolta
työntekijä tavallisesti sai torpan
viljeltäväkseen. Pääasiallisesti Ranskan
vallankumouksen jälkeen muodostui eri
maissa vapaa, palkkatyöstä elävä m:n
luokka. — Suomen m:n eri ryhmät ovat
seuraavat: 1) talon ruoassa olevat
vuosipalkolliset (64,431 v. 1920),
2) omassa ruoassaan olevat n. s.
muonatorpparit (19,966), 3)
päiväpalkkalaiset (295,155) ja 4)
urakkatyöntekijät. [Kallio,
„Palkollispolitiikasta Suomessa 18. vuosisadalla”
(1913); Sosiaalinen Aikakauskirja 1921
ja 1922; Paavilainen ja Niinivaara,
„Maataloustyöväen palkkojen nousu
sodan aikana” (1917); Gebhard,
„Työväenperheitten asunto- ja maataloudellisia
oloja” (1916).]

Maatalousviikko, maatalouden eri
haaroja edustavien yhdistysten ja
erinäisten keskusliikkeiden yhteenliittymä
kokousten ja esitelmien pitämiseksi
samanaikaisesti. M. on järjestetty
Helsingissä tav. joulukuussa, ensim. 1920.
Osa (I-IV) m:illa pidetyistä esitelmistä
julkaistu.

Maatiaisrotu, kehittymättömissä
oloissa elävän kansan taloudessa
perinnäisten hoito-, ruokinta- ja käyttötapojen
vallitessa muodostunut kotieläinrotu.
Vastakohta: jalostettu rotu, jota
on enemmän tai vähemmän tietoisesti
kehitetty määrättyyn suuntaan.

Maatschappij [mātšape'j] (holl.),
kauppayhtiö.

Maatuki, rantatuki, maapieli,
korvamuuri, se sillan
alusrakenteeseen kuuluva osa, jonka päällä sillan
rantapää lepää. Tehdään joskus
puupaaluista, tav. kivestä tai betonista.

Maatulet, maasta virtaavain
hiilivetykaasujen liekit, jotka kerran
syttyneinä saattavat palaa pitkät ajat yhtä
mittaa. Yleisiä vuoriöljyseuduilla.

Maatulli, vanha välillinen
kulutusvero, jota on otettu vars. kaupunkeihin
muista valtion osista tuoduista
tavaroista. Ruotsi-Suomessa m. oli tunnettu
pikkutullin nimisenä.

Maatunnus, maantunnus (ks. t.).

Maatutkimuslaitos, Valtion M.,
Helsingissä, per. asetuksella 23/12 1925
selvittämään Suomen agrogeologiaa sekä
tutkimaan Suomen maalajeja ja -tyyppejä.

Maatuuli ja merituuli ovat


merien ja suurien järvien rannikoilla
havaittavia ilman virtailuja, jotka
aiheutuvat maan ja veden erilaisesta
lämpiämisestä. Päivällä maa lämpiää
enemmän ja nopeammin kuin vedenpinta;
silloin ilma maan yläpuolella nousee
ylös ja raskaampaa ilmaa virtaa mereltä
sijaan. Näin syntyy merituuli. Aamuyöllä
taas maa, joka jäähtyy nopeammin kuin
vesi, on merenpintaa kylmempi; silloin
syntyy maatuuli. Näiden tuulien synnyn
syy on siis sama kuin monsuunien.

Maavaha, maapihka (ks. t.).

Maavero, vero, jonka maatilojen haltijat
suorittivat maasta. Laeilla 29/11 1924 m.
lakkautettiin 1 p:stä tammik. 1925 muualta
paitsi Ahvenanmaalta.

Maavirrat, maassa kulkevat sähkövirrat,
jotka voidaan havaita, jos mittakoje liitetään
johtoon, jonka päät on maadoitettu kaukana
toisistaan. Kokeista on havaittu, että
,,normaalioloissa" vallitsee n. 1 voltin
jännitys sataa km kohti: tämä vaihtelee
päivästä päivään, kohoten joskus 1 volttiin
km:ia kohti, jolloin sähköttäminen yhtä
eristettyä johtoa käyttäen on mahdotonta.
M. ovat yhteydessä maamagneettisten myrskyjen
ja auringonpilkkujen, kanssa.

Maavärit, luonnossa valmiina esiintyvät
mineraaliväriaineet (keltamulta, sienamulta y. m.).

Maayököt (Agrotis), yöperhosten
heimoon kuuluva suku. Meidänkin, maassamme
maassamme useita lajeja, joista eräiden, kuten
orasperhosen (A. segetum) ja
peltomaayökön (A. exclamationis),
toukat ovat vahingollisia, ne kun syövät
kasvien juuria tai maanalaisia varsiosia.
Orasperhosen kuva värikuvaliitteessä
Tuhohyönteisiä.

Mab [mäb], keijujen kuningatar
muin.-iiriläisissä tarinoissa ja engl. runoilijoilla.

Mabillon [-ijõ'], Jean
(1632-1707), ransk. historiantutkija,
benediktiinimunkki. Pääteos: ,,De re
diplomatica", jolla perusti uudenaikaisen
diplomatiikan.

Malbuse [-by'z], Jan van
(n. 1478-n. 1535), oik. Gossaert. alankom.
taidemaalari. Maalannut uskonnollisia ja muotokuvia.

Mac [mək], lyh. M' ja Mc,
skotl. ja irl. nimissä esiintyvä sana, merkitsee „poika".

Macalister [məkä'listə], Robert
Alexander Stewart (s. 1870), irl. arkeologi,
prof. Dublinissa, johtanut kaivauksia Palestiinassa;
teoksia: ,,A history of civilisation in Palestine".

Macao [-kā'u], Portugalin siirtola
(v.-sta 1557) Kiinan kaakkoisrannikolla, Kantonin
lahden suulla; käsittää etupäässä M:n kaupungin.
Kauppaa ja merenkulkua, joka on pääasiassa
kimalaisten käsissä, 75,000 as.

Macaulay [məkō'li], Thomas Babington
(1800-59), engl. historioitsija ja valtiomies. Intian
hallituksen jäsenenä Kalkuttansa 1834-38, sotaministerinä
1839-41, ylisotakomissaarina 1846-47. Teoksia: ,,Critical
and historical essays", „Biographical essays", „History
of England from the accession of James II" (osin suomen,;
samoin „Lordi Clive").


Th. B. Macaulay.

Macbeth [mäkbe'þ], skotl. kuningas.
Anasti 1040 Skotlannin valtaistuimen Duncan I:ltä.
Duncanin poika Malcolm, riisti M:ltä osan
valtakuntaa ja voitti hänet Lumphananin taistelussa
1057. M:n elämää kuvaileva taru on aiheena
Shakespearen ,,M."-näytelmässä,

Mac Carthy [məkā'þi], Justin
(1830-1912), irl. poliitikko, historioitsija ja
romaaninkirjoàttaja; pääteos: ,,A history of our
own times".

Macchiakasvillisuus [makkia-] l.
makvikasvillisus, Välimeren maille
ominainen alativihanta pensaikkoja
varpukasvillisuus, jossa pensaiden ja varpujen
ohella pienilehtisiä, karvaisia tai piikkisiä
ruohoja, Tyypillisiä edustajia: laakeri, myrtti,
öljypuu, Erica arborea, Arbutus, Spartium, Cistus.

Mac Clure (tav. M'Clure) [məklū'ə],
Sir Robert John Le Mesurier (1807-73), engl.
merisotilas, „luoteisväylän ensim. löytäjä". Suoritti
1850-54 Investigator-laivan päällikkönä retken
Beringinsalmesta lähtien Amerikan pohjoispuolitse
kotimaahansa, osan arktisesta matkasta kumminkin
reellä, laiva kun jäätyi kiinni Banksin maan
pohjoisrannikolla. Sai luoteisväylän löytäjälle
luvatun 10,000 punnan palkinnon.

Mac Culloch [məka'lok], John Ramsay
(1789-1864), skotl. taloustieteilijä, Adam Smithin ja
Ricardon oppien levittäjä; hänen oppikirjansa
,,Principles of political economy" aikanaan
paljon luettu.


Macdonald [makdonā'l], Alexandre
(1765-1840), Taranton herttua, ransk. marsalkka.
Kunnostautui Wagramin taistelussa; johti Leipzigin
taistelun jälkeen ransk. jälkijoukkoja, —
Macdonald [məkdo'nəld], James
Ramsay (s. 1866), engl. työväenjohtaja,
Labour Partyn johtaja 1911-14 ja v:sta 1922,
Englannin ensim. työväenhallituksen pää- ja
ulkoministerinä 1924. — Macdonald, Sir
John Alexander (1815-91), kanadalainen
vanhoillinen: valtiomies. Tehokkaasti myötävaikutti
Kanadan dominionin syntyyn, sen pääministerinä
1867-73, 1878-91.


R. Macdonald.

Mac Dowell [məkda'uəl], Edward
Alexander (1861-1908), huomatuin amer.
säveltäjä. Sävelsi sinfonisia runoelmia,
pianosarjoja y. m.

Maceió [-seiō'], satamakaup.
Brasilian koilliskolkassa, Pernambueosta
etelään. 75.000 as.

Macerata [matšerā'-], kaup.
Keski-Italiassa, lähellä Adrianmeren rannikkoa.
Yliopisto. Silkki- ja lasiteoll. 25,000 as.

Mac Gill [məkgi'l], Patrick
(s. 1890), irl. kirjailija. Julk. runoja ja
suorasanaisia teoksia, joissa kuvaa Irlannin
maatyöväen elämää.

Mac Govern [məkga'vən], William
Montgomery (s. 1897), engl. löytöretkeilijä,
buddhalaispappi. Pääsi 1923 valepukuisena Lhasaan,
josta toi arvokkaita löytöjä ja tietoja. Lukuisia
julkaisuja, m. m. „Mysterious Tibet: to Lhasa
in disguise" (1924).

Mach [mah], Ernst (1838-1916),
itäv. fyysikko ja filosofi; tutkinut etenkin fysiikan
tutkimuksen perusteita; selittää aistimukset kaiken
tietämisen pohjaksi ja käsitteet ,,ajatusekonomian"
luonniksi. Teoksia: „Prinzipien der Wärmelehre",
„Erkenntnis und Irrtum", „Die Mechanik in ihrer
Entwicklung", „Analyse der Empfindungen".

Machado [maša'do], Bernardino
(s. 1851), Portugalin presidentti 1915-17. V:n 1910
vallankumouksen jälkeen ulkoministerinä, 1914 ja 1921
pääministerinä.

Machar [mahhar], Jan Svatopluk
(s. 1864), tšek. realistinen lyyrikko, romaaninkirjoittaja
ja esseisti, Tšekko-slovakian armeijan ylitarkastaja.

Machault [mašō'], Guillaume de
(1300-72), alankoni, runoilija ja säveltäjä. Uuden
tyylin (ars nova) varhaisin edustaja Alppien
pohjoispuolella. vrt. Madrigaali.

Mache [mahə], Heinrich (s. 1876),
itäv. fyysikko; hänen mukaansa nimitetään
radioaktiivisten terveyslähteiden voimiakkuusyksikköä
mi.-yksiköksi, joka on = 3,6 . 10 -10 curie'tä.
vrt. Radioaktiivisuus.

Ma chère [mäšä'r] (ransk.), „rakkaani",
hyvä neiti tai rouva.

Machiavelli [makiave'lli], Niccolò di
Bernardo dei (1469-1527), it. kirjailija, Firenzen
hallituksen kansleri 1498-1512. Pääteos: ,,Il principe"
(„Ruhtinas", 1513, suomen.), joissa piirtää ihannoimansa
moraalittoman, mutta päämäärästään tietoisen ja kavalan
renessanssiruhtinaan kuvan („machiavellismi"),
jonka toivoi vapauttavan Italian muukalaisten
herruudesta ja yhdistävän sen. Julk. Firenzen historian
ja huvinäytelmiä (m. m. .,La Mandragola").


Machiavelli.

Machwerk [mah-] (saks.), „tusinatyö",
käsityöntapaisesti ja ilman innostusta suoritettu
taiteellinen työ.

Mackay [makai], John Henry
(s. 1864), skotlantilaissyntyinen saks. kirjailija.
Pääteos: romaani „Die Anarchisten".

Mac Kenna [məkə'nnə], Reginald
(s. 1863), engl. poliitikko, finanssiasiaintuntija.
Us. ministerinä, m. m. sisäministerinä 1911-15 ja
rahaministerinä 1915-16. — Mac Kenna,
Stephen (s. 1888), engl. romaanikirjailija.
Teoksia suomen. „Sonja".

Mackensen, August von (s. 1849), saks.
sotamarsalkka. Taisteli maailmansodassa
Itä-Preussissa, Pinolassa ja Galitsiassa,
ylipäällikkönä Serbian valioituksessa 1915 ja
Romaanian 1916; johtaessaan joukkojaan aselevoin
jälkeen kotimaahan joutui sotavangiksi
(vapautettu 1919).


A. von Mackensen.




Mackenzie [məke'nzi]. 1. Suuri joki
Länsi-Kanadassa. Lähdejoet Kalliovuorilta juoksevat
Athabasca ja Peace. Athabasca-järven ja
Ison-Orjajärven välistä osaa sanotaan
Isoksi-Orjajoeksi, ja vasta Isosta-Orjajärvestä
alkaa varsinainen M., joihon Iso-Karhujärvi laskee.
M. laskee Pohjois-Jäämereen muodostaen laajan
suistomaan. Pituus n. 4,000 km lähteiltä lukien.
Kalaisa, liikennemerkitys joks. vähäinen. — 2. Alue
Kanadassa, ulottuu n. 60°:sta pohj. lev. Jäämereen
ja 100°:sta länt. pit. n. 200 km M.-joen
länsipuolelle, käsittäen siis Luoteisterritorioitten
keskiosan. 8,000 as., enimmäkseen intiaaneja ja eskimoita.

Mackenzie [məke'nzi], Sir Alexander
(1755-1820), engl. tutkimusmatkailija. Löysi 1789
M.-joen ja oli ensim. valkoihoinen, joka kulki
Kalliovuorten poikki Tyynenmeren rannalle (1793).

Mac Kinley [məki'nli], William
(1843-1901), Yhdysvaltojen presidentti 1897-1901
(republikaani); murhattu. M. oli innokas
suojelustullien kannattaja ja sai 1890 hyväksytyksi
sensuuntaisen Mac Kinleyn billin.

Mac Kinleyn vuori [məki'nlin]
(engl. Mount Mac Kinley),
Pohjois-Amerikan korkein vuorenhuippu,
Alaskassa, 6,240 m.

Mack von Leiberich [laiberih], Karl
(1752-1828), itäv. kenraali. Napoli'n armeijan
ylipäällikkönä Ranskaa vastaan 1798, Itävallan
Saksan-armeijan ylipäällikkönä 1805, jolloin
antautui Ulmissa.

Maclaurin [məklō'rin], Collin
(1698-1746), skotl. matemaatikko. Tutkimuksia
geometrian, kartioleikkausten, kolmannen asteen
käyräin, infinitesimaalilaskennan y. m. aloilta.
M:n sarja on M:n keksimä Taylorin sarjan
(ks. t.) erikoistapaus.

Macleod [məkla'ud], Henry Dunning
(1821-1902), skotl. taloustieteilijä, tutkinut vars.
luottoa, — Macleod, John (s. 1876),
kanadal. fysiologi, proi. Torontossa. Sai 1923
yhdessä Bantingin kanssa Nobelin lääketieteen
palkinnon insuliinitutkimuksistansa.

Mac Mahon [mak maō'], Maurice de
(1808-93), Magentan herttua, ransk. marsalkka.
Valloitti 1855 Krimin sodassa Sevastopolin avaimen
Malakovin varustuksen, voitti Italiassa 1859
Magentan taistelussa, Algerian  kenraalikuvernöörinä
1864-70. Joutui ransk.-saks. sodassa tappiolle
Wörthissä 1870 ja suljettiin Sedaniin, jossa
armeija ja keisari antautuivat. Kukisti 1871
kommuunikapinan. Ranskan presidenttinä 1873-79.


M. de Mac Mahon.

Mac Neill [məkni'l], Eoin
(s. 1868), irl. poliitikko ja historioitsija.
Ottanut osaa vapausliikkeeseen; opetusministerinä
1922-25.

Macon [meikən], kaup. Yhdysvalloissa,
Georgiassa. 53,000 as.

Mâcon [-kō'], kaup. Itä-Ranskassa,
Saônen rannalla. Teollisuutta ja viinikauppaa. 20,000 as.

Macpherson [məkfəsən], James
(1736-96), skotl. runoilija. Pääteos: ,,Poems
of Ossian" (1765, Ossianin laulut), jotka muka
olivat 200-luvulla eläneen Ossianin kirjoittamia,
mutta todellisuudessa olivat M:n laatimia paljon
nuoremman kansanrunouden pohjalla. Joka tapauksessa
M. on huomattava runoilija, joka vars. kuvaa
suurenmoisesti Skotlannin vuoristoluontoa.
[Smart (engl., 1905).]

Macquariesaaret [məkuō'ri-], 5-saarinen
saaristo Tyynessämeressä, 54° 40 et. lev.; 1,100 km
Uudesta-Seelannista lounaaseen. Asumaton,
hylkeenpyyntiä; kuuluu v:sta 1890 Tasmaniaan.

Macra (nyk. Magra), Ligurianmereen
laskeva joki; oli Rubiconin ohella vanhalla-ajalla
valtiollisen Italian pohjoisrajana.

Macrinus, C. Opilius, Rooman keisari
217-218. Murhautti edeltäjänsä Caracallan; mestattu.

Mac Swiney [məksva'ini], Terence
James (1880-1920), irl. sinnfeinpoliitikko,
Corkin pormestari. Vangittuna teki syömälakon
ja kuoli 74 vuorok. paastottuaan.

Madách [madātš], Imre (1823-64),
unk. runoilija. Pääteos: runopukuinen „Ihmisen
murhenäytelmä" (unk.), joka esittää ihmiskunnan
historian yhtenä ainoana murhenäytelmänä.

Madagaskar, Ranskalle kuuluva saari Intianmeressä,
Mosambikinsalmen erottama Portugalin Itä-Afrikasta;
591,500 km2, 3,4 milj., as., niistä
n. 19,000 euroopp., etupäässä ranskalaisia. Sisäosa
vuorista, länsirannikolla leveähkö, itärannikolla kapea
tasanko. Ilmasto troopillinen, idässä sateentulo
runsas (kaakkodspasaatin johdoista), länsiosassa niukka.
Kasvillisuus muistuttaa osittain Afrikan, osittain
Intian kasvillisuutta, n. 75 % putkilokasveista
endeemisiä. Saarelle ominaisia puita ovat m. m.




Kylä Pohjois-Madagaskarissa.

ravenala- l. matkustajainpuu ja pandanukset.
Rannikoilla ja itäisillä vuorenrinteillä
kasvaa troopillista sademetsää, lännessä
savannia, eteläkärjessä piikkistä
pensaskasvillisuutta. Eläimistö hyvin
omaperäinen, endeemisiä lajeja paljon.
Alueelle ominaisia ovat puoliapinat (m. m.
sormieläin) ja harjassiilit; sukupuuttoon
kuolleista eläimistä oli merkillisin
jättilaislintu Æpyornis. Alku-asukkaita
sanotaan yhteisellä nimellä madagasseiksi l.
malagasseiksi. He kuuluvat malaijilaiseen
rotuun. Tärkeimmät heimot ovat: hova (yli
900,000) sisäosissa, betsileo (450,000)
edellisistä etelään ja sakalava (250,000)
lännessä; viimeksimainitussa on runsaasti
neekerimäisiä ominaisuuksia. Voimaperäisen
lähetystyön tuloksena on asukkaista n. 0,5
milj. protestantteja, 50,000 katolisia.
Pääelinkeino maanviljelys: tavallisia
troopillisia viljelyskasveja. Tärkeimmät
vientitavarat: riisi, maniokki, maissi,
grafiitti, herneet, vuodat. — Ylin
hallitusviranomainen on kenraalikuvernööri
ja hänen apunaan erinäisiä neuvostoja.
— Pääkaup. Tananarivo, josta lähtee
rautateitä kolmelle eri suunnalle.
Historia. Hovakansan kuningas
Radama I perusti, 1810 mahtavan
valtakunnan; hän suosi euroopp. sivistystä
ja salli kristillisen lähetystyön. Radaman
murhautti 1828 eräs hänen puolisoistaan,
Ranavalona I, joka hallitsi v:een
1861 taantumuksellisesti ja mielivaltaisesti.
Eräs hänen seuraajiaan, kuningatar
Ranavalona II (k. 1883) kääntyi
kristinuskoon ja koetti saada M:n
tunnustetuksi itsenäiseksi sivistysvaltioksi,
mutta Ranska, joka 1600-luvulta asti oli
tavoitellut M:ia, pakotti kuningatar
Ranavalona III:n tunnustamaan sen
yliherruuden 1885. V. 1895 M. tehtiin Ranskan
suojelusvaltioksi, ja 1897 kuningatar karkoitettiin.

Madame [-da'm], lyh. Mme, Ranskassa
aiemmin aatelisnaisen arvonimi, nyk. (naidun)
naisen arvonimi yleensä. Napoleon antoi äidilleen
arvonimen Madame Mère (rouva äiti).

Madame Bovary [-a'm -rī'], Flaubert'in
(ks. t.) romaani.

Madame Butterfly [mada'm batəflai],
Puccini'n (ks. t.) ooppera.

Madapolami, tiheä kaksivartinen pumpulipalttina,
domestiikin kaltainen, mutta laadultaan hienompi.

Madden [mädn], Sir Charles Edward
(s. 1863), engl. amiraali, Atlantin ja kotilaivaston
päällikkö v:sta 1919. Skagerrakin taistelussa 1916 M.
oli amiraali Jellicoen esikuntapäällikkönä.

Made (Lota vulgaris), turskan heimoon
kuuluva suolattoman veden kala. Pää leveä ja litteä,
leuan alla tuntosäie. Kaksi selkäevää, etumainen
lyhyt, taempi pitkä kuten peräeväkin, pyrstöevä
pyöreäpäinen. Vihertävän- tai kellanruskea, sivut
mustankirjavat, vatsapuoli vaalea. Pituus 45-75 cm.
Hidasliikkeinen pöh jäkälä, syö pieniä kaloja,
kalanmätiä ja selkärangattomia. Kutee tammi- ja
helmikuussa. Mäti erittäin hyvää, liha vain
talvikuukausina syötävää. Yleinen maamme järvissä
ja joissa, myös Suomen- ja Pohjanlahdessa. ks.
värikuvaliitettä Kaloja.

Made in Germany [meid in džəməni]
(engl.), valmistettu Saksassa.

Madeira [-dē'ra]. 1. Amazonin suurin,
oikealta tuleva lisäjoki, 3,200 km. —
2. Portugaliin kuuluva saari Atlantissa, 600 km
Afrikan, 900 km Portugalin rannikosta; 815 km2,
180,000 as. Vuorinen, vuoriperä vulkaaninen,



nykyisin tuliperäisyys sammunut. Ilmasto
lämmintä, kuivaa, tasaista, minkä vuoksi
saari on suosittu talviparannuspaikka.
Viinin, etelänhedelmäin ja vihannesten
vientiä. Pääkaup. Funchal —
M:n löysivät luultavasti jo foinikialaiset,
sitten se joutui unohduksiin, kunnes
portugalilaiset löysivät sen uudelleen 1419.

Madelin [-dlä'], Louis
(s. 1871), ransk. historioitsija. Teoksia:
,,La Home de Napoleon", „Danton" (ruotsin:t),
,,La révolution".

Madelon [madlō'], ransk.
maailmansodan aikainen sotalaulu, alk.
varieteelaulu.

Madelung [mā-], Aage
(s. 1872), tansk. kirjailija. Kuvannut
Venäjän oloja kaunokirjallisissa teoksissa
,,Jagt paa Dyr og Mennesker'', ,,Elsker
hverandre".

Mademoiselle [madmuaze'l] (ransk.),
lyh. Mlle, neiti.

Maderna [-e'-], Carlo
(1553-1629), it. barokkiarkkitehti. Rakentanut
palatseja ja kirkkoja, m. m. Rooman Pietarinkirkon
eteishallin ja etufasadin ja pidentänyt sen
läntistä ristinvartta.

Madetkoski, pienillä höyrylaivoilla
kuljettava koski Oulujoessa Muhoksen ja
Oulun välissä, 3,5 km pitkä, putooiskorkeus 2,7 m.

Madetoja, Leevi (s. 1887),
suom. säveltaiteilija, Helsingin Konservatorion
apujohtaja v:sta 1919. M. on säveltänyt oopperan
„Pohjalaisia", 3 sinfoniaa sekä muita
orkesteriteoksia, kantaatteja, kuoro- ja
yksinlauluja, y. m. Nauttii valtion
taiteilija-apurahaa v:sta 1918.


Leevi Madetoja.

Madia, kasvisuku mykerökukkaisten heimossa.
Chilessä kasvavan M. sativav hedelmistä
puserretaan öljyä, jota käytetään m. m. oliiviöljyn
lailla ruoanlaitossa ja tekn. tarkoituksiin.

Madison [mädisn], Wisconsinin pääkaup.
Yhdysvalloissa. Yliopisto. 38,000 as. — Yhdysvalloissa
on myös muita samannimisiä paikkakuntia.

Madison [mädisn], James
(1751-1836), Yhdysvaltojen presidentti 1809-17.

Madoera, Madura (ks. t.).

Madonna [-do'-] (it.), Neitsyt Maria,
myös Neitsyt Marian kuva. Kuva ks. Italian
taidetta y. m.

Madot (Vermes), suuri eläinkunnan
pääjakso, jossa eri luokkien ruumiinmuoto ja
elimistymistaso ovat hyvin erilaiset. Kolme
alajaksoa: 1) Scolecida. ruumiinonteloa
vailla; niitä ovat laakamadot
(Plathelminthes) ja rataseläimet
(Rotatoria); 2) Nemathelminthes,
valeruumiinontelollisia, joihin kuuluvat
suolinkaiset (Nematodes) ja
okakärsämadot (Acanthocephali);
3) Cælhelminthes, ruumirnontelollisia;
niitä ovat nuolimadot (Chætognata)
ja nivelmadot (Annelides).
Liitteenä luetaan matoihin usein
suolihengittäjämadot (Enteropneusta),
sammaleläimet (Bryozoa),
lonkerojalkaiset (Brachiopoda) ja
vaippaeläimet (Tunicata).

Madras [mədrā's]. 1. Britt, maakunta
(presidenttikunta) Etu-Intian niemimaan eteläosassa;
368,000 km2, 42,3 milj. as., etupäässä
dravidalaisia. M:n kuvernöörin hallinnon alaisina
on 5 pientä alku-asukasvaltiota, joiden yhteinen
pinta-ala 28,000 km2 ja asukasluku 5,5 milj.
— 2. Edellisen pääkaup.



Koromandelrannikolia. Vilkas kauppa- ja
teoll.-kaup., varsinkin puuvillateoll.
Yliopisto. — M:n perusti Itä-Intian
kauppaseura 1640.

Madreporaria, korallieläinryhmä,
jonka lajit suureksi osaksi muodostavat
nykyajan koralliriutat.


Madrid. Yleiskuva.

Madrid, Espanjan pääkaup. v:sta 1560,
melkein keskellä maata, Tajon pienen lisäjoen
Manzanaresin varrella. M:n keskustan muodostaa
Puerta del Solin tori, suosituin kävelypaikka
on Prado. Lukuisia kirkkoja, kunink. linna
(rak. 1737-64), eduskuntatalo, yliopisto,
tekn. korkeakoulu, taideakatemia, kansallismuseo
ja -kirjasto, taidemuseo Museo del Prado
(jossa erittäin arvokas taulukokoerma).
Sisä-Espanjan tärkein kauppakaup., monenlaista
teoll.; maan rautatieverkon keskipiste. 800,000 as.


Madrid. Kuninkaanlinna.

Madrigaali (it.). 1. Yksisäkeistöinen
pienoisruno, jonka kaava kansanlaulun pohjalta
kiteytyi 1300-luvun it. runoudessa; sisälsi
8-11 jambisäettä määrätyssä loppusointujärjestyksessä.
— 2. Luultavasti trubaduurien „paimenlauluista"
1300-luvulla Italiassa kehittynyt sävellysmuoto.
Danten, Petrarcan, Boccaccion y. m. runoja
sävellettiin soittimien säestämälle soololaululle
(Firenzeläinen ,,ars nova"). — 1500-luvulla
sävellettiin samoja m.-runoja a cappella-kuorotyyliin;
1600-luvulla sävellettiin jälleen pääasiassa
soolo-m:ja. Englannissa kuoro-m.-tyyli säilynyt
näihin asti.

Madsen, Karl (s. 1855), tansk.
taidehistorioitsija, valtion taidemuseon
maalauskokoelman johtaja 1911-25. Teoksia:
„Hollandisk Malerkunst för Rembrandt",
,,Lundbye", „Marstrand". — Madsen,
Thorvald (s. 1870), tansk. lääkäri,
bakteriologi, Tanskan valtion seerumlaitoksen
johtaja v:sta 1909.

Madsenin konekivääri ks. Konekivääri.

Madura [-ū'-] (holl. Madoera),
Alankomaille kuuluva saari Itä-Intiaasa Jaa-van
itäosan pohjoisrannikolla. Ympäröivine
pikkusaarineen 5,400 km2, 1,7 milj. as.
Karjanhoito ja kalastus pääelinkeinot.
Pääkaup. Pamekasan.

Madura [-dū'-], kaup. Etu-Intian
eteläosassa, muinaisen Karnata-valtion pääkaup.
Kuuluisa, lukuisin veistoksin koristeltu temppeli
1600-luvulta. 140,000 as.

Madvig, Johan Nicolai (1804-86),
tansk. kielentutkija ja poliitikko, prof. 1829-79.
Teoksia: „Latinsk Sproglære", tutkimuksia
Cicerosta ja Liviuksesta. Kultusministerinä 1848-51.


Mæcenas, C. Cilnius (k. 8 e. Kr.),
keisari Augustuksen uskottu, valtiomies sekä
taiteiden ja tieteiden suosija. vrt. Mesenaatti.

Maerlant [mār-], Jacob van
(1235-n. 1300), flaam. runoilija. Kirjoittanut
ritariromaaneja, didaktisia eepoksia y. m.,
jotka kuvastavat ajan porvarillisia ihanteita.

Maes [mās], Nicolaes (1632-93),
holl. taidemaalari, Rembrandtin oppilas,
laatukuvamaalauksen päämestareita. Taidekuva
palstalla 1338.


Maes: Kehrääjä.

Maëstoso [-estō'-] (it,), mus.,
majesteetillisesti, juhlallisesti.

Maëstro [mae's-] (it.), opettaja,
mestari (vars. musiikin alalla).

Maeterlinck [māterliŋk], Maurice
(s. 1862), belg. kirjailija, asianajaja, asuu
Ranskassa. Teoksia: näytelmät „La princesse
Maleine", ,,L'Intruse", „Les aveugles", „Pelléas
et Mélisande", ,,Aglavaine et Sélysette", „Monna
Vanna", ,,L'oiseau bleu" („Sininen lintu", suomen.),
esseekokoelmat „Köyhäin aarteet", „Viisaus ja
kohtalo", „Kuolema" sekä filosofis-luonnontieteellinen
„Mehiläisten elämä" (suomen:t), joissa selvittää
uskonnollisen mystiikan värittämän panteistis-stoalaisen
maailmankatsomuksensa. Kirjailijana hän on symbolisti.
M. sai 1911 Nobelin kirjallisuuden palkinnon.


M. Maeterlinck.

Mafeking [mäfəkirŋ], kaup.
Brittiläisessä Etelä-Afrikassa. 3,000 as.

Maffei [-ē'-], Francesco
Scipione di (1675-1755), it. runoilija.
Kirj. murhenäytelmän „Merope".

Mafia l. Maffia, laillista
järjestystä vastaan suunnattu salainen yhdistys
Sisiliassa, vastaa Etelä-Italian Camorraa.

Mafia, Monfia, korallisaari Afrikan
itärannikolla, Rufidži-joen suun edustalla;
434 km2, 6,500 as. Kuuluu britt.
Tanganjikan territorioon. Kookospalmun viljelystä.

Magalhães [magaljā'īš], Fernão de
(n. 1480-1521), port.-synt. merenkulkija, löytöretkeilijä.
Siirtyi 1517 Espanjaan, lähti syysk. 1519 5-laivaisen
laivaston päällikkönä etsimään salmea, jonka otaksui
vievän Amerikan poikki lyhyintä tietä Molukeille.
Talvehti Patagoniassa, löysi lokak. 1520 hänestä
nimensä saaneen salmen, purjehti sitten 3:lla
laivalla suunnatonta ruoan ja veden puutetta kärsien
Tyynenmeren poikki, saapui maalisk. 1521 Mariaaneille
ja pian sen jälkeen Filippiineille, missä sai surmansa
sekaantuessaan alku-asukasruhtinasten välisiin
riitaisuuksiin. Vain yksi laivoista palasi (syysk. 1522)
Sebastian del Canon johdolla kotimaahan suoritettuaan
ensim. maapallonympäripurjehduksen.

Magalhãesin pilvet [magaljã'īsin],
Kapin pilvet, Nubecula major ja
minor, kaksi tähtisumun kaltaista,
lukuisten tähtien ja tähtisumujen ryhmää etel.
taivaalla. Näissä on lähes puolet taivaan
vaihtelevista tähdistä.

Magalhãesinsalmi [magaljã'īšin-]
erottaa Tulimaan Etelä-Amerikan mantereesta;
600 km pitkä, 4-30 km leveä. vrt. Magalhães.

Magdala. 1. Kylä Galileanmeren länsirannalla.
— 2. Ent. vuorilinnoitus Abessiiniassa.

Magdalapuna, naftaliinipuna, sudaninpuna,
tummanruskea, alkoholiin liukeneva orgaaninen väriaine.

Magdaleena-aika l. Madeleine-aika,
esihist. (kivikauden) ajanjakso; saanut nimensä
esineiden löytöpaikasta Etelä-Ranskassa Dordognen
pohjoispuolella.

Magdaleenakoti, langenneitten naisten
turvakodin yleinen nimitys.

Magdaleenansaaret, 13 saarta St, Lawrencen
lahdessa, Kanadassa. 220 km2, 5,000 as.

Magdalena, joki Kolumbiassa, Etelä-Amerikassa,
virtaa Andien suuntaisena pohjoiseen, laskee
laajan suistomaan muodostaen Karaibinmereen.
1,370 km pitkä.

Magdeburg [-rhj]., kaup. Preussissa,
Elben varrella. Saksan sokeriteollisuuden keskus,
laivanrakennusta ja koneteoll. Tuomiokirkko (rak.
1209-1363). 295,000 as. — Kolmikymmenvuotisessa
sodassa Tillyn hävittämä 1631. Kuulunut
Brandenburg-Preussiin v:sta 1680.

Magdeburgin puolipallot ks. Guericke, Otto von.

Magdeburgin senturiat ks. Flacius.

Magenta [madže'-], kaup. Italiassa,
22 km Milanosta länteen. 11,000 as. Siellä
ranskalaiset 1859 voittivat itävaltalaiset.

Magersfontein [-tē'n], Etelä-Afrikassa
Kimberleystä etelään oleva pikkukaupunki.
Siellä Cronjen johtamat buurit 1899 voittivat
englantilaiset.



Magerö [māgerö], Norjan pohjoisin saari,
luoteiseen Porsangerinvuonon suusta. Saarella on
Nord Kap.

Maggiore [madžō're] (it.), mus.,
duurisävellaji. Nimitys tavataan sävellysosan
otsikkona, tarkoittaen sävellajin vaihtumista
mollista duuriin.

Miagia (kreik.), taikuus, taikominen.

Magister (lat.), oik. esimies, mestari,
esiintyi eräissä roomal. virkanimissä;
keskiajalta lähtien henkilö, joka oli
saavuttanut hyväksyttävät tiedot „seitsemässä
vapaassa taidossa", artium liberalium magister,
suona, muoto maisteri.

Magisterium bismuthi, emäksinen
vismuttinitraatti. ks. Vismutti.

Magistratus (lat.), vanhassa Roomassa
johto l. hallinto, hallintovirkamies, sitten
kunnallishallinto.

Maglemose [-mō-], Tanskassa
Själlandin saarella oleva suo, Pohjoismaiden
vanhimmalta kivikaudelta olevien
muinaisesineiden löytöpaikka.

Magma (kreik.), maan sisustassa oleva
hehkuvansula kiviaine. — Magma-kivilajit,
jähmettyneet, eruptiiviset kivilajit
ovat syntyneet jähmettymällä sulasta magmasta.
Ne jaetaan kahteen ryhmään: syväkivilajeihin
l. plutonisiinkivilajeihin, jotka ovat
jähmettyneet syvällä maankuoren sisässä,
päälläolevien kivilajien painon alaisina,
ja pintakivilajeihin l. vulkaanisiin
kivilajeihin, jotka ovat purkauksissa
kohonneet maanpinnalle, ennenkuin ovat jähmettyneet.

Magnaatti (lat.), Unkarin ylhäisaatelistoon
kuuluva, joka syntyperänsä perusteella oli
valtiopäivien ylähuoneen, n. s. magnaattipöydän
jäsen; Puolassa ennen valtaneuvoston tai
ylhäisaateliston jäsen; yleensäkin rikas ja
mahtava mies.

Magna charta, kuuluisa engl. vapauskirja,
jonka ylimykset papiston ja Lontoon porvariston
avustamina pakottivat Juhana Maattoman 1215
myöntämään ja jota pidetään Englannissa
kansalaisvapauksien perustuksena. Sen mukaan
kuninkaan on lakia noudatettava, muuten vasallit
saavat tarttua aseisiin, ketään vapaata miestä
ei saa vangita eikä rangaista, elleivät hänen
vertaisensa ole häntä lain mukaan tuominneet.

Magna Græcia ks. Græcia.

Magnalium, aluminiumin ja magnesiumin
(10-30 %) lejeeraus.

Magneesia, magnesiumoksidi, MgO
esiintyy luonnossa periklaasin nimellä.
M:aa syntyy magnesiumia poltettaessa.
Teknillisesti sitä valmistetaan
magnesiumkarbonaatista tai -kloridista.
Löyhää, valkeata jauhetta, joka tuskin
liukenee veteen. Käytetään ulostavana
lääkkeenä, arsenikin vastamyrkkynä,
rautateollisuudessa, puhdistusaineena.
— Magneesiavalkoinen, magneesian ja
kalsium- tai bariumsulfaatin seos.
Käytetään paperinvalmistuksessa. —
Magneesiavalo, hehkuvalo, jossa
magnesiakappale on hehkukappaleena.

Magneetti (kreik.), magneettinen
teräskappale (permanentti l. pysyvä m.),
tai sähkövirran magnetoima meltorautakappale
(sähkö-m.); kenttä-m., sähkökoneessa
magneettisen kentän aiheuttava permanentti
tai sähköin.; luonnon m., magneettinen
malmi, vrt. Magnetismi.
— Magneetti-induktori, käsin kierrettävä
sähkökone, jossa on permanentit kenttämagneetit,
esim. puhelimen merkinanto-koje.
— Magneettikiisu l. pyrrotiini,
raudan ja rikin yhdistys, tav. Fe6S7;
sisältää lisäksi jopa 12 % nikkeliä; magneettinen.
— Magneettinen ekvaattori ks. Maamagnetismi.
— Magneettinen hitaus, hysteresis (ks. t.).
— Magneettinen induktsioni, magneettineni
influenssi. ks. Magnetismi.
— Magneettinen meridiaani, magneettineiulan
suuntaviiva, vrt. Deklinatsioni.
— Magneettinen rautamalmi, magneettirautakivi,
magnetiitti (ks. t.). — Magneettisähkö,
magneettosähköinduktsioni, sähkövirta, joka syntyy
magneettisen kentän ja sähköjohdon liikkuessa
toisiinsa verraten.

Magneettivuori, tarunomainen vuori,
joka muka oli puhdasta magneettirautaa ja
veti puoleensa rautaa niin voimakkaasti,
ettei kukaan, jonka kengissä oli rautanauloja,
voinut nousta sille eikä mikään laiva sitä
hajoamatta lähestyä.

Magneetto, polttomoottorien
sytytyskipinän aikaansaamiseen käytetty,
moottorin itsensä kiertämä sähkökone,
jossa on permanentit kenttämagneetit.

Magnesia. 1. Niemimaa Tessaliassa.
— 2. Lyydian M., kreik. kaup. Vähän-Aasian
länsiosassa, Hermos-joen rannalla.
— 3. Kaarian M., kreik. kaup. Vähän-Aasian
länsiosassa läh. Maiandros-jokea. vrt.
Magneesia.

Magnesiitti, väritön tai (epäpuhtaana)
kellertävä tai harmaa kivennäinen, kokoomukseltaan
magnesiumkarbonaattia. Hiilidioksidi erkanee



siitä 510 °:n kuumuudessa, jäljelle jää
magnesiumoksidia, joka 800°-900°:n
kuumuudessa „palaa kuolleeksi, s. o.
muuttuu sulamattomaksi ja liukenemattomaksi,
kiteiseksi periklaasiksi. Tähän perustuu
m:n käytäntö tulenkestävien n. s.
magnesiitti-tiilien valmistukseen. M. on
talkin kerällä pääaineksena Itä-Suomen
vuolukivessa,

Magnesiittilevyt, 1-3 cm paksuja
magnesiitista, sahajauhoista y. m.
säkkikangaskudoksen varaan tehtyjä
väliseiniksi y. m. käytettäviä laattoja.

Magnesium, metallinen alkuaine, at.-p.
24,32, ominaisp. 1,74, sulamisp. 650°,
kiehumap. 1120°. Valkea, metallikiiltoinen,
taottava ja valettava, Ilmassa kestävä;
peittyy ohuella oksidikerroksella, joka
suojelee sisäosia hapettumasta. Palaa
kirkkaalla liekillä; 600° lämmössä alkaa
syntyä m.-oksidia l. magneesiaa,
670°:ssa tämän ohella m.-nitridiä Mg3N2.
Voimakas pelkistin. Esiintyy luonnossa ainoastaan
yhdistyksinä: magnesiittina, dolomiittina
(karbonaatteja), asbestina, talkkina,
serpentiininä, merenvahana (silikaatteja),
karnalliittina (kloridi), kiseriittinä,
kainiittina (sulfaatteja). Valmistetaan
elektrolysoimalla sulatettua karnalliittia.
M:n yhdistyksistä m.-kloridi, MgCl2,
on hygroskooppista; käytetään katujen kasteluun
ja tulensammutukseen; m.-sulfaatti, karvassuola,
MgSO4 + 7H2O, on aineksena
useissa kivennäisvesissä,

Magnesiumvalo, palavan magnesiumin
synnyttämä kirkas valo. Käytetään pimeissä
huoneissa valokuvattaessa.

Magnetiitti, magneettinen rautamalmi,
Fe3O4, tärkein rautamalmi,
sisältää puhtaana 72,4 % rautaa.
Raudanmusta, metallikiiltoinen, läpikuultamaton,
vaikeasti sulava, magneettinen. Kovuus n. 5.
Liukenee helposti suolahappoon. Helposti
löydettävissä magneettisuutensa vuoksi.
Esiintyy kiteinä kivilajien raoissa sekä niihin
sekaantuneena. Kaivosalueita, joilla m. on
tärkein tai ainoa malmi, ovat Kiirimavaara,
Luossavaara ja Jällivaara, Grängesberg y. m.
Ruotsissa, Arendal Norjassa, Katškanar
Uralissa Venäjällä sekä lukuisat paikat
Unkarissa ja Pohjois-Amerikassa. Myös
Etelä-Suomen vanhoilla kaivosalueilla m.
oli ainoana rautamalmina.

Magnetismi, eräiden mineraalien sekä
näillä siveltyjen terästankojen, magneettien,
ominaisuusi vetää puoleensa rautapalasia. Vetovoima on
pääasiassa keskittynyt tangon päihin,
kohtioihin l. napoihin; välillä on
vetovoimaton indifferenttikohta.
Vapaasti riippuva magneetti asettuu lähes maant.
etelä-pohjoissuuntaan (vrt. Maamagnetismi),
aina sama kohtio pohjoista (pohjoiskohtio),
toinen etelää kohti (eteläkohtio). Kahta magneettia
vietäessä toistensa läheisyyteen, havaitaan, että
samannimiset kohtiot karkoittavat toisiaan,
erinimiset vetävät toisiaan puoleensa. — Jos
magneetti katkaistaan, niin saadaan kaksi
magneettia, joilla kummallakin on pohjois- ja
eteläkohtionsa; näin, jatkettiin katkaisemista
kuinka kauas tahansa. — Magneetin ajatellaan
muodostuvan pienistä elementaari- l.
alkeismagneeteista (molekyyleistä), joiden
pohjoiskohtiot ovat samannepäin. Kun rautakappale,
joka ei ole magneettinen, tuodaan magneetin
lähelle, niin sekin muuttuu magneettiseksi siten,
että sen ja magneetin erinimiset kohtiot ovat
vastakkain (magneettinen influenssi). Senkin
ajatellaan olevan kokoonpannun alkeismagneeteista,
jotka epämagneettisessa tilassa eri suuntaisina
kumoavat toistensa vaikutuksen; magnetoitaessa
ne suuntautuvat yhtäänne. — Magneettikohtioitten
välinen veto- ja poistovoima noudattaa Coulombin lakia:

m1 . m2
P = ————
r2

(P magneettinen voima, m1 ja m2
kohtiovoimakkuudet, r keskinäinen etäisyys).
Magneetin ympärillä vallitsee voimakenttä,
magneettinen kenttä, joka saadaan
havaittavaksi esim. ripottelemalla
rautaviilajauhoja sen yli asetetulle paperille.
Voimaviivat kulkevat pohjoiskohtiosta
eteläkohtioon. Kentällä oleva magneettineula
asettuu voimaviivan suuntaan; vapaasti liikkuva
magneettinen pohjoiskohtio kulkee voimaviivaa
pitkin, pohjoiskohtiosta eteläkohtioon;
eteläkohtio myös, mutta päinvastaiseen suuntaan.
Jos magneettineula on kentässä ja muodostaa
kulman (φ) voimaviivan kanssa, niin siihen
vaikuttaa kiertävä voimapari, joka on suoraan
verrannollinen sen magneettiseen momenttiin
M = m . l (m kohtiovolmakkuus,
l neulan pituus) ja mainitun kulman


Magneettisauvan voimakenttä.




siniin: D = MH sin (φ (H =
kenttävoimakkuus). Voimaviivojen
tiheys on suoraan verrannollinen
kenttävoimakkuuteen (vrt. Voimakenttä).


Rautasauva magneettisessa kentässä.

Magneettiseen kenttään tuotu rautakappale
imee itseensä voimaviivoja, niin että kenttä
sen lähimmässä ympäristöissä on miltei
samanlainen kuin samanmuotoisen magneetin
kenttä (sopusoinnussa sen mainitun seikan
kanssa, että se vaikuttaa kuten magneetti).
Samoin on laita, vaikka pienemmässä määrin
eräiden muiden metallien: nikkelin ja
koboltin (ferromagneettisia aineita).
Erittäin voimakkaissa kentissä on havaittu
useiden muiden aineiden (mangaanin, kromin,


„Magneettinen varjo". Rautarenkaan
vaikutus magneettiseen kenttään.


Diamagneettinen kappale
magneettisessa kentässä.

platinan, aluminiumm y. m.) samoin muuntavan
kentän lähintä ympäristöä, vaikka hyvin
heikosti: magneetti vetää niitä tuskin
huomattavasti puoleensa (paramagneettiset
aineet). Toiset aineet suhtautuvat taas
päinvastoin; magneetti karkoittaa niitä,
ja hevosenkengän muotoisen magneetin kohtioiden
välissä ne asettuvat poikkiteloin
(diamagneettiset aineet: vismutti, antimoni,


Permeabiliteetin (μ) ja magneettisen
induktsionin (B) riippuvaisuus
kenttävoimakkuudesta (D).

sinkki, lyijy, hopea, kupari, rikki, useimmat
suolat, vaha, norsunluu). Ferromagneettisista
aineista meltorauta magnetoituu helposti
ja menettää, magneettisesta kentästä poistettuna,
melkein täydellisesti magneettisuutensa; teräs
on vaikeammin niiagnetoitavaa ja säilyttää
suureksi osaksi saamansa magneettisuuden. Eri
rautalajien magnetoitavuus, permeabiliteetti
(Faradayn magneettinen johtokyky),
vaihtelee suuresti raudan laadun mukaan ja on
myös kentän voimakkuudesta riippuva; suurin se
on eräillä pehmeillä takomaraudoilla. Permeabiliteetin
ja kenttävoimakkuuden tulo on = se magneettinen
kenttä, jonka voimakkuus olisi sama kuin kyseissä
olevassa kentässä magnetoituneen rautakappaleen.
Tätä näennäistä kenttävoimakkuutta sanotaan
magneettiseksi induktsioniksi, ja se
määrää kentän sähkömagneettisen induktsionin.
— Pehmeimpäänkin rautaan jää kentästä
poistettuna jonkinverran remanenttia
m:ia l. m.-jäte. Sen vastakkaisen kentän
voimakkuus, mikä on tarpeen, jotta m. tulisi
poistetuksi, on koersitiivi- l.
säilyttämisvoima. Itse ilmiötä sanotaan
hystereesikseksi. Se aiheuttaa
rautakappaleen kuumenemisen vaihtuvassa
magneettisessa kentässä. — Myös sähkövirtaa
ympäröi magneettinen kenttä; jos virta
kiertää myötäpäivää, niin pohjoiskohtio on
edellä. Alkeismagneettien ajatellaankin
syntyvän siten, että niiden atomien ympäri
kiertävillä elektroneilla on magneettinen
kenttä. Tämän käsityksen pohjalla voidaan
selittää m:n muiden pulmallisten kysymysten
ohella m. m. maan m:n syy. vrt. myös
Animaalinen magnetismi ja Mesmer.

Magnetografi (kreik.), itsepiirtävä
variometri. vrt. Magnetometri.

Magnetoiminen, magnetiseetraaminen,
teräsesineen saattaminen magneettiseksi; tapahtuu
parhaiten asettamalla se sähkövirtakäämin
magneettiseen kenttään tai sivelemällä sitä
voimakkaalla magneetilla.

Magnetometri (kreik.), koje magneettisen
kenttävodmakkuuden ja sen suunnan, esim.
maamagnetismin vaakakomponentin mittaamiseksi.
Sen muodostaa hienoon rihmaan ripustettu
magneettineula, kenttämagneetti ja
tähystyslaitteet. — M:ejä, joita ei käytetä
absoluuttisiin mittauksiin, vaan ainoastaan
magnetismivaihteluiden toteamiseen, sanotaan
variometreiksi.



Magnetoni, magneettisen voiman erkale,
eräänlainen magneettinen atomi. vrt.
Planckin erkaleoppi.

Magnificat (lat.), Marian kiitosvirsi
(,,Sieluni ylistää Herraa" . . .), katol.
„Vesperin" päätöslaulu.

Magnificus (lat.), suurenmoinen, komea.

Magnolia, kasvisuku Magnoliaceæ-heimossa,
joka on luonnollisessa järjestelmässä lähellä
leinikköisiä. Useita aas. ja pohjoisamer. lajeja
viljellään suurten, tav. punaisten tai valkoisten,
usein tuoksuvien kukkiensa vuoksi puistopuina
Etelä- ja Keski-Euroopassa.

Magnus (lat.), suuri.

Magnus, Johannes ks. Johannes Magnus.

Magnusilmiö, saks. fyysikon G. Magnuksen
(1802-70) keksimä ilmiö: jos silinteri pyörii
akselinsa ympäri ja sitä kohtaa sivultapäin
tuleva ilmavirtaus, niin tämä aiheuttaa
akselipaineen, jonka suunta on miltei
kohtisuorassa ilmavirran suuntaa vastaan.
Vaikuttaa ammutun kuulan poikkeamisen
sivullepäin. Teknillisesti käytetty
roottorilaivassa (ks. t.).

Magnússon, Arni (1663-1730),
isl. historioitsija ja historiallisten
asiakirjojen kokoilija. Kokoelmat nyk.
Kööpenhaminan yliopiston kirjastossa
(„Arnamagnæanske Samling").

Magog ks. Gog ja Magog.

Magotti (Macacus inuus l. Inuus
ecaudatus), makakeihin kuuluva, melkein
hännätön apina, n. 75 cm pitkä. Selkäpuoli
vihertävän ruskea, alta vaalea, naama
lihanvärinen. Asustaa kallioisilla seuduilla
Luoteis-Afrikassa, harvalukuisena myös
Gibraltarin kallioilla; Euroopassa ainoa
luonnonvarainen apinalaji. Syö hyönteisiä,
matoja, hedelmiä, juuria. Kuva I os., p. 169.

Magyar [madjar] (unk.), unkarilainen.
— Magyarország [madjarorsāg], Unkari.

Mahabharata ks. Intian kielet ja kirjallisuus.

Mahafisteli, joko tautiperäinen tai
keinotekoinen kanava, joka vatsan pinnalta
johtaa mahalaukkuun.

Mahahaava, vatsahaava, tav. pyöreä,
pinnallinen mahalaukun haavoittuma, yleisimmin
sen porttiosan limakalvossa. Se aiheuttaa erilaisia
vatsavaivoja, mahankouristuksia, kivun tunnetta
aterian jälkeen, happamia röyhtäyksiä ja oksennuksia,
usein verenoksennustakin. Vaikeissa tapauksissa se
syöpyy mahalaukun seinämän läpi, aukeaa vatsaonteloon
ja aiheuttaa vatsakalvontulehduksen.

Mahahappo, mahanesteessä oleva vapaa suolahappo.

Mahakatarri, vatsakatarri
(gastritis) on mahalaukun limakalvon
tauti, jota erotetaan kaksi lajia: äkillinen
ja kroonillinen. Edellinen johtuu joko liian
tiheistä tai runsaista aterioista tai sopimattomista,
kiihoittavista tai myrkyllisistä ravintoaineista,
liiallisesta alkoholin nauttimisesta. Oireita:
pahoinvointi, oksennukset, röyhtäykset, ruokahalun
puute, kielen tahmeus, joskus kuumekin. Kroonillinen
m. on usein äkillisen m:n seuraus, mutta voi myös
aiheutua ruoan vaillinaisesta pureksimisesta,
pitkäaikaisesta alkoholinkäytöstä y. m. Tällöin
surkastuu limakalvo ja sen rauhaset tuhoutuvat,
minkä johdosta mahalaukku ei voi suorittaa
erittämistehtäväänsä. Oireet vaihtelevat:
ruokahaluttomuus, painon tunne mahalaukun kohdalla,
joskus ankaria kipujakin, pahanmakuisia röyhtäyksiä,
oksennuksia, suolen toiminnan epäsäännöllisyys,
laihtuminen, väsymys; tauti voi muodostua hyvinkin
pitkälliseksi.

Mahalaukku, ruoansulatuskanavan laajentunut
keskiosa, ihmisellä hiukan käyristyneen päärynän
muotoinen, ruokatorven ja ohutsuolen välissä,
vatsaontelon yläosan vasemmalla puolella, pallean
alla. Ruokatorven laskuaukkoa siihen sanotaan m:n
suuksi, pohjukaissuolen lähtökohtaa m:n
portiksi. Tavallisesti m. on suljettuna,
molempia aukkoja ympäröivät rengaslihakset kun
ovat supistuneina ja siten kurovat nuo aukot umpeen.
M:n suu avautuu päästäessään niellyn ruoan
mahalaukkuun (avautuu myös oksennettaessa), m:n
portti taas avautuu silloin, kun m:n sisällys
tyhjentyy ohutsuoleen. M:n seinämän muodostaa
ulompi lihaskerros ja sen sisäpuolella oleva
limakalvo rauhasineen. Supistuessaan m:n lihakset
sekoittavat ruokaan rauhasten erittämää
mahanestettä (ks. t.), vatkaavat m:n
sisällystä ja puristavat sen vellimäisenä ohutsuoleen.


Mahalaukku. M mahan suu,
P mahan portti.

Mahan [məhe'in], Alfred Thayer
(1840-1914), amer. meriupseeri ja kirjailija; teoksia:
,,The influence of seapower upon history, 1660-1783",
„Life of Nelson" y. m.



Mahanadi, 840 km pitkä joki Etu-Intian
itärannikolla; laskee Bengaalin-lahteen.
Etu-Intiassa on muitakin samannimisiä
pienempiä jokia.

Mahaneste, mahalaukun limakalvon rauhasten
erittämä vesikirkas, hapan ruoansulatusneste.
Se sisältää veteen liuenneena suolahappoa
(0,3-0,4 %), pepsiiniä ja juoksutinta.
Sitä erittyy vuorokaudessa keskimäärin n. 1,5 l.
vrt. Ruoansulatus.

Mahankouristus (gastralgia, cardialgia),
mahalaukun tienoissa tuntuva ja siitä selkään päin
säteilevä kova kivunkohtaus, johon usein liittyy
oksennuskohtaus ja pyörtyminen. On mahahaavan,
mahasyövän ja kroonillisen mahakatarrin oireita.

Mahapumppu, mahasondia muistuttava putki,
jolla voidaan mahalaukkuun kaataa ja sieltä
jälleen ottaa ulos nesteitä. Käytetään
mahalaukun huuhteluun.

Maharadža, engl. maharajah (sanskr.).
„suurkuningas", int. ruhtinasten arvonimi.

Mahasondi, mahakoetin, kumiputki, joka
ruokatorven kautta johdetaan mahalaukkuun ja
jolla joko otetaan mahalaukusta sen
sisällystä tai viedään sinne nesteitä.

Mahasuolikatarri (lat. gastroenteritis),
tav. pikkulapsilla esiintyvä maha- ja suolikatarri;
aikaansaa oksennuksia, ripulia, vatsakipuja,
kuumetta. Vaikeita tapauksia sanotaan usein
lapsikoleraksi. Päättyy usein kuolemaan.

Mahasylki l. haimaneste. ks.
Haima. — Mahasylkirauhanen,
haima (ks. t.).

Mahasyöpä, vatsasyöpä, hiipien alkava,
tav. 40-60-ikäisillä esiintyvä mahalaukun limakalvon
syöpämuodostus. Aiheuttaa aluksi vain lieviä
ruoansulatushäiriöitä ja paikallista kipua,
myöhemmin vaikeata yleistilan huononemista
(laihtumista, heikkoutta) ja usein ankaria tuskia.
Johtaa tav. kuolemaan, vain aikaisin suoritettu
leikkaus voi pelastaa potilaan.

Mahatma, int. nimitys kunnia-arvoisille
kansan henkisille johtajille, teosofiassa suurten
opettajien nimitys.

Mahdi (arab.), muhamettilaisten odottama
Muhammedin työn jatkaja ja täydentäjä. M:n nimeä
ovat us. intoilijat itselleen vaatineet, m. m.
egypt. dervišši Muhammed Ahmed (n. 1840-85),
joka 1883 uskonkiihkoisten puoluelaistensa avulla
irroitti Sudanin ajaksi Egyptin ylivallasta.

Mahé [maē']. 1. Ransk. alue Etu-Intian
länsirannikolla samannimisen pienen joen suussa.
59 km2, 11,000 as. — 2. Saari ja kaup.
Seychellien saaristossa.

Mahjong, kiinal. korttipeliä muistuttava
neljän pelattava peli. Korttien vastikkeena on
yleensä sirot puiset tai luiset ,,kivet", joita
on n:ot 1-9 kolmea ,,maata", bambu, pyörä ja
numerot, sekä korkeampiarvoiset: punainen, vihreä
ja valkea lohikäärme, ilmansuunnat (itä,
pohjoinen, länsi, etelä), neljä täysin samanlaista
kappaletta kutakin. Pelivoitto riippuu puoleksi
onnesta, puoleksi taituruudesta ja muistista;
joskus lisätään mainittuihin kortteihin neljä
vuodenaikaa, jotka antavat pelille kokonaan
hasardipelin luonteen. Ollut Kiinassa suosituin
seurapeli jo vuosituhansien kuluessa, viimeaikoina
levinnyt engl. maihin sekä Euroopan mantereelle.

Mahla, useiden puuvartisten kasvien,
etenkin lehtipuiden, runsas kevätneste, joka
sisältää sekä kivennäissuoloja että
orgaanisia aineita ja jota vartta haavoitettaessa
vuotaa suurin määrin. Eräiden puiden (m. m.
pohj.-amer. sokerivaahteran) runsassokerisesta
m:sta valmistetaan siirappia ja päihdyttäviä juomia.

Mahler [māl-], Gustav (1860-1911),
itäv. säveltäjä, Brucknerin tyylin jatkaja. Saavutti
yleistä tunnustusta orkesterinjohtajana, etenkin
oopperan alalla. Sävelsi 9 sinfoniaa, joista useissa
esiintyy soolo- tai kuorolaulua, sekä laulusarjoja y. m.

Mahmud II (1785-1839), Turkin sulttaani 1808-39.
Harrasti uudistuksia.

Maho l. marto, hedelmätön
(kotieläimistä puhuen).

Mahomettilainen, muhamettilainen.

Mahón [maō'n], Puerto M.,
Baleaarien Menorcasaaren kaup. Laivastoasema.
20,000 as.

Mahonia, happomarjapensaan sukuinen
kasvisuku. M. aquifoliumia viljellään
koristuskasvina. Sillä on piikkiset nahkeat
lehdet, joita käytetään hautajaisseppeleihin,
ja mustansiniset marjat.

Mahonki, useista eri puulajeista saatavan
arvokkaan puun nimitys. Oikea m. saadaan
amer. Swietenia Mahagoni-puusta (heimo
Meliaceæ), joka kasvaa Länsi-Intiassa,
Keski-Amerikassa ja Meksikossa. Puu on ruskeata
tai ruskeanpunaista, vanhempana tummenevaa,
helposti kiilloitettavaa ja siksi suosittua
huonekaluteollisuudessa, laivojen rakennusaineena,
faneeriksi j. n. e. Uuden Hollannin m,, on
Eucalyptys marginatan kovaa, punaruskeata,
raskasta puuta.



Mahratit, maratit (ks. t.).

Mahtotapa, potentsiaali (ks. t.).

Mai, Angelo (1782-1854), it.
filologi, kardinaali. Löysi ja julkaisi
arvokkaita kreik. ja roomal. käsikirjoituksia.

Maia, kreik. tarustossa Atlaksen tytär,
Zeuksen puoliso ja Hermeen äiti; roomal.
mytologiassa kasvullisuuden ja kevään jumalatar,
joka sekoittui edelliseen nimen yhtäläisyyden takia,

Maiandros (nyk. Böjyk-Menderez),
joki Vähän-Aasian länsiosassa, laskee Aigeianmereen.

Maidontarkastus, maidon ominaisuuksien ja
ainemäärien tutkiminen maidon arvon, kestävyyden,
käyttökelpoisuuden y. m. määräämiseksi. Meijereissä ja
maitokaupoissa m. rajoittuu usein vain rasvan
määräämiseen, mikä tapahtuu joko kemiallisella
analyysilla tai erilaisilla butyrometreillä.
Maidon muista aineosista ei säännöllistä tarkastusta
suoriteta. Maidossa olevien bakteerien ja näiden
siinä aiheuttamien muutoksien takia meijerit,
erittäinkin juustomeijerit, ja eräät kunnalliset
viranomaiset ovat alkaneet suorittaa myös maidon
terveydellisiä tarkastuksia. Lika-ainesten
(kiinteän lian) paljous määrätään suodattamalla


Likatäpliä
pumpulisuodattimilla.

määrätty maitomäärä pienellä pumpulisuodattimella,
jolle lika kasaantuu, tai tarkastamalla sakka,
joka maidon seistessä 2 tuntia lasiastiassa
laskeutuu pohjaan. Happamuus määrätään
lakmuksella, titreeraamalla y. m. keinoilla,
kestävyys tavallisimmin käymisreduktaasikokeella
(entsyymi-reaktsioni). Tällöin sekoitetaan


Butyrometrejä ja mittapipettejä.
1 butyrometri täysi-,
2 kuorittua ja kirnumaitoa
varten, 3 mittapipetti maitoa,
4 sama rikkihappoa varten.

lasiputkessa 20 cm3:iin maitoon
1 cm3 alkoholiin liuotettua
metyleenisinistä ja seos asetetaan 45-50° C:n
lämpöön. Bakteerien vaikutuksesta väri häviää:
a) perin huonossa maidossa 20 minuutissa (bakteereita
tällöin yli 20 milj. 1 cm3:ssä),
b) huonossa maidossa 20 minuutista 2 tuntiin
(bakteereja 20-4 milj.), c) keskihyvässä maidossa
2-5 1/2 tunnissa (bakteereja 4-1/2 milj.) ja
d) hyvässä maidossa vasta yli 5 1/2 tunnissa
(bakteereja alle 1/2 milj.). Väärennysten


Rikkihapon
mittaamisautomaatti


Itsetoimiva (kääntö-)
happomittari

tutkimisessa käytetään erilaisia tarkastustapoja
riippuen siitä, tahdotaanko todeta, onko


Koelasiteline.


Keskipakoiskone.

maitoon sekoitettu vettä, kuorittua maitoa,
väri- tai muita vieraita aineita, onko siitä
kermaa kuorittu j. n. e. — Valtion m:ta ei
maassamme  ole, vaan on kaupunkikunnissa
sitä toimitettu terveydenhoitovirastoissa
kuntien omilla varoilla, von Konow, „Meijeri-oppi"
(1909); Sandelin (1916); Hirvensalo, „Lyhyt
maitotalousoppi" (1925).]


Käymis-reduktaasikoevälineet.

Maidstone [meidstən], kaup.
Kaakkois-Englannissa, Thamesin suun
eteläpuolella. Englannin humalanviljelyksen
keskus. 40,000 as.

Maihinnousu, joukkojen maihin vieminen
vihollisen rannikolle. M:n menestyminen edellyttää
herruutta merellä. Yhteen laivaan sijoitetun
pataljoonan m. kestää n. 3 tuntia suotuisissa
olosuhteissa etäisyyden rannasta ollessa n. 1,000 m.
Kuljettaessa Itämeren vesistössä tarvitaan tilaa
1-4 rek.-ton. miestä kohti matkan kestäessä 1, 3
ja useampia päiviä, hevosta kohti 3-4 rek.-ton.
ja kenttäpatteria kohti 100 m2.



Maijdell l. Maidel, Georg Johan
(1648-1710), ruots. kenraali. Kunnostautui
suuressa pohjan sodassa Suomessa olevan armeijan
ylipäällikkönä 1703-07.

Maiju Lassila ks. Untola, Algoth.

Maikenttä (s. o. toukokuun kenttä).
Merovingilaisten frankkilaishallitsijain aikana
kutsuttiin vuotuisesti maaliskuussa sotajoukko
(kaikki vapaat miehet) asetarkastukseen (n. s.
maaliskuun kenttä, lat. campus martius),
jonka yhteydessä keskusteltiin yleisistä asioista.
Neustriassa yleisten kokousten sijaan astuivat
ylimyskokoukset, mutta 600-luvun lopulla edelliset
ulotettiin koko valtakuntaan. Pippin Pieni siirsi
ne toukokuuhun (lat. campus madius, magis campus).

Maikop, kaup. Venäjän Kaukaasiassa, Kuban-joen
eteläpuolella. Ympärillä naftakenttiä. 50.000 as.
— Huomattava muinaislöytö sikäläiseltä vaskikaudelta,
n. 2000 e. Kr. [Tallgren, „Muinaistutkimuksen
työmaalta" (1918).]

Mailand, Milanon saks. nimi.

Mailanen (Medicago), hernekasvien heimoon
kuuluva kasvisuku; lehdet 3-sormisia. Meillä
keltakukkainen rentovartinen nurmimailanen
(M. lupulina) sekä satunnaisena kylvö-m.
(M. sativa); tämän sinikukkainen muoto
(M. sativa v. vulgaris) on lusernin-nimisenä
Keski- ja Etelä-Euroopassa ja Pohj.-Amerikassa
(alfalfa) tärkeä vihantarehu.

Maili. 1. Engl. penikulma, n. 1,609 m.
— 2. Meripenikulma, n. 1,852 m.

Maillart [majār], Louis (1817-71),
ransk. oopperansäveltäjä, jonka teoksista tunnetuin
on ,,Villarsin rakuunat" l. „Erakon kello".

Maillol [majo'l], Aristide
(s. 1861), ransk. kuvanveistäjä, arkaiseeraavan
suunnan alkuunpanija.

Maimatšin (ven. Kitaiskaja Sloboda),
kaup. Mongoliassa, Siperian rajalla, vastapäätä
Kjahtaa. 3,000 as.

Mainion, Salomon (1754-1800),
juut.-saks. filosofi. Teoksia: „Versuch über
die Transscendentalphilosophie", „Versuch
einer neuen Logik".

Maimonides, Moses (rabbi Moseben
Mainion) (1135-1204), espanjalaissyntyinen juut.
oppinut. Teoksia: uskonnonfilosofinen „Eksyneiden
opastus" (arab.) ja juut. uskonnollisen ja
oikeudellisen lainsäädännön kompendiumi ,,Mišne Tora".

Main, Reinin lisäjoki, oikealta. Laskee
Reiniin Mainzin kaupungin kohdalla. 495 km.

Mainadi (kreik.), menadi l. bakkantti,
kreik. Dionysos-jumalan seurueeseen kuuluva tai
hänen palveluksensa aikaansaamaan hurmaukseen
antautunut nainen.

Mainari (amer.-suom.), kaivostyömies.

Maine, predikaatti (ks. t.).

Maine, se siveellinen ja yhteiskunnallinen
arvo, joka henkilöllä yhteiskunnassa on. Hyvällä
m:lla lakikielessä tarkoitetaan samaa kuin
kansalaisluottamuksella (ks. t.).

Maine [mēn]. 1. Loiren lisäjoki
oikealta, Mayennen ja Sarthen yhtymisestä syntynyt,
12 km pitkä. — 2. Vanha ransk. maakunta Loiren
pohjoispuolella, vastaa nyk. Sarthen ja Mayennen
departementteja.

Maine [mein], valtio (v:sta 1820)
Yhdysvalloissa, koillisrannikolla; 85,570 km2,
770,000 as. Pääelinkeino maanviljelys: kauraa,
maissia, perunaa. Kutoma-, puu- ja
jalkineteollisuutta. Pääkaup. Augusta,
suurin kaup. Portland.

Maine [mein], Sir Henry James
Sumner (1822-88), engl. oikeusoppinut;
teoksia: „Ancient law", ,,Early history of
institutions", „Early law and custom".

Maine de Biran [mēn də birā'],
François Pierre Gonthier (1766-1824),
ransk. psykologi ja filosofi; teoksia:
,,Essai sur les fondements de psychologie".

Mainetodistus, papin, eriuskolais-seurakunnan
johtajan tai siviilirekisteriviranomaisen antama
todistus siitä, nauttiiko joku henkilö
kansalaisluottamusta vai onko hän tuomittu sen
menettämeeksi.

Mainiemi, säteri Kemiössä.

Maininki, leveä tyrskytön aalto, joka
kulkee vallitsevasta tuulensuunnasta riippumatta,
aikaisemman tuulen jälkivaikutuksena.

Mainland [meinlənəd]. 1. Suurin
Shetlandinsaarista. — 2. M. l. Pomona,
suurin Orkneysaarista.

Mainmorte [mämo'rt] (ransk.),
„kuollut käsi", 800-luvulla syntynyt nimitys,
jolla tarkoitetaan kirkkoja, luostareja tai
kat. kirkon alaisia laitoksia, mikäli nämä
ovat niille annetun omaisuuden ikuisia omistajia.

Maintenon [mätnō'], Françoise
d'Aubigné, M:n markiisitar (1635-1719),
Ludvig XIV:n salainen puoliso v:sta 1684.
Ankarasti kirkollismielinen, vaikutti Nantes'n
julistuksen peruuttamiseen.





Mainz. Tuomiokirkko.

Mainz [-nts], kaup. Hessenissä,
Saksassa, vastapäätä Mainin laskua Reiniin.
Nahka- ja huonekaluteoll., vilkas kauppa-kaup.
Saksan arvokkaimpia romaanisia tuomiokirkkoja,
linna 1600-luvulta. 110,000 as. — M. oli roomal.
leiripaikka, tuli 1244 vapaaksi valtakunnankaupungiksi
ja 1254 Reinin kaupunkiliiton johtajaksi, menetti
mahtiasemansa 1462. Kustaa II Aadolfilla oli 1631
päämajansa M:ssa. Linnoitukset purettu
maailmansodan jälkeen. M:n arkkihiippakunnan
(747-1802) arkkipiispa oli Saksan priimas ja
vaaliruhtinaskollegion puheenjohtaja.

Maiorescu [-e'-], Titu
(1840-1917), rom. poliitikko ja filosofi.
Pää- ja ulkoministerinä 1912-14.

Maire [mär] (ransk.), määri (ks. t.).

Maison [mezō'] (ransk.), talo,
liikeyritys, ravintola.

Maisons Laffitte [mezō' lafi't],
Maisons sur Seine, renessanssilinna
läh. Pariisia, museona.

Maissi (Zea mays), Amerikasta,
todennäköisesti Meksikosta, kotoisin oleva,
ei missään enää luonnonvaraisena kasvava viljalaji.
Yksivuotinen, Euroopassakin yli 2,5 m,
tropiikeissa 4-6 m korkea, leveälehtinen,
varsi mehevän ytimen täyttämä, kukat yksineuvoiset,
hede- ja emikukat samalla varrella, edelliset
varren latvassa, jälk. alempana tiheissä,
paksuissa tähkissä, joissa 200-350 siementä.
Näiden koko, muoto ja väri hyvin vaihteleva.
Eurooppaan m:n toi ensi kerran Kolumbus. Nykyisin
sitä viljellään kaikissa lämpimissä ja
lämpimänlauhkeissa maissa; tärkein m:n
tuottajamaa on Yhdysvallat, joka tuottaa n. 3/4
koko maapallon tuotannosta. Jyvien pääaineksena
on tärkkelys, typenpitoisuus hyvin vähäinen.
Useissa maissa syödään jyvät keitettyinä tai


Maissi. A kukkiva korsi,
B kypsä jyvätähkä.

paahdettuina tai jauhetaan suurimoiksi tai
jauhoiksi. Jauhoista (amerikkalaisten
cornflour) valmistetaan puhdasta
maissitärkkelystä, maizenaa. M.-jauho ei
yksinään sovellu hyvin leivän leipomiseen,
mutta kylläkin ruis- ja vehnäjauhoihin
sekoitettuna; m.-puuro, polenta,
on esim. Italiassa yleistä





ruokaa; myös makaronien valmistukseen käytetään
m.-jauhoja. Tärkkelystä valmistettaessa jää
maissileseitä ja gluteenijauhoa, joiden sekoitus
on valkuaisrikasta rehuainetta (gluteenirehua).
Jyviä käytetään vallan yleisesti sikojen ja
hanhien lihotusrehuksi, ja siellä, missä jyvät
eivät kypsy, viljellään m:ia sikojen ja
nautakarjan vihanta- ja painorehuksi.
Jauhonvalmistuksessa erotetuista kasviaiheista
puserretaan öljyä, ja puserrusjätteitä käytetään
väkirehuna. Jyviä käytetään myös
väkijuomateollisuudessa. Muuatta muunnosta,
sokerim:ia, syödään vihanneksena, emitähkien
suojuslehtiä käytetään paperin valmistamiseen.
Suomessa viljellään m:ia koristuskasvina.

Maisteri ks. Magister ja
Filosofian kandidaatti.
— Maisterinvihkiäiset ks. Promotsioni.

Maistraatin tila, kruununluontoinen tila,
jonka verot on lahjoitettu kaupungille
kannettavaksi.

Maistraatti (lat.), kaupunkikunnan ylin
hallinto- ja täytäntöönpanoviranomainen, jonka
tehtävänä on valvoa, että kaupungin yhteistä
omaisuutta, tuloja, etuja ja oikeuksia
asianmukaisesti hoidetaan sekä että toimeenpanoa
varten asetetut lautakunnat, hallintokunnat tai
henkilöt panevat täytäntöön kaupunginvaltuuston
päätökset. Samalla toimii m. kaupungissa
ulosotonhaltijana ja eräissä tapauksissa
ulosottomiehenä sekä myös tuomioistuimena
järjestys- ja talousasioissa. M. on kollegiaalinen,
ja siihen kuuluu pormestari tai kunnallispormestari
puheenjohtajana ja neuvosmiehiä jäseninä.

Maistre [mētr], Joseph de
(1753-1821), it. diplomaatti, ransk.
valtiotieteellinen kirjailija, kreivi;
Napoleonin aikaa seuranneen taantumuksen
pääedustajia. Teoksia: ,,Du Pape", „Soirées de
Saint Petersbourg". — Maistre,
Xavier de (1763-1852), ransk.
kirjailija, ven. kenraali, ed:n veli. Teoksia:
kertomus „Voyage autour de ma chambre".

Maiti, uroskalan valkea, maitomainen,
siittiöitä sisältävä siemenneste.

Maitiainen (Leontodon), mykerökukkaisten
heimoon kuuluva kasvisuku, jonka yleisin edustaja
meillä on keltakukkainen, keski- ja syyskesällä
kukkiva, niityillä, laitumilla, teiden varsilla
y. m. kasvava, kitkeränmakuinen syys-m.
(L. antumnalis).

Maitiaisneste. l. Kasvit. Useiden
kasvien maitiaisputkissa tai erikoisissa
maitiaissoluissa oleva valkoinen (voikukka,
fiikus), keltainen (Chelidonium),
joskus muunkinvärinen neste, jota tihkuu esiin
kasvin haavoittuessa. — 2. Eläint. ks. Lymfa.

Maitikka (Melampyrum), naamakukkaisten
heimoon kuuluva kasvisuku. Meillä yleisimmät lajit
keltakukkaiset niity-m. (M. pratense)
ja metsä-m. (M. silvaticum);
lehdoissa kasvavalla lehto-m:lla
(M. nemorosum) on kauniin sinipunaiset
ylälehdet. Puoliloisia, kahta ensinmainittua
pidetään hyvänä karjanrehuna.

Maito, maitorauhasten synnytyksen jälkeen
erittämä, imeväisen ravinnoksi tarkoitettu,
läpinäkymätön, valkea tai kellertävä neste,
joka sisältää veteen hienorakeisesti sekaantunutta
rasvaa ja puolittain liuennutta valkuaisainetta.
Lisäksi on m:ssa liuenneena maitosokeria ja suoloja.

Maidon kokoomus %:eissa
(V = vettä, R = rasvaa, Va = valkuaisainetta,
S = maitosokeria, T = tuhkaa).

V      R      Va     S      T
Lehmän maito      87,5    3,5    3,8    4,5    0,7
Vuohen   „        87,3    3,9    3,6    4,4    0,8
Poron    „        67,7   17,1   10,9    2,8    1,5
Lampaan  „        81,3    6,8    6,4    4,7    0,8
Sian     „        82,4    6,4    6,1    4,0    1,1
Hevosen  „        90,7    1,2    2,0    5,7    0,4
Aasin    „        90,0    1,3    2,1    6,3    0,3
Koiran   „        77,0    9,3    9,7    3,1    0,9
Naisen   „        89,1    3,1    1,7    5,9    0,2

Maito on täydellisin ravintoaine sisältäen kaikkia
ruumiinrakennukseen tarvittavia aineita.
Synnytyksen aikana ja vähän sen jälkeen erittyy
pihka- l. ternimaitoa, kolostrumia. M:n seistessä
rasvapalloset nousevat pinnalle kermaksi.
Kirnutessa m:n rasvapalloset yhtyvät toisiinsa
muodostaen voirakeita. M:oa
homogenisoitaessa rasvapalloset saatetaan
niin hienojakoisiksi, etteivät ne voi yhtyä eivätkä
muodostaa kermaa pinnalle kohoamalla. —  M. on
erinomainen ravintoliuos mikro-organismeille ja
pilaantuu näiden vaikutuksesta nopeasti: maito-
ja voihappobakteerien vaikutuksesta se happanee
ja juoksettuu, heinäbasilli hävittää valkuaisaineen
peptonin tehden m:n katkeraksi; toisten bakteerien
vaikutuksesta m. värjääntyy siniseksi, punaiseksi
tai keltaiseksi; lisäksi menestyvät m:ssa monet
vaaralliset tautibakteerit. M:n pienoiseliöiden
tuhoamiseksi käytetään pastöriseerausta
(ks. t.) tai sterilisoimista (ks. t.),
joilla m:n ja m.-tuotteiden säilyväisyyttä voidaan
pidentää.






Maitopisara vahvasti suurennettuna,
1 täysi-, 2 kuorittua maitoa.

M:sta valmistetaan paitsi voita ja juustoa
myös smetanaa l. vuolukermaa, tvorogia l.
rahkapiimää (uunipiimää), kaseiinia,
sterilisoitua ja kondensoitua m:oa,
m.-jauhoa, joghurtia, maitosokeria, kvarkkia.

Maitohappo, siirappimainen, väritön,
hajuton, hyvin hapan, veteen, alkoholiin ja
eetteriin liukeneva neste, muodostaa hyvästi
kiteytyviä, helposti liukenevia suoloja,
laktaatteja. M:oa muodostuu maidon maitosokerista
m.-käymisessä, jonka pääasiallisesti aiheuttaa
m.-bakteeri (Bacterium acidi lactiti).
M:oa tavataan eläinten ja ihmisten mahalaukussa,
suolistossa, lihasnesteessä, kasviksissa, rankissa,
painorehussa y. m. Sitä valmistetaan tehdasmaisesti
sokerinpitoisista liuoksista m.-käymisellä.
M.-bakteereja esiintyy luonnossa yleisesti
karjanlannassa, pelloilla, viljellyissä kasveissa,
rehuissa, kuivikeaineissa, astioissa y. m. M:oa
käytetään maitotaloudessa, terveydenhoidossa ja
teknillisiin tarkoituksiin kuten nahka-,
villanvärjäys- ja tärkkelystehtaissa. [Orla-Jensen,
„Maitotalousbakterioppi" (suomen. 1914); Sandelin,
,,Maidon ja maitotaloustuotteiden bakterioppi" (1919).]

Maitojauhe, maidosta valmistettu tuote,
josta vesi on kuumentamalla poistettu, myydään
kaupassa kuivattuna ja jauhettuna. [Hirvensalo
(1925).]

Maitokuume, poikimahalvaus (ks. t.).

Maitokypsyys, se aste jyvien kypsymisessä,
jolloin vielä ulkopuolisesta vihreän jyvän
siemenvalkuainen on muuttunut maitomaiseksi.

Maitolasi, opaaluasi,  maidon
valkea läpikuultava lasi, jossa väriaineena
kaliumfosfaattia tai sinkkioksidia.

Maitomerkit, ne lypsyeläimen ulkonaiset
merkit, joista on yritetty arvostella sen
tuotantokykyä: utaret, maito-, suonet, maitoreiät
ja maitopeili.

Maitomittari, butyrometri (ks. t.).

Maitopeili, lypsyeläimen n. s. maitomerkkejä,
utarien takapuolen ja hävyn välinen ruumiin pinta,
jossa karvat ovat hienot ja niiden kasvusuunta
ylöspäinen. vrt. Maitomerkit.

Maitopisara. Tätä nimeä käyttävät yhdistykset,
jotka hankkivat maitoa ja hoitoa pienille lapsille,
pääasiassa niiden ensim. elinvuotena. Helsingissä on
M:lla 4 asemaa, hoidokkeja. 355 (1925); vastaavia
yhdistyksiä toimii us. maaseutukaupungeissa.
Yhdistykset saavat suuren osan tuloistaan n. s.
vappukukan myynnistä. Suomen ensim. M.-asema
avattiin 1904.

Maitopuu l. lehmäpuu (Galactodendron
utile), Venezuelasta kotoisin oleva puu, jonka
rungosta vuotava maidonvärinen, hyvänmakuinen
maitiaisneste on hyvin ravitsevaa.

Maitorauhaset, vain nisäkkäillä olevat
ihorauhaset, jotka erittävät maitoa (ks. t.).
Niiden lukumäärä on eri imettäväisillä erilainen
riippuen poikasten lukumäärästä. Rauhasesta
johtavat ulos pienet maitotiehyet, jotka aukeavat
kekomaisen kohoutuman, nännin, päähän.

Maitorupi, rintalasten päässä ja kasvoissa
esiintyvä ihottuma, jossa paksuja kellanharmaita
rupia, — Maitosieni, rouskusienistä
(Lactarius) käytetty nimitys. — Maitosokeri,
laktoosi, aineksena maidoissa (3-6 %).
Kovia, valkoisia, makeahkoja kiteitä, jotka
vaikeahkosti liukenevat veteen. — Käytetään
lisäyksenä lehmänmaitoon pikkulasten ravinnoksi.

Maitotalous, maatalouden tärkeimpiä haaroja,
on viime vuosikymmeninä, kehityttyään järkiperäiseksi
ja laajaksi, yhä täydellisemmin erikoistumassa
varsinaisesta maataloudesta ja muodostumassa aivan
omalaatuiseksi tehdasteollisuudeksi. Järkiperäinen
m. tarkoittaa runsaslypsyisen karjan antimien
mahdollisimman kannattavaa käyttöä, joka saavutetaan
joko maitoa myymällä tai siitä tuotteita, voita,
juustoa y. m. valmistamalla, sekä m:n sivutuotteiden,
kuoritun maidon, heran j. n. e., tarkoituksenmukaisella
jalostamisella. vrt. Meijeriliike. [Grotenfelt,
„Tietoja Suomen maitotalouden kehityksestä" (1906) ja



„Vanruokaa; myös makaronien valmistukseen
käytetään m.-jauhoja. Tärkkelystä
valmistettaessa jää maissileseitä ja
gluteenijauhoa, joiden sekoitus on
valkuaisrikasta rehuainetta (gluteenirehua).
Jyviä käytetään vallan yleisesti sikojen
ja hanhien lihotusrehuksi, ja siellä,
missä jyvät eivät kypsy, viljellään m:ia
sikojen ja nautakarjan vihanta- ja
painorehuksi. Jauhonvalmistuksessa
erotetuista kasviaiheista puserretaan öljyä,
ja puserrusjätteitä käytetään väkirehuna.
Jyviä käytetään myös väkijuomateollisuudessa.
Muuatta muunnosta, sokerim:ia, syödään
vihanneksena, emitähkien suojuslehtiä
käytetään paperin valmistamiseen. Suomessa
viljellään m:ia koristuskasvina.

Maisteri ks. Magister ja Filosofian kandidaatti.
— Maisterinvihkiäiset ks. Promotsioni.

Maistraatin tila, kruununluontoinen
tila, jonka verot on lahjoitettu
kaupungille kannettavaksi.

Maistraatti (lat.), kaupunkikunnan
ylin hallinto- ja täytäntöönpanoviranomainen,
jonka tehtävänä on valvoa, että kaupungin
yhteistä omaisuutta, tuloja, etuja ja oikeuksia
asianmukaisesti hoidetaan sekä että toimeenpanoa
varten asetetut lautakunnat, hallintokunnat
tai henkilöt panevat täytäntöön
kaupunginvaltuuston päätökset. Samalla
toimii m. kaupungissa ulosotonhaltijana
ja eräissä tapauksissa ulosottomiehenä
sekä myös tuomioistuimena järjestys- ja
talousasioissa. M. on kollegiaalinen, ja
siihen kuuluu pormestari tai
kunnallispormestari puheenjohtajana ja
neuvosmiehiä jäseninä.

Maistre [mētr], Joseph de
(1753-1821), it. diplomaatti, ransk.
valtiotieteellinen kirjailija, kreivi; Napoleonin
aikaa seuranneen taantumuksen pääedustajia.
Teoksia: ,,Du Pape", „Soirées de Saint Petersbourg".
— Maistre, Xavier de (1763-1852),
ransk. kirjailija, ven. kenraali, ed:n veli.
Teoksia: kertomus „Voyage autour de ma chambre".

Maiti, uroskalan valkea, maitomainen,
siittiöitä sisältävä siemenneste.

Maitiainen (Leontodon),
mykerökukkaisten heimoon kuuluva kasvisuku,
jonka yleisin edustaja meillä on
keltakukkainen, keski- ja syyskesällä
kukkiva, niityillä, laitumilla, teiden varsilla
y. m. kasvava, kitkeränmakuinen syys-m.
(L. antumnalis).




Maitopisara vahvasti suurennettuna,
1 täysi-, 2 kuorittua maitoa.

M:sta valmistetaan paitsi voita ja
juustoa myös smetanaa 1. vuolukermaa,
tvorogia l. rahkapiimää (uunipiimää),
kaseiinia, sterilisoitua ja kondensoitua
m:oa, m.-jauhoa, joghurtia, maitosokeria,
kvarkkia.

Maitohappo, siirappimainen, väritön,
hajuton, hyvin hapan, veteen, alkoholiin
ja eetteriin liukeneva neste, muodostaa
hyvästi kiteytyviä, helposti liukenevia
suoloja, laktaatteja. M:oa muodostuu
maidon maitosokerista m.-käymisessä,
jonka pääasiallisesti aiheuttaa
m.-bakteeri (Bacterium acidi
lactiti). M:oa tavataan eläinten ja
ihmisten mahalaukussa, suolistossa,
lihasnesteessä, kasviksissa, rankissa,
painorehussa y. m. Sitä valmistetaan tehdasmaisesti
sokerinpitoisista liuoksista m.-käymisellä.
M.-bakteereja esiintyy luonnossa yleisesti
karjanlannassa, pelloilla, viljellyissä
kasveissa, rehuissa, kuivikeaineissa, astioissa
y. m. M:oa käytetään maitotaloudessa,
terveydenhoidossa ja teknillisiin
tarkoituksiin kuten nahka-, villanvärjäys-
ja tärkkelystehtaissa. [Orla-Jensen,
„Maitotalous-bakterioppi" (suomen. 1914);
Sandelin, ,,Maidon ja maitotaloustuotteiden
bakterioppi" (1919).]

Maitojauho, maidosta valmistettu
tuote, josta vesi on kuumentamalla
poistettu, myydään kaupassa kuivattuna
ja jauhettuna. [Hirvensalo (1925).]

Maitokuume, poikimahalvaus (ks. t.).

Maitokypsyys, se aste jyvien
kypsymisessä, jolloin vielä ulkopuolisesta
vihreän jyvän siemenvalkuainen on
muuttunut maitomaiseksi.

Maitolasi, opaalilasi,
maidonvalkea läpikuultava lasi, jossa
väriaineena kaliumfosfaattia tai sinkkioksidia,

Maitomerkit, ne lypsyeläimen
ulkonaiset merkit, joista on yritetty
arvostella sen tuotantokykyä: utaret,
maitosuonet, maitoreiät ja maitopeili.

Maitomittari, butyrometri (ks. t.).

Maitopeili, lypsyeläimen n. s.
maitomerkkejä, utarien takapuolen ja hävyn
välinen ruumiin pinta, jossa karvat ovat
hienot ja niiden kasvusuunta ylöspäinen.
vrt. Maitomerkit.

Maitopisara. Tätä nimeä käyttävät
yhdistykset, jotka hankkivat maitoa ja
hoitoa pienille lapsille, pääasiassa niiden
ensim. elinvuotena. Helsingissä on M:lla
4 asemaa, hoidokkeja. 355 (1925);
vastaavia yhdistyksiä toimii us.
maaseutukaupungeissa. Yhdistykset saavat suuren
osan tuloistaan n. s. vappukukan myynnistä.
Suomen ensim. M.-asema avattiin 1904.

Maitopuu l. lehmäpuu
(Galactodendron utile), Venezuelasta
kotoisin oleva puu, jonka rungosta vuotava
maidonvärinen, hyvänmakuinen maitiaisneste
on hyvin ravitsevaa.

Maitorauhaset, vain nisäkkäillä
olevat ihorauhaset, jotka erittävät maitoa
(ks. t.). Niiden lukumäärä on eri
imettäväisillä erilainen riippuen poikasten
lukumäärästä. Rauhasesta johtavat ulos
pienet maitotiehyet, jotka aukeavat kekomaisen
kohoutuman, nännin, päähän.

Maitorupi, rintalasten päässä ja
kasvoissa esiintyvä ihottuma, jossa paksuja
kellanharmaita rupia, — Maitosieni,
rouskusienistä (Lactarius) käytetty
nimitys. — Maitosokeri, laktoosi,
aineksena maidoissa (3-6 %). Kovia, valkoisia,
makeahkoja kiteitä, jotka vaikeahkosti
liukenevat veteen. — Käytetään lisäyksenä
lehmänmaitoon pikkulasten ravinnoksi.

Maitotalous, maatalouden tärkeimpiä
haaroja, on viime vuosikymmeninä,
kehityttyään järkiperäiseksi ja laajaksi, yhä
täydellisemmin erikoistumassa
varsinaisesta maataloudesta ja muodostumassa
aivan omalaatuiseksi tehdasteollisuudeksi.
Järkiperäinen m. tarkoittaa
runsaslypsyisen karjan antimien mahdollisimman
kannattavaa käyttöä, joka saavutetaan
joko maitoa myymällä tai siitä tuotteita,
voita, juustoa y. m. valmistamalla, sekä
m:n sivutuotteiden, kuoritun maidon,
heran j. n. e., tarkoituksenmukaisella
jalostamisella. vrt. Meijeriliike.
[Grotenfelt, „Tietoja Suomen
maitotalouden kehityksestä" (1906) ja



MAITOTALOUS


1. Ylistaron osuusmeijeri.


2. Kaupunkimeijerin sisäkuva.


MAITOTALOUS


3. Tyypillisen voimeijerin sisäkuva.


4. Tyypillisen juustomeijerin sisäkuva.

MAITOTALOUS


5. Valion laboratoriosta.


6. Vientivoita arvostellaan Valtion Vointarkastuslaitoksessa.


MAITOTALOUS


7. Valtion Vointarkastuslaitos ja voimakasiinit Hangossa.


8. Vientivoivarastoja.


9. Vientivoita laivataan Hangossa.




m:t saavat elää rauhassa, asuvat ne usein suurissa
yhteiskunnissa rakentaen yhteisvoimin kokonaisia
kyliä ja veden säännöstelemiseksi jopa 200 m:n
pituisia patoja poikkijyrsimistään ja paikalle
uittamistaan puunrungoista, risuista, mudasta ja
savesta sekä pitkiä kanavia tukinuittoaan varten.
Syövät lehtipuiden kuorta ja nuoria oksia.
— M:aa on kaikkina aikoina pyydystetty innokkaasti
arvokkaan turkkinsa sekä n. s. majavanhaustan,
s. o. erikoisissa sukupuolielinten vieressä olevissa
rauhasissa erittyvän väkevänhajuisen, ennen
hermotautien lääkkeeksi käytetyn aineen vuoksi.
Oltuaan ennen joks. yleinen koko Euroopassa on m.
nykyisin hävitetty sukupuuttoon monesta maasta,
Suomesta viime vuosisadan keskivaiheilla. Norjan
kaakkoisosassa se on rauhoitettuna säilynyt,
Ruotsiin on koetettu istuttaa sitä uudelleen.
Pohjois-Aasiassa se on säilynyt paremmin kuin
Euroopassa, Pohjois-Amerikassa elää lähisukuinen
laji, C. canadensis.

Majestas (lat.), vallantäydellisyys,
majesteetti (ks. t.), Rooman tasavallassa
kansan korkein vallantäydellisyys, mikä sitten
siirtyi keisareille.

Majesteetti (lat,), arvonimi, joka kuuluu
vähintään kuninkaanarvoisille hallitsijoille.
— Majesteettikirja, saks.-roomal.
keisarillisten asiakirjojen nimitys, joissa
alamaisille myönnetään erinäisiä oikeuksia,
vars. Rudolf II:n Böömin kuninkaana 1609 antama
vapauskirja, joka myönsi Böömin evankeelisille
säädyille uskonvapauden. Sen tulkitseminen
katolisten eduksi aiheutti 30-vuotisen sodan.
— Majesteettirikos, n. s. valtiorikoksiin
kuuluva rikos, joka tapahtui hallitsijaa
tahallisesti pahoinpitelemällä tai tekemällä
tahallista väkivaltaa hallitsijan persoonaa
vastaan tai hallitsijan, kunniaa loukkaamalla
(Rikoslaki 13:1-5).

Majnov [mainof], Vladimir
Nikolajevitš (1845-88), ven. kansatieteilijä.
Julk. us. tutkimuksia mordvalaisista ja
vepsäläisistä, matkakuvauksen Venäjän Karjalasta
ja matkaoppaan Suomesta. Suomeksi on ilmestynyt
,,Mordvan kansan lakitapoja" (Suomi-kirjassa 1885).

Majoitus, sotilasmajoitus (ks. t.).
— Majoituskirja, sijoituskirja
kruununtalon asukkaan ottamisessa, vrt.
Immissionikirja. — Majoitusmestari,
rykmentin tai itsenäisen pataljoonan majoitus-
y. m. taloudellisia asioita hoitava upseeri
tai virkailija.

Majolika (it.), tarve- ja koruesineinä
käytetty fajansslastia, jonka metallihohteisen
pinnan muodostaa läpinäkymätön tinalasitus
monivärisine maalattuine ja polttamalla
kiinnitettyine koristuksineen. Renessanssin
aikana m.-teollisuus kehittyi korkealle Italiassa.

Majonneesi (ransk.), sakea kastike, joka
valmistetaan öljystä, munankeltuaisesta ja
mausteista; ruokalaji, jossa m.-kastike.

Major (lat.), suurempi, myös vanhempi.
Roomalaisilla suuren maatilan työväestön esimies,
keskiajalla suurtilan hoitaja. — Majoraatti,
esikoisoikeus, perimysjärjestys, jonka
mukaan perittävä omaisuus, tav. kiinteistö, joutuu
kokonaan vanhimmalle perillisistä; tulee myös
kysymykseen kruununperimyksessä.

Major domus (lat.), taloudenhoitaja,
hovimestari. Frankkien valtakunnassa m. d:sta
tuli tärkeä valtion virkamies.

Majoristinen riita, saks. teologin
Georg Majorin (1502-74) aiheuttama
kiista hyvien töiden merkityksestä autuudelle.
Major piti niitä välttämättöminä, Amsdorff (ks.
t.) taas autuuden esteinä. Riita ratkaistiin
Sovintokaavassa siten, että tunnustettiin
hyvien töiden olevan Jumalan tahdon mukaisia,
mutta samalla teroitettiin, että autuus
perustuu yksin uskoon, jonka hedelmiä hyvät
työt ovat.

Majoriteetti (lat.), enemmistö.

Majuri, Suomen armeijan alin esiupseeriarvo.

Majuskeli (lat.), suuri kirjain, alkukirjain;
vastakohta: minuskeli.

Makaberi (ransk.), kuoleman-, kauhun-.
M:ksi sanotaan tilannetta, jossa asetetaan
vastakkain kuolema ja nuoruus, elämänilo tai
nautinto.

Makadamoiminen, tien pinnan päällystäminen
Mac Adamin (1756-1836) keksimällä laskoksella.
Sora- ja kivikerroksen päälle jyrätään tasakokoisia,
n. 5 cm:n särmäisiä graniittipalasia, joiden sekaan
ei panna hiekkaa; päällimmäiseksi levitetään ohut
hiekkakerrosi. Kohtalaisen hyvä maantienpäällystys,
missä liikenne ei ole kovin suuri.

Makakit (Macacus), aas. ja pohj.-afr.
häntäapinoita, joilla on poskipussit ja istuinkamarat.
Tavallinen m. eli Jaavan apina
(M. fascicularis) on selkäpuolelta vihreänruskea,
vatsapuolelta vaaleanharmaa, 55-65 cm pitkä, häntä
melkein ruumiin pituinen; yleinen eläintarhoissa.
Bunderi (M. rhesus) on vähän pienempi,
häntä vain n. 20



cm pitkä, selkä harmaa, vatsa valkea. Melkein
hännätön on magotti (ks. t.).

Makâme (arab.), alk. paikka, mihin
Itämaiden tapaan kokoonnutaan kuulemaan
kertojien improvisoimista; sitten siro ja
runomitallinen arab. proosa.

Makarij [-kā'-]. 1. M. (1482-1563),
ven. kirkollinen hallintomies. Koetti vahvistaa
kristinuskoa karjalaisten ja muiden Pohjois-Venäjän
suomensukuisten kansojen keskuudessa. V:sta 1542
metropoliittana, v:n 1551 kirkkojärjestyksen,
n. s. Stoglavin laatija. — 2. M., Mihail
Petrovitš Bulgakov (1816-82), ven.
jumaluusoppinut. Pääteos 13-niteinen Venäjän
kirkon historia.

Makaronirunous, leikillisiä runoja, jotka
on sepitetty eräänlaisella sekakielellä käyttämällä
sekaisin lat. ja jonkun uuden kielen sanoja lat.
taivutuspäätteillä varustettuina.

Makaronit (it.), hienoista, gluteenirikkaista
vehnäjauhoista valmistettu ravintotavara; ohuina
putkina, tähtinä tai säikeinä (vermisellit).

Makarov [-kā'rof], Stepan Ossipovitš
(1848-1904), ven. amiraali, Japanin sodassa Venäjän
Tyynenmeren laivaston ylipäällikkö 1904; upposi
amiraalilaivansa kerällä Port Arthurin edustalla.

Makart [mā-], Hans (1840-84), itäv.
taidemaalari. Maalannut suurikokoisia, värikylläisiä,
mutta pintapuolisia hist. kuvia. — Makartvihko,
kuivista kasveista tehty kukkavihko; H. Makartin
tauluissaan us. käyttämä aihe ja niistä huonekoristeluun
siirtynyt.

Makasiini (ransk.), varastohuone, tavaravarasto,
vaatetustavarain y. m. kauppa; patruunasäiliö kiväärissä
y. m.; us. kielissä käytetty aikakauslehtien nimissä („aitta").

Makasiinikivääri ks. Kivääri.

Makasiinipalkeet, mus., ovat uusimpina
aikoina tulleet yleiseen käytäntöön uruissa. M:itä
ei saateta käyntiin suorastaan poikimista, vaan
erityisten pienempien palkeiden avulla, joihin
polkimet välittömästi vaikuttavat,

Makassar, Mangkassar, kaup.
Celebesillä Alankomaiden Intiassa, Celebesin
ja Borneon välisen M.-salmen lannalla.
Kahvin, kopran, kautsun ja mausteiden vientiä.
26,000 as., niistä 1,000 valkoista.

Makauspäivät ja ylimääräiset makauspäivät
muodostavat makausajan l. sen ajan, jonka
kuluessa laivan rahtauksessa lastinantajan tulee
toimittaa rahtitavara laivaan tai lastin vastaanottajan,
lastia purettaessa, ottaa se vastaan (Merilaki 9/6 1873,
91-93 §:t). — Makausrahat, laivan päällikölle
tuleva korvaus ylimääräisten makauspäivien käyttämisestä
(Merilaki 9/6 1873, 92 §).

Makedonia, Balkanin niemimaalla oleva maakunta,
johon kuuluu Pohjois-Kreikka (itäisimpiä osia
lukuunottamatta). Sanan laajemmassa merkityksessä
sisällytetään M:aan myös Etelä-Slaavian ja Bulgaarian
eteläosat. — Historia. M:n asukkaat olivat
kreikkalaisten sukulaisia. Valtakunta perustettiin
n. 700 e. Kr. Arkelaos (413-399) suosi kreik.
sivistystä. Filippos II (359-336) perusti M:n
suuruuden ja hänen poikansa Aleksanteri Suuri
(336-323) teki siitä maailmanvallan. Hänen kuoltuaan
M. vallanperimystaisteluissa ja sodissa heikkeni,
niin että roomalaiset jakoivat sen 168 neljään osaan
ja tekivät 148 siitä provinssin. Keskiajalla M.
kuului Itä-Roomaan ja joutui n. 1400 turkkilaisille.
Sen asukkaista oli vähitellen tullut sekakansaa.
Turkkilaisten sorto aiheutti tyytymättömyyttä, ja vars.
Bulgaarian päästyä vapaaksi 1878 alkoi M:ssa voimakas
kansallinen kiihoitus, joka vei alituisiin kapinoihin
ja pysyväiseen anarkiaan. Suurvallat 1903 pakottivat
Turkin toimeenpanemaan uudistuksia, mutta niistä ei
ollut pysyvää apua. Balkanin sotien (1912-13) jälkeen
Turkki luopui M:sta, joka jaettiin Serbian, Bulgaarian
ja Kreikan kesken. Maailmansodassa se oli 1915-18
sotanäyttämönä, 1919 Bulgaaria menetti 1913 saamansa
osuuden M:sta. Muhammedinuskoisia on viime vuosina
siirtynyt Turkkiin.

Makeisteollisuusi. Karamelli-, marmeladi-,
kaakao- ja suklaatehtaita oli Suomessa 1924 29 ja
niiden tuotteiden valmistusarvo 114,2 milj. mk.
Tehtaista huomattavimmat ovat Karl Fazerin ja
Mellan (ks. n.).

Makeisvalmistevero, valtiolle suoritettava
vero, jota kannetaan eräin poikkeuksin,
ansiotarkoituksessa tehdyistä karamelleista,
konfekteista, pastilleista, kappaleiksi
muodostetusta marmeladista, marsipaanista ja
marsipaanivalmisteista, suklaasta, ei kuitenkaan
keittosuklaasta, y. m. pääasiallisesti sokerista,
suklaasta, kaakaosta, hedelmistä, manteleista,
pähkinöistä tai hedelmänsydämistä valmistetuista
makeisista (Laki m:sta 21/12 1925 ja Valtioneuvoston
päätös tämän lain täytäntöönpanosta 22/12 1925).



Makiapinat (Lemur), Madagaskarin ja
lähisaarten metsissä eläviä pitkähäntäisiä
puoliapinoita. Kissamaki (L. catia)
on n. 35 cm pitkä, 50 cm:n pituisessa hännässä
mustia ja valkoisia poikkijuovia. Musta m.
(L. macaco) ja vari (L. varius)
ovat suuremmat. Syövät hedelmiä, hyönteisiä,
linnunmunia y. m. s.

Makilo, Mac Elliot, Mäkiluoto,
puuton saari Suomenlahdessa Porkkalan
ulkosaaristossa, n. 5 km etelälounaaseen
Porkkalanniemestä, 1 km pitkä, 1/2 km leveä.
Saanut nimensä engl. upseerista Mac Elliotista,
yhdestä niistä 30 englantilaisesta ja
ranskalaisesta, jotka itämaisen sodan aikana
haudattiin saareen. Suurvaltain sodan aikana
linnoitettu, venäläiset räjäyttivät linnoitukset
hajalle poistuessaan saarelta keväällä 1918.
M:n johtoloiston kuva ks. Majakka.

Makimono, vaakasuora jap. maalaus,
muuten kuin kakemono (ks. t.).

Makkabealaiset, juut. pappis- ja hallitsijasuku.
Kun Syyrian hallitsija Antiokos Epifanes koetti väkisin
helleeniläistyttää juutalaisia, niin M:n kantaisä
Mattatias (k. 166 e. Kr.) nousi vastarintaan.
Hänen kuoltuaan otti johdon käsiinsä hänen poikansa
Juudas, lisänimeltä Makkabi (= vasara),
joka valloitti Jerusalemin 165 ja palautti siellä
juutalaisen jumalanpalveluksen. Hänen kaaduttuaan tuli
hänen veljestään Jonatanista ylimmäinen pappi
(153) ja valtakunnan johtaja (150). Hänen veljensä
Simon saattoi vapautustyön loppuun. Simonin
poika Johannes Hyrkanos (135-104) valloitti
Samarian ja Idumean. Tämän poika Aristobulos I
(104-103) otti kuninkaanarvon. Hänen seuraajiensa aikana
puhkesi sisäisiä riitoja ja lopulta veljessota, johon
roomalaiset sekaantuivat, ja heidän suosikkinsa Herodes
Suuri teki 37 lopun M:n vallasta.

Makkabealaiskirjat, neljä V:n T:n apokryfikirjaa,
joista sekä Vulgatassa että Lutherin käännöksessä on
vain kaksi ensimmäistä. Ne käsittelevät Makkabealaisten
historiaa; kolmannessa kerrotaan juutalaisten vainosta
ja ihmeellisestä pelastuksesta Egyptissä n. 216 e. Kr.
ja neljännessä kehoitetaan hurskaaseen elämänvaellukseen.

Makkararetki, Sigismundin suomalaisten
kannattajien Arvid Stålarmin johdolla heinäk.
1598 Uplantiin tekemä retki; saanut tämän nimen,
koska suomalaisia vastaan lähetetyillä
uplantilaisilla oli eväinään makkaroita.

Makkonen, Pietari (1785-1851),
kerimäkeläinen kansanrunoilija. Grotenfelt,
„Kahdeksantoista runoniekkaa" (1889).]

Makramee (arab.), pitsin tai
verkon kaltainen rimsu, joka valmistetaan
solmeilemalla.

Makrilli (Scomber scombrus),
piikkieväisiin kuuluva 40-60 cm pitkä, n. 1 kg:n
painoinen merikala. Selkäpuoli harmahtavan
sinivihreä, mustin aaltomaisin poikkijuovin
kirjailtu, kyljet ja vatsa hopeanvalkoiset.
Pohjois-Atlantissa, Välimeressä; Ruotsin
länsirannikolla jo yleinen, Suomen
etelärannikoltakin saatu muutamia kertoja.
Syö kaloja ja planktonia. Arvokas ravintokala,
jota Länsi- ja Etelä-Euroopassa paljon pyydetään.
ks. värikuvaliitettä Kaloja.

Makrokefalia (kreik.), isopäisyys, tav.
aivojen vesipöhön („vettä päässä") aiheuttama.

Makrokosmos (kreik.), „iso maailma",
maailmankaikkeus, ja sen vastineena mikrokosmos,
„pikku maailma", s. o. ihminen.

Makropodikalat (Macropodus), isoeväisiä
(vallankin pyrstöevä erittäin suuri), kauniinvärisiä
akvaariokaloja.

Makroskooppinen (kreik.), paljain silmin
näkyvä; vastakohta: mikroskooppinen.

Makrospori, isoitiö (ks. t.).

Maksa, selkärankaisten ruoansulatuskanavan
suurin rauhanen, syntyy sikiön suolen pussiutumana.
Ihmisellä se on punaruskea, 1,5 kg:n
painoinen, sijaitsee vatsaontelon yläosassa,


Maksa edestä ja ylhäältä
katsottuna, 1 alempi
onttolaskimo, 2 sappirakko.

oikealla puolella, rajoittuen ylhäällä palleaan,
alhaalla mahalaukkuun, lynkkysuoleen ja oikeaan
munuaiseen. Jakautuu kahteen päälohkoon: isompaan
oikeaan ja pienempään vasempaan. M:n solut
erittävät sappinestettä, joka kokoontuu hienoja
tiehyitä myöten joko maksatiehyeen tai m:n
alapinnalla olevaan sappirakkoon. Tästä laskeva
tiehyt ja maksatiehyt yhtyvät sappitiehyeksi,
joka avautuu pohjukaissuoleen. M:aan tulee
valtimoveri sisusvaltimosta haaroittuvaa
maksavaltimoa ja porttilaskimoa myöten. Siinä
on tiheä hiussuoniverkko, joka sitten yhtyy



alempaan onttolaskimoon laskevaksi maksalaskimoksi.
Sitä kohtaa, missä porttilaskimo, maksavaltimo ja
maksatiehyt yhtyvät m:aan, sanotaan maksaportiksi.
— Paitsi sapen erittäjänä toimii m. glykogeenin muodostajana
sokerista sekä sen varastopaikkana. Sitäpaitsi muodostuu
m:ssa virtsa-ainetta eräistä amoniakkiyhdistyksistä,
eetteririkkihappoja suolessa muodostuneista
mätänemistuotteista sekä aminohappoja. Erilaiset myrkyt,
kuten toksiinit ja metallisuolat muuttuvat m:ssa
myrkyttömiksi. — Selkärangattomien m:lla tarkoitetaan
morfologisesti eriarvoisia ruoansulatusrauhasia.

Maksamaa (ruots. Maksmo), ruotsink.
kunta Vaasan läänissä, Pohjanlahden rannikolla,
Vaasasta etelään; 88,8 km2, 2,179 as. (1925).

Maksamato (Distomum hepaticum), lampaan
(myös lehmän, joskus ihmisenkin) maksassa loisena
elävä, 20-30 mm pitkä, litteä imumato, jonka
kehityksessä monimutkainen sukupolvenvuorottelu;
väli-isäntänä lampikotilo.

Maksamaton kauppahinta. Jos kiinteän omaisuuden
myyjä ei ole saanut täyttä maksua, vaikka on
kauppakirjassa myöntänyt saaneensa koko kauppahinnan,
on hänellä vakuus siinä, mikä on myyty, ostajan muiden
velkojain edellä, kunnes kauppa laillistuu tai jos
lainhuudatus suoritetaan yhdellä lainhuudolla,
kiinnekirjaa antamatta, niiden käräjien loppuun saakka,
jotka ensiksi pidetään 6 kuukauden perästä, sen jälkeen
kuin lainhuuto myönnettiin. Jos myyjä sitä ennen ei ole
oikeuttansa kiinnityttänyt, ei hänellä ole parempaa
oikeutta kuin muillakaan velkojilla (Maakaari 11:2,
muutettuna 11/2 1922).

Maksamatotauti, iilitauti (ks. t.).

Maksaruohot (Sedum), Crassulaceæ-heimoon
kuuluva kasvisuku; mehevä- ja paksulehtisiä
kalliokasveja. Yleisimmät lajit: leveälehtinen m.
(Sedum telephium) ja matala, keltakukkainen
katkera m. (S. acre).

Maksasammalet (Hepaticæ.) eroavat
lehtisammalista siinä, että niiden sammalkasvi
on erilaispintainen, joko sekovarrellinen
tai varreksi ja lehdiksi erilaistunut, mutta
lehdet selkävatsaisesti asettuneet ja suonettomat.

Maksiimi (lat.-ransk.), käytännöllisen toiminnan
tai tahdon perusohje.

Maksimaali (lat.), yhtymissä: suurin, korkein;
vastakohta: minimaali, minimaalinen.

Maksimaalityöaika, normaalityöaika,
pisin lain sallima viikoittainen tai päivittäinen
työaika, jota kauemmin täysikasvuinen miespuolinen
työntekijä ei saa tehdä työtä. Maailmansodan jälkeen
on useissa maissa ainakin teollisuuden alalla
saatettu voimaan lakimääräinen 8-tuntinen työpäivä
tai ainakin 48-tuntinen viikoittainen työaika.
Suomessa julkaistiin 27 p. marrask. 1917 kahdeksan
tunnin työaikalaki, joka koski kaikkia muita työaloja
paitsi kotitaloutta ja maanviljelystä ja sen
sivuelinkeinoja sekä välittömästi maatalouden
yhteydessä toimitettavia töitä. vrt. Työaika.

Maksimalistit (lat.), pisimmälle menevät; jos
joku puolue jakautuu ryhmiin, sanotaan vaatimuksissaan
pisimmälle meneviä m:ksi. Erittäinkin on m:ksi sanottu
ven. sosialistien äärimmäistä vasemmistoryhmää
(n. s. otsovistit), joka bolševikkikaappauksen
jälkeen yhtyi bolševikkeihin.

Maksimi (lat.), suurin määrä, korkein aste.
Matem. Funktsionilla on m.-arvo l. lyhyesti
m. sellaisessa pisteessä, m.-pisteessä, minkä
molemmin puolin sillä on pienempi arvo. Vastakohta:
minimi; näiden yhteisnimitys: ääriarvot.
Jos m.- tai minimiarvo on suurin (tai pienin)
kaikista mahdollisista funktsionin arvoista, niin
se on absoluuttinen m. tai minimi. M.- ja
minimipisteessä on funktsionin derivaatta = 0.
— Sääopissa sanotaan m:ksi ja minimiksi
ilmanpaineen m:ia ja minimiä.

Maksimihinta, rajahinta.

Maksimilian, Badenin prinssi. ks. Max.

Maksimilian, Baijerin ruhtinaita.
— 1. M. I (1573-1651), herttua v:sta 1598.
Johti perustamaansa kat. liigaa; otti osaa
kolmikymmenvuotiseen sotaan ja sai
vaaliruhtinaanarvon 1623. — 2. M. I Josef
(1756-1825), vaaliruhtinas v:sta 1799, kuninkaana
1805-25. Liitossa Napoleonin kanssa 1801-13
laajensi maansa alueita, liittyi 1813 Napoleonin
vihollisiin. — 3. M. II Josef (1811-64),
kuninkaana 1848-64. Koetti saada aikaan Baijerin
johtamaa Saksan pienempien valtioiden liittoa,
suosi tieteitä ja taidetta.

Maksimilian (1832-67), Meksikon keisari
1864-67, keisari Frans Josefin veli. Joutui
tasavaltalaisten vangiksi ja ammuttiin.

Maksimilian, saks.-roomal. keisareita.
— 1. M. I (1459-1519), Saksan kuningas v:sta
1486, keisarina v:sta 1493. Sai Kaarle Rohkean



tyttären Marian perintönä Alankomaat, Artois'n
ja Franche Comtén, karkoitti unkarilaiset Wienistä;
suosi humanisteja. Kaarle V oli hänen pojanpoikansa,
— 2. M. II (1527-76), keisarina v:sta 1564.
Valittiin 1562 roomalaiseksi kuninkaaksi ja
kruunattiin sekä Böömin että Unkarin hallitsijaksi.
Suhtautui aluksi myötätuntoisesti protestanttisuuteen.

Makslahti, Viipurinlahdesta kaakkoon
pistävä merenlahti.

Maksukielto, ulosottoviranomaisen velalliselle
tai velvoitetulle antama kielto suorituksen
täyttämisestä. M. on väliaikainen varmuustoimenpide,
jonka tarkoituksena on tuottaa varmuus siitä, että
vaatimus voidaan saada täytäntöönpannuksi.

Maksupäiväkirja, kirjanpidon apukirja,
maksujen erääntymisen kalenteri.

Maksutase ks. Kauppatase.

Maksunpano, veron tai muun suorituksen
määrääminen maksettavaksi.

Maksuväline ks. Laillinen maksuväline.

Makuaisti. Selkärankaisten m:n elimiä ovat
makukeräset, jotka sijaitsevat suuontelossa,
etupäässä kielessä. Imettäväisillä ne sijaitsevat
kielen nystyissä l. papilleissa; näitä on kolmenlaisia:
kapeammasta kannasta kohoavia, pallomaisia
sieninystyjä, suurempia ja syvänteen
ympäröimiä vallinystyjä ja pystyisten poimujen
näköisiä lehtinystyjä. Sitäpaitsi on
makukeräsiä kurkunkannessa ja pehmeässä suulaessa,
lapsilla poskien limakalvossakin. Makukeräsiin päättyvät
makuhermon haarat. — M:n fysiologiaa tunnetaan
vain sikäli, kuin se koskee ihmistä. Oikeastaan saamme
m:n avulla vain 4 erilaista aistimusta: makean, karvaan,
suolaisen ja happamen; emäksinen maku ja metallinmaku
lienevät eräänlaisia sekamakuja. Muut mauksi sanomamme
aistimukset ovat tunto- tai hajuaistimuksia.
— Hyönteisillä on makuelimiä suuosissa ja nielussa.
— Makuaistimuksen ärsykkeinä ovat nestemäiset aineet
(hajuaistin kaasumaiset). Kuva ks. Kieli.

Makulatuuri (lat.), alk. kirjapainossa
painettaessa tahrautunut paperi; paperi, jota
ei voida käyttää muuksi kuin käärepaperiksi;
arvoton tai hylkypaperi. — Makuleerata,
tehdä makulatuuriksi, hävittää, tehdä mitättömäksi.

Makuuhalli on tav. kolmelta puolelta suljettu,
neljänneltä avoin, katollinen halli, jota käytetään
etenkin keuhkotuberkuloosin hoidossa. Siinä potilaat
saavat levätä ulkoilmassa usein suuren osan päivää,
Kuvia ks. Keuhkotautiparantoloita.

Malaaria, horkka (ks. t.).

Malabar-rannikko, Etu-Intian länsi rannikon eteläosa
(eteläkärjestä n. 14°:een pohj. lev.). Asukasten enemmistö
dravidalaisia. Tärkein satamakaup. Kalikut.

Maladetta [-e'-], Pyreneitten korkein
vuoriryhmä, Espanjan alueella. Korkein huippu Pico
de Nethou 3,404 m.

Mala fides (lat.), vilpillinen mieli;
vastakohta: bona fides (ks. t.).

Malaga, samannimisen provinssin pääkaup.
Etelä-Espanjassa Välimeren rannalla. Barcelonan
jälkeen Espanjan tärkein kauppakaupunki (viinin
ja hedelmien vientiä), oivallinen satama, kutoma-
y. m. teoll. Tuomiokirkko 1500-luvulta,
maurilaisen linnan raunioita. 160,000 as.
— Arabialaisten hallussa 714-1487.

Malagassit, Madagaskarin (ks. t.) alkuasukkaat.

Malaijien niemimaa, Malakan (ks. t.) niemi.
— Malaijien saaristo, Itä Intian saaristo (ks. t.).

Malaijilaiset suojelusvaltiot, Malakan niemellä
olevia, kotimaisten ruhtinasten (sulttaanien)
nimellisesti hallitsemia brittiläisiä suojausalueita.
M:ia s:oita on yht. 9, niistä 4 on liittynyt n. s.
liittoutuneiksi malaijilaisvaltioiksi (engl.
Federated Malay States). Näiden ylin virkamies
on Singaporessa asuva Straits Settlementsin kuvernööri,
liittoutumattomissa" valtioissa on Englannin edustajana
engl. neuvonantaja. Asukkaista on yli puolet malaijeja
ja n. 1/3 kiinalaisia; enemmistö tunnustaa islamia.

Liittoutuneet valtiot:

km2     Asukasluku
Pahang . . . 36,300      150,000
Perak . . . 20,400      600,000
Selangor . . . 8,270      400,000
Negri Sembilan . . . 6,600      180,000

Liittoutumattomat valtiot:

Johore . . . 19,900      280,000
Trengganu . . . 15,500      150,000
Kelantan . . . 15,000      310,000
Kedah . . . 9,500      340,000
Perlis . . . 820       40,000

Malaijilais-polyneesialainen kielikunta,
kielet, joita malaijilaisen rodun kansat,
negriitto- y. m. heimot Itä-Intian saariston
sisäosissa ja melaneesialaiset puhuvat.



Malaijin kieli, malaijilais-polyneesialaiseen
kielikuntaan kuuluva kieli, puhutaan Malakassa ja
Sundasaarilla, missä yleisenä liikenne- ja kauppakielenä.

Malaijit, malaijilaiset, malaijilainen rotu,
sanan ahtaammassa merkityksessä Itä-Intian saaristossa,
Formosassia, Malakan niemimaalla sekä Madagaskarilla
asuvien ruskeaihoisten, musta- ja suoratukkaisten,
leveäkasvoisten kansojen yhteisnimitys. Tunnetuimpia
ryhmiä ovat varsinaiset malaijit Malakan niemellä,
tagaalit Filippiineillä, jaavalaiset
Jaavassa, batta-kansa Sumatralla, dajakit
Borneossa. ks. kuvia Ihminen: eri rotutyyppejä
(18-20). Hyviä merimiehiä, taitavia käsitöissä, maanviljelys
useimmiten pääelinkeino; asunnot us. paalurakennuksia.
Sivistysaste eri kansoilla hyvin erilainen; Malakan
niemellä ja saariston länsiosissa on int. vaikutus ollut
hyvin suuri; korkeimmalla sivistystasolla ovat jaavalaiset,
joilla vanha ja rikas omakielinen kirjallisuus. Vallitseva
uskonto islam. — Sanan laajemmassa merkityksessä m:hin
luetaan edellämainittujen kansojen lisäksi polyneesialaiset.

Malakansalmi, Malakan niemimaan ja Sumatran välillä,
55-300 m leveä, Erittäin vilkas laivaliike.

Malakia l. Maleaki, V:n T:n profeetta,
toimi Jerusalemissa n. 460 e. Kr.

Malakiitti, kauniin vihreä kupari-kivennäinen
[Cu2(OH)2CO3], kidemuoto monokliininen.
Kovuus 3,5-4, om.-p. n. 4. Uraalissa, Keski-Afrikassa,
Ilman vaikutuksesta vaskiaseet y. m. -esineet vuosisatain
kuluessa ovat peittyneet m.-kerroksella. — Malakiittivihreä,
bentsaalivihreä, karvasmanteliöljyvihreä, viktoriavihreä,
intensiivinen orgaaninen väriaine, kauniin sinivihreä.

Malakka. 1. M. eli Malaijien niemimaa,
Taka-Intian niemi. Luoteisosa kuuluu Birmaan, koillis-
ja keskiosa Siamiin, eteläosa Englannille (Straits
Settlements ja Malaijilaiset suojelusvaltiot).
Riisinviljelystä; tärkeimmät vientitavarat kautsu
ja tina. — 2. Brittiläinen M. = Straits
Settlements. — 3. Siirtomaa-alue Straits Settlementsissä,
M:n niemen länsirannikolla; 1,865 km2, 170,000 as.
— 4. Edellisen alueen pääkaup. 21,000 as.

Malakofiili (kreik.), nilviäissuosija, s. o.
kasvi, jonka pölytys tapahtuu nilviäisten
välityksellä; esim. suovehka.

Malakov, Sevastopolin eteläpuolella oleva
päävarustus; ranskalaisten Krimin sodassa
valloittama 1855.

Malankivuono (norj. Malangen),
Pohjois-Norjassa, Tromssasta lounaiseen,
17 km pitkä, 3-6 km leveä.

Mal à propos [malapropō'] (ransk.),
sopimattomasti; sopimattomaan aikaan.

Malaspina [-spī'-], Germanico
(n. 1550-1604), paavin lähettiläs, seurasi
neuvonantajana Sigismundia Ruotsiin 1593-94.

Malatesta [-te'-], Rimini'n kaupunkia
1200-1400-luvuilla hallinnut it. suku, tunnettu
julmuudestaan ja lahjakkaisuudestaan. Kuuluisa
oli Sigismundo M. (k. 1468), urhoollinen
soturi, tieteen ja taiteen suosija, mutta hirveä
tyranni.

Malcolm [mälkəm], neljä Skotlannin
kuningasta. — M. III Canmore, hallitsi
1057-93, taisteli Vilhelm Valloittajaa vastaan.

Mâle [mal], Émile (s. 1862),
ransk. taidehistorioitsija; julk. keskiaikaa
käsitteleviä ikonografisia teoksia.

Maleaki, Malakia (ks. t.).

Maletoranche [matəbrāš], Nicolas
(1638-1715), ransk. filosofi. Teoksia: ,,De la recherche
de la vérité".

Malediivit, Maldiivit, Englannille kuuluva
korallisaariryhmä Intian-meressä, Etu-Intiasta lounaaseen;
300 km2, 70,000 as., muhamettilaisia singhalilaisia.

Malediktsioni (lat.), herjaus; kirous.
— Malefikantti, pahantekijä, rikoksesta syytetty.

Malek šah l. Melek Šah (k. 1092), seldšukkien
suurin hallitsija, hallitsi v:sta 1072, valloitti m. m.
Itä-Roomalta suuremman osan Vähää-Aasiaa. Hänen kuoltuaan
seldšukkien valtakunta hajosi.

Malesherbes [malze'rb], Chrétien Guillaume
de Lamoignon de (1721-94), ransk. virkamies.
Vero-oikeuden presidenttinä 1750-71, ministerinä 1775-76,
1787-89, Ludvig XVI:n puolustusasianajaja; mestattu. M.
oli innokas valistuksen ystävä.

Malet [-ē'], Claude François de
(1754-1812), ransk. kenraali. Teki 1812 kapinayrityksen
levittäen huhua, että Napoleon oli kuollut Venäjällä;
ammuttu.

Maleva, muinainen liiviläisten ja virolaisten sotajoukko.

Malherbe [male'rb], François de
(1555-1628), ransk. runoilija. Uudistamalla runouden
yksinkertaisemmaksi ja järkevämmäksi tuli M:stä suurten
ransk. klassillisten kirjailijoiden esikuva.



Mali l. koiruoho (Artemisia
absinthium), mykerökukkainen monivuotinen,
väkevänhajuinen, katkeranmakuinen, valkeakarvainen
ruoho; viljellään meillä koin torjumiseksi ja
kotilääkkeeksi, Keski-Euroopassa absinttiliköörin
valmistamista varten.

Malibran [-ā'-], Marie (1808-36),
ransk. alttolaulajatar, aikansa kuuluisimpia, Manuel
Garcian (ks. t.) tytär ja oppilas.

Maligni (lat.), pahantapainen (varsinkin
kasvaimista puhuttaessa).

Maliisi (ransk.), ilkeys, ,,pahat kielet";
malitiöösi, ilkeä.

Malindi (aik. Melinde), satamakaup.
Englannin Itä-Afrikassa. 6,000 as.

Malines, Mecheln (ks. t.).

Malinov [-ī-], Aleksander (s. 1867),
bulg. poliitikko, pääministerinä 1908-11 ja kesäk.-marrask.
1918, jolloin aloitti neuvottelut ententen kanssa.

Malis [-ā-], muinaiskreik. maakunta,
Lamianlahden ympärillä, itärannikolla.

Malissorit, Pohjois-Albaanian heimojen yhteinen nimi.

Malitiosa desertio (lat.), aviopuolison omavaltainen
hylkääminen. Hyljätty puoliso voi m. d:n nojalla saada
avioeron ja se, joka on omavaltaisesti puolisonsa hyljännyt,
menettää pesäosuutensa (Naimiskaari 13:4-6).

Malka l. malko, olkikattojen paininpuu;
piiru-, riuku- tai hako-m. riippuen suuruudesta. M:jen
harjalla ristissä olevien päitten varassa on harja- l.
harakkapuu.

Mallarmé [-mē'], Stephane (1842-98),
ransk. runoilija, ransk. symbolismin johtaja. Teoksia:
,,L'après-midi d'un faune".

Mallasekstrakti, mallasuute, siirapinpaksuinen,
ravitseva ja imelä, maltaista valmistettu uute. Käytetään
vahvistavana lääkkeenä.

Mallasidut, mallastetusta viljasta, tav. ohrasta,
panimo jätteinä erotetut idut; ovat maukasta, helposti
sulavaa rehua, sisältävät typettömiä uutosaineita n.
45 %, valkuaista yli 20 %, rasvaa 1,5 %, kasvisyytä
12 %, tuhkaa 6 %. M:ja käytetään etupäässä
lypsylehmille, välistä myös hevosille.

Mallasjuomat ovat alkoholinpitoisia, eräänlaisessa
jälkikäymisvaiheessa olevia nesteitä, joita saadaan
humalilla höystetyn mallasuutteen, vierteen,
alkoholikäymisen tuloksena. Paitsi alkoholia sisältävät
m. mallassokeria, tärkkelyskumia, valkuaisaineita,
katkera-aineita y. m. Valkuaisenpitoisuus n. 0,6-1,5 %,
sokerin ja muiden hiilihydraattienvmäärä voi nousta
6-7 %:iin. M:ia, joissa alkoholia on alle 2 %, sanotaan
miedoiksi, niitä ovat esim. kalja ja sahti sekä erilaiset
miedot oluet; väkeviä m:ia ovat väkevämmät oluet (esim.
Baijerin oluessa yli 5 % alkoholia) ja portteri (lähes
7 % alkoholia). — Lakit. Yksityisellä on lupa
valmistaa, ja pitää kaupan ainoastaan n. s. mietoa
mallasjuomaa l. sellaista m:aa, joka +15° C ei
sisällä enempää kuin 2 tilavuusprosenttia etyylialkoholia,
eikä ole sellaisella vierteellä valmistettu, jonka
vierrevoima on suurempi kuin 5 % Ballingin asteikon
mukaan, taikka joka, jos vierre väkevyys on noussut
tätä rajaa ylemmäksi, on ollut sellaisen erityisen
käsittelyn alaisena, ettei se voi saavuttaa korkeampaa
kuin yllämainitun alkoholinpitoisuuden. M:ien valmistus
on erityisen tarkastuksen alainen. Se, joka
tehdasmaisesti valmistaa m:aa, on velvollinen panimon
silmälläpidosta johtuvien kustannusten korvaamiseksi
suorittamaan maksun, joka lasketaan m:n valmistamiseen
käytetyn mallasmäärän mukaan (Kieltolaki 1/6 1922, 2 §;
Laki m:n tehdasmaisesta valmistelusta 28/12 1907;
muutettu 18/3 1921; Valtioneuvoston päätös
valmistusmaksusta 29/12 1922).

Mallasjuomavero l. mallasvero, suostuntavero,
jota v:n 1864 jälkeen aluksi kannettiin valmistetuista
mallasjuomista, mutta sittemmin maksettiin oluen ja
portterin valmistukseen käytetyn mallasmäärän mukaan.
24/12 1915 annetulla asetuksella määrättiin m:oa
kannettavaksi sodan ajan; v:n 1918 jälkeen ei enää m:oa
ole suoritettu.

Mallassiirappi, mallasekstrakti (ks. t.).

Mallassokeri, maltoosi, sokerilaji, joka
syntyy tärkkelyksestä itäessä syntyvän entsyymin,
diastaasin vaikutuksesta. Käy suoraan alkoholiksi
kuten rypälesokeri.

Mallasvesi, järvi Hämeen läänissä, Roineen
eteläpuolella, n. 20 km pitkä ja 10 km leveä,
pinta-ala 64 km2, laskee Valkeakosken
kautta Sääksmäen järviin.

Mallatunturi, tunturiryhmä Enontekiön Lapissa,
Kilpisjärven pohjoisrannalla. Kunsas tunturi- ja
koivuvyöhykkeen kasvillisuus. V. 1916 rauhoitettu
luonnonpuistoksi.

Malleiini, tuberkuliinin tapainen aine, jota
saadaan eläinten räkätautibasillien perunakulttuureista
ja käytetään räkätaudin ilmisaamiseksi ruiskuttamalla
sitä eläimiin.

Malli, valumalli (ks. t. ja Kaavaus).

Mallikoulu, seminaarien yhteydessä toimiva
kansakoulu, jossa opettajakokelailla on
tilaisuus harjoitella.



Malline, mallilauta, šabloni, lauta tai levy,
jonka reuna muodostaa jonkun kuvion tai kappaleen ääriviivan
ja jolla valuri vetämällä muodostaa valumuotin tai -sydämen,
rappaaja rakennusten seiniin lista- l. simssimuodon, tai
jota sorvaaja käyttää mallina tai mittana sorvatessaan
määrätyn kuvion mukaisen kappaleen.

Mailing, Matilda (s. 1864), o. s. Kruse,
ruots. kirjailijatar. Teoksia: ,,En roman om Förste konsuln"
y. m. hist. romaaneja, „Skyttes på Munkeboda" y. m.
skoonelaisaiheisia herraskartanoja perheromaaneja. —
Mailing, Otto (1848-1915), tansk. säveltäjä.
Sävelsi orkesteriteoksia, kuorolauluja y. m.

Malliseppä l. mallipuuseppä, puuseppä joka
valmistaa valumalleja (ks. t.).

Mallofagit (kreik.), jyrsijäkorentoihin kuuluvia
siivettömiä, täiden näköisiä hyönteisiä. Eräät lajit
jyrsivät lintujen höyheniä, toiset imettäväisten
(kotieläinten, petoeläinten, jyrsijäin) karvoja.

Mallorca [maljo'rka] l. Majorka,
suurin Baleaareista (ks. t.).

Malm, ks. Juramuodostumat.

Malm, Carl Oscar (1826-63), Suomen ensim.
kuuromykkäkoulun opettaja, per. 1846 Porvooseen
kuuromykkäkoulun, joka siirrettiin myöh. Turkuun
M:n edelleenkin toimiessa sen opettajana. [Muistojulkaisu
(ruots., 1913).] — Malm, Karl Vilhelm
(1772-1826), suom. everstiluutnantti. Sandelsin
etujoukkojen johtajana toukok. 1808 valloitti Kuopion
ja eteni Mikkelin läheisyyteen, järjesti vapaajoukkoja
Karjalassa ja voitti venäläiset Pälkjärvellä; vaikutti
tehokkaasti Koljonvirran voittoon, joutui pian sen
jälkeen vangiksi. — Malm, Otto August
(1838-98), kauppaneuvos, laivanvarustajana tunnetun
Petter M:n (1800-68) poika. Lahjoitti 2 milj. mk.
korkeamman oletuksen, kansansivistyksen ja tieiteellisen
tutkimustyön edistämiseksi sekä 650,000 mk,
kotikaupungilleen Pietarsaarelle.


O. A. Malm.

Malmaison [-mezō'], La M., huvilinna ja iso puisto
Ranskassa, 10 km länteen Pariisista, museona.

Malmberg [-bärj], Aino (s. 1865),
kirjailijatar. Julk. novelleja ja muistelmateoksen „Maailmaa
kierrellessä". — Malmberg, Lauri (s. 1888),
jääkäri-eversti, suojeluskuntien ylipäällikkö v:sta 1922,
sotaväen väliaikainen päällikkö 1925, puolustusministeri
1924-25. — Malmberg, Niilo Kustaa (1807-68),
pappi, herännäisyysliikkeen johtomiehiä. Pappina Kalajoella
v:sta 1830, Nivalassa v:sta 1833, Lapualla v:sta 1838,
mainehikas kansanpuhuja. vrt. Malmivaara. —
Malmberg, Richard (s. 1877), kouluneuvos,
Suomen ruotsink. kirjailija. Julk. nimellä Gustav Alm
novellit „Höstdagar", .Herr Agaton Vidbäck och hans
vänner", ,,Fångstmän".


N. K. Malmborg.

— Malmberg, Viktor (s. 1867), suom.
kuvanveistäjä. Töitä: „Vedenkantaja".


V. Malmberg: Äiti ja lapsi.

Malmberget ks. Jällivaara.

Malmédy [-dī'] ks. Eupen.

Malmgren [-grēn], Anders Johan
(1834-97), suom. eläintieteilijä; tuli ylim. prof:ksi
1867, kalastustentarkastajaksi 1877, Oulun läänin
kuvernööriksi 1889. Julk. tutkimuksia arktisten seutujen
eläimistöstä ja kasvistosta sekä kirjoituksia
kalastuksen alalta.

Malmgård, Malminkartano (ks. t.).



Malmi (ruots. Malm), rautatieasema Helsingin-Riihimäen
rataosalla Helsingin pitäjässä, 11 km Helsingistä. Aseman
lähistöllä Helsingin kaupungin uusi hautausmaa, jonne haararata;
tiheä asutus, tehdaslaitoksia, suurliikkeiden varastorakennuksia.
Ruotsink. kansanopisto.

Malmi, jokainen luonnossa esiintyvä kivennäisainejoukkio,
joka sisältää jotakin hyödyllistä metallia niin paljon, että
ainetta kannattaa louhia metallin valmistamiseksi. M:ssa on
hyödyllisiä metalleja sisältäviä m.-mineraaleja
sekä näiden ohella arvottomia mineraaleja. Eri m:ien alin
vaadittava metallinpitoisuus vaihtelee kunkin metallin arvon
mukaan: kullanpitoinen kivi on m:ia, jos siinä on 0,0005 %
kultaa, kun taas rauta-m:ssa täytyy olla vähintään 30 % rautaa. —
M.-juonet ovat kallioperustan rakoja täyttäviä,
m.-kivennäistä runsaasti sisältäviä kivennäisainejoukkioita.

Malmikompassi, kompassi, jota käytetään magnetiitin
etsimiseen. Kardaanisesti ripustettu magneettineula,
tasapainoasennossaan vaakasuorassa. Malmikerrostumat
muuttavat kompassineulan asentoa.

Malminkartano. 1. Ratsuvelvollinen säteri Pernajassa,
Creutzeilla v:sta 1615, päärakennus vv:lta 1882-85.
— 2. M. l. Vanhakartano, säteriratsutila Askolan
Korttian kylässä. — 3. Maatila Ahlaisissa.


Malminkartano (Pernajassa).

Malmivaara, Wilhelm (1854-1922), alk.
Malmberg, N. K. Malmbergin poika, Lapuan kirkkoherra
1900-22, aikansa herännäisliikkeen huomattavin
johtomies, us. valtiopäivillä. Julk. „Sionin virret"
ja toimittanut Hengellistä Kuukauislehteä.


W. Malmivaara.

Malmström, August (1829-1901), ruots.
taidemaalari. Maalannut pohjoismaisia muinaistaru-
ja satuaiheisia historiatauluja, maisemia ja laatukuvia,
kuvittanut „Vänrikki Stoolin tarinoita" ja Topeliuksen
satuja. — Malmström, Bernhard Elis
(1816-65), ruots. runoilija ja kirjallisuushistorioitsija.
Teoksia: runosarja ,,Angelika", tunnettu runo „Hvi
suckar det så tungt uti skogen" sekä ,,Grunddragen
af svenska vitterhetens historia". — Malmström,
Carl Gustaf (1822-1912), ruots. historiantutkija.
Teoksia: ,,Sveriges politiska historia från konung Carl



XII:s död till statshvälfningen 1772" (6 nid.).
— Malmström, Karl Robert (1830-1900),
Suomen ruotsink. runoilija, pappi. Teoksia: „Dikter",
runoelma „Elden", näytelmä „Erik Fleming", ,,Samlade
dikter". [Arvid Hultinin kirjoittama elämäkerta
(1900).] — Malmström, Paul (1872-1919),
fyysikko, asistenttina ja dosenttina m. m. Helsingin
Yliopistossa ja Polyteknillisessä Opistossa,
professorina Tekn. Korkeakoulussa. Julkaisuja
sähköopin alalta.

Malmyž, piirikunta (ja kaup.) Itä-Venäjällä,
Vjatkan kuvernementin eteläosassa, Vjatkan ja sen
lisäjoen Kiljmezin varsilla. M:ssa asuu m. m.
votjakkeja ja tšeremissejä.

Malmö, kaup. Etelä-Ruotsissa, Juutinrauman
rannalla. Huomattava satama-, kauppa- ja teollisuuskaup.
Höyrylauttayhteys Kööpenhaminaan. Pyhän Pietarin kirkko
(Sankt Petri kyrka) 1300-luvulta, raatihuone ja linna
1500-luvulta, Pohjoismaiden .suurin rautatieasema.
116,000 as. (Ruotsin kolmas kaup.). — M. sai
kaupunginoikeudet 1353, joutui Tanskalta Ruotsille 1658.
V. 1524 tehtiin siellä M:n resessi, joka lopetti
Kustaa Vaasan johtaman vapaussodan Tanskaa vastaan.


Malmön sisäsatama.

Maloja (it. Maloggia), alppisola Graubündenissä,
Sveitsissä, 1,816 m yli merenp.; Enigadinin ja Bergellin
laaksojen välillä.

Malot [-ō'], Hector (1830-1907), ransk.
romaaninkirjoittaja. Teoksia: „Les victimes d amour",
„Le roman de mes romans", ,,Koditon" (suomen.).

Malpighi [-pi'gi], Marcello (1628-94),
it. luonnontutkija ja lääkäri, etevä histologi ja fysiologi.
Keksi hiussuoniston, selitti oikein keuhkojen rakenteen,
tutki pernan ja munuaisten anatomista rakennetta, keksi
ilmaputkilollisten niveljalkaisten erityselimet, n. s. M:n
putket; oli myös kasvianatomian ja solututkimuksen uranuurtajia,

Mal placé [-plasē'] (ransk.), väärään paikkaan
asetettu; sopimaton, epäonnistunut.

Malplaquet [-plakē'], Ranskassa, Belgian rajalla
oleva kylä, jossa 1709 Marlborough'n herttuan ja Savoijin
prinssin Eugenin johtamat englantilaiset, hollantilaiset
ja keisarilliset voittivat Villarsin herttuan komentamat
ranskalaiset.


Malta. La Valetta.

Malta, Englannille kuuluva saari Välimeressä, 100 km
Sisilian eteläpuolella; 248 km2, 225,000 as. Hyvin viljelty
(perunaa, viljaa, etelänhedelmiä), melkein metsätön.
Asukkaat, maltalaiset, ovat Välimeren maiden eri kansojen
sekoitusta ja puhuvat arabiansekaista italiaa;
room.-katolisia. M. on tärkeä öljy- ja hiiliasema ja
Englannin Välimerenlaivaston pääasema; lujasti linnoitettu,
varsinkin pääkaup. La Valetta. Hallinnon johdossa
on engl. kuvernööri;



hänen rinnallaan sotilasneuvosto ja 5-miehinen
ministeristö, joka sisältää jotakin hyödyllistä
metallia niin paljon, että ainetta kannattaa
louhia metallin valmistamiseksi. M:ssa on
vastuunalainen 2-kamariselle eduskunnalle;
useissa tärkeissä asioissa on kuvernöörillä
kumminkin yksinomainen päätösvalta. — Historia.
Oli vanhalla-ajalla foinikialaisten,
kartagolaisten ja roomalaisten hallussa,
yhdistettiin 1100-luvulla Sisiliaan, annettiin
1530 lääniksi johanniitoille, jotka puolustivat
sitä turkkilaisia ja merirosvoja vastaan.
Ranskalaiset valloittivat M:n 1798, mutta 1800
sen anastivat englantilaiset.

Maltaat, ohran, harvoin muiden viljalajien
jyviä, jotka ovat saaneet itää ja sen jälkeen
kuivattu. Valmistus: jyvät liotetaan vedessä
ja kootaan sitten läjiin, joita aika ajoin
kohennellaan. Näissä jyvät itävät, minkä jälkeen
ne kuivataan. Itäessä syntyy joukko entsyymejä,
näistä tärkein diastaasi, jonka vaikutuksesta
jyvien tärkkelys muuttuu mallassokeriksi.

Maltalaisritarit, johanniitat (ks. t.).

Malthus [mälþəs], Robert (1766-1834),
engl. taloustieteilijä, pappi. Pääteos: ,,Essay on
the principle of population" (1798), missä väitti,
että väestö lisääntyy geometrisessa sarjassa (1, 2, 4),
mutta elintarpeet ainoastaan aritmeettisessa (1, 2, 3),
esittäen edelleen, että vain sodat, kulkutaudit,
kurjuus ja paheet ovat estäneet väestöä liiaksi
kasvamasta sekä että tämä kasvu ehkäisee alempien
kansanluokkien tilan pysyväisen paranemisen. M.
puolestaan suositteli avioliittojen lykkäämistä
tai niistä kieltäytymistä keinoina, joiden avulla
kurjuus ei olisi välttämätön väenlisäyksen ehkäisijä
ja hyvinvoinnin karttuminen kävisi mahdolliseksi.
vrt. Uusmalthusianismi.

Malthusiaani, Malthuksen väestöteorian kannattaja.
— Malthusianismi, taloustieteellinen suunta,
joka hyväksyy Malthuksen väestöteorian.

Maltoosi, mallassokeri (ks. t.).

Maltsa (Atriplex), kasvisuku savikkakasvien
heimossa; meillä pari lajia yleisinä siemenrikkaruohoina.

Malus [-ly's], Étienne (1775-1812),
ransk. fyysikko ja insinööri, valon polarisatsionin keksijä,
tutki kahtaistaittumista y. m. valoilmiöitä.

Malwa, ylätasanko ja hist. maakunta Etu-Intiassa
Vindhyavuorten pohjoispuolella. Siinä on m. m.
samanniminen kotimainen ruhtinaskunta.

Malvakasvit (Malvaceœ), eriteräisiin kuuluva
kasviheimo; ruohoja, pensaita tai puita, lehdet tav.
kourasuoniset, kukat isot, usein ulkoverhiölliset. N.
900 lajia, useimmat lämpimissä ja lauhkeissa maissa.
Meillä luonnonvaraisina pari Malva-lajia., useita
koristuskasveina. Puutarhoissa viljellään sitäpaitsi
Althæa-, Lavatera-, Malope-lajeja, huonekasveina
Hibiscus ja Abutilon. Tärkeimmät m. ovat kumminkin
puuvillapensas ja apinanleipäpuu (ks. n.).

Malvern [mōlvən], Great M., kaup.
Länsi-Englannissa, kylpypaikka. 18,000 as. Jenny Lindin hauta.

Malvy [-vī'], Jean (s. 1875), ransk.
poliitikko (radikaali). Sisäministerinä 1914-17. Tuoimittiin
1918 viideksi vuodeksi maanpakoon muka virkatoimiensa
laiminlyömisestä, kun ei kylliksi ahdistanut defaitismia
(ks. t.). Sisäministerinä vähän aikaa 1926.

Malööri (ransk.), onnettomuus, kova onni, vastus.

Mamelukit (arab.), tšerkesseistä ja turaanilaisista
orjista muodostettu henkivartiosto, joka 1250 anasti
vallan Egyptissä ja joista lähteneet sulttaanit ja päälliköt
hallitsivat, kunnes heidät 1811 surmattiin. — Myös 1800-luvun
keskipalkoilla käytetyt pitkät ja väljät tytönhousut, jotka
oli kurottu kiinni nilkan ympäri.



Mamertiininen vankila, Rooman vanhin vankila.

Mamertiinit (lat.), muin.-it.
palkkasoturien nimitys.

Mammalia (lat.), nisäkkäät.

Mammea, kasvisuku. M. americana, länsi-int.
hedelmäpuu, viljelty tropiikeissa. Hedelmät, n. s.
S:t Domingon aprikoosit, suuria aprikoosin näköisiä luumarjoja.

Mammona (aram.), omaisuus, vars. rikkaus ihmisen
epäjumalaksi ajateltuna.

Mammutluola, Yhdysvalloissa, Kentuckyssä, Louisvillestä
lounaaseen. M:n muodostaa joukko toistensa yhteydessä olevia,
eri korkeuksilla sijaitsevia luolia, joissa on järviä ja jokia.
M:n pituudeksi on arvioitu 300 km.

Mammutpetäjä (Sequoia l. Wellingtonia
gigantea), mäntykasvien heimoon kuuluva amer.
jättiläishavupuu; kasvaa Kaliforniassa Sierra Nevadan
vuoriston länsirinteillä n. 36°—38° 15':n välillä pohj.
lev., 1,200-2,500 m:n korkeudessa. Keskimääräinen
korkeus 80-90 m ja rungon läpimitta tyvestä 6-7 m,
mutta voi kasvaa toista sataa m korkeaksi ja 10-12 m
paksuksi. Rauhoitettu.


Mammutpetäjä.

Mammutpumppu, paineilmapumppu, pystyputki,
joka ulottuu veteen tai nesteeseen 1/3-2/3
nostokorkeudesta ja jonka alapäähän johdetaan
ilmaa, mikä sekaantuu nesteeseen kuplina ja
nostaa sen putkea pitkin ylös. Käytetään varsinkin
mutaisen veden nostoon.


Mammutpumppu.

Mammutti (Elephas primigenius), sukupuuttoon
kuollut, tuuheakarvainen, afr. elefantin kokoinen
norsueläin, joka pleistoseenikaudella eli koko
Pohjois-Euroopassa ja -Aasiassa ja jonka hampaita ja
luita, jopa kokonaisia ruumiita lihoineen karvoineen
päivineen on löydetty varsinkin Pohjois-Siperian
jäätyneestä maaperästä. Suomestakin 4 löytöä:
poskihammas Iijoen varrelta, toinen Nilsiästä, kylkiluun
kappale Pohjan pitäjästä ja maitohammas Helsingistä.

Mammutvasara, voimansiirtoakselista tai omasta
sähkömoottoristaan liikkeensä saava ilmajoustinvasara.
Ilmasilinteri on järkälesilinterin suuntainen ja
sen vieressä. Järkäle painaa 30-1,000 kg, lyöntiluku
240-110 minuutissa, voimankulutus 1,5-40 hevosv.

Mamseli (ransk.), neiti, käytetään nyk.
enimmäkseen leikillisessä puheessa.

Man [män], saari Irlanninmeressä; 572 km2,
60,000 as. Maanviljelystä ja karjanhoitoa. Asukkaat, manx-kansa,
kelttiläisiä, alkuperäisen manxinkielen; taito jo häviämässä,
englanti yleisenä puhekielenä. — M. hallitaan oman
valtiosääntönsä mukaan. Hallinnon johdossa ovat Englannin
hallituksen asettama kuvernööri sekä lakeja säätävä eduskunta
(Court of Tynwald), johon kuuluu paitsi kuvernööriä
ja 10-miehistä virkamiesneuvostoa 24 kansan valitsemaa
edustajaa. Pääkaup. Douglas. — Saari on, oltuaan sitä
ennen Norjan, Skotlannin ja Englannin hallussa sekä
Stanley-suvun läänityksenä (1406-1765) v:sta 1765 ja täydelleen
v:sta 1828 kuulunut Englantiin.

Manaarin lahti, Etu-Intian ja Ceylonin välillä,
Aatamin sillan eteläpuolella. Lahdessa, Ceylonin
luoteisrannikolla, on M:n saari, jossa samanniminen kaupunki.

Manaatit l. lamantiinit (Manatus),
sireenieläimiiin kuuluvia vesinisäkkäitä. Eturaajat evämäiset,
takaraajoja ei ole, vartalo päättyy vaakasuoraan pyrstöevään,
ruumis harvakarvainen. Hitaita, kasvinsyöjiä.
Amerikkalainen m. (M. americanus) elää
Atlantin matalissa lahdissa Väli- ja Etelä-Amerikan
rannoilla; kasvaa 3 m pitkäksi ja 200-300 kg:n painoiseksi.
Kynnetön m. (M. inunguis) elää Amazonin ja
Orinocon vesistöissä, afrikkalainen m.


Amerikkalainen manaatti.





(M. senegalensis) Länsi-Afrikan rantalaguuneissa ja
joissa ja Tsad-järvessä. M: ja pyydystetään ihran,
lihan ja nahan vuoksi.

Manager [mänädžə] (engl.), yrityksen johtaja,
„tirehtööri"; ammattiurheilijan ottelujenjärjestäjä,
„impressaario".

Managua [-nā'-], keskiamer. Nicaraguan valtion
pääkaup. M.-järven rannalla. Yliopisto; kahvikauppaa.
60,000 as.

Manama, Menama, Bahreinsaarten
pääkaup. 35,000 as.

Manamansalo, Oulujärven suurin saari,
n. 15 km pitkä, n. 74 km2.

Manáos, kaup. Brasiliassa, Amazonasin valtion
pääkaup., Rio Negron rannalla, lähellä sen laskukohtaa
Amazoniin. Hyvä satama, kautsukauppaa, kuuluisa kasvit,
puutarha. 75,000 as.

Manasarowar, Mansarowar, järvi Tibetissä,
Himalajan ja Transhimalajan välissä, 4,600 m y.l. merenp.
Hindulaisten ja laamalaisten pyhiinvaelluspaikka.

Manasein [-ē-], Nikolaj (1835-95),
ven. senaattori, oikeusministeri 1885-94. M:n
Itämerenmaakunnissa 1882-84 toimeenpanema tarkastus
oli alkuna näiden maakuntain oikeuslaitoksen
venäläistyttämiseen.

Manasse. 1. Joosefin poika ja isr. heimo.
— 2. Jonudan kuningas, Hiskian poika, hallitsi
n. 690-638 e. Kr. M. oli valtiollisesti riippuvainen
Assyriasta, suosi epäjumalanpalvelusta ja vainosi
profeettoja. Toisen Aikakirjan 3310 ja seur. kertomus
hänen viemisestään vankina Babeliin, katumuksestansa
ja palaamisestansa kuninkaana takaisin lienee
epähistoriallinen. Siihen liittyy Manassen rukouksen
nimellä tunnettu pieni apokryfinen kirja.

Manasteri (ven.), luostari.

Mancha [-tša], La M., karu, aromainen
ylätasankoi Keski-Espanjassa, Uuden-Kastilian kaakkoisosasisa.
Cervantesin ,,Don Quijoten" tapahtumapaikka.

Manche [māš], La M., Kanaalin ransk. nimi.

Manchester [mäntšəstə]. 1. Kaup. Englannissa,
Liverpoolista itään. Maailman suurin puuvillatavaroiden
valmistuspaikka, villa-, silkki- ja metalliteoll.
Mersey-joen etelärannalta (Liverpoolin eteläpuolella)
alkava 57 km pitkä M:n kanava yhdistää M:n mereen. Yliopisto,
taidemuseo, tuomiokirkko 1400-luvulta, raatihuone
1800-luvulta. 750,000 as. — 2. Teollisuuskaup. New
Hampshiressa, Yhdysvalloissa. 80,000 as.


Manchester (Englannin).

Manchester [mäntšəstə], puuvillasametti,
kudotaan kuten silkkisametti.

Manchester Guardian [mäntšəstə gādiən],
Manchesterissa v:sta 1821 ilmestyvä sanomalehti,
vapaamielisten huomattavin lehti.

Manchesterin kanava ks. Manchester.

Manchesterkoulukunta [mäntsəstə-], vapaamielisen
koulukunnan äärimmäinen siipi, joka hylkää kaiken valtion
sekaantumisen taloudelliseen ja yhteiskunnalliseen elämään,
vars. suojelustullipolitiikan, mutta myös julkisen vaivaishoidon,
työväensuojeluslainsäädännön y. m. Saanut nimen siitä, että
Englannissa 1830-luvulla viljatullien poistamista tarkoittava
liike sai alkunsa Manchesterissa. Johtomlehiä Cobden ja
Bright (ks. n.).

Mancini [mantšī'ni], Marie (1639-1715),
Ludvig XIV:n rakastettu, Mazarinin sisarentytär. Ennenkuin
Mariehin oli kuningas rakastunut hänen sisareensa
Olympe M:iin (1640-1708) (myöh. prinssi Eugènen
[ks. t.] äiti).

Mancipatio (lat.), roomal. oikeuden mukaan juhlallinen,
ainoastaan Rooman kansalaisille kuuluva, oimistusoikeuden
siirtäminen, — Mancipiuni, roomal. oikeudessa
omistusoikeus; isännyys, eräs laji määräämisvaltaa toiseen
henkilöön nähden.

Mandaatti (lat.), välipuhe, jonka kautta joku henkilö
— toimen suorittaja mandatarius l. mandataari
— sitoutuu toisen — toimen antajan, mandantin
hyväksi tai nimessä — täyttämään jonkun tehtävän. Myös
itse toimeksianto, toimeksi saanti. — Maailmansodan päätyttyä
tehtiin Saksan siirtomaista ja eräistä Turkin alueista
n. s. m.-alueita, jotka annettiin eräille
voittajavalloille, sillä rajoituksella että nämä hallitsevat
niitä, ei suvereenisella omistusoikeudella, vaan
Kansainliiton mandataareina.

Mandal, kaup. Etelä-Norjassa, lähellä
M.-joen suuta. 3,600 as.



Mandalay [mändəlei], Mandaleh,
Birman ent. pääkaup., läh. Irawadi'a. Harjoittaa
sisämaankauppaa ja teollisuutta, vanhoja
loistorakennuksia. 150,000 as.

Mandariini (sanskr.). 1. Euroopassa käytetty
nimitys kiinal. virkamiehistä. — 2. ks. Citrus.

Mandealaiset, nasarealaiset, sabilaiset,
Etelä-Mesopotamiassa säilynyt pieni gnostilainen lahko,
joka antaa suuren arvon Johannes Kastajalle, mutta pitää
Abrahamia, Moosesta, Jeesusta ja Muhammedia vaarina profeettoina.

Mander, Karel van (1548-1606), holl. taidemaalari
ja kirjailija, Julk. taidehistorian „Het Schilderboek".
— Mander, Karel van (k. 1670), taidemaalari, ed:n
pojanpoika. Toimi hovimaalarina Tanskassa.

Manderström, Ludvig (1806-73), ruots. diplomaatti,
kreivi. Kabinettisihteerinä 1840-55, lähettiläänä Wienissä ja
Pariisissa 1855-58, ulkoministerinä 1858-68.

Mandeville [mändivil], Bernard (n. 1670-1733),
engl. moraalifilosofi, lääkäri. Pääteos: „The fable of the bees"
(Mehiläissatu), jossa väittää, että paheilla ja nautinnonhimolla
talouselämää edistävinä on merkitystä yhteiskunnalle.

Mandingo, mandenga, pääasiallisesti Nigeriassa
ja Liberiassa asuva neekerikansa.

Mandola, bandura, mandoliini (ks. n.).

Mandoliini (it.), it. kielisoitin, luutun kaltainen, mutta
kooltaan pienempi ja kaikupohjaltaan kuperampi. M:ssa on 4-6
kieliparia. Kukin pari on viritetty samaan korkeuteen ja asetettu
niin likitysten, että voidaan näppäimellä yhtaikaa värähdyttää
molempia kieliä ja siten aikaansaada pitkittyviä, viulun tremoloa
muistuttavia säveliä. Samantapaisia soittimia on kaukaisista ajoista
käytetty monin paikoin Itämailla ja Etelä-Euroopassa.


Mandoliini.

Mandriitti (kreik.), munkki.

Mandrilli (Papio maimon), paviaanien sukuun kuuluva,
Guineanlahden ympäristössä asuva apina. Häntä lyhyt, istumakamarat
helakanpunaiset, posket siniset ja uurteiset, nenä punainen,
leukaparta korean keltainen; ruma ja vastenmielisen näköinen,
häijyluontoinen.

Mandshuria, Mantšuria (ks. t.).

Mandura, bandura (ks. t.).

Maneeri (ransk.), yksityisen henkilön esiintymistapa,
taiteilijan tai kirjailijan esittämistapa, jossa us. piinnytään
totutun teennäisiin, luonnottomiin piirteisiin ja temppuihin
(maneerimaisuuteen) tai jäljitellään muita;
maneristi, maneerin käyttäjä.

Maneesi (ransk.), ratsastusrata, ratsastushuone.

Maneetti, eräistä meduusoista (ks. t.) käytetty nimitys.

Manén [-ē'n], Joan (s. 1883), esp.
(katalonialainen) viulu taituri ja säveltäjä. Esiintyi ensin
pianoa soittavana ,,ihmelapsena".

Manes (lat.), roomalaisilla manalan jumaluudet ja
vainajien henget.

Manes [-ā-], Alfred (s. 1877), saks.
vakuutustieteilijä, Berliinin Kauppakorkeakoulun prof.
Teoksia: ,,Versicherungslexikon", ,,Vierisicherungswesen",
,,Ins Land der sozialen Wunder", „Staatsbankrotte".

Mánes [mā-], Josef (1820-71), tšek.
taidemaalari; kansanelämän kuvaaja ja kuvittaja.

Manet [-ē], Édouard (1832-83), ransk.
taidemaalari, impressioniismin päämestareita. Kuvannut
Pariisin elämää, Töitä: „Aamiainen nurmikolla", „Olympia",
„Parveke". [Meier-Graefe (saks., 1912).] ks. kuvaliitettä
Ranskan taidetta.

Maneto, egypt. historiankirjoittaja, ylipappi.
Eli 200-luvulla e. Kr.

Manfred (1232-66), Sisilian sijaishallitsija v:sta 1254,
kuningas 1258-66, Fredrik II:n avioton poika. Kaatui taistelussa
Kaarle Anjoulaista vastaan, jolle paavi oli luvannut M:n valtakunnan.

Mangaani, metallinen alkuaine, kem. merkki Mn, at.-p. 54,9,
om.-p. 7,4, sulamisp. 1230°, kiehumap. 1900°. Ilmassa
kuumennettaessa peittyy värillisillä ok-sidikerroksilla kuten teräs.
Hajoittaa kiehuvaa vettä ja liukenee happoihin manganosuoloiksi.
Valmistetaan Goldschmidtin menetelmän mukaan redusoimalla
aluminiumilla m.-oksidioksiduulia. M.-malmeja ovat m. m.
ruunikivi l. pyrolusiitti, m.-dioksidi (MnO2), hausmanniitti,
m.-oksidioksiduuli (Mn3O4), m.-sälpä (MnCO3).
Kasvi- ja eläinorganismissa sillä on tärkeä asema hapettumis-
ja pelkistymisilmiöiden katalysaattoreissa (hemoglobiini, lehtivihreä).
— Muodostaa kaksi ryhmää yhdistyksiä, mangano- ja
mangani-yhdistykset, joissa se on metalli-ionina, sekä



kaksi happoa, m.-hapon (H2MnO4) ja ylimangaanihapon (HMnO4).
Edellisen suolat ovat manganaatteja (vihreitä), jälkimmäisen
permanganaatteja (punaisia). Näistä kaliumpermanganaatti
on tärkeä hapetin. — M:ia käytetään pääasiassa lejeerauksiin.
Näitä ovat m.-teräs (ks. Rauta), mu-pronssi
(5-6 % m:ia), joka päinvastoin kuin kupari on lujaa korkeassakin
lämpötilassa, manganiini (ks. t.) y. m.

Mangaanisälpä, rodokrosiitti, ruusunpunaisena
kivennäisenä esiintyvä mangaanikarbonaatti. — Mangaanivälke,
alabandiini (ks. t.).

Mangalore [mängəlōə], kaup. Etu-Intian länsirannikolla.
Kahvin, pippurin y. m. vientiä. 54,000 as., joista 1/3 kat. kristityitä,

Manganiini, kuparin, nikkelin ja mangaanin lejeeraus,
jonka sähkövastus on miltei riippumaton lämpötilasta. Käytetään
normaalivastuskojeisiin.

Mangarevasaaret, Gambiersaaret, 4 suurehkoa, 9
pienempää saarta Polyneesiassa, Ranskan Paumotusaariston
kaakkoispäässä. Basalttia, koralliriuttojen ympäröimät. 1,500 as.

Mangbattu, monbuttu, neekerimäinen kansa Keski-Afrikassa
Uëlle-joen yläjuoksun varsilla. N. 1 milj.

Mangin [māsä'], Charles (1866-1925), ransk.
kenraali. Kunnostautui Verdunin ja Marnen taisteluissa 1916 ja 1918,
johti hyökkäysliikettä Chemin des Damesin kohdalla 1917.

Mangkassar, Makassar (ks. t.).

Mango (Mangifera indica), Itä-Intiasta kotoisin oleva,
tropiikeissa laajalti viljelty hedelmäpuu, jolla n. 10 cm pitkät,
keltaiset, mehevät, luumumaiset herkulliset luumarjat.

Mangoldi, lehtijuurikas. ks. Juurikas.

Mangostaani, Malakan niemeltä kotoisin olevan Garcinia
mangostana-puun hedelmä; omenankokoinen, hyvätuoksuinen,
siemenvalpat mehevät, erittäin maukkaat. M:ia viljellään
tropiikeissa yleisesti. Eräistä toisista Garcinia-lajeista
saadaan gummiguttaa (ks. t.).

Mangroverämeet, troopillisten merien alavilla rantamilla,
varsinkin jokien suissa ja lahdelmissa kasvavia tiheitä suometsiä
ja -pensaikkoja, etupäässä Rhizophora-lajien muodostamia.
Tiheät pönkkäjuuristot tekevät m. hyvin vaikeakulkuisiksi M:n
tiheys johtuu paitsi pönkkäjuurista myös siitä, että siemenet
itävät jo puussa ja nuoret taimet putoavat suoraan alas lävistäen
keilamaisella juuri- ja tyviosallaan reiän liejuun emopuun viereen,
mihin sitten juurtuvat. — Varsinainen mangrovepuu
(Rhizophora mangle) on amer. laji, useita lähisukuisia
lajeja kasvaa Aasian, Amerikan ja Austraalian m:ssä.


Mangroverämettä.

Mangustit, faaraorotat (ks. t.).

Manhattan [mänhä'tn], saari Yhdysvaltain itärannikolla,
Hudsonjoen suussa, 22 km pitkä, 57 km2. M:lla sijaitsee
New Yorkin kaupungin pääosa.

Mani ks. Manikealaisuus.

Mania (kreik.), mielisairauden muoto, jonka päätunnusmerkkejä
ovat iloinen tai ärtynyt mieliala, kiihtynyt ajatustoiminta, kasvanut
toimintahalu, liiallinen itsetietoisuus. M. kestää tavallisesti
muutaman kuukauden, on yleensä parannettavissa, mutta uusiutuu
helposti tai vaihtuu pitkäaikaiseen synkkämielisyyteen.
— Jokapäiväisessä puheessa sanotaan usein m:ksi intohimoista
harrastusta johonkin asiaan. — Maniakaalinen, maniaa sairastava.

Manifestatsioni (lat.), ilmestyminen; ajatusten ja aikeiden
esiintuominen; mielenosoitus. — Manifesteerata, ilmoittaa,
julistaa. — Manifesti, julistuskirja. — Manifestikirja,
lastinilmoituskirja (ks. t.).

Manihikisaaret, Englannin omistama saariryhmä Polyneesiassa
4°-11° et. lev., 150°-162° it, pit., 1,850 as. Eräillä asumattomilla
saarilla guanokerroksia.

Manihot ks. Maniokki.

Manikealaisuus, gnostilainen uskontomuoto, saanut nimen
perustajastaan, persialaisesta Manista (n. 216 — n. 277).
Mani lainasi vanhasta pers. uskonnosta dualismin,



buddhalaisuudesta sielunvaelluksen ja kristinuskosta
pelastusajatuksen. M. levisi Persiasta sekä Sisä-Aasiaan
että Rooman valtakuntaan.

Manikyyri (ransk.), käsien, vars. kynsien hoito;
manikyristi, käsienhoitaja.

Manila [-nī'-], Filippiinien pääkaup., Luzonin
länsirannalla. Tärkeä kauppakaup.; manilahampun vientiä;
tupakkateoll. Yliopisto. 290,000 as.

Manilahamppu, banaanikasvien, varsinkin Filippiineillä
kasvavan Musa textilis-lajin lehtituppien säikeitä.
Karkeammista kuiduista punotaan kestävää nuoraa ja köyttä,
hienompia käytetään punontatöihin. Syistä voidaan myös
valmistaa paperia, n. s. manilapaperia.

Manilla [-i'-], kuuromykkäinkoulu ja
kuuromykkäinopettajien valmistusseminaari Tukholmassa.

Manin [-ī'n], Daniele (1804-57), it.
valtiomies, puolusti 1848-49 diktaattorina ja tasavallan
presidenttinä Venetsiaa sen vapaustaistelussa Itävaltaa vastaan.

Maniokki, kassavapensas (Manihot utilissima),
tyräkkikasvien heimoon kuuluva, troopillisesta Amerikasta kotoisin
oleva pensas, jota suurten, tärkkelysrikasten juurimukulainsa
vuoksi viljellään Amerikan ja Afrikan troopillisissa osissa sekä
jonkinverran myös Aasiassa. Mukulat, jotka tuoreina ovat myrkyllisiä,
keitetään tai paahdetaan ennen nauttimista; tällöin on myrkky niistä
haihtunut. Niistä valmistetaan myös tärkkelystä (manioka-, kassava-,
tapioka- l. brasilialaista arrowtärkkelystä; vrt. Arrow-juuri),
josta kuumentamalla saadaan tapiokaryynejä.


Maniokki.

Manipulatsioni (lat.), taitava käsien ja
sormien käyttö, käsittely, menettely.
— Manipuleerata, käsitellä.

Manipulus (lat.), roomal. legioonan jotenkin nyk.
komppaniaa vastaava osasto, 100, myöh. 120 tai 60 miestä.

Manipur l. Assam, Etu-Intiassa, Assamin maakunnassa,
Birman rajalla oleva britt. vasallivaltio; 21,900 km2,
lähes 400,000 as.

Manitoba [mänito'ubə]. 1. Järvi Sisä-Kanadassa,
laskee Winnipeg-järveen. — 2. Maakunta Sisä-Kanadassa M.- ja
Winnipeg-järvien ympärillä. Kanadan tärkein maanviljelysalue,
suurta vehnänvientiä; 652,000 km2, 610,000 as.
Pääkaup. Winnipeg.

Manitu, ,,Suuri henki", Pohjois-Amerikan intiaanien jumala.

Mankalan kosket ovat Kymijoen keskijuokisussa (suurimmat
Tolppakoski, Vähäkäyrä ja Isokäyrä). Niiden erikoisen
luonnonkauneuden vuoksi suunnattiin Suomen Matkailijayhdistyksen
toimesta sinne matkailuliikennettä kesinä 1909-11, kun kosket
useilla koelaskuilla oli todettu laskettaviksi. Syksyllä 1911
sattui koskea laskettaessa haaksirikko ja kesällä 1912 toinen,
jotka molemmat vaativat ihmishenkiä; tämän jälkeen lopetettiin
M. k:n laskeminen.


Isokäyrä.

Mankeerata (ransk.), pahoittaa.

Mankeli, pesuvaatteiden ja nahkojen silittämiseen
ja tasoitukseen käytettävä kone. Edelliset pannaan kulkemaan
kahden kiinteässä akselissa pyörivän puutelan välistä
(kalanteri l. valssi-m.) tai kääritään irtonaiselle



telalle, jota vieritetään raskaan laatikon alla laatikko-m.).
Kierto-m. on käsikammella käytettävä, sähkö-m.
sähkömoottorin käyttämä laatikko-m. M:eja valmistaa m. m.
Kone- ja Siltarakennus o.-y. Helsingissä.

Mankeli [-ke'l], Julius (1828-97), ruots.
sotahistorioitsija ja poliitikko, kapteeni. Julk. Ruotsin
sotalaitosta ja -historiaa käsitteleviä teoksia sekä
„Anteckningar rörande finska arméens ooh Finlands krigshistoria".

Mankemangi (ransk.), „paha mieli", epäsopu, loukkaantuminen.

Manlius, Marcus, roomal. patriisi. N. 390 e. Kr.
torjui gallialaisten hyökkäyksen Capitoliumia vastaan (siitä
lisänimi Capitolinas). Kuolemaan tuomittu yksinvallan
tavoittelusta plebeijien avulla. — Manlius, Titus
M. Torquatus, roomal. soturi, surmasi kaksintaistelussa
gallialaisen ja riisti häneltä kaulaketjun (torques);
voitti latinalaiset 340 e. Kr.; taru kertoo hänen tämän sodan
aikana mestauttaneen poikansa sotilaallisen tottelemattomuuden tähden.

Man merkt die Absicht und wird verstimmt
[di apziht unt virt ferš-] (saks.),
,,huomaa tarkoituksen ja myrtyy".

Mann, Heinrich (s. 1871), saks. kirjailija,
ekspressionismin edelläkävijöitä. Teoksia: romaanit
„Professor Unrat", „Die Jagd nach Liebe", „Alamainen"
(suomen.), näytelmä „Madame Legros", valtiollisia esseitä
„Macht und Mensch". — Mann, Thomas (s. 1875),
saks. kirjailija, H. M:n veli. Teoksia: romaanit „Buddenbrookit"
(1901, suomen.), „Königliche Hoheit", „Der Zauberberg",
novellit „Tristan", „Der Tod in Venedig", valtiollisia
mietteitä „Betrachtungen eines Unpolitischen". M. on
nyk. Saksan suurimpia kirjailijoita.


Thomas Mann.

— Mann [män], Tom (s. 1856), engl.
työväen johtaja. Toiminut vars. kansainvälisen
ammattiyhdistysliikkeen hyväksi.

Manna. 1. Sisiliassa viljellyn mannasaarnen (Fraxinus
ornus) jähmettynyt mehu, kaupassa vaaleankeltaisina palasina;
sisältää manniittisokeria, käytetään lievänä ulostavana lääkkeenä,
— 2. Siinain-m., jota Siinain vuoren munkit myyvät
pyhiinvaeltajille "Raamatun m:na, on Tamarix mannifera-puusta
tihkunutta, jähmettynyttä nestettä. — 3, Itämailla ja
Pohjois-Afrikassa kuivilla mailla kasvava m.-jäkälä
(Lecanora esculenta), sisältää runsaasti jäkälätärkkelystä,
paisuu kostealla säällä suurehkoiksi kimpaleiksi ja kerätään
silloin ravinnoksi. Tämä m. oli todennäköisesti Raamatun m:aa.

Mannaryynit valmistettiin ennen ojasorsimon l. mannaruohon
(Glyceria fluitans) jyvistä, joita kerättiin etenkin
Puolassa ja Preussissa. Nykyisin m. valmistetaan vehnästä.

Mannasokeri, manniitti (ks. t.).

Mannekiini (ransk.), jäsenillä varustettu nukke,
jollaisia taiteilijat joskus käyttävät piirustaessa ja
muovaellessa pukuja ja joita käytetään vaatetusliikkeiden
ikkunoissa puku-uutuuksiin puettuina; muotiliikkeen
palveluksessa oleva henkilö, jonka tehtävänä on
koetella päälleen ja yleisölle esitellä uutuuksia.

Manner, suuri, meren ympäröimä, yhtenäinen maa-alue.
Maapallon m:t ovat Euraasia, Afrikka, Austraalia,
Pohjois-Amerikka, Etelä-Amerikka ja Etelämanner.

Manner, Kullervo (s. 1880), suom, sosialistijohtaja,
Eduskunnan puhemies 1917. Kun Venäjän väliaikainen hallitus oli
hajoittanut Eduskunnan sen hyväksyttyä „valtalain", koetti
M. turhaan jatkaa sen toimintaa. Kapinan puhjettua tuli
M:sta Kansanvaltuuskunnan puheenjohtaja ja huhtik. 10 p. 1918
„punaisen Suomen" diktaattori. Pakeni Venäjälle, josta käsin
harjoittanut kiihoitustyötä isänmaataan vastaan.

Mannerheim, Aina (s. 1869), o. s. Ehrnrooth,
suom. laulajatar, piti suom. kansanvalistustyön hyväksi konsertteja
sortovuosina (1899-1903) Suomessa ja Skandinaaviassa.
— Mannerheim, Gustaf (Kustaa) (s. 1867),
ratsuväenkenraali, vapaaherra, K. G. M:n pojanpoika. Ottanut
osaa ven.-jap. sotaan ja maailmansotaan kunnostautuen
viimemainitussa ratsuväenpäällikkönä Puolassa ja Galitsiassa.
Ylipäällikkönä Suomen vapaussodassa 1918. Kävi syksyllä 1918
hallituksen valtuuttamana Ranskassa ja Englannissa ja toimi
valtionhoitajana jouluk. 1918— heinäk. 1919, jona aikana m. m.
Englanti ja Yhdysvallat tunnustivat Suomen itsenäisyyden.
Vahvisti heinäk. 1919 tasavaltaisen hallitusmuodon;
presidentinvaalissa oikeiston ehdokkaana. Sen jälkeen elänyt
yksityishenkilönä. V. 1920 kerättiin M:lle 7 1/2 milj. mk:n
kansalaislahja. Perustanut „Kenraali Mannerheimin
Lastensuojeluliiton. M. on Helsingin




G. Mannerheim. (Eero Järnefeltin maalaus.)

Yliopiston kunniatohtori ja Suomen suojeluskuntien kunniaylipäällikkö.
Julk. Keski-Aasiaan tekemäänsä matkaa kasittelevän  ,,A visit to
the Särö and Shera Yögurs". [Ignatius (1918); Koskelainen (puheita
y. m., 1919).] — Mannerheim, Karl Erik (1759-1837),
suom. valtiomies, kreivi. Otti osaa vv:n 1788-90 sotaan, tuomittiin
Anjalan miehenä kuolemaan, mutta armahdettiin. Toimi 1808 Suomen
Deputatsionin puheenjohtajana, jolloin esitti pyynnön valtiopäivien
koollekutsumisesta. Nimitettiin 1809 hallituskoniseljin talousosaston
jäseneksi, v:sta 1816 Turun ja Porin läänin maaherrana, Senaatin
talousosaston varapuheenjohtajana 1822-26. [Lesch (ruots., 1924).]


K. E. Mannerheim.

— Mannerheim, Karl Gustaf (1797-1854), virkamies,
kreivi, K. E. M:n poika. Vaasan läänin kuvernöörinä 1833-34,
Viipurin 1834-39, Viipurin hovioikeuden presidenttinä 1839-54.
M. oli aikansa taitavimpia kovakuoriaisten tuntijoita; julk.
niitä koskevia tutkimuksia.

Mannerheim, Sophie (s. 1863), vapaaherratar,
sairaanhoitajatar, Helsingin Kirurgisen Sairaalan ylihoitajatar,
G. M:n sisar. Ollut mukana sairaanhoitajakasvatuksen
uudistamisessa ja sairaanhoitajattarien yhteisissä riennoissa.
Julk. „Sairaanhoitajan maailmasta".

Mannermaa, Juho Aabraham (s. 1871), alk.
Mennander, Oulun tuomiorovasti v:sta 1916,
jumaluusopin kunniatohtori, valtiopäivämies. Teoksia:
„Vanhan Testamentin selittämisestä seurakunnalle",
„Uuden Testamentin selitysteos" (osittain).

Mannermaansulkemus l. kontinentaalijärjestelmä,
Napoleon I:n yritys sulkea Englanti kauppayhteydestä mannermaan
kanssa, V. 1806 Napoleon julisti Brittein saaret saartotilaan:
engl. osoitteella varustetut kirjeet ja lähetykset ja engl.
tavarat oli takavarikoitava Ranskassa ja sen liittolaisten
alueella, Englannista tai sen siirtomaista tulevat laivat
oli estettävä pääsemästä Euroopan satamiin, jokainen Englannin
alamainen oli pidätettävä sotavankina j. n. e. Englanti
puolestaan määräsi, että puolueettomien kauppalaivojen oli
poikettava engl. satamaan ja hankittava sieltä purjehduslupa,
minkä johdosta Napoleon julisti, että kaikki laivat, jotka
olivat noudattaneet tätä määräystä, pidätettäisiin sotasaaliina.
V. 1810 hän määräsi, että kaikki manterella tavattavat engl.
tavarat oli poltettava. Pyrkimyksissään Napoleon ei onnistunut.

Mannesmannin putki, saumaton saks. Mannesmann-veljesten
(k. 1915 ja 1922) keksimän menetelmän mukaan valmistettu
rautaputki: hehkuva kanki valssataan ristivalsseilla, jolloin
se tulee ontoksi. Näin saatu paksuseinäinen putki valssataan
Mannesmannin kiekko- tai pilgerschrittvalsseilla
ohutseinäiseksi ja sileäpintaiseksi.


Mannesmannin putken valmistus.
Nuolet osoittavat pyörimis- ja
etenemisliikkeiden suuntaa.

Mannhardt, Wilhelm (1831-80), saks.
uskonnonhistorioitsija, etnologisen suunnan pääedustaja.
Pääteos: „Antike Wald- und Feldkulte".

Mannheim [-haim], kaup. Badenissa Saksassa,
Neckarin ja Reinin yhtymäkohdassa. Kauppakorkeakoulu,
musiikkikonservatorio. Mahtava barokkilinna, rak. 1720-59,
Festhalle, taidemuseo Kunst-halle. Metalliteoll., vilkas
kauppa, uudenaik. satama. 250,000 as.



Mannheimiläinen koulukunta, Mannheimin hoviorkesterissa
1700-luvun keskivaiheilla kehitelty sävellystyyli, joka
huippeni Haydnin ja Mozartin teoksiin. M:n k:n pääedustaja
oli Stamitz.

Mannheiminkulta, similori. ks. Messinki.

Manniitti, mannasokeri, kuusiarvoinen alkoholi,
jota on mannasaarnen kuivatussa mahlassa sekä eräissä
leväkasveissa. Sitä syntyy hedelmäsokeria pelkistettäessä.
Makeaa, liukenee veteen. Typpihapolla käsiteltäessä muodostaa
räjähtävää nitro-m:ia.

Manninen, maatila ja vapaussodan aikainen
taistelupaikka Ruovedellä.

Manninen, Antti (1831-66), maanviljelijä
ja maatalouskoulun johtaja. Julk. m. m. „Mietteitä
katovuosista Suomessa". — Manninen, Otto
(s. 1872), runoilija, Helsingin Yliopiston suomenkielen
lehtori v:sta 1913, saanut prof:n arvon Julk. huomattavat
runokokoelmat „Säkeitä" I-II, „Virrantyven" sekä
suomentanut m. m. „Iliaksen" ja „Odysseian" (1919, 1924),
Topeliuksen, Runebergin ja Petöfin runoja, „Vänrikki
Stoolin tarinat", Heinen „Saksanmaan", Mollèren „Oppineita
naisia" ja „Tartuffen", Ibsenin „Peer Gyntin". Hänen
puolisonsa Anni Swan (s. 1875) on suosittu
lasten- ja nuorisokirjailija.


Otto Manninen.

Manning [mäniŋ], Henry Edward (1808-92),
engl. kardinaali, v:sta 1865 Westminsterin arkkipiispa,
M. oli alk. anglikaanisen kirkon pappi, siirtyi katolisuuteen
oxford-liikkeen kautta 1851, lopulta innokas ultramontanisti.

Manometri (kreik.), astiaan suljetun kaasun tai
höyryn paineen mittari. Ilmakehän painetta suurempia
paineita mitataan useimmin avoimella elohopea-m:lla,
sitä pienempiä paineita toisesta päästä umpinaisella
elohopea-m:lla. Kummassakin tapauksessa elohopeapatsaan
paino pitää tasapainossa sen eri pintoihin vaikuttavien
paineiden eroa. Metalli-m:ssa on kimmoisa rasia tai
taivutettu putki, jonka muoto muuttuu paineen vaihteluiden
mukaan.


Elohopeamanometrejä, vas.
avonainen, oik. umpinainen.

Manon Lescaut [-ō' leskō'], Prévost d'Exiles'n
(ks. t.) romaani.

Mans ks. Le Mans.

Mansardikatto, taitekatto, J. H. Mansartista
nimensä saanut kattomuoto. ks. Katto (kuva).

Mansart l. Mansard [māsā'r],
François (1598-1666), ransk. arkkitehti,
Päätyöt: Pariisin Val-de-Grâcen kirkon luonnokset,
linna Chateau de Maisons, — Mansart l.
Mansard, Jules Hardouin (1646-1708),
Ludvig XIV:n hoviarkkitehti. Rakentanut Pariisin
Invalidikirkon, Versailles'n linnan puutarhafasadin,
Suuren Trianonin y. m.

Mansenilla, manzanilla (Hippomane
mancinella), länsi-int. puu (Euphorbiaceæ),
jonka maitiaisneste hyvin myrkyllistä. Alkuasukkaat
valmistavat siitä nuolimyrkkyä.

Manšetti (ransk.), kalvosin; kynttilän alinta osaa
ympäröivä koristesuojus kynttiläjalassa.

Mansfeld [-lt], Ernst von (1580-1626),
sotapäällikkö. Taisteli 30-vuotisessa sodassa protestanttien
puolella 1618-22, 1625-26.

Mansfield [mänsfild], Katherine (1888-1923),
engl. kirjailijatar, synt. Uudessa-Seelannissa. Julk.
novellikokoelmia (eräitä ruotsin.).

Mansikka (Fragaria), ruusukasvien heimoon
kuuluvia ruohokasveja, joilla marjamainen, hyvänmakuinen,
emipohjuksesta muodostunut epähedelmä; tämän pinnalla
pieniä, ruskeita pähkylöitä. Suomessa kasvaa yleisenä
luonnonvaraisena aho-m. (Fr. vesca).
Ukko-m:aa (Fr. moschata), jota kasvaa
villiytyneenä puistoissa ja puutarhoissa viljeltiin ennen
hyöty-m:na, mutta nyk. se on saanut väistyä amer.
Fr. virginianan ja Fr. chiloënsiksen
sekä näiden ja eräiden muiden lajien sekamuotojen tieltä,
joilla kaikilla on isommat hedelmät, — Maamme eteläosissa
tekee hyötymansikkamalssa toisinaan melkoista tuhoa
pieni (0,2 mm) kellertävä m.-punkki,
joka imee m:n lehtiä, alapinnalla oleksien, ja tekee
ne kurttuisiksi ja ruskeahkoiksi. Vaikea tuholainen
on myös vattukärsäkäs, joka katkaisee
kukkasilmujen perät.


Hyötymansikka „Marie Louise".




Mansikka, Viljo (s. 1884), kielen- ja
kansanrunoudentutkija, dosentti v:sta 1910. Teoksia:
,,Über russische Zauber-formeln", ,,Religion der
Ostslaven". — Mansikka, Pietari (1825-71),
viipurilainen kansanrunoilija. [Grotenfelt,
„Kahdeksantoista runoniekkaa" (1889).]

Mansikkapensas (Arbutus unedo), Välimeren
maiden puumainen pensas; sokerisista, hapahkoista marjoista
valmistetaan viiniä.

Manson [mänsn], Sir Patrick (1844-1922),
engl. lääkäri, tropiikkitautien etevä tutkija, keksi m. m.
elefanttitaudin (ks. t.) aiheuttajan filariamadon.


Mantegna: Parnassos.

Manssila, kreik.-kat. seurakunta Salmissa.

Manstein [-štain], Christoph Hermann
(1711-57), ven.-preuss. kenraali. Kirj. muistelmia m. m.
hattujen sodasta 1741-43, johon oli ottanut osaa.

Mansura [-sū'-], kaup. Egyptissä Niilin suistomaassa.
Pellava- ja puuvilla-teoll.; vilkasta kauppaa. 50,000 as.

Mantegazza [-ga'dza], Paolo (1831-1910),
it. antropologi ja fysiologi. Julk. m. m. teoksen matkastaan
Lappiin („Viaggio in Lapponia").

Mantegna [-te'nja], Andrea (1431-1506),
it. taidemaalari ja vaskenpiirtäjä. Töitä: freskoja Padovan
Eremitani-kirkossa ja Mantovan ruhtinaslinnan Camera degli
Sposi'ssa, kuvasarja „Cæsarin volttoikulkue", „Voiton madonna",
„Pyhä Sebastian" ja „Kuollut Kristus". [Knapp (saks., 1910).]

Manteli. 1. Kasvit, ks. Mantelipuu.
— 2. Geol., miner., geodi (ks. t.).

Mantelimaito, manteleissa olevan öljyn emulsioni vedessä.
Lievästi sokeroituna maukas juoma. Käytetään katarreissa.

Mantelipuu (Amygdalus communis), ruusukasvien
heimoon kuuluva, luumupuulle lähisukuinen matala puu,
kotoisin Etu-Aasiasta, viljellään Välimeren maissa ja vähän
Keski-Euroopassakin. Kukkii varhain keväällä lehtien ollessa
vielä pieniä, kukat suuret, vaaleanpunaiset. Hedelmä litteähkö
luumarja; luu hauras, ikäänkuin syinen, sen sisässä 1 siemen,
manteli. Lukuisia muunnoksia, jotka voidaan ryhmittää
kahteen pääryhmään: imelät ja karvasmantelit. Edellisiä syödään
sellaisinaan, käytetään mausteeksi tai puristetaan piistä
manteliöljyä. Karvasmantelit sisältävät amygdaliinia; niitä
käytetään hajuvesiteollisuudessa ja lääkeaineeksi. — M:ta
viljellään kauniiden kukkiensa vuoksi koristuspuunakin.

Mantelisaippua, manteliöljystä valmistettu
hieno saippua. Jäljitellään kookosöljysaippualla,
johon on sekoitettu karvasmanteliöljyä (nitrobentsolia).

Mantelit, nielurisat.

Manteliöljy, rasvainen neste, jota puserretaan manteleista.
Vaaleankeltaista, sakeahkoa öljyä, ominaisp. 0,915-0,920.
Jähmettyy —20°:ssa. Käytetään lääkeseoksissa.



Mantere, Oskari (s. 1874), Kouluhallituksen
ylijohtaja v:sta 1924, fil. toht., ollut Helsingin Uuden
Yhteiskoulun johtajana ja kouluneuvoksena. Sosiaaliministerinä
1922-24, apulaisopetusministeri 1924-25, Eduskunnassa v:sta
1919, ollut varapuhemiehenä. Julk. oppikirjoja.


Oskari Mantere.

Manteuffel [-toifəl], Edwin von (1809-85),
saks. sotamarsalkka. Kunnostautui v:n 1866 ja vv:n 1870-71
sodissa johtaen viimemainitussa Bourbaki'n armeijan työntämistä
Sveitsin alueelle. Komensi Saksan miehitysarmeijaa Ranskassa
1871-73; v:sta 1879 Elsass-Lothringenin käskynhaltijana.
— Manteuffel, Otto Theodor von (1805-82),
preussil. poliitikko (vanhoillinen). Sisäministerinä 1848-50,
pää- ja ulkoministerinä 1850-58.

Mantilji (esp.), vars. Espanjassa naisten päässään
käyttämä huntui; yleensäkin hartioilla pidettävä silkki-
tai pitsivaippa tai šaali.

Mantineia, muinaiskreik. kaupunki Arkadian itäosassa,
M:n taistelussa Epameinondas 362 e. Kr. voitti spartalaiset,
mutta sai itse kuolinhaavan.

Mantissa (lat.), logaritmin desimaaliosa.

Manto, puun rungon pintapuu.

Mantova (saks. Mantua), kaup. Pohjois-Italiassa
Lombardiassa Mincion varrella; linnoitettu. San Andrea-kirkko,
Gonzaga-suvun linna, herttuallinen huvilinna Palazzo del Te,
kaikki renessanssiajalta. 38,000 as. — M. on luult. etruskien
perustama, tuli 1115 vapaaksi kaupungiksi. Vv. 1328-1708
Gonzaga-suvun hallittavana (v:sta 1530 herttuakuntana), kuului
1708-1866 Itävallalle, välillä ranskalaisten hallussa.

Mantsinsaari, asuttu saari Laatokassa Salmin kunnassa
Lunkulansaaren länsipuolella.

Mantšulaiset, tunguusilaisista polveutuva kansa, asuu
Mantšuriassa, jossa on väistymässä kiinalaisten tieltä. M.
olivat 1600-luvulta lähtien Kiinassa vallitsevana väestöluokkana.
Kiinan viimeinen keisarisuku oli mantšulainen. vrt. Kiina.

Mantšuria, Kiinan koillinen maakunta, Korean, Mongolian
ja Siperian välissä; 940,000 km2. Väkilukua koskevat
tiedot vaihtelevat 9 ja 20 miljoonan välillä. Asukkaiden
enemmistö mantšuja ja kiinalaisia. Pääelinkeino maanviljelys:
vehnää, ohraa, maissia, hirssiä; myös karjan- ja metsänhoito
tärkeät; kultaa, hiiltä, rautaa vuorissa runsaasti. M. jakautuu
3:een alamaakuntaan: Holung-kiang, Kirin ja Mukden.
Pääkaup. Mukden. — Historia. Vanhimmat asukkaat
tunguuseja, jotka 900-1200-luvuilla hallitsivat Pohjois-Kiinaa.
Mantsujen hallitsijasuivun päästyä Kiinan valtaistuimelle
1644 M. kiinalaistin. V. 1858 luovutettiin Venäjälle Amurin
pohjoispuoleinen ja 1860 Ussuri'n itäpuoleinen alue. V. 1895
Japani sai Port Arthurin ja Kvantungin niemimaan, mutta oli
Venäjän y. m. vaatimuksesta pakotettu jättämään sen takaisin
Kiinalle. V. 1898 Venäjä vuokrasi Port Arthurin ympäristöineen
25 v:ksi ja miehitti boksarikapinan aikana 1900 suuria osia
M:sta, jotka sen Japanin sodan jälkeen oli palautettava Kiinalle;
Port Arthur ja Kvantung vuokrattiin Japanille. M. on nyk.
riippumaton Pekingin keskushallituksesta.

Manttaali (ruots.), maalla olevien maatilojen veroluku,
s. o., se mitta, joka osoittaa talosta suoritettavain, maahan
kohdistuvien verojen ja rasitusten suoritusperusteen. Vanhastaan
talolle pantu m. on n. s. vanha m., joka on ollut
epätarkasti laskettu ja talon veronmaksukykyyn nähden useinkin
liian suuri, joten sitä on täytynyt myöhemmin pienentää, n. s.
vähennetty m. Jälkeen v:n 1690 Suomessa alettiin
toimittaa maiden mittauksia ja niiden hyvyyteen perustuvia
verollepanoja sekä jälkeen v:n 1775 verooipanoja tynnyrinalan
verollepanotavan mukaan. Näin saatiin uusi m.

Manttaalikokous, manttaaliin pannun maan ja laitosten
omistajain ja haltijain kuntakokous, jossa saadaan käsitellä
ainoastaan manttaaliin pantua maata ja laitoksia koskevia
asioita (Asetus maalaiskuntain kunnallishallinnosta 15/6 1898;
Maalaiskuntain kunnallislaki 27/11 1917. 88 §).

Mantteli (lat.), vaippa, viitta. — Manttelikuula,
kovemmasta metallista tehdyllä vaipalla varustettu kuula.

Mantua, Mantova (ks. t.).

Mantzius [-tsi-], Karl (1860-1921), tansk.
näyttelijä. Teoksia: „Näyttämötaiteen historia" (suomen.).

Manu (sanskr.), int. taruston mukaan ihmissuvun kantaisä;
mainitaan myös kuuluisan, ajanlaskumme alussa laaditun
lakikokoelman tekijänä.



Manuaali (lat.), käsin soitettava koskettimisto,
vastakohtana pedaalille, jaloin soitettavalle
(uruissa ja harmonissa). M:eja on pienemmissäkin uruissa
nyk. tav. 2, suuremmissa 3, harvemmin 4.

Manuale [-ā'-] (lat.), kirkkokäsikirja.

Manuel, Emanuel (ks. t.).

Manufaktuuri (lat.), alk. työhuone, jossa  raaka-aine
muokataan käsivoimin, sitten koneiden aikakaudella tehdasrakennus
yleensä. — Manufaktuuritavarat, kutomateollisuuden tuotteet.
— Manufaktuuriteollisuus l. manufaktuuri,
kustannusjärjestelmälliseen kotiteollisuuteen liittyvä teollisen
kehityksen aste, jolloin yrittäjä kokosi hajallaan olevan
työväkensä samaan työpaikkaan.

Manu propria (lat.), lyh. m. p., omakätisesti.
— Manus, käsi. — Manuskripti, käsikirjoitus.

Manutius, venetsialainen kirjanpainajasuku. Sen kuuluisin
jäsen oli Aldus M. (1450-1515). Hän julkaisi hyviä
painoksia kreik. kirjailijoista, keksi kursiivin ja otti
käytäntöön kahdeksantaitteisen kirjankoon. vrt. Aldiinit.

Manx [märŋks] ks. Man.

Manytš [-y'-], Donin lisäjoki vasemmalta, juoksee
Kaspianmerestä Asovan-mereen ulottuvan M:n laakson halki, 270 km.

Manzoni [-tsō'ni], Alessandro (1785-1873),
kuuluisa it. romanttinen runoilija. Harrasti innokkaasti Italian
valtiollista yhtymistä. Pääteos hist. romaani „Kihlautuneet"
(1827, suomen.), muita: hymnikokoelma ,,Inni sacri",
murhenäytelmiä sekä Napoleonin kuoleman johdosta kirjoitettu oodi
,,Il cinque maggio". [Key (ruots., 1894).]


A. Manzoni.

Manövreeraus (ransk.), 1) laivan ohjaaminen sen liikkuessa
ahtaissa vesissä; 2) sotalaivaston ohjaus liikesuuntain muuttuessa,
yleensä merellä jonkun suunnitelmallisen liikkeen suoritus;
3) laivakoneen käyttely eteen- ja taaksepäin, joka toimitetaan
manövreeraus- l. suunnanvaihtopyörän avulla. M.-paikalta l.
-sillalta tai -lavalta näkee kaikki asiaankuuluvat mittarit
ja laitteet, siinä ovat kaikki suunnanvaihtoon y. m. tarvittavat
venttiilien ja hanojen aukaisulaitteet käden ulottuvilla.

Manööveri (ransk.), liike, käsittely; rauhanaikana
sotajoukon harjoitusliike, sodassa kaikki keinot vihollisen
vahingoittamiseksi, jotka eivät ole taistelua; yksityisen
laivan tai laivaryhmän liikuttelu.

Maorit, Uuden-Seelannin alkuasukkaat, nyk. sukupuuttoon
häviämässä. Kuva I os. Ihminen, eri rotutyyppejä, kuva 16.

Mara, Mari, autonominen alue Venäjällä, 1920
muodostettu Kasaanin ja Vjatkan kuvernementtien osista;
15,400 km2, 350,000 as., tseremissejä.
Pääkaup. Krasnokokšaisk.

Marabu (Leptoptilus crumenifer), troopillisessa
Afrikassa elävä, yli 1 1/2 m:n pituinen, isonokkainen,
paljaspäinen ja -kaulainen haikara, selkä kiiltävän tummanvihreä,
vatsapuoli valkoinen. Syö raatoja.


Marabu.

Marabutit, marbutit (ks. t.).

Maracaibo [-ka'i-], kaup. Venezuelassa,
M.-järven ja Karaibinmer estä pistävän
M.-lahden välisen salmen rannalla. Satama-
ja kauppapaikka. 47,000 as.

Marajó [-hō'], suuri saari Amazon-joen suussa,
n. 19,000 km2.

Marakatit (Cercopithecus), afr. häntä-apinoita.
Ruumis solakka, häntä pitkä, poskipussit ja istumakamarat isot.
Elävät puissa, tav. parvissa, Syövät hedelmiä, viljaa,
linnunmunia ja -poikasia y. m. Itäafr. vihreä marakatti
(C. sabœus) on eläintarhoissa yleinen laji. Länsi-Afrikassa
elää musta marakatti (C. fuliginosus).
Kuva I oa., p. 169-170.

Maran ata (aram.), ,,Herra tulee" (1 Kor. 1622).

Maranhão [-njā'ō], samannimisen valtion pääkaup.
(oik. São Luiz de M.) Brasiliassa, rannikkosaarella. 55,000 as.

Marañon [-njō'n], Amazon-joen yläjuoksun nimi
(Tabatingan yläpuolelta).

Maraš, kaup. Vähän-Aasian kaakkoisosassa, Turkissa,
Puuvillankudontaa. N. 30-40.000 as.

Marasmi (kreik.), kuihtuminen, näivettyminen.

Marat [-rā'], Jean Paul (1743-93), ransk.
vallankumousmies, lääkäri.



Kiihoitti sanomalehdessään ,,L'ami du peuple" Pariisin rahvasta
väkivallantekoihin ylhäisiä ja rikkaita vastaan; Charlotte Cordayn
murhaama.


J. P. Marat.

Maratit, mahratit, alk. eräs arjalainen kansa
Luoteis-Dekanissa; nyk. nimi tarkoittaa kaikkia maratin kieltä
puhuvia hindulaisia.

Maraton, muinaiskreik. kylä Attikassa, koilliseen Ateenasta.
M:n tasangolla ateenalaiset Miltiadeen johtamina 490 e. Kr.
voittivat ylivoimaisen persialaisarmeijan.

Maratonjuoksu ks. Juoksu.

Maratti (Asperula odorata), tuoksuva, mataroita
muistuttava lehtokasvi; Saksassa kevätjuoman mausteena.

Marbod (k. 41 j. Kr.), markomannien kuningas. Vei kansansa
Mainin seuduilta Böömiin, jonne perusti valtakunnan. Joutui sotaan
Arminiuksen kanssa; karkoitettiin 19 ja pakeni Rooman alueelle.

Marburg [-burhj], kaup. Hessen-Nassaussa Preussissa,
Lahnin rannalla. N. 1300 rakennettu linna, nyk. arkistona,
Elisabethinkirkko (rak. 1235-83), yliopisto (per. 1527). 23,000 as,
— V. 1529 pidettiin M:ssa Lutherin ja Zwingli'n väliset
uskonnoinkeskustelut.

Marburgin koulukunta, vars. filosofien Cohenin ja Natorpin
(ks. n.) edustama uuskantilainen oppisuunta.

Marbutit l. marabutit (arab.), muinoin voimakas
pohjoisafr. muham. lahko, josta Almoravidien hallitsijasuku on
lähtöisin; nyk. uskonkiihkoisia ja muukalaisvihollisia erakkoja
ja askeettoja.

Marc, Franz (1880-1916), saks. taidemaalari
(eläinkuvia), modernistien johtajia Saksassa. Julk.
Kandinskyn kera ohjelmakirjoituksen „Der blaue Reiter".

Marcantonio [-ō'-], it. vaskenpiirtäjä.
ks. Raimondi.

Marcato [-kā'-] (it.), mus., korostaen.

Marcel [-se'l], Étienne (k. 1358),
ransk. vallankumousmies, Pariisin kauppiaskunnan esimies,
johti 1356 säätykokouksen esiintymistä hallitusta vastaan.

Marcello [-tše'-], Benedetto (1686-1739),
it. säveltäjä. Pääteos: 50 italiankielistä psalmiparafraasia.

Marcellus, Marcus Claudius M. (k. 208 e. Kr.),
roomal. konsuli ja sotapäällikkö. Voitti Pohjois-Italian
gallialaiset 222, Hannibalin 215 ja valloitti Syrakusan 212.

March [marhj] (slaav. Morava), Tonavan lisäjoki
vasemmalta, Määrin päävirta, alajuoksu Itävallan ja Tšekko-Slovakian
rajana; 340 km.

Marchand [-šā'], Jean Baptiste (s. 1863),
ransk. sotilas ja tutkimusmatkailija, M. tunkeutui Ranskan Kongosta
ylisen Niilin maihin ja valtasi 1898 Ranskalle Fašodan, josta hänen
kuitenkin Englannin vaatimuksesta oli poistuminen.

Marche [marke], Markit (ks. t.).

Marchesi [-kē'si], Mathilde (1826-1913),
o. s. Graumann, saks. laulajatar ja laulupedagogi.
M:n lauluoppijaksoa käytetään yleisesti.

Marcianus, Flavius, Itä-Rooman keisari 450-457.

Marcion, Markion (ks. t.).

Marcks [-rks], Erich (s. 1861), saks.
historioitsija, Preussin valtion historiankirjoittaja
(historiografi). Teoksia: „Gaspard von Coligny", „Kaiser Wilhelm I",
,,Königin Elisabeth in England", „Manner und Zeiten",
„Otto von Bismarck".

Marconi [-kō'ni], Guglielmo (s. 1874),
it. fyysikko ja keksijä, työskennellyt etenkin radiolennättimen
alalla. Hänen töittensä tuloksena voitiin v:n 1904 tienoissa
rakentaa laivoihin radiolennätin. Edelleen edistänyt tätä
tekniikan haaraa tehden useita parannuksia aikaisempiin
keksintöihin sekä kokeillen suunnattua lähetystä sekä
radiopeilausta. Sai Braunin kanssa Nobelin fysiikan palkinnon
1909. vrt. Radio.


G. Marconi.

Marco Polo ks. Polo.

Marco Polon lammas, katškarlammas (ks. t.).

Marcus Aurelius (121-180), Rooman keisari 161-180,
Antoninus Piuksen ottopoika ja seuraaja, synt. espanjalainen.
Kävi koko hallitusaikansa rajasotia, vars. germaaneja vastaan
(markomannisota). M. oli stoalaisen filosofian kannattaja,
kirj. kreikaksi itsetutkiskeluja (ruotsin.).
[Birt, „Rooman miehiä" (1917).]



Marden [mādn], Orison Swett (1850-1924),
amer. itsekasvatuskirjailija. Teoksia suomen.: „ Voima, terveys
ja varallisuus", „Pyri eteenpäin, menestys varma", „Menestymisen
ehto", „Luja luonne on suuri voima", „Elämän ilo".

Mardonios (k. 479 e. Kr.), pers. sotapäällikkö, Dareios
I:n sisarenpoika ja vävy. Lähetettiin 492 e. Kr. taistelemaan
Kreikkaa vastaan, mutta myrsky hävitti hänen laivastonsa
Atos-niemen kohdalla; kaatui Plataian taistelussa.

Marduk, Babylonin kaupungin paikallisjumala, myöh.
ylijumala, kunnianimi Bel.

Mare (lat.), meri. — Mare clausum, sellainen meren osa,
jota kaikilta puolin ympäröi yhden ainoan valtion alue ja
jonne pääsyä mereltä viimeksimainittu valtio voi aseellisesti
hallita ja tarvittaessa estää vieraita laivoja sinne tulemasta
(esim. Zuydersee Hollannissa, Asovanmeri Venäjällä).

Marées [-rē'], Hans von (1837-87), saks.
taidemaalari. Pyrki vapaissa sommitelmissa yksinkertaiseen,
koristeelliseen monumentaalisuuteen. Töitä: ,,Pariksen tuomio",
„Hesperidit", freskoja Napolin eläintieteellisellä asemalla.
[Meier-Graefe (saks., 1909).]


Marées: Kalastajat lähdössä.

Maremmit, Italian länsirannikolla, varsinkin Magra- ja
Volturno-jokien välillä olevia epäterveellisiä rämeseutuja.
Toscanan m. olivat vanhalla-ajalla asuttuja, mutta jatkuvan
soistumisen seurauksena raivoavan malaarian johdosta täytyi
väestön siirtyä pois. Viime vuosisadalla ruvettiin kuivattamaan
m:eja ja siten tekemään seudut asuttaviksi.

Marengo [-e'ŋo], Pohjois-Italiassa, Alessandriasta
kaakkoon oleva kylä, jossa Bonaparten johtamat ranskalaiset 1800
voittivat itävaltalaiset.

Marenki (ransk.), munaserukka, munanvalkuaisesta
ja sokerista valmistettu leivos.

Marenzio [-e'ntsio], Luca (n. 1550-99),
it. madrigaalisäveltäjä; käytti sävellystyylissään rohkeasti
kromaattisia muunnoksia.

Mareografi (lat.-kreik.), suom. prof. A. Petreliuksen
keksimä limnigrafi (veden korkeuden itsemerkitsevä mittari).

Maret [-ē'], Hugues Bernard (1763-1839),
Bassanon herttua, ransk. valtiomies. Napoleonin uskottu,
ulkoministerinä 1811-13.

Marey [-rē], Étienne Jules (1830-1904),
ransk. fysiologi, sovellutti graafillisen esitystavan fysiologiaan,
keksi ilmasi irron elimistössä tapahtuvien liikkeiden
havainnollistamiseksi.

Margareeta, lappalaisten käännyttämistä harrastanut
lappalaisnainen kuningatar Margareetan (1389-1412) ajoilta.

Margareeta (ransk. Marguerite), ransk. ruhtinattaria.
— 1. M. Navaralainen (1492-1549), Navarran kuningatar,
kuningas Henri d'Albret n puoliso v:sta 1527, Frans I:n sisar.
Suosi kirjailijoita ja protestanttisuutta. Julk. „Decameronen"
malliin novellikokoelman ,,L'Heptaméron". — 2. M. Valois
(1553-1615), Henrik II:n tytär, Henrik IV:n puoliso, karkoitettiin
hovista irstaan elämänsä takia.

Margareeta, Ruotsin kuningattaria. — 1. M. (Märta)
(k. 1341), kuningas Birger Maununpojan puoliso. — 2. M.,
unionikuningatar (ks. alempana). — 3. M. Leijonhufvud
(n. 1515-51), Kustaa Vaasan toinen puoliso v:sta 1536,
Eerik Abrahaminpoika Leijonhufvudin tytär.

Margareeta (tansk. Margrete) (1353-1412), Ruotsin,
Tanskan ja Norjan hallitseva kuningatar, Tanskan kuninkaan
Valdemar Atterdagin tytär; naitettiin 1363 Norjan ja Ruotsin
kuninkaalle Haakonille. V. 1375 M. poikansa Olavin holhoojana
tuli Tanskan ja 1380 miehensä kuoltua Norjan hallituksen
hoitajaksi. Kun Olavi kuoli 1387, tunnustettiin M. Tanskan
ja Norjan hallitsijaksi, ja 1388 kuningas Albrektia vastaan
kapinoivat ruots. ylimykset tarjosivat hänelle Ruotsin kruunua.
Albrekt voitettiin ja vangittiin 1389, ja M. sai sisarensa
tyttärenpojan Eerik Pommerilaisen valituksi kaikissa kolmessa
maassa ja kruunatuksi Kalmarissa 1397. (vrt. Kalmarin unioni.)



Margareeta Anjoulainen (1429-82), Englannin kuningatar.
Henrik VI:n puoliso v:sta 1445. Johti ajoittain hallitusta;
tehokkaasti mukana Ruusujen sodassa.

Margareeta Fredkulla, Ruotsin kuninkaan Inge vanhemman tytär;
saanut nimen Fredkulla (,,rauhanimpi") siitä, että hänen isänsä
kihlasi hänet 1101 Norjan kuninkaalle Maunu Barfodille vastasolmitun
rajarauhan vahvistamiseksi. Leskenä M. meni naimisiin Tanskan
kuninkaan Niilo Sveninpojan kanssa.

Margareeta Itävaltalainen (1480-1530), keisari Maksimilian I:n
tytär, Alankomaiden käskynhaltija v:sta 1507; valvoi veljenpoikansa
Kaarlen (Kaarle V:n) kasvatusta.

Margareeta Parmalainen (1522-86), keisari Kaarle V:n
äpärätytär. Puolisot Alessandro de' Medici ja Pannan herttua
Ottavio Farnese. Alankomaiden käskynhaltijana 1559-67 koetti
jonkunverran lieventää Espanjan sortovaltaa.

Margariini (kreik.), luontaisen voin tapainen valmiste,
joka sisältää pienen voirasvamäärän ohella etupäässä muita,
joko eläin- tai kasvikunnasta saatuja rasvoja tai kumpiakin
näistä; käytetään luonnonvoin sijakkeena ja halpuutensa vuoksi
se on saavuttanut huomattavan merkityksen ravintoaineena. M:n
valmistuksen keksi ransk. kemisti Mège-Mouriēs 1869;
se muodostui suurteollisuudeksi Pariisia piiritettäessä.
Raaka-aineina käytettiin ensin naudantalia ja sianihraa,
sitten oleo-m:ia (talista puserrettuja helposti
sulavia osia), nyk. ennen kaikkea kasvirasvoja, kuten
kookosrasvaa, palmunydin-, seesam-, maapähkinä-,
puuvillansiemenöljyä ja aivan viime aikoina myös n. s.
kovetettuja öljyjä. — M:n rasva eroaa kokoomukseltaan hiukan
voirasvasta, ruumis voi siitä käyttää hyväkseen jotenkin
saman prosenttimäärän kuin viimemainitusta, joten m:n
ravintoarvo on suunnilleen yhtä suuri kuin voin. M. ei ole
yhtä kestävää kuin voi, joten se on käytettävä tuoreeltaan.
— Suomessa on m:n valmistus ollut kiellettyä v:een 1919,
jolloin annettiin asetus m:n väliaikaisesta valmistuksesta
ja kaupasta. Aikaisemmin (v:sta 1908) valmistettiin maassamme
m:ia „kasvisvoina". — M:lla tarkoitetaan laissa ihmisravinnoksi
aiottua voin kaltaista valmistetta, jos siinä on aineksena
rasvaa, jota ei ole saatu maidosta. M:n rasvanpitoisuuden
tulee olla vähintään 82 %, eikä se saa sisältää enempää kuin
10 maitorasvaa eikä yli 16 % vettä. Väärennyksen (voin
sekoittamisen m:lla) estämiseksi on m:iin sekoitettava
valmistettaessa 0,3-0,5 % tärkkelystä, mikä voidaan helposti
todeta jodilla. M:n ammattimaista valmistamista varten on
hankittava lupa Maataloushallitukselta, joka valvoo m:n
valmistusta ja kauppaa (Laki 6/2 1920, muutettu 7/3 1924;
Valtioneuvoston päätös 23/4 1920). — Suomessa oli 1926
13 m.-tehdasta, joiden yhteinen valmistusarvo oli n. 100 milj. mk.

Margariinijuusto, margariinirasvalla sekoitetusta
kuoritusta maidosta tehty juusto (Laki 6/2 1920; Asetus
23/4 1920).

Margariitti, kalkkikiille, kiilteen näköinen
vaaleanvärinen kivennäinen (H2CaAl4Si2O12).
Korundin ja smirgelin säännöllinen seuralainen.

Margarita [-ī'-], saari Karaibinmeressä, Venezuelan
pohjoisrannikolla; 1,250 km2, 40,000 as.

Margate [māgət], kylpylä- ja kalastuskaup.
Englannissa, Doverista pohjoiseen. 30,000 as.

Margelan, Staryi M., kaup. Turkestanissa
Venäjällä. Silkintuotantoa. 50,000 as.

Marggraf, Andreas (1709-86), saks. etevä kemisti,
flogistouopin viimeisiä kannattajia. Totesi, että aluminium-
ja magnesiumoksidi ovat eri aineita. Keksi valkojuurikkaasta sokerin.

Marginaali (lat.), sivun tyhjäksi jätetty reuna, reunus;
laskelmissa lisä odottamattomien tapausten varalta.

Margitsziget [-sigät], saari Tonavassa, Budapestin
pohjoisosassa, kuuluisia puistoja, ruusutarhoja ja kylpylaitoksia.

Margueritte [-gəri't], Paul (1860-1918) ja
Victor (s. 1866), ransk. kirjailijaveljeksiä. Julk.
yhdessä Zola-vastaisen romaanin ,,Une époque", ,,L'eau souterraine"
y. m. Victor M. on kirjoittanut m. m. skandaalin aiheuttaneen
romaanin „La gargonne".

Mari, Mara (ks. t.).

Maria, Raamatuissa mainittuja naisia.. — 1. Neitsyt M.,
Jeesuksen äiti, kat. kirkon kielessä Beata Virgo,
Pyhä Neitsyt. Kat. kirkon mukaan hänkin on saastattomasti siinnyt
(dogmi vahvistettu 1854) ja astuinut taivaaseen, Häntä palvotaan
taivaan kuningattarena ja pidetään lempeän naisihanteen perikuvana.
Hänen kunniakseen vietetään us. juhlia; niistä protestanttinen
kirkko on säilyttänyt kynttilänpäivän ja Marian ilmestyspäivän
(ks. n.), mutta hylännyt M:n palvonnan, joka oli saanut virallisen
hyväksymisen kirkolliskokouksissa 431 ja 451. — 2. M., Lasaruksen



ja Martan sisar. — 3. M. Magdalasta l. M. Magdalena,
Jeesuksen seuralainen siitä asti, kun Jeesus oli karkoittanut
hänestä riivaajat, sekoitettu syntiseen naiseen, joka voiteli
Jeesuksen jalat.

Maria (1457-82), Burgundin herttuatar, Kaarle Rohkean
tytär ja perijä, puoliso keisari Maksimilian I.

Maria (engl. Mary), Englannin kuningattaria.
— 1. M. I Tudor (1516-58), myös M. Katolilainen
l. Verinen, Englannin hallitsija 1553-58, Henrik VIII:n
ja Katariina Aragonialalsen tytär, puoliso v:sta 1554 Filip II.
Vainosi ankarasti protestantteja, — 2. M. II Stuart
(1662-94), puolisonsa (v:sta 1677) Vilhelm III:n kanssahallitsija
v:sta 1689, Jaakko II:n tytär.

Maria, Espanjan kuningattaria. — 1. M. Kristiina
(1806-78), Ferdinand VII:n neljäs puoliso. Sai 1830 miehensä
säätämään n. s. pragmaattisen sanktsionin, jonka mukaan hallitsijan
tyttärillä oli lähempi oikeus kruunuun kuin hallitsijan veljillä.
Ferdinandin kuoltua M. K. huudatti tyttärensä hallitsijaksi ja
hoiti hallitusta hänen nimissään. ks. Carlos.
— 2. M. Kristiina (s. 1858), Alfonso XII:n puoliso,
poikansa Alfonso XIII:n holhoojana 1885-1902.

Maria (ransk. Marie), Ranskan ruhtinattaria.
— 1. M. ks. Maria Stuart. — 2. M. de' Medici
(1573-1642), Ranskan kuningatar, Henrik IV:n puoliso v:sta 1600.
Hoiti v:sta 1610 hallitusta poikansa Ludvig XIII:n
alaikäisyyden aikana. Yritti 1630 kukistaa Richelieun, jota oli
1624 auttanut valtaan pääsemisessä. — 3. M. Teresia
(1638-83), Ludvig XIV:n puoliso v:sta 1660, Espanjan kuninkaan
Filip IV:n tytär. — 4. M. Leszczynski [-štši'n-]
(1703-68), Ludvig XV:n puoliso v:sta 1725, Stanislaus Leszezynski'n
tytär. — 5. M. Antoinette (1755-93), Ludvig XVI:n puoliso
v:sta 1770, keisari Frans I:n ja Maria Tereslan tytär; kaunis
ja älykäs, mutta huikentelevainen eikä ensinkään kansansuosiossa.
Kaulakoristejuttui (ks. t.) vahingoitti, tosin aiheetta, hänen
mainettaan. Vangittiin puolisoineen ja mestattiin. vrt.
Ranskan vallankumous. [Tschudi (1906).]


Maria Antoinette.

— 6. M. Louise (1791-1847), ranskalaisten keisarinna,
Napoleon I:n puoliso v:sta 1810 (myöh. kahdesti naimisissa),
Itävallan keisari Frans I:n tytär, Napoleonin kukistuttua Parman,
Piacenzan ja Guastallan herttuatar. vrt. Neipperg.

Maria, Venäjän keisarinnoja. — 1. M. Aleksandrovna
(1824-80), Aleksanteri II:n puoliso v:sta 1841, alk. Hessenin
prinsessa, — 2. M. Feodorovna (s. 1847), Aleksanteri III:n
puoliso v:sta 1866, alk. Tanskan prinsessa Dagmar; kihlattu ensin
Venäjän perintöruhtinaalle Nikolaille (k. 1865).

Mariaanit, Mikroneesiaan kuuluva saariryhmä, 13°-21° pohj.
lev., 145°-146° it, pit., 1,140 km2. 15 saarta, pohjoiset
vulkaanisia, eteläiset korallisaaria. Tärkein vientitavara kopra.
M. löysi 1521 Magalhäes ja antoi niille Ladronien (varassaarten)
nimen. V. 1668 ne joutuivat Espanjan haltuun. V. 1898 Espanja
luovutti isuurimman saaren, Gruamin (ks. t.), Yhdysvalloille, jonka
laivastoasema ja langattoman lennättimen asema se on. Muut saaret
(5,000 as.) myytiin Saksalle ja joutuivat 1920 Japanille
mandaattialueena.

Maria Eleonoora (1599-1655), Ruotsin kuningatar,
Brandenburgin vaaliruhtinaan Juhana Sigismundin tytär,
Kustaa II Aadolfin puoliso v:sta 1620.

Mariage [-ā'z] (ransk.), avioliitto.
vrt. Marjaasi.

Marialatria (kreik.), Neitsyt Marian palveleminen
jumalolentona.

Mariamne, Herodes Suuren (ks. t.) puolisoja.

Marian ilmestyspäivä, kirkollinen juhlapäivä, vietetään
9 kuukautta ennen joulua. Jos se sattuu pääsiäispäivän
edelliselle viikolle, vietetään se palmusunnuntain edellä
olevana lauantaina, jos taas pääsiäispäiviksi, vietetään se
seur. arkipäivänä.

Marian kanavisto, Marinskin kanavareitti, se
osittain luonnollinen, osittain keinotekoinen vesitie, joka
yhdistää Volgan Šeksna-jokea, Valget-järven etelärantaa,
Vytegraa, Äänisjärveä, Syväriä, Laatokan etelärantaa ja Nevaa
myöten Suomenlahteen, yht. 1,092 km. Varsinainen Marian kanava
on sen keskiosassa, yhdistää Kovžan Vytegraan. M. k:lla on
viljantuontitienä Suomeenkin ollut suuri merkitys.

Marianlasi, läpikuultava, suurikiteinen kipsisälpä.
Käytetään myös virheellisesti kiillelevyn nimityksenä.

Marianne [-a'n], Ranskan tasavallasta käytetty
leikillinen nimitys.



Marian Sairaala, Helsingin kaupungin kunnallissairaala
(Lapinlahdenkadulla), jossa sisätautien, kirurginen,
tuberkuloottisten ja lasten osasto, polikliinillinen vastaanotto,
oppilaskoulu. Per. 1894.

Maria Pavlovna (s. 1890), ven. suuriruhtinatar, puolisot
Ruotsin prinssi Vilhelm 1908-14, v:sta 1914 ruhtinas Sergej Putiatin.

Maria Stuart [stjūət] (engl. Mary) (1542-87),
Skotlannin kuningatar, Jaakko V:n ja Maria Guisen tytär. Kasvatettiin
Ranskan hovissa, naitettiin Frans II:lle (k. 1560), hallitsi
Skotlannissa 1561-67. Taipui aluksi maassa tapahtuneeseen
uskonpuhdistukseen, mutta alkoi sitten suosia katolisuutta; otti
puolisokseen Darnleyn, joka teki salaliiton M. S:n vaikutusvaltaista
sihteeriä Rizziota vastaan (murhattu 1566), mutta murhattiin itse
1567, minkä jälkeen salaliiton johtajasta Bothwellista tuli M. S:n
puoliso. Silloin puhkesi kapina, M. S. vangittiin ja pakotettiin
luopumaan kruunustaan poikansa Jaakon hyväksi. Pakeni 1568
Englantiin Elisabetin turviin, mutta pantiin vankeuteen ja mestattiin,
koska oli sekaantunut salaliittoon Elisabetia vastaan. M. S. oli
kaunis ja lahjakas; aiheena m. m. Schillerin näytelmässä ,,M. S."


Maria Stuart.

Maria Teresia (1717-80), saks.-roomal. keisarinna, Itävallan
perintömaitten hallitsija 1740-80, isänsä keisari Kaarle VI:n
seuraaja pragmaattisen sanktsionin (ks. t.) perusteella. Puoliso
v:sta 1736 Frans I Stefan (ks. t.). M. T. oli tarmokas hallitsija,
keskitti hallintoa ja pani toimeen uudistuksia. Otti osaa Itävallan
perintösotaan ja seitsenvuotiseen sotaan sekä Puolan ensim. jakoon.
vrt. Kaunitz. [Guglia (saks., 1917).]


Maria Teresia.

Maria Teresian taaleri, Levantin taaleri, itäv.
hopearaha, jonka leimassa on keisarinna Maria Teresian kuva ja
vuosiluku 1780. Lyöty v:een 1914, koska ollut osassa Afrikkaa
ja Arabiassa yleisesti käytännössä.

Maria Theresiopel (unk. Szabadka, serb. Subotica),
kaup. Etelä-Slaaviassa, aiemmin Unkarissa. Maataloustuotteiden
kauppaa, elintarveteoll. 100,000 as.

Mariaviitat, puol. lahko, per. 1893, eronnut kat. kirkosta.
Sen elämänohjeena on fransiskaanien munkkisääntö ja sen esikuvana
Neitsyt Marian elämä (lat. Mariæ vita).

Mariazell [-atse'l], kauppala Steiermarkissa
Itävallassa, jonka suurin pyhiinvaelluspaikka (vuosittain
180,000 pyhiinvaeltajaa, sitäpaitsi 80,000 matkailijaa).
2,000 as.

Maribo [-bū], samannimisen amtin pääkaup. Tanskassa,
Lollandissa. M. on kasvanut 1416 perustetun birgittalaisluostarin
ympärille, jonka kirkko jäljellä. 4,500 as.

Marieberg [-rīebä'rj], kruununtila lähellä Tukholmaa.
Kuuluisa fajanssitehdas 1758-88.

Marie de France [marī' də frā's], ransk. runoilijatar,
eli Englannissa 1100-luvulla, Sepitti runonovellejä ,,lais".

Mariefors, Kellokoiski (ks. t.).

Mariefred [-rīefrēd], kaup. Ruotsissa Mälarin
etelärannalla, Gripsholmin vieressä. 1,500 as.

Marie Galante [mari' galā't], Ranskalle kuuluva
Pienten-Antillien saari Guadeloupesta kaakkoon.
149 km2. 22,000 as.

Marienbad [-rī'enbāt] (tšek. Marianské Láznê),
kaup. Tšekko-Slovakiassa. Kuuluisa kylpypaikka, tunnettu kylmistä
glaubersuolalähteistään ja hiilihappoisista vesistään. Vuosittain
yli 30,000 kylpyvierasta. 7,000 as. (saksalaisia).


Marienbad.

Marienburg [-ī'enburhj]. 1. M. (latv. Aluksne),
pikkukaup. Koillis-Latviassa läh. Viron rajaa, M:n järven
etelärannalla. Järven saaressa saks. ritarikunnan 1342 perustaman
M:n linnan rauniot. — 2. Kaup. Länsi-Preussissa Saksassa,
Veikselin suuhaaran Nogatin varrella.



16,000 as, Saks. ritarikunnan suurmestarin asuntona 1309-1457,
jolta ajalta komea linna ja raatihuone. Kuulunut Puolaan 1466-1772.

Marienlyst [-ī-], kunink. huvilinna Tanskassa,
Själlandissa läh. Helsingöriä, rak. 1580.

Marienwerder [marī'envēr-], kaup. Itä-Preussissa
Saksassa. Linna 1200-luvulta. 13,000 as.

Mariestad [marī'estād], kaup. Etelä-Ruotsissa,
siinä missä Tidan laskee Venneriin. 5,800 as.

Mariette [-e't], Auguste Édouard (1821-81),
ransk. egyptologi. Paljastanut Serapeumin (läh. Memfistä),
Abydoksen ja Edfun y. m. temppelit.

Marignano ks. Melegnano.

Mariini, merta koskeva; merisotaväki,

Mariiniliima, vedenkestävä, laivanrakennuksessa käytetty
iskos; kautsun, šellakan ja asfaltin liuos kivihiilitervassa.

Marillier [-ljē'], Leon (1842-1901), ransk.
uskonnonhistorioitsija Teoksia: ,,La survivance de l'âme".

Marineeraus (ransk.), kalan tai lihan valmistus säilykkeiksi
käyttämällä etikasta ja mausteista tehtyä säilykemehua,

Marinetti [-ne'-], Filippo Tomaso (s. 1878),
it. futuristinen kirjailija. Julk. runoja, näytelmiä, romaaneja ja
kirjallisuustutkielmia.

Marini l. Marino [-ī'-], Giambattista
(1569-1625), it. runoilija, n. s. marinismin, mahtipontisen
ja teennäisen tyylin perustaja. Pääteos eepos „Adone".

Marionetti (ransk.), nivelnukke, joka nyörien ja koneiston
tai näyttäjän näkymättömillä käden- ja sormenliikkeillä saadaan
matkimaan ihmisliikkeitä; kuvaannollisesti: heikkoluonteinen
ihminen. vrt. Nukketeatteri.

Mariotte [mario't], Edmie (n. 1620-84),
ransk. fyysikko. Saavutti suurimman maineensa tieteellisillä
kaasunpainetutkimuksillaan (Boyle-Mariotten laki). Keksi silmän
sokean kohdan, työskenteli valo-opin ja nesteiden tasapaino-
ja liikeopin alalla; keksi n. s. M:n pullon, josta vesi virtaa
tasaisella nopeudella muuttumattoman paine-eron vaikutuksesta,
niin kauan kuin korkin läpi kulkeva putki ulottuu pinnan alle.


Mariotten pullo.

Maris, holl. taidemaalariveljeksiä. Jacob M,
(1837-99) oli oivallinen impressionistinen maisemamaalari,
veljensä Willemin (1844-1910) kera n. s. Haagin
koulun johtaja. Matthijs M. (1839-1917) oli
ensin historiamaalari, mutta siirryttyään Lontooseen
läheni prerafaeliitteja.

Maritza [-i'tsa] l. Marica, Balkanin
niemimaan joki; laskee Aigeianmereen. Laivoilla kuljettava
Adrianopolista saakka; 490 km.

Mariupolj [-ū'-], kauppa- ja satamakaup. Asovanmeren
rannalla Ukrainassa. 70,000 as.

Marius, Cajus (156-86 e. Kr.), roomal. sotapäällikkö
ja kansanpuolueen johtaja. Kunnostautui Jugurtan sodassa: useasti
konsulina. Voitti kimbrit ja teutonit 102-101, Sullan syrjäyttämä
ja voittama 88, pakeni Afrikkaan, palasi Roomaan 86, jossa pani
toimeen verilöylyn.

Marivaux [-vō'], Pierre de (1688-1763),
ransk. kirjailija. Sepittänyt sievistelevällä proosatyylillä
(marivaudage) siroja ja henkeviä huvinäytelmiä (esim.
„Le jeu de l'amour et du hasard", ,,Les fausses confidences")
sekä eräitä romaaneja, [Deschamps (ransk., 1907).]

Marja, mehevä hedelmä, jonka seinän ulkokerros kalvomainen,
sisäkerros mehevä. Siemeniä monta (taatelin m:ssa vain 1).
Puhekielessä sanotaan m:iksi myös meheviä luumarjoja ja epähedelmiä.

Marjaasi (ransk.), kahden tai neljän hengen korttipeli,
josta 20 alinta korttia on poistettu.

Marjakuusi (Taxus baccata), havupuiden luokan
Taxaceæ-heimoon kuuluva matala puu tai pensas. Neulaset
litteät, leveät, kiiltävän tummanvihreät. Kaksikotinen.
Kypsyvää siementä ympäröi mehevä, lopulta koreanpunainen
siemenvaippa. Puu kovaa ja raskasta. Suomessa m. kasvaa vain
Ahvenanmaalla, sielläkin harvinaisena ja ilmeisesti häviävänä.
Muuallakin Euroopassa se ihmisen vaikutuksesta vähenee.
Oksia käytetään m. m. hautaseppeleihin. — Eräitä muunnoksia
ja lähisukuisia lajeja viljellään koiristuskasveina.


Marjakuusi.




Marjalevä (Sargassum bacciferum), ruskolevä, jonka
sekovarressa voi erottaa varsimaiset ja lehtimäiset osat;
viimeksimainittujen hangoissa on marjamaisia ilmarakkuloita,
joiden avulla kasvi voi kellua vedessä. Atlantissa, Kanarian
saarten ja Länsi-Intian välillä, n. s. Sargassomeressä, m:ia
on suunnattomin joukoin.

Marjalude (Dolycoris baccarum), 10-12 mm pitkä,
punaruskea, puolisiipisten ryhmään kuuluva nivelkärsäinen.
Turmelee pahaa hajua erittämällä marjoja, imee hedelmäpuiden,
perunain y. m. versoja kuiviin, Yleinen maassamme. ks.
värikuvaliitettä Tuhohyönteisiä.

Marjaniemi. 1. Loistomajakka Hailuodon läntisimmällä
niemellä. — 2. M. (ruots. Marudden), huvilayhdyskunta
Helsingin pitäjässä.

Marjarviini ks. Viini.

Mark, aikoinaan itsenäinen kreivikunta Ruhr-joen
varsilla Länsi-Saksassa; yhdistettiin 1380 Kleveen ja joutui
sen kanssa Brandenburgille 1609.

Markanmaa, maatila, josta keskiajalla suoritettuni
maaveroa yksi markka ja vastaisi yhtä vanhaa manttaalia,
myöh. 1/4 manttaalia.

Markasiitti, kiisukivennäinen, raudan ja rikin yhdistys
(FeS2) kuten pyriitti, mutta kiderakenteeltaan rombinen.

Markeerata (ransk.), merkitä.

Marketentti (saks.), henkilö, joka sotaväessä pitää kaupan
ravintoaineita, juomia ja tupakkaa.

Marketeria (ransk.), leikatuista, erivärisistä vierekkäin
sovitetuista (puu-, metalli-, marmori-, luu- y. m.) kappaleista
muodostettu pintakoristelu.

Markiisi (ransk.). 1. Alk, rajamaakunnan sotapäällikkö
ja hallitusmies, markkreivi, sitten herttuan ja kreivin välillä
oleva arvonimi, Englannissa herttuan toinen arvonimi, joka
siirtyy hänen vanhimmalle pojalleen. — 2. Kangasverho, joka
kehyksen varassa lasketaan suojaksi auringon säteitä vastaan.

Markion, gnostikko 100-luvun keskivaiheilla j. Kr., synt.
Sinopessa. Koetti puhdistaa kristinuskoa juutalaisuudesta.

Markit (it. Marche), maakunta Italian itärannikolla.

Markka (goot.). 1. Alk. merkki, raja, sitten esivallan
vahvistama ja leimaama painoyksikkö ja rahakappale. M. syntyi
karolinkilaisesta naulasta ja oli siitä kaksi kolmannesta eli
233,8 g (Kölnin m.). Ruotsissa lyötettiin 1534-1754 1/2-20 m:n
rahoja, Turussja m:n ja 1/2 m:n rahoja 1556-58. Suomen saatua
oman rahansa on meillä hopea-m:ja lyöty 1864-1914 sekä kultamarkkoja
1878-1913. vrt. Raha, Saksan markka, Viron markka.
— 2. Keskiaik. vero-luku, joka vastasi 8 äyriä ja osoitti maatilaa,
josta maaveroa suoritettiin 1 markka.

Markki (saks.), Frankkien valtakunnan rajamaakunnista
Kaarle Suuren ajoista lähtien käytetty nimitys. Jos m:n
ylimpänä hallituismiehenä oli markkreivi, sanottiin
m:ia markkreivikunnaksi.

Markkinahinta, kesikimääräinen hinta, josta joku tavara
määrättynä ajankohtana myydään ja jonka muodostumiseen
vaikuttavat kaikki samaan aikaan samoilla markkinoilla suoritetut
tähän tavaraan kohdistuvat kaupat.

Markkinat (ruots.). 1. Säännöllisesti jollakin paikkakunnalla
palautuva tilaisuus, jossa tavaroiden myyjät ja ostajat saattavat
kohdata toisensa, Keskiajalla ja 1800-luvulle asti on niillä ollut
suuri merkitys, nyk. vähäinen. Keskiajalla m. liittyivät
kirkollisiin juhliin, joille aina kertyi paljon väkeä (Suomessa
esim. molemmat Pyhän Henrikin juhlat); suur-m:ta ruvettiinkin
sanomaan messuiksi (ks. t.). — 2. Kaup. Menekki, kaupan
ja vaihdon koko tila, mikäli on kysymys määrättynä aikana
suuremmilla tai pienemmillä alueilla tapahtuvasta useampien
tai harvempien tavaroiden y. m. tarjonnasta ja kysynnästä
(esim. vilja-, puutavara-, raha-, työ-m:t) Maailman-m:lla
tarkoitetaan sitä maapalloin eri alueiden maailmantaloudellista
toisiinsa kietoutumista, että eräillä tavaroilla on kaikkialla
yhtenäinen hinnanmuodostus. — M:sta sanotaan, että ne ovat
lamassa (flau), kun kaupanteko sujuu huonosti,
kiinteät, kun ostohalu ja hinnat ovat normaalit.

Markkova, suom. seurakunta Inkerin itärajalla,
kuuluu M.-Järvisaaren kaksois-seurakuntaan.

Markkreivi, rajakreivi, markkreivikunnan ylin hallitusmies
ja sotapäällikkö Frankkien valtakunnassa Kaarle Suuren ajoilta



lähtien. Läänityslaitoksen kehittyessä tuli m:eistä valtakunnan
välittömiä vasalleja. vrt. Markki. Saksassa ja,
Italiassa oli ennen useita m:ejä ja markkreivikuntia.

Marko Kraljevic [krāljevitš], „Marko kuninkaanpoika",
serbialaisen ja yleensä eteläslaav. kansanrunouden suosituin sankari,
jonka hist. alkukuva on ollut Serbian kuninkaan Vukašinin poika
Marko (k. 1394).

Markomannit, germ., sveevien liittoon kuulunut kansakunta,
joka n. 10 e. Kr. siirtyi Mainin varsilta Böömiin, mistä käsin
ahdisteli Rooman valtakuntaa.

Markonki (ruots.), verohinta.

Markovilla, läh. Viipuria, alk. kenraalikuvernööri Seynin
toimesta rakennettu kreik.-kat. opettaja-, diakoni- ja
pappisoippilaitokseksi, 1918-19 upseerikouluna, sitten
jalkaväen aliupseerikouluna.

Marks von Würtemberg [-fon vyrttembärj], Erik
(s. 1861), ruots. lakimies, vapaaherra; Svean Hovioikeuden presidentti
v:sta 1925. Ministerinä 1905-08 ja 1923-24 (ulkoministeri),
Kansainvälisen Välitystuomioistuimen jäsen.

Mark Twain ks. Clemens, Samuel Langhorne.

Markus, evankelista, juut. nimeltään Johannes M.,
Paavalin, serkkunsa Barnabaan ja mahd. Pietarin työtoveri.
Kirjoittanut vanhimman evankeliumin (n. 65-70). [Ingman (1904).]

Markööri (ransk.), merkitsijä; palvelija, joka laskee
biljardinpelaajien voitot ja tappiot; maalinammunnassa osumien
näyttäjä.

Marlborough [mālbərə], John Churchill
(1650-1722), M:n herttua, engl. sotapäällikkö ja valtiomies.
Kohosi Jaakko II:n suosikkina kenraaliksi, liittyi 1688
Vilhelm Oranialaiseen, mutta oli us. vuosia epäsuosiossa,
koska oli jatkuvasti suhteissa Jaakko II:een. Kuningatar
Annan valtaistuimelle noustua M., jonka puoliso Sara Jennings
(k. 1722) oli vanhastaan kuningattaren suosiossa, nimitettiin
ylipäälliköksi ja saavutti us. kuuluisia voittoja (Höchstädtin
ja Malplaquefn) Espanjan perintösodassa. V. 1712 M., sittenkuin
hänen puolisonsa oli menettänyt kuningattaren suosion, erotettiin
viroistaan. Häntä tarkoittaa laulu „Herra Melperi lähti sotaan".

Marlekka, kivimäisen kovia, harmaita kalkki- tai
merkelikonkretsioneja, joita monin seuduin tavataan savessa.
Koko ja muoto vaihteleva, tavallisin on linssin muoto. M:t
ovat syntyneet savikerrostumiin siten, että alkujaan savessa
tasaisesti jakautuneena ollutta kalsiumkarbonaattia on
liukenemalla ja uudelleen kiteytymällä kerääntynyt yksiin
kohtiin. Imatrankivet ovat näin syntyneitä
m:oja, jotka saven huuhtoutuessa joen törmistä ovat jääneet pohjaan
ja joita paikkakuntalaiset kaivelevat savitörmistä muistoesineinä
myytäviksi.

Marli, harsokankaan tapainen isoreikäinen, tav. kovaksi
tärkätty kovikekangas.

Marlitt, E., oik. Eugenie John (1825-87), saks.
kirjailijatar. Us. teoksia suomen.

Marlowe [mālou], Christopher (1564-93),
engl. näytelmärunoilija. Vaikuttanut Shakespeareen, jonka
huomattavin edeltäjä. Vakiinnutti silosäkeen engl.
draamarunouteen. Teoksia: „Tamburlaine the great" (1586),
„Life and death of Dr Faustus", „The jew of Malta", „Edward II".

Marmarameri (vanhanajan Propontis), sisämeri
Mustanmeren ja Aigeian-meren välissä; näihin yhdistävät sen
Bospori ja Dardanellit. N. 12,000 km2.

Marmeladi (ransk.), tahtaaksi tai hyytelöksi kiehutettu
hedelmäsose, kämpässä joko massana tai (liivatteensekaisina)
kiinteähköinä kappaleina,

Marmier [-iē'], Xavier (1809-92), ransk.
kirjailija. Kävi 1838 Lapissa ja Suomessa. Julk. Pohjoismaita,
myös Suomea, käsitteleviä matkakuvauksia y. m. teoksia.

Marmont [-õ'], Auguste Frédéric Louis de
(1774-1852), Ragusan herttua, ransk. marsalkka, Otti osaa us.
Napoleonin sotiin kunnostautuen vars. Itävallan sotaretkellä 1809,
ylipäällikkönä Espanjassa 1811, koetti 1830 estää heinäkuun
vallankumousta, senjälkeen ulkomailla.

Marmontel [-mōte'l], Jean François (1723-99),
ransk. kirjailija. Julk. pikkukertomukset „Contes moraux" ja
muistelmateoksen ,,Mémoires".

Marmori, kaunis, kiteinen kalkkikivi, jota käytetään
rakennus-, taideteollisuus- ja kuvanveistotaiteen aineksena.
Hienointa puhtaan valkeata m:ia saadaan Carrarasta Italiasta,
Paroksesta ja Pentelikonista Kreikasta. Suomessa on m:ia louhittu
Ruskealasta ja Finbyn pitäjän Förbystä. Kallioperän rikkinäisyyden
vuoksi sitä on vähän käytetty mainittuihin tarkoituksiin, mutta
sen sijaan sementtimosaiikkiin. vrt. Kalkkikivi.





Marmoroiminen, paperin tai nahkan kirjaileminen
marmorin näköiseksi.

Marne [marn], joki Pohjois-Ranskassa, 525 km,
laskee läh. Pariisia Seineen, jonka suurin lisäjoki se on.
Kanavien kautta yhteydessä m. m. Reinin ja Saônen kanssa,
— Maailmansodassa kulkee kaksi suurtaistelua M:n taisteluiden
nimellä. Ensimmäisessä, joka suoritettiin 6-12 p. syysk. 1914
Pariisin ja Verdunin välillä, saksalaisten siihenastinen ripeä
eteneminen pysähtyi ja heidän oli vetäydyttävä Aisne-joelle;
toisessa, joka suoritettiin 15 p. heinäk. — 6 p. elok. 1918
Reimsin ja Soissonsin välin eteläpuolella, saksalaiset
toistamiseen pääsivät Marnelle, mutta olivat pian pakotetut
sieltä peräytymään.

Marnix [-iks], Filips van (1538-98), myös
tunnettu nimellä Aldegonde, holl. valtiomies ja kirjailija.
Otti tehokkaasti osaa Alankomaiden vapaustaisteluun. Kirjoittanut
kat. kirkkoa vastaan suunnatun satiirin „Byjenkorf" ja
(otaksuttavasti) kansallislaulun ,,Wilhelmus van Nassouwe".

Marodööri (ransk.), sotilas, joka sodassa luvatta poistuu
joukko-osastostaan ja koettaa kiristää tai muuten luvattomasti
hankkia rahvaalta elatuksensa; sotarosvo, ruumiinryöstäjä.

Marokiini, sahviaani, pehmeä, martiopuolelta värjätty
vuohen- (oikea m.) tai lampaannahka (väärennetty m.).

Marokko, sulttaanikunta Afrikan luoteiskulmassa; suurin osa
Ranskan suojelusaluetta (420,000 km2, lukuunottamatta
erämaa-aluetta, jonka etelärajaa ei ole tarkoin määrätty;
n. 4,5 milj. as., niistä 52,000 ransk.), pohjoisessa
rannikkokaistale Espanjan aluetta (28,000 km2, 800,000 as.).
Tanger (ks, t.) on kansainvälinen alue. Atlantin rannalla lounaassa
Ifnin alue (2,500 km2, 20,000 as.) on Espanjan. —
Suurimman osan M:oa täyttävät Atlasvuoret (ks. t.), pohjoisrannikolla
ovat niiden haarakkeet (er-Rif). Väestö berberejä (niistä
kabyylit huomatuimmat), tuaregeja, arabialaisia, neekereitä ja
juutalaisia; eurooppalaisia n. 70,000. Uskonto: 90,000
kristittyä, 65,000 juutalaista, muut muhamettilaisia. Pääelinkeinot
maanviljelys (vehnää, ohraa, maissia, etelänhedelmiä, viiniä) ja
karjanhoito. Vuorityö vähäistä, fosfaatteja kummankin louhitaan


Vaakuna.




melkoisesti. Teollisuus; villa-, silkki- ja nahkatavaroita, mattoja.
Tärkeimmät vientitavarat vilja, villat, fosfaatit, vuodat.
— Sulttaani on sekä maallinen että hengellinen itsevaltias,


Marokkolainen ylimys.

mutta hallituksen johtajana on Ranskan alueella ransk.
kenraaliresidentti, ja ulkomailla edustavat ranskalaiset
diplomaatit ja´konsulit myös Marokkoa. Espanjan alueella
edustaa kalifi sulttaania ollen kumminkin esp. ylikomissaarin
valvonnan alainen. Pääkaupungit Ranskan alueella Fes
ja Marokko (Espanjan alueella Larache).
— Historia. M. tuli roomal. provinssiksi 42 e. Kr.
(länsiosa Mauretaniaa), vandaalien valloittama 429, Itä-Rooman
534, arabialaisten 682-705, sitten itsenäisenä muhamettilaisena
valtakuntana v:sta 788. Keskiajan lopulta 1700-luvulle M. oli
merirosvojen pesäpaikka. Algerian valloituksen jälkeen 1830
Ranska alkoi sekaantua M:n asioihin. V. 1904 Englannin kanssa
tehdyssä sopimuksessa se sai ratkaisevan vaikutusvallan M:ssa ja
sopi 1904 ja 1905 Espanjan kanssa M:n jakamisesta ransk. ja
esp. etupiiriin. Keisari Vilhelm II:n esiintyminen Tangerissa
1905, minkä tarkoituksena oli tukea sulttaania, oli vähällä
aiheuttaa sodan. V. 1911 oli jälleen sota lähellä, mutta sovinto
saatiin aikaan, siten että Ranska luovuttamalla kappaleen Kongoa
sai Saksan tunnustamaan sen johtoaseman M:ssa. Sen jälkeen sekä
Ranska että Espanja ovat kumpikin julistaneet osansa M:oa
suojeluksensa alaiseksi. Vv. 1925-26 Espanja ja Ranska kävivät
M:ssa sotaa Abd el-Krimiä vastaan, joka ei tunnustanut sulttaanin
yliherruutta, vaan vaati rifkabyylien alueen tunnustamista
itsenäiseksi valtioksi. Abd el-Krim antautui ranskalaisille
toukok. 1926.

Marokko, Marrakuš l. Marrakeš, M:n sulttaanikunnan
toinen pääkaup., sisämaassa. Lukuisia moskeijoita, sulttaanin
palatsi. 145,000 as.

Maroniitit, Libanonin tienoilla elävä krist. lahkokunta;
saanut nimensä Maro-nimisestä munkista, unionissa room.-kat.
kirkon kanssa. Päämiehenä on patriarkka, kirkollisena kielenä
syyria; lukumäärä n. 300,000.

Maros [-š], Tiszan lisäjoki vasemmalta; juoksee
Siebenbürgenin ja Unkarin tasangon itäosan halki. 880 km.

Maros-Vásárhely [-š-vāšārhäj] (rom. Osorhei),
kaup. Romaaniassa, aikaisemmin Unkarissa, Siebenbürgenissä
Marosin varrella. Petrolin puhdistamoita, sokeriteoll. 30,000 as.

Marot [-rō'], Clément (n. 1497-1544), .ransk.
runoilija, Frans I:n hovirunoilija. Kirj. tilapäärunoja ja
epigrammoja, ranskantanut psalmeja.

Marquardsen [-kār-], Heinrich (1826-97),
saks. oikeusoppinut, julk. ,,Handbuch des öffentlichen Rechts".

Marquesas-saaret [-kē'-] (ransk. Les Marquises),
Ranskalle kuuluva vulkaanista syntyä oleva saaristo Polyneesian
itäosassa 7° 50'-10° 35' et. lev.; 1,300 km2, 2,300 as.,
väkiluku tasaisesti alenemassa (v. 1838 20,200 as.).

Marquette [mäke't], kaup. Michiganissa, Yhdysvalloissa,
Yläjärven etelärannalla. Rautamalmin lastausta. 13,000 as.
— M:n piirikunta (kaunti) on tärkeä suomalaisalue.

Marrakuš l. Marrakeš, Marokko (ks. t.).

Marranos [-rā'-] (esp. marra'no = sika),
kastettujen juutalaisten pilkkanimi Espanjassa.

Marras l. marto, indo-iraanilainen lainasana,
joka merkitsee vainajaa. Siitä marraskuu, jolloin uskottiin
henkien olevan liikkeellä.

Marraskesi ks. Iho.

Marraskuun julistuskirja, keisari Nikolai II:n 4 p. marrask.
1905 suurlakon johdosta antama, toimenpiteitä laillisuuden
palauttamiseksi koskeva julistuskirja.

Marraskuun sosialistit, v:n 1905 suurlakon johdosta
Suomessa sos.-dem. puolueeseen liittyneistä (vars. herrasmiehistä)
käytetty nimitys.

Marraskuun vallankumous, myös lokakuun vallankumous,
v:n 1917 bolševikkikumous Venäjällä.

Marryat [märiət], Frederick (1792-1848),
engl. kirjailija, meriupseeri. Us. nuorisoromaaneja suomen.

Mars, Juppiterin ohella vanhojen Italian kansojen pääjumala,
myöh. sodanjumala (= kreikkalaisten Ares).



Mars, Auringosta lukien neljäs kiertotähti,  merkki. Sen mitat
y. m. tärkeät suureet ovat Maan vastaaviin suureisiin verrattuina:
halkaisija 0,54 (6,900 km ekvaattorilla), tilavuus 0,147, massa 0,11,
tiheys 0,69 (3,8 vesi yksikkönä), keskimääräinen etäisyys Auringosta


Mars 10—17 helmik. 1901 (Graffin mukaan).

1,52 (vaihtelee 207-249 milj. km). Kiertoaika Auringon ympäri
1 v. 322 vuorokautta, oman akselin ympäri 24 t. 37 min. 23 sek.
Rataellipsin kaltevuus 1° 51', epäkeskisyys 0,0933. Näkyy
paljaalle silmälle valovoimaisena (luokka —2,8 - +1,6, albedo
0,15) punertavana tähtenä, oppositsionissa aina 779 vuorokauden
kuluttua. Kaukoputkessa voidaan havaita vaaleita ja tummia läikkiä.
Napojen, etenkin etelänavan ympäristössä oleva valkea läikkä, joka
on suurempi talven kuin kesän vallitessa, lienee lunta. Muut läikät
ovat pysyneet muuttumatta noin 200 vuoden havaintojen aikana. Niiden
luonne epäselvä, Schiaparelli näki v. 1877 vaaleiden alueiden („mantereiden")
yli kulkevan ohuita, miltei suoria viivoja („kanavoita"), jotka hän
sittemmin huomasi kahdennetuiksi. Toiset tähtitieteilijät ovat
todenneet saman ilmiön, toiset kiistävät sitä näköhäiriöksi.
Valokuvatkaan eivät ole voineet ratkaista tätä kysymystä. Näyttää
kuitenkin siltä, että viivoja on pidettävä erinäisten kuvioiden
yhteensulautumina. — M:lla on ilmakehä, vaikkakin oihuemipi kuin
Maan. M:n asutusta ei voi pitää todennäköisenä minkään havaintojen
nojalla. — M:lla on kaksi kuuta, Phobos ja Deimos, edellisen
etäisyys n. 9,300 km, kiertoaika 7 t. 39 min.

Marsala [-sā'-], satamakaup. Sisilian länsiosassa.
Viininvientiä. 70,000 as.

Marsalkka (muinaisyläsaks.), alk. tallirenki, myöh. käytetty
sotilaallisena y. m. arvonimenä. Sota- (oik. kenttä-)
marsalkka, Ranskassa Ranskan m. on korkein
sotilaallinen arvo-. vrt. myös Maamarsalkka. M:iksi
sanotaan myös airuita (juhlatilaisuuksissa) .

Marschall von Bieberstein [-šal fon bīberštain],
Adolf (1842-1912), saks. diplomaatti. Ulkoasiain
valtiosihteerinä 1890-97, lähettiläänä Konstantinopolissa 1897-1912.

Marschner [-arš-], Heinrich (1795-1861),
saks. oopperasäveltäjä, kapellimestari. Teoksia: „Hans Heiling"
(Wagnerin „Lentävän Hollantilaisen" edeltäjä).


Marseille. Satama ja Notre-Dame de la Garde-kirkko.

Marseille [marse'i] (roomalaisten Massilla),
Ranskan toiseksi suurin kaup. ja tärkein Satamakaup. Välimeren



rannalla, Rhônen suistomaasta itään. Keskiaikaisia kirkkoja ovat
vanha tuomiokirkko ja Pyhän Viktorin kirkko. Uusi tuomiokirkko
(rak. 1852-93) on Ranskan uljaimpia uudella ajalla rakennettuja
kirkkoja. Pääkatu on Rue Cannebiére. Suurenmoiset satamalaitteet.
Monipuolista teollisuutta. Aix-M:n yliopiston lääket. ja luonnont.
tiedekunnat. Kanava yhdistää M:n Rhôneen. 600,000 as. — M. on
foinikialaisten perustama, kreikkalaisten valloittama n. 600 e. Kr.
(kreik. Massalla), Cæsarin 49 e. Kr. Vapaakaupunkina 1214-1481.

Marseljeesi (ransk. La Marseillaise), Ranskan
kansallislaulu suuren vallankumouksen ajalta (1792), Rouget
de Lisien sepittämä. Kansallislauluksi se otettiin vv:n 1830
ja 1848 vallankumouksissa ja taas nykyisen tasavallan aikana.
M:ia käytetään Ranskan ulkopuolella köyhälistön taistelulauluna.

Marselliini, panamajuoksuinen silkkikangas; käytetään
vuorikankaana.

Marsh [māš], James (1790-1846), engl.
kemisti, keksinyt herkän kokeen arsenikin osoittamiseksi
(ks. Arsenikki). — Marsh, Othniel Charles
(1831-99), amer. paleontologi, prof. Yalen yliopistossa, kerännyt
(Kalliovuorilta), rekonstruoinut ja kuvaillut lukuisia kivettymiä,
etupäässä hirmuliskojen, hammaslintujen ja imettäväisten.

Marshall [māšl], Alfred (1842-1924), engl.
taloustieteilijä. Teoksia: „Principles of economios" I, jossa
esittänyt tuotantokustannus- ja rajahyötyteoriat huomioonottavan
arvoteoriansa, ja ,,Economics of industry". [„Memorials of
A. M." (1925).]

Marshallsaaret, atollisaaristo Mikroneesian itäosassa;
suurin saari Jaluit; 10,000 as. Kopran vientiä. —
Saksalla 1885-1920, sitten Japanilla Kansainliiton mandaattialueena.

Marsilius Padovalainen (n. 1280-n. 1340), valtiollinen
ja kirkollinen uudistusmies. Puolusti keisarin ja valtion oikeuksia
paavia vastaan, Pääteos: „Defensor pacis".

Marsipaani (it.), mantelista, sokerista ja ruusuvedestä
valmistettu makeistahdas.

Marsit, muinainen kansa Keski-Italiassa, taistelivat
Rooman puolella samnilaissodissa, mutta sitä vastaan n. s.
liittolaissodassa 91-88 e. Kr.

Marskenttä, s. o. maaliskuun kenttä. ks. Maikenttä.

Marski (muinais-saks.), Ruotsissa ja Tanskassa 1200-luvulta
lähtien korkea arvohenkilö, 1634-76 sotakollegion esimies Ruotsissa.

Marskimaa, Pohjanmeren rannikolla, varsinkin Hollannissa
ja Luoteis-Saksassa olevat alavat rantatasangot, jotka nousuveden
aikana ovat merenpinnan alapuolella. Padoin ja kanavin kuivatut
m:t ovat mainioita karjanlaitumia. ks. kuvaliitettä Alankomaat.

Marssi (ransk.). 1. Sot. Sotajoukkojen eteneminen
paikasta toiseen. M.-käskystä käy selville lähtöaika,
kuljettava tie, levähdys- ja yöpymispaikat y. m. M.-rivistössä
on 4 miestä rinnakkain ja 80 om rivistä riviin laskettuna
etumiehen selästä takamiehen rintaan. M.-rivistössä on erältä
vapauksia, mutta etumiestä ja sivuojennusta on tarkattava. Kivääriä
saa pitää olkapäällä vapaasti ja kävellä ilman tahtia. Etteivät
m.-syvyyden vaihtelut jatkuisi läpi koko rivistön, marssivat
joukko-osastot 10, 15 ja 20 askeleen välimatkoilla toisistaan.
Sotavahvuisen jalkaväkidivisioonan m.-rivistö on 12 km. Suurempien
joukko-osastojen m.-nopeus on 1 km 15 minuutissa, Ratsastavat
aselajit suorittavat 1 km:n 4-8 minuutissa. Päivämatkan, 20-25 km,
suorittaa jalkaväki 5-6 tunnissa. M.-tappioksi sanotaan
joukko-osaston tilapäistä vahvuuden vähennystä jalka- y. m.
sairauksien johdosta. Mahdollisen yhteentörmäyksen varalta
erotetaan m.-joukosta erikoinen osasto, jonka tehtävänä on
pidättää vihollista, kunnes takana olevat joukot ehtivät suoirittaa
eteenmarssin ja levittäytymisen taistelua varten. Tätä sanotaan
m.-varmistukseksi (ks. t.). — 2. Mus. Sävellys,
jonka tarkoituksena on samaan tahtiin ohjata kokonaisen
henkilöryhmän yhteistä astuntaa. Tämä tulee kysymykseen etenkin
juhla- ja sotilaskulkueissa, Sotilashautajaisissa käytetään
,,suru-m:eja", joita myös tavataan korkeamman taidemusiikin
yhteydessä (esim. Beethoven, Chopin, Mendelssohn).

Marssivarmistus, marssivan joukon turvaaminen vihollisen
puolelta tulevilta yllätyksiltä. Sen suorittaa rivistön
etujoukko, joka jaetaan pää- ja etu-osastoon,
lähettämällä vihollista kohti n. s. kärjen (ks. t.) ja
sivustoilleen patrulleja.

Marstal, kauppapaikka Æröllä, Fyenin eteläpuolella,
Tanskassa, Laivaveistämö; M:lla on Tanskan kaupungeista suurin
kauppalaivasto Kööpenhaminan jälkeen. 25500 as.



Marstrand [mār-], kylpyläkaup. Etelä-Ruotsissa,
Kattegatissa sijaitsevalla M:n saarella. 1,800 as.

Marstrand [mār-], Vilhelm (1810-73), tansk.
taidemaalari. Maalannut laatukuvia it. kansanelämästä ja tansk.
perhe-elämästä, Holbergin näytelmiin liittyviä aiheita, muotokuvia,
historiallisia seinämaalauksia (esim. Roskilden tuomiokirkossa
ja Kööpenhaminan yliopistossa) ja alttaritauluja. [Madsen (tansk.,
1905).] ks. kuvaliitettä Tanskan taidetta.

Marsu (Cavia cobaya), n. 25 cm pitkä, mustan-,
valkoisen- ja punanruskeankirjava (puhtaan valkoisiakin rotuja
on) kesynä pidetty jyrsijä; syö kaikenlaisia kasviksia.
Käytetään usein koe-eläimenä tieteellisiin tarkoituksiin.
Polveutunee et.-amer. apereasta (C. aperea).


Marsu.

Marsund [mārsu'nd], kapea salmi Ahvenanmaan
mantereen ja Eckerön saaren välissä.

Marsupialia, pussieläimet (ks. t.).

Marsyas, kreik. tarustossa satyyri, joka ryhtyi Apollonin
kera soittokilpailuun. Voitettuaan M:n Apollon nylki hänet elävältä.

Martaban, suuri lahti Taka-Intian länsirannikolla.

Marteau [-tō'], Henri (s. 1874), ransk.
viulutaituri ja säveltäjä. Säveltänyt sinfonioja, kamarimusiikkia,
oopperan.

Martel de Janville [-te'l də žāvi'l] ks. Gyp.

Martell ks. Kaarle Martell.

Martens, Friderik Fromhold von (1845-1909), ven.
kansainvälisen oikeuden tutkija; julk. venäjäksi teoksen
„Sivistysvaltioiden kansainvälinen oikeus". — Martens,
Georg Friedrich von (1756-1821), saks. oikeusoppinut ja
diplomaatti. Julk. kansainvälisen sopimuskokoelman „Recueil
des principaux traités"; sitä on jatkettu meidän päiviimme asti.

Martensen, Hans Lassen (1808-84), tansk.
jumaluusoppinut, prof., Själlandin piispa v:sta 1854. Teoksia:
„Den christelige Dogmatik".

Martensen-Larsen, Hans (s. 1867), tansk. teologi,
Roskilden tuomiorovasti. Teoksia: „Tähtimaailma ja meidän uskomme"
(suomen.), „Spiritismens Blændværk og Sjæledybets Gaader".

Martiaalinen (lat.), sodan jumalalle omistettu, kuuluva;
sotaisa, soturillinen. miehekäs.

Martialis, Marcus Valerius (n. 40-102), roomal.
runoilija, alallaan maailmankirjallisuuden mestari. M:n epigrammat
antavat oivallisen kuvan aikakauden seuraelämästä.

Martianus Capella, lat. grammaatikko. Kirjoittanut 
„seitsemän vapaan taiteen" ensyklopedian „De nuptiis
Philologiæ et Mercurii" (n. 425 j. Kr.), jota keskiajalla
käytettiin kouluissa.

Martignac [-inja'k], Gaye de (1776-1832),
Ranskan pääministeri 1828-29.

Martin [-tä'], Bon Louis Henri (1810-83),
ransk. historioitsija. Teoksia: „Histoire de France".
— Martin [-ī'n], Elias (1739-1818),
ruots. taidemaalari ja vaskenpiirtäjä. V:sta 1763 kaksi
vuotta piirtäjänä Ehrensvärdin luona Viaporissa. Koteutti
veljensä Johan Fredrik M:n (1755-1816) kera Ruotsin
maisemien kuvauksen taiteeseen. — Martin [-tä'],
Pierre Émile (1824-1915), ransk. insinööri,
martinmenetelmän keksijä.

Martinau [nō'], Karl Mauritz (1797-1863),
kenraaliluutnantti. Kunnostautui Sevastopolin puolustuksessa.
Haminan kadettikoulun johtajana 1858-63.

Martin du Gard [-tä' dy gār], Roger
(s. 1881), ransk. kirjailija. Teoksia: laaja romaani
„Les Thibault" (ruotsin.).

Martinez-Sierra [-tī'neþ], Gregorio
(s. 1881), esp. kirjailija. Teoksia: huvinäytelmä („koomillinen
novelli") „Elokuun yön unelma" (esitetty Suomessa).

Martini [-tī'-], Giambattista (1706-84),
it. musiikkihistorioitsija, teoreetikko ja säveltäjä, tunnettu
nimellä Padre M. Saavutti yleisen maineen teoreetikkona


Simone Martini: Guidoriccio Fogliani. Seinämaalaus Sienan Palazzo
Pubblicossa.




ja opettajana. — Martini, Olaus (1557-1609), Upsalan
arkkipiispa 1601-09. Ankarana luterilaisena joutui riitaan
kalvinilaisuuteen taipuvan Kaarle IX:n kanssa. — Martini
l. di Martino, Simone (n, 1283-1344), it. taidemaalari,
Sienan koulua. M:n puhdasta kauneutta ja miiniatyyrimäistä
hienoutta osoittavissa uskonnollisissa kuvissa ilmenee
goottilais-romanttinen haaveellinen sielunelämä. Töitä: Sienan
Palazzo Pubblicossa Neitsyt Mariaa taivaankuningattarena esittävä
fresko, Guidoriccio da Fogliani'n ratsastajakuva, Martinus
Toursilaisen elämää esittävät freskot Assisi'ssa ja Lippo
Memmi'n kera maalattu taulukuva „Neitsyt Marian ilmestys".

Martinique [-ni'k], Ranskalle kuuluva saari
Länsi-Intiassa, Pieniä-Antilleja; 987 km2, 245,000 as.,
pääasiassa neekereitä ja mulatteja. M:lla on lukuisia tulivuoria,
m. m. Mont Pelé (1,350 m), jonka purkaus 1902 hävitti
S:t Pierren kaupungin ja surmasi sen 40,000 asukasta. Rommi,
sokeri ja kaakao ovat tärkeimmät vientitavarat. Pääkaup.
Fort-de-France (ks. t.).

Martinius [-tī'-], Matias (1655-1728),
kieliopintekijä. Oli Viipurin kymnaasin lehtorina ja Hauhon
kirkkoherrana. Julk. suomen kieliopin „Hodegus Finnicus" (1689).

Martinmenetelmä ks. Rauta.

Martinus V (k. 1431), paavina 1417-31, Colonna-sukua. M.,
joka oli Konstanzin kirkolliskokouksen valitsema, tunnustettiin
yleisesti paaviksi. Siten loppui suuri skisma (ks. t.).

Martinus Olai [-ī'- -ā'-] l. Mårten Olofsson
(k. 1585), Linköpingin piispa 1569-80, pakotettiin eroamaan
piispanvirasta Juhana III:n liturgian ankarana vastustajana.

Martinus Toursilainen [-tī'- tūri-] (n. 316 — n. 400),
Toursin piispa, gallialaisen munkkilaitoksen isä, pyhimys.

Martinuuni ks. Rauta.

Martiopuoli, nahan ulkopuoli; vastakohta: lihapuoli.

Martiuskelta, manchesterkelta, naftaliinikelta,
naftolikelta naftolisulfohaposta tai naftyliamiinista
valmistettu väriaine. Liukenee veteen ja alkoholiin. Käytetään
villan värjäämiseen, kuitavernissan valmistukseen y. m.

Marto. 1. Kasvit. Mykerön kukkalapakko.
— 2. Hedelmätön (kasvi tai eläin). — 3. Marraskesi runsaasti
karvaa kasvavalla iholla (hiusmarto).

Martov [-of], Julij Osipovitš (1873-1923),
oik. Cederbaum, ven. menševikkien johtaja v:sta 1903.

Marttaliitto. Keväällä 1899 perustetun Marttayhdistys
levittämään naisten keskuuteen valistusta, herättämään toimintahalua
sekä edistämään tietoja sellaisissa käytännöllisen työn haaroissa,
joita etupäässä suoritetaan kodeissa. Huomattavan osan sen
toiminnasta ovat muodostaneet ruoanlaitto, kodin-, puutarhan-
ja kananhoito. Yhdistys on levittänyt kansantajuista kirjallisuutta
ja julkaissut v:sta 1903 sekä suomen- että ruotsink. äänenkannattajaa
(Emäntälehti ja Husmodern). V. 1924 jakaantui Marttayhdisys kahtia:
Suomalaiseen Marttaliittoon ja Finlands Svenska Marthaförbundiin.
Suom. M:n jäsenmäärä on 21,000, yhdistyksiä on 266 ja kerhoja 522;
ruots. liiton vastaavat määrät ovat 12,960, 161 ja 290.

Martti (myös Herra Martti), Tukholman suom.
seurakunnan kappalainen; suomentanut 1548 kuningas Kristoferin
maanlain. [Airila (1914).]

Marttila, kunta Turun ja Porin läänissä, Varsinais-Suomen
itäosassa; 193,6 km2, 3,102 as. (1925).

Marttyyri (kreik.), henkilö, joka kärsii vakaumuksensa
tähden. Vanhassa kirkossa sanottiin m:eiksi l. veritodistajiksi
kristittyjä, jotka menivät kuolemaan uskonsa tähden. vrt.
Pyhäinmiesten päivä. [Kauppala (1925).] — Martyrium
(kreik.-lat.), marttyyrius, marttyyrikuolema; marttyyrin hauta,
hautakappeli tai marttyyrikirkko. — Martyrologiuni,
marttyyriluettelo, jossa myös esitetty marttyyrien elämän pääpiirteet.

Maruna (Artemisia vulgaris), mykerökukkainen,
monivuotinen, kitkerä rikkaruoho asuntojen ja viljelysten
läheisyydessä. Kansanrohdos.

Marut, int. myt. myrskyn henget.

Marx, Karl (1818-83), juut.-saks. sosialisti.
V. 1842 M. toimitti Kölnissä lehteä ,,Rheinische Zeitung",
mutta siirtyi jo seur. v. Pariisiin ja sieltä 1845 Brysseliin.
Vallankumousvuosina 1848-49 M. Kölnissä julkaisi lehteä ,,Neue
rheinische Zeitung", ja eli sen jälkeen maanpakolaisena
Lontoossa toimien v:sta 1864 Internatsionaalin johtajana.
Hänen huomattavimmat teoksensa ovat „Misère de la philosophieł
(1847), „Kommunistinen manifesti" (1848, yhdessä Friedrich


Karl Marx.




Engelsin kanssa, suomen.), „Zur Kritik der politischen Ökonomie"
(1859) ja „Das Kapital" (pääteos, I osa 1867, II ja III osa vasta
M:n kuoleman jälkeen; I osa suomen.). M:n ja Engelsin sosialistinen
oppi on tunnettu nimellä marxilaisuus. Sen perustuksena on
n. s. materialistinen historiankäsitys. Tämän mukaan
yhteiskunnallisen elämän päätekijänä ovat taloudelliset olot, s. o.
tuotanto- ja vaihtosuhteet. Näistä ovat kaikki muut yhteiskunnalliset
ilmiöt: valtiolaitokset, oikeusolot, uskonto, siveellisyys, tiede ja
taide, riippuvaiset. Yhteiskuntain kehityksen saa aikaan voimassaolevan
talousjärjestyksen ja tuotantovoimain välinen ristiriita. Kun
viimemainitut, s. o. tekniikka, kehittyvät sille asteelle, että talous
järjestelmä on siteenä, joka ehkäisee niitä pääsemästä täyteen vaikutukseen,
täytyy vanhan järjestyksen ennemmin tai myöhemmin kukistua, ja
tuotantovoimat luovat uuden, itseään paremmin vastaavan taloudellisen
järjestyksen. Ihmisten tietoisuudessa tämä kehitys esiintyy
luokkataistelun muodossa. Eri luokat edustavat nim. joko vanhaa
talousjärjestelmää tai esille pyrkivää uutta. Luokkajako sai
alkunsa yksityisomaisuuden mukana. Siitä lähtien on ollut olemassa
toisella puolella hallitseva ja „riistävä" luokka ja toisella
puolella tämän riistämä luokka.
Myöskin tätä nykyä on olemassa sovittamaton ristiriita nykyajan
pitkälle kehittyneiden tuotantovoimien ja kapitalistisen
talousjärjestyksen välillä. Kapitalistinen työnantaja riistää
työväkeänsä anastamalla n. s. lisäarvon, mikä syntyy
siitä, että työläisen työ luo enemmän arvoa, kuin mitä hänelle
suoritetaan työpalkkana. Keskinäisen kilpailun johdosta
kapitalistien luku vähenee, ja samassa suhteessa kasvaa
liikeyritysten suuruus, s. o. tuotanto keskittyy yhä suurempiin
yrityksiin (keskittymisteoria). Samalla kuin kapitalistinen
rikkaus kasaantuu yhä harvempiin käsiin (kasaantumisteoria),
samalla kasaantuu työväen puolelle yhä enemmän kurjuutta
(kurjistumisteoria) Lopulta kapitalistisen järjestyksen
täytyy luhistua kokoon (romahdusteoria). Kapitalismin yhä
ahtaammalle panema, mutta samalla luokkataistelun kypsyttämä ja
järjestämä proletariaatti anastaa valtiovallan (proletariaatin
diktatuuri) ja ottaa tuotantovälineet yhteiskunnan haltuun.
Uutta M:n teoriassa oli se käsitys, että sosialismi oli
toteutettavissa ainoastaan Droletariaatin valtiollisella
luokkataistelulla. Tämä ajatus oli vanhemmalle sosialismille
vieras tai ainakin vastenmielinen. Ennen M:ia sosialismi ja
työväenliike kulkivat kumpikin omia teitänsä. M:n suurin merkitys
on siinä, että hän yhdisti sosialismin ja työväenliikkeen.
[Kautsky, „Karl Marxin taloudelliset opit"; M. Beer, „Karl Marx"
(saks. 1921, ruots. 1922); G. Steffen, „Marx och materialismen"
(1914).] — Marx, Wilhelm (s. 1863), saks. poliitikko,
lakimies. V:sta 1921 kat. centrum-puolueen johtaja, jouluk. 1923
— tammik., 1925 valtakunnankansleri, Hindenburgin vastaehdokas
presidentinvaalissa 1925; tuli tammik. 1926 oikeusministeriksi
ja toukok. 1926 valtakunnankansleriksi.


Wilhelm Marx.

Mary [mēri] (s. 1867), Englannin kuningatar, kuningas
Yrjö V:n puoliso v:sta 1893.

Maryland [mērilənd], valtio (v:sta 1776) Yhdysvaltain
itäosassa Atlantin rannalla; 31,926 km2, 1,45 milj. as.
Pääelinkeino maanviljelys: maissia, vehnää, perunaa. Pääkaup.
Annapolis, suurin kaup. Baltimore.

Masaby [-y], rautatieasema Helsingin-Karjaan
radalla, Kirkkonummen kunnassa, 30 km Helsingistä.

Masaccio [-sa'tšo], oik. Tommaso Guidi (1401-28),
firenzeläinen taidemaalari, realistisen suunnan alkaja ja
normaalimestari 1400-luvun it. maalaustaiteessa. Maalannut
Firenzen Carmine-kirkkoon huomattavia freskoja („Aatamin ja
Eevan karkoitus paratiisista", „Veroraha" y. m.). [Creutz
(saks., 1908).]


Masaccio: Karkoitus paratiisista.

Masai, Massai (ks. t.).



osoittautui mielivaltaiseksi ja murhattiin.
Päähenkilönä Auberin oopperassa „Portici'n mykkä”.

Masaryk [-rik], Tomaš (s. 1850),
Tšekko-Slovakian ensimmäinen presidentti v:sta 1918,
tuli Praagin yliopiston filosofian prof:ksi 1882, per.
1900 tšek.  kansallisdemokraattisen puolueen.
Maailmansodan alussa pakeni ulkomaille ja järjesti
E. Benešin kera laajan propagandan itsenäisen
Tšekko-Slovakian hyväksi. Teoksia: „Russland und
Europa”, „Das neue Europa”, „Die Weltrevolution”
(muistelmia).


Tomaš Masaryk.

Masana, Massana (ks. t.).

Mascagni [-ka'nji], Pietro (s. 1863),
it. oopperasäveltäjä, konservatorion johtaja Pesarossa
1895-1903, sen jälkeen Roomassa. Saavutti kuuluisuutensa
ensimmäisellä teoksellaan ,,Cavalleria rusticana” (1890).

Masefield [meisfild], John (s. 1878),
engl. naturalistinen kirjailija, alk. merimies. Julk.
runoja, näytelmiä, novelleja.

Masenderan, maakunta Pohjois-Persiassa,
Kaspianmeren etelärannikolla.

Masereeraus, maseratsioni (lat.).
Biol. Solukkojen tutkimisessa käytetty
menettelytapa: solujen välissä olevan
väliaineen liuottaminen eri nesteillä;
myös: eläin- tai kasvisolukon osittainen
hajautuminen. — Kem. Kiinteän aineen
käsittely nesteellä, kunnes liukenevat
ainekset ovat siitä poissa. — Tekn.
Lumppumassan pehmittäminen ja puhdistaminen
mädättämällä. Nykyjään m:n asemesta lumput
keitetään alkalisessa liuoksessa höyryn paineessa.
— Teonsana: masereerata, maseroida.

Masing [mäzirjk], Otto Wilhelm
(1763-1830), vir. pappi ja kirjailija.
Kehittänyt viron oikeinkirjoitusta ja sen
käyttöä lakikielenä, Viron toisen vir.
sanomalehden (,,Maarahwa Näddalaleht”),
toimittaja (1821-23 ja 1825).

Masinissa (238-149 e. Kr.),
Massylian (Itä-Numidian) kuningas. Toisessa
puunilaissodassa aluksi kartagolaisten
puolella, mutta liittyi sitten roomalaisiin
ja laajensi alueitaan Kartagon kustannuksella.

Maskareenit, saariryhmä Intianmeressä,
Madagaskarista itään. Mauritius ja
Rodriguez kuuluvat Eng-lännille,
Réunion Ranskalle.

Maskaroni (ransk.), rakennustaiteessa
ornamenttina käytetty aihe: miehenkasvot tai
irvinaama.

Maskat l. Muscat, Omandn
sulttaanikunnan pääkaupunki, Omanin
lahden rannalla, Arabiassa. 10,000 as.

Maskeerata (ransk.), naamioida, tehdä
ulkonäöltään harhaanjohtavaksi. —
Maskeradi, naamiaiset.

Maskelyne [mäskilain], Nevil
(1732-1811), engl. teologi ja tähtitieteilijä, tutki
vars. vuorien vaikutusta luotiviivan poikkeamiseen,
perusti Nautical Almanac'in 1767.

Maski (ransk.), naamio.

Maskopia (holl.), kauppaseura;
salainen yhteys.

Maskotti (ransk.), muka onnea tuottava
olento tai esine, tav. elävä tai täytetty
eläin tai eläimen kuva. Vars. lentäjät
kuljettavat mukanaan m:eja.









