<h2>N:o 1.<tab><tab><tab>1830.</h2>

<h1>AFTONBLADET</h1>

<h2>I</h2> 

<h2>STOCKHOLM.</h2>

<h3>Måndagen den 6 December.</h3>

<i><sp>Priset</sp> i Stockholm: för helt år 10 R:dr, halft år 5
R:dr, 3 månader 2 R:dr 32. sk. Banko. Prenumeration
och utdelning i <sp>Linströms</sp> bokhandel vid Mynttorget;
<sp>Bromans bod</sp> i hörnet af Drottningatan och Clara
Bergsgränd; <sp>Linroths bod</sp> vid Norrlandsgatan och
<sp>Esséns bod</sp> vid Södermalmstorg.  Annoncer mottagas
endast i Linströms bod, till ½ skilling Banko
raden. Utdelningen sker kl. omkring 4 eftermiddagarne.</i>


<i>Post- och Inrikes Tidningen för i dag omtalar följande:</i>

<i>I Götheborg</i> utbrast den 30 November kl. 2 e. m. en
häftig eldsvåda i Masthugget. Elden började i Hökaren
Ramstens hus och fattade i 2:ne dermed sammanbyggde,
allt trähus, hvilka stodo i full låga, innan sprutorna
hunno fram. Likväl lyckades man oaktadt en svår lokal,
stark blåst och aflägsen vattentillgång, släcka,
sedan 6 ½ hus nedbrunnit.
<hr>
LEDIG TJENST.

Skeppsmätare-tjensten i Carlshamn sökes 
inom 56 dagar, efter den 30 October.
<hr>
LEFVERANS

till Flottan å Skeppsholmen, af: bräder, 
krita, vadmal, tjära, spik, bultjern. 
Anbud till kl. 12 den 7 Dec. hos Förvaltningen 
af Sjöärenderna.
<hr>
AUCTIONER:

Den 21 Dec. kl. 12 i Krigs-Collegium 
och Lands-Canzliet i Malmö, 5 à 10 års 
arrende å f. d. Kungs-Ladugården Remmarlöf, 
N:ris 11, 12, 14 och 16, och en 
väderqvarn med Holländska stenar.

2:ne Porfyrskifvor säljas å Stockholms 
Auctions-Kammare den 13 dennes kl. 12.

Auction för afl. Häradshöfdingen 
Ehrencronas concursmassas räkning, den 29 Dec. 
kl. 10 f. m. på stället, å: Utterud, 1 mantal 
i Nors socken i Wermland.
<hr>
KALLELSER i CONCURSMÅL.

Afl. Handlanden L. Calens Borgenärer till 
Rådhus-Rätten i Ulricæhamn, 1:sta helgfria 
rättegångsdag efter den 7 Jan. 1831 
före kl. 12.

Afl. v. Häradshöfd. f. d. Riksdagsfullmäktigen 
Casper Wijkmans borgenärer till 2 
rg:dagen å Norunda sommar-ting, 1831 
innan kl. 7 e. m.

Afl. Kyrkoherden C. H. Alms borgenärer; 
Wäddö och Häfverö H:ds-Rätt, å 2 
rg:dagen af första Ting, natt och år efter 
d. 19 Oct.

Afl. Nämdemannen Matts Janssons i 
Rungarnö borgenärer; Wäddö H:ds-Rätt 2 rgd. 
6 månader efter d. 19 Oct. 

Afl. KrigsRådet, ÖfverJägmäst. G. E. 
Petterssons borgenärer till Urt. Ting i Rånby 
by, Råneå socken i Norrbotten, d. 7 
Jan. 1831 innan kl. 7 e. m.

Afl. Bonden Anders Olofssons i Mötterud 
och Enkas borgenärer. Jösse H:ds-Rätt, 
2 rg:dagen 6 mån. efter d. 6 Julii 
1830, kl. 7 e. m.
<hr>
TESTAMENTEN.

H:r Johan Kullbergs och dess Frus, född
H. U. Lundgren; communiceradt af Rådh. 
Rätten i Ystad.

Afl. Bokhållaren P. F. Melldenhauers; 
communiceradt af Frösåkers H:ds.-Rätt d. 
27 Sept.

Afl. Demoiselle Carolina Christina Grubbs; 
Westerviks Rådh.-Rätt d. 17 Nov.
<hr>
LAGFART.

3 uppbudet å 3-384:dels Mt:l skattehemman 
i Öfverklinten; Bygdeå och Nysätra 
Tingslag, d. 26 Febr. 1830.
<hr>
KALLELSE Å

Magnus Samuelsson i Mjölserud till Hvetlanda
H:ds-Rätt, efter 1 månad från 16 Nov., ang:de en
inteckning i hemmanen Bjädesjöholm och Bjädesjö
Karingsgård.

ARF LEDIGT

efter Bokbindare-Gesällen J. Fröström, död i
Rysk krigstjenst. Anmälan hos Justitiae-Collegium
i Stockholm.

OMYNDIGE FÖRKLARADE:

Kammarskrifvaren i Kongl. General-Tull-Styrelsen
Herrman Elias Billbergh. Förmyndare: Herr
Kammar-Rätts-Rådet och Ridd. G. J. Billberg.

Landbonden Jan Andersson i Mörtö, Wäddö
Tingslag. Förmyndare: f. d. Nämndemannen Anders
Andersson i Göinge.
<hr>
<b>DIVERSE KUNGÖRELSER:</b>

Sydow et Rydbergs Tobaksfabriksrörelse i Calmar
upphört.

Domen i Herr Lagmannen N. C. Sunessons Concurs finnes
å Tidlunds källare i Upsala.
<hr>
KALLELSER Å BORGENÄRER.

Linkramhandlaren A. Kallings den 11 Dec. kl ½ 12,
i N:o 2, qv. Aurora, Stockholm. Handlanden
L. G. Lindgrens, den 11 Jan. 1831, kl. 10,
Stadskällaren i Skara. Nils Anderssons i Hålen, d. 16
Dec. kl, 10. Ullerud Kyrkas sockenstuga.

Fält-Kamereraren E. P. Lindstedts, d. 22 Dec.
kl. 10, Kämners-Rättens rum i Malmö.

Assessoren G. Ekmans; d. 29 Dec. kl. 10. Fru Pehrmans
hus i Alingsås.

Afl. Auscultanten D. Carells; d. 29 Dec. kl. 12 på
Assemblée-Källaren i Nyköping.

Handlanden Niclas Brännbergs; d. 29 Dec. kl. 10. Borås
hos Sysslomännen.

Kammarherren Baron Fleetwoods d. 3 Jan.
kl. 10. Källarmästaren Lundgrens hus i Linköping,
för flere angelägenheter.
<hr>
PRIVILEGIUM EXCLUSIVUM.

För Victor Sjöberg å en handspruta med slang för
eldsläckning.

BORTKOMNA DOKUMENTER.

<i>Brandförsäkrings bref</i>: N:o 4222, å Danviks-Lägenheten
Kolbotten i Stockholms Län; N:ris 9359,9748, 10529 å
Sölje Bruk i Vermland; N:ris 13,855. Gladåkers Jernbruk.

<i>Reverser</i>: Å 800 R:dr till Olof Larsson i Munkerud,
af Bergs-Rådet J. G. Geyer; å 360 R:dr af afl. fröken
Lovisa Fr. Fleming.

<i>Bankens pantsedlar</i> N:ris 2519, 3522, 6333, 8088.

SPEKTAKLER.

I dag: <i>Edvinski och Floreska</i> eller <i>Polska grufvan</i>;
samt <i>Mannen och Älskaren</i>.

Nästa Torsdag: (Fru Eriksons recett) <i>Tartuffe och
Herr des Chalumeaux.</i>
<hr>
CONCERT

<i>nästa Lördag</i> för H:r C. M. Crælius.

<i>SAMMANTRÄDEN:</i>

<tab><i>WetenskapsAcademien</i> d. 8 d:s kl. 5.
<tab>Ledamöter af St. E. N:o 2, d. 8 d:s kl. 5.
<tab> -- -- af N. C. d. 6 d:s kl. half 5.
<tab><i> Svearnes 3 afdelning</i> d. 8 d:s kl. 4.
<tab><i> Neptuni Ordens 4 grad</i> d. 8 d:s, kl. 7.
<tab><i>Orden L’Innocence</i> Lördagen d. 18, å stora Börssalen.
<tab><i>Polymnia</i> d. 8 d:s kl. 4 e. m.
<tab><i>Redlige Svenskar</i> d. 12 d:s kl. 8 e. m.
<tab><i>Sällskapet L. S.</i> d. 8 d:s kl. 5.
<tab><i>Ledamöter af A. & C.</i> i morgon Tisdag kl. 7.
<tab><i>Musiköfningssällskapet</i>, i morgon kl. half 7.

<b>UTLÄNDSKA NYHETER:</b>

Sista Fredagens utländska poster 
medförde inga nyheter af serdeles vigt, 
om man icke dit vill räkna den redan 
förut med Engelska posten erhållna 
underrättelsen, att den Wellingtonska 
Ministèren fallit, sedan hertigen af 
Wellington i Öfverhuset och Sir 
Robert Peel i Underhuset lemnat sina 
platser. Närmaste anledningen härtill 
var förlusten af en votering med 
obetydlig minoritet, i en præliminär-fråga 
rörande civillistan. Man känner icke 
ännu bestämdt den nya ministeren; 
enligt tidningarne öfver Hamburg vill 
man dock veta, att Lord Grey, en 
af det s. k. Whigpartiets chefer, 
efterträdt Hertigen af Wellington, såsom 
förste Lord af Skattkammaren. Hvad 
England kan hafva hoppas af denna 
förändring för det inre lugnets 
fortfarande bestånd, är svårt att förutsäga. 
Mera än något annat land, suckar 
Engelska folket under bördan af en 
föråldrad statsbyggnad; af den andliga och 
verldsliga aristocratiens förtryck, samt 
en statsskuld, måhända tyngre än de 
båda föregående tillsammans. Att 
fonderna genom Ministèrens resignerande 
för ett ögonblick stigit, är visserligen 
tillfredställande; Någon verklig 
förbättring af medelklassens och det lägre 
folkets belägenhet synes dock icke vara 
att vänta utan stark minskning i taxorna. 
Om de åtgärder som af en populär Regering 
utan tvifvel skola vidtagas för att 
vinna detta mål, kunna få någon 
framgång : huruvida icke nationen midt 
under det lofvärda bemödandet att lätta 
den tunga bördan, sjelf våldsamt afkastar 
den, samt huru litet eller mycket 
den i sådan händelse kommer att draga 
med sig i fallet, är ett problem som 
endast framtiden förmår lösa. Stunden är 
emedlertid betydningsfull, och torde 
i resultatet af den snart väntade 
utvecklingen meddela rika lärdomar 
äfven för de politiska stridsfrågorna inom 
vårt fädernesland.

Engelska tidningarna äro uppfyllda 
af intresanta Parlamentsdebatter, uti 
hvilka i synnerhet Mr. Brougham 
utmärkt sig genom quicka sarkastiska 
utfall emot f. d. Ministéren. Att nu 
meddela dem skulle likväl för mycket 
sätta oss efter dagens händelser, och 
till en del bli ett upprepande af hvad 
som redan stått i andra blad.

= I Frankrike har <i>General Sebastiani</i> 
Blifvit utrikes Minister i Marquis 
Maisons ställe; Grefve <i>d’Argout´ 
Marinminister</i> och <i>Marskalken Soult 
Krigs-Minister</i> efter Gen. Gerard´.

Konung <i>Frans 1</i> i Neapel är död 
och efterträdd af sin äldste son, 
Ferdinand Carl, född 1810. Den unge 
Konungen har vid anträdet till 
regeringen aflåtit en proclamation, hvari 
han framför allt förklarar sig skola 
strängt vidmakthålla den Catholska 
lärans renhet.

INRIKES NYHETER.

<i>H. K. H. Kronprinsen</i> afreste i går 
middagstiden till Upsala, hvarifrån H. K. H. 
lärer återvända om Onsdag.

= Redactionen af Tidningen Fäderneslandet 
har i sista Onsdagens nummer 
meddelat den underrättelse, att Hans 
Maj:t Konungen den 14 i förra månaden 
täckts förära f. d. Landshöfdingen i 
Upsala, Presidenten Frih. Fock en 
Brillanterad gulddosa med Hans Maj:ts 
porträtt, beledsagad af ett egenhändigt 
Nådigt handbref af ett för Frih. 
Fock högst smickrande innehåll, helst 
den egenhändiga skrifvelsen är på Svenska.

= <i>Angående jerntillverkningen</i> har 
nyligen från Ryssland blifvit meddelad 
underrättelse om en upptäckt, 
hvilken, om den skulle befinnas hvila 
på sakkännedom och enlig med rätta 
förhållandet, utan tvifvel kommer att 
medföra en väsentlig nytta för den 
Svenska jernhandteringen i allmänhet, 
och för besparingen af våra skogar i 
synnerhet. Innehållet är hufvudsakligen, 
att kunna genom serskild inrättning 
af smältugnen, nedsmälta med 
<i>ved</i> nära 3 gånger så mycket malm, 
som för närvarande sker med kol vid 
våra masugnar. Förslaget låter otroligt, 
men lärer ha tillvunnit sig den 
uppmärksamhet hos Ryska Regeringen, 
att en undersökning deröfver af 
sakkunnige personer skall vara 
anbefalld. Vi skole icke underlåta att 
meddela den kännedom vi framdeles 
kunne erhålla om fortgången och 
utslaget af denna undersökning.

= Ett beslag har härom dagen blifvit 
gjordt i packhuset härstädes på 
ett betydligt parti kläden, bomullstyger 
och sidenband, inlagda inom 
dubbla bottnar uti fastager som 
anmälts innehålla glas. Varorna lära 
tillhöra en Handlande vid namn Meyerson.
<tab><tab><tab><i>(Nya Argus)</i>.

= Till Svenska Banco-Commisariatet 
har genom Herr Stats-Ministern 
för Utrikes ärenderne ankommit 
underrättelse, att starka misstankar 
yppats i Finland om tillvaron derstädes 
af en fabrication i stort af Svenska 
Bancosedlar, serdeles Treor. Saken 
lärer der ha vunnit den uppmärksamhet 
hos auctoriteterna, att den 
föranledt till utfärdande af en allmän 
kungörelse. En Rysk Bonde som sökt 
på flere sätt utprångla en mängd 
dylika sedlar i Norrbottens Län, men 
blifvit ertappad af en Kronofogde, 
har förut gifvit anledning till sakens 
efterspanande.

= Den stora Committéen till 
reglerande af indelta Arméens löner, hade 
i Lördags sin första sammankomst till 
fortsättande af det under sommaren 
afbrutna arbetet under H:r Grefve 
Brahes Ordförande.

JUBELFESTEN.

Ehuru ämnet för denna dags 
högtidlighet öfver hela Riket varit 
detsamma, lärer det dock på intet ställe 
blifvit firadt med så mycken yttre 
prakt, som i Upsala. Då man här 
för tillfället hade tagit alla 
uppfinningens hjelpkällor inom såväl 
Kyrkans som Akademiens sköte i anspråk, 
så torde en korrt berättelse derom icke 
vara ovälkommen. Efter ett af 
Akademiens n. v. Rektor, Professoren Geijer, 
utfärdadt programm, och ett tryckt 
ceremoniel af Erke-Biskopen von 
Rosenstein, samlades på serskilda ställen 
Skolungdomen, de Studerande, 
Statens, Kyrkans och Stadens Embetsmän, 
Akademie-Staten, Borgerskapet, 
och främmande gäster, samt gingo i 
procession från den s. k. Odens lund 
och Erke-Biskops-huset till högmässan, 
der Elfva Prester i mess-skjortor 
gjorde altartjensten och Erke-Biskopen 
predikade. Till aftonsången, som 
begynte kl. ½ 7, gick samma procession 
å nyo. Den stora majestätiska 
Kyrkan var starkt upplyst med 
vaxljus; i fonden af choret var anbragt 
ett illumineradt korss efter Professor 
<i>Limnells</i> anordning, och på sidorna 
en eclairering genom slipade glas, i 
form af liljor.

Högtiden firades äfven å Akademiens 
sida, Måndagen den 29 November, 
genom tal på Svenska af Professor 
Fahlcrantz; Tisdagen genom oration 
på Latin af Professoren Doktor 
Lundvall, och Onsdagen den 1 December 
med tal på Svenska af Rector Scholæ 
Boivie. Dessa högtidligheter förhöjdes 
genom musik, för tillfället 
componerad af Hr Hæffner, hvartill vi 
anse orden, af Hr Zeipel, förtjena att 
här nedan meddelas.

<poem><tab><tab><tab><tab><sp>Chor.</sp>
<tab>Stjernornas Herre! Andarnes Gud!
Som i Din hand håller himlen och jorden!
Högt från Din thron i Din herrlighets skrud
Ser Du med Nåd till Din Kyrka i Norden.
<tab><tab><tab>Tusende år
Hafva gått ner, se'n Ditt Ord Du oss sände:
<tab><tab><tab>Kärlekens vår
Blommar ännu vid den sol, som han tände.
Dig äro tusende år som en dag;
<tab>Tid och Evighet sjunga Din ära!
Fjettrad är Natten — fullkomnad Din Lag! —

<tab><tab><tab><tab><sp>Fuga.</sp>
Mäktig, som Din Sol, strålar sanningens lära.

<tab><tab><tab><tab><sp>Recitativ.</sp>
<tab><tab>En vild gestalt från djupets rike
<tab><tab>Med svärduppristadt bröst,
<tab><tab>Med offerknif i hand och siar-röst,
<tab>Stod Odins lära här, en blodig vålnads like. —
En jätte, svept i nattens norrskensskrud —
Stod här på Fyrisvall, på stoftet af sin Gud,
Der med sin skapelse i högens famn han hvilar,
<tab><tab>Och sände ut, likt snabba pilar
<tab><tab>Valkyriorna — stridens bud.
Strid lifvets ära var, och dödens fröjd,
Och Valhalls strid — odödlighetens höjd.
<tab><tab>Med fasa sågo vinternattens stjernor
På Offerdrottens lugn, och på hans dystra tärnor.

<tab><tab><tab><tab>*

<tab>Ej visste Viking här, att Friden
<tab>I Bethlehem en stjerna fått,</poem>
<poem><tab><tab>Som öfver verldarne och tiden
<tab><tab>Står qvar, när de till hvila gått.

<tab><tab><tab><tab>*

<tab>Då kom <sp>Ansgarius</sp> till Norden,
<tab>Ett ljufligt bud från Ljusets verld,
<tab>Med fridens palm, med andans svärd,
<tab>En himlens härold, sänd till jorden.
<tab>Han talte om ett offerlam,
<tab>Guds ende Son på korsets stam;
<tab>Det blef så tyst, så tyst i lunden,
<tab>Och sakta brusto mörkrets band:
<tab>Men Asa-templet skalf på grunden,
Och offerknifven föll utur den Gamles hand.

<tab>På lågor flydde hedendomen
<tab>När templet sjönk till stoft och dam,
<tab>Der nu Guds Kyrka, hvälfd på stommen,
<tab>Bland ättehögar skymtar fram.

<tab>Och Christendomens morgon-sol
<tab>Rann opp som vårens vid vår pol;
<tab>Den rätta Tro med milda seder
<tab>Gick hand i hand från led till leder.
<tab>Det var en paradisisk vår
<tab>Lik den, som på volkanen står.
<tab>Då tänkte han i afgrunds-flamman:
<tab>"Guds rike vill jag störta samman,
<tab>Och dränka i en andlig natt
<tab>All Nåds och Sannings dyra skatt."
<tab>– Af eldrik åskvigg slagen,
<tab>Se, natten remnade itu:

<tab><tab><tab><tab><sp>Chor.</sp>
<tab>Hell, <sp>Martin Luther</sp>! Det var du,
<tab>Som Moses lik, på nytt gaf Lagen.

<tab><tab><tab><tab><sp>Recitativ.</sp>
<tab>Snart, under vård af <sp>Wasas</sp> hand,
<tab>Upptindrade till Herrans ära
<tab>Ditt ljus, den rena himlalära,
<tab>I Manhem, i de frias land.

<tab>Dock måste än ditt folk sig böja
<tab>I träldom vid det Babelstorn,
Som på ditt stoft Förtrycket ville höja –
<tab>Då skallar stridens horn:
Det hörs från Norden! – Se, på vågen
<tab>Hvem nalkas med sin hjeltehär?
Midsommarsolen ler från himlabågen,
Och segrens vimplar svaja mellan tågen.
Det Svithiods <sp>Gustaf Adolph</sp> är:
<tab>Guds andre Gideon!

<tab><tab><tab><tab><sp>Aria.</sp>
<tab><tab>Gläds! Du är fri, Tevtonas son!

<tab><tab><tab><tab><sp>Recitativ.</sp>
<tab>Befriarn böjer knä på stranden
<tab>I spetsen för sitt trogna folk;
<tab>Hos Herran är han sjelf dess tolk:
<tab>Den store, ridderlige anden.
<tab>I kraft och mildhet lika skön,
<tab><tab>ödmjuk, som ett barn i bön,
Sin konungsliga blick han lyfter till de landen,
Dit i sitt kall han gick, och i odödlig glans
Snart lade för Guds fot sin rika segerkrans.

<tab><tab><tab><tab><sp>Hymn.</sp>
<tab>O Gud, som var med våra fäder!
<tab>Din Hjeltes folk inför Dig träder;
<tab>Låt ljuset, som i dag oss gläder;
<tab>Ej falla mer i Mörkrets band!
<tab>Vårt öde ligger i Din hand:
<tab>Beskydda Nordens Kung och land!</poem>

Såsom något eget vid Gudstjensten 
kan nämnas, att ibland andra andeliga 
stycken speltes musiken till offerfesten 
i Jessonda.

Professor Geijers Programm innefattar den på
en gång kortaste och innehållsrikaste berättelse
om Ansgarius, och hans ankomst till fäderneslandet,
som vi erinra oss hafva läst. Vi skulle önska
att kunna meddela det i sin helhet, men måste
för utrymmets skull, åtnöja oss med att ur slutet
deraf införa nedanstående stycke:

"Det är ej blott <i>dödens</i>, utan äfven <i>lifvets</i> verk" säger
Författaren, "som vi i det förflutna äre kallade att
besinna. Och, i det ena som det andra, är det icke det
stora, det i ögonen fallande, det är tvertom
det stilla, det oupphörliga, det omärkeliga,
som, rätt besinnadt, mest uppfyller själen med
Evighetens tanka – Har Du sett löfven falla af träden
i lugn höst? – De lösas, det ena efter det
andra, från sin stjelk, äfven orörda af vindens
anda – falla, flyta till grund helt tyst; tills
en stolt och löfrik krona ligger på marken
såsom gulnad bädd. Så slockna, falna,
falla ock menniskolif hvar enda stund. Hvilken
räknar dem, eller hör de sista suckar? Och hvad är
den blodigaste slagtnings mest mordiska majestät mot
minutens magt i tyst förstörelse? <footnote>Denna 
vackra betraktelse finnes äfven använd af Baron Charles 
Dupin i en af hans moraliskt-statistiska kalkyler, då 
han jemför antalet af de menniskor som fallit för 
Napoleons ärelystnad, med mortaliteten under fredstid.</footnote> 
– Så är äfven i lifvets verk det glänsande, och hvad 
Historieböckerna pläga omförmäla, ej det vigtigaste. – 
Vill Du lära känna det första och väsendtliga i all mensklig
sammanlefnad; se barnet vid modrens bröst
och under fadrens vårdande blickar; se sonens
lydnad och dottrens flit i huset, och ungdomens
vördnad för åldern, och äktenskapets helgd, och de
spädas bön vid gångna fostrares grift; se skördens
arbete och belöning, och dagens tåligt burna tunga,
och nattens välförtjenta ro; se det evigt upprepade
af de första, enklaste pligters hälsosamma ordning;
och Du har kastat en blick på den heliga
grunden för alla staters lycka och alla
samhälls-inrättningars bestånd;

Sällt det folk, hos hvilket <i>denna grund</i> ännu är
stark! Det äger dermed qvar den högsta af alla
gåfvor – hälsan i seder – och skall obesegradt utgå
ur hvarje skickelses prof! Ve det folk, den tid,
der denna grund svigtar och bäfvar. Der sönderfalla
sjelfva massans beståndsdelar till inre strid,
regeringskonsten är ute och våldet är
löst. Då förvandlas alla magtens medel till stoft
i de mägtiges händer; och hafva de förtröstat
på sin styrka, och vilja för att tala med Bibeln:
<i>"sätta kött sig till arm";</i> se den tid är kommen,
som med eldsskrift skall påminna om den förgätna
lärdom, att menskliga sakerna endast sammanhållas
af det andarnas osynliga band, som är <i>Gudsfruktan</i>,
med sedlighet och rättrådighet, som af den fostras."

= Såsom en serskild, och kanske den vackraste
af alla de högtidliga handlingar, hvarmed man
firat den passerade jubelfesten, skyndar Red. att
offentliggöra följande berättelse, som af enskild
hand blifvit oss meddelad. Man känner af historien,
att den hel. Ansgarius i starka uttryck skref till
sin underhafvande, Biskop <i>Simon i Björkö</i>, att han
och de öfriga missionärerne <i>för ingen del skulle
tillegna sig något af folkets ägodelar och
inkomster</i>. För att nu värdigt fira den hel. mannens
högtid och minne, påstås att såväl Erkestiftets,
som ett visst annat stifts Presterskap skola, till
en början i tysthet, öfverenskommit och beslutat,
med sine Biskopar i spetsen, att afsäga sig för
alla tider tionden och andra inkomster, samt,
enligt ordalydelsen i Ansgarii skrifvelse,
<i>föda sig af sitt arbete</i>, det vill säga <i>i sin
anletes svett</i>, som han. Troligen följa äfven de
andra Stiften detta sköna exempel, då det hinner
blifva bekant. Hvilken lättnad och lisa för landet,
i synnerhet under ett befaradt mindre fördelaktigt
år! Och hvilken sann christelig anda i dettä förakt
för jordiska håfvor! Det blir på detta sätt, äfven
i andelig mening, afundsvärdt att vara Prest!

*

OM DET NYA ÅRETS FÖRHOPPNINGAR.

<tab>Alii eorum anseres sunt, qui tantummodo clamant, nocere non posunt; <i>alimenta illis præberi videmus</i>.
<tab>Cicero pro Rosc. Amer.

Aftonbladet i Stockholm, som genom en föregående
prospectus i korrthet allmängjort planen och
syftningen af sin verksamhet, framträder i dag för
första gången något före den bestämda tiden till dess
början, för att genom detta nummer lemna allmänheten
kännedom om Tidningens yttre utseende, så väl till
format, papper, och stilar, som de olika ämnenas
fördelning inom bladet.

Detta tillfälle synes likväl icke tjenligt att börja
någon speciel behandling af de åtskilliga ämnen, som
ligga inom bladets omfång, helst vi hade önskat,
att i några uppsatser efter hvarannan lemna en icke
afbruten, allmännare öfversigt af de närmast förflutna
händelserna i statslifvet och 



litteraturen. Denna omständighet tillåter deremot
Redactionen, att i dag genast afbörda sig en
förbindelse, och betyga sin erkänsla för den sällsamma
lycka Aftonbladet rönt, då två af våra publicistiska
Notabler gjort det sin cour, redan innan det kom till
verlden. Detta kan kallas att taga tiden i agt. En
af dem, <i>den oförlikneliga Granskaren,</i> ehuru liggande
på sitt yttersta såsom det påstås, har likväl rest
sig från sotsängen och stöflat omkring i nattmössan
på uppvaktning hos Nya Argus, Conversationsbladet
och Medborgaren, harangerat och spått dem alla i
händerna om deras och verldens öden för nästa år, samt
derunder profeterat om Aftonbladets snara ankomst. Då
Redactionen nu låter denna spådom gå i fullbordan,
blifver det troligen en oförmodad tillfredställelse
för Granskaren att kunna sluta det gamla året,
i medvetandet att derunder hafva sagt åtminstone
<i>en</i> sanning.

Men mörka aningar förbittra tyvärr denna hans
fägnad. Granskaren ser nemligen i andanom den "nya
<i>Odlings och Frihets-Machinen</i>" i full gång under det
nya året -- en svår utsigt för allt ogräs i landet
Man skulle tro att Granskaren, fördömande detta
slags mekanik, vore smittad af Engelska Mobbens
hat mot machinerier, om icke en sådan misstanka
mot sades både af hans consorters erkända kärlek
för Voterings-machiner, och af hans betydelsefulla
förslag att "<i>de alltför nära beslägtade Tidningarne,</i>"
förmodligen Granskaren, Fäderneslandet, Stockholms
Tidning, och Argus den fjerde, kunde "<i>sammanslå sig</i>"
och begära publikt understöd till inrättande af en
Vattnings-Machin <i>af fyra åsnors kraft</i> för att dermed
uppfriska allt snärjgräs och alla gamla fördomar i
landet, och sålunda kraftigt motarbeta den hatade
Odlings-machinens verkningar.

Under sådana förhoppningar emotser Granskaren det
nya året. Aftonbladet, hvilket nu, enligt hans
spådom "<i>lupit af stapeln, för att börja färden i
den ständiga oppsjön på publicitetens ocean</i>" saknar
icke eller sina förhoppningar; ty det räknar på,
att den ständiga oppsjön skall tillåta det att, med
kosan riktad efter sanningens ledstjerna, oskadadt
öfversegla både Granskaren och andra sjunkna vrak,
som vid lägre vatten möjligen kunde stänga farleden.

<b>Kaleidoskop.</b>

= Privata underrättelser från Berlin nämna , att
<i>Fröken Johanna von Schultz från Stockholm</i> låtit
höra sig offentligen på en concert i Operahuset
derstädes, uti Pucittas bravuraria: <i>Calma o cara</i>,
med mycket bifall.

= <i>Heimdall</i> berättar, att enligt enskilda bref från
Riga, Mamsell <i>Sontags</i> tillämnade giftermål med Grefve
Rossi nu skall vara afgjordt. Det Turinska hofvet,
hos hvilket Grefve Rossi innehaft en diplomatisk
beställning, och som skall hafva lagt sig emot
förbindelsen, troddes efter bemedling af en stor
monark, hos hvilken Mamsell Sontags talang vunnit
mycken uppmärksamhet under hennes vistande i Warschau,
samtyckt att Grefven, fastän gift med sångerskan,
qvarstadnar vid sin diplomatiska plats, hvaremot
den unga Grefvinnan lemnar sin konstnärs-bana. --
I sanning en dyrbar eröfring för salongerna i Turin
från offentligheten!

= Die <i>Preussische Staatszeitung</i> med sista posten
innehåller en förteckning på antalet af Fransyska
Ministrar, som deltagit i Regeringen ifrån 1789 till
närvarande tid. De äro: 17 för financerna; 22 för
marinen; 24 för justitiæ-väsendet; 27 för utrikes
ärenderna; 27 inrikes-; 34 krigs-, och emellan 1794
och 1815, 15 för polisärenderna. Hvarje Minister har
således ett à 2 år haft porefeuillen. Andra länder
finnas, der endast döden förmår göra en portefeuille
ledig!

= Såsom en återtjenst åt utgifvaren af Tidningen
Heimdall, for dess artighet att i sitt blad annoncera,
redan för 14 dagar sedan, den anmälan som gjordes
hos Hof-Canzlers-Embetet om tillståndsbevis för
Aftonbladet i Stockholm, hade vi ämnat, att i vårt
första nummer fägna Heimdall tillbaka med en nyhet
af samma slag, nemligen att Herr M. J. Crusenstolpe
anmält sig till utgifvande af en ny tidning. Denna
åtgärd har sedermera blifvit i visst afseende
öfverflödig, då Herr Crusenstolpe sjelf redan
med allmänna Tidningarna försett allmänheten
med ett profnummer af sitt blad. Den förbindelse
hvari Utgifvaren af Fäderneslandet och Utgifvaren
af Aftonbladet förut stått till hvarandra såsom
bolagsmän om en annan tidning gör det emedlertid till
en vänskapspligt för den sednare, att äfven i sin
mån söka befordra kännedomen om det förrra , såsom
ett järtecken af stor bemärkelse på publicitetens
horizont. Väl har Herr Crusenstolpe icke ännu
tydligt utbredt sig öfver den blifvande politiska
caracteren i sitt blad, då han endast i slutet af sitt
begagnade motto inlagt ändamålet af sitt sträfvande:
<i>Flit och trohet finna bröd och vård</i>. Men för dem,
som icke skulle förstå betydelsen af detta uttryck,
är det så mycket mera tillfredsställande att erfara,
att "de källor Herr Crusenstolpe äger att begagna"
icke allenast äro så säkra, att de sätta honom i
tillfälle att meddela lika rikhaltiga notiser som
någon annan tidning, dem han derjemte, <i>så vidt möjligt</i>, 
skall bevara från andra edactioners <i>eftertryck</i>; att 
"alla underrättelser blifva grundade på sakkännedom, 
och följaktligen sanna, och att ingen härutinnan skall kunna
vederlägga honom." Hans källor äro till och med så
omedelbara, att han, såsom notiserna i N:o 1 visa,
bestämdt vet allt hvad man på Hofvet "ämnar att
företaga samma dag " utan att dervid någonsin behöfva
tillägga: <i>Det säges, det berättas</i>, o. s. v. Med
all den sannolikhet, som dessa omständigheter
gifva vid handen om ett lyckligt emottagande hos
publiken , har Herr Crusenstolpe likväl icke ansett
öfverflödigt att äfven bereda andra små fördelar för
prenumeranterne. Han anslår för detta ändamål två
procent till den vackra inrättning for vanlottade
barns uppfostran i hufvudstaden, som nyligen blifvit
påbörjad; och då han sålunda, genom anlitande af
barmhertighetskänslan för sitt blad, på visst sätt
anslagit det <i>ad pios usus</i>, kan man icke annat än
önska honom lycka till den lysande framgången deraf

Herr Crusenstolpe yttrar att det icke är af en
slump som han valt namnet på sin tidning. Med
synbart anspråk, att ensam få sköta den heliga
lågan på fosterlandets altare, tillkännagifver han
sjelf, att han, för att "kunna behörigen vägleda
kunskapsbegäret," det friaste af allt hos menniskan,
offrat sin sjelfkänsla. Härigenom är han naturligtvis
mera ogenerad af inre band.

Till ära för det heliga fyrtalet, våra gamla
grundstolpars antal, skall fäderneslandet
under pressen fyra gånger i veckan. Efter den
ryktbara omhvälfningen i Örebro, som röjde att en
<i>aristokratisk byggnad på fyra stolpar</i> icke alltid har
det säkraste bestånd, hade detta tal nästan förlorat
crediten. Lyckligtvis kom Herr Crusenstolpe i Grefvens
tid att återupprätta dess anseende. Måtte vi icke
upplefva, den dagen då hans <i>Fädernesland på papperet</i>,
enligt dess eget motto, blir "likt Jerusalem,"
hvars <i>jemmerliga förstöring</i> är allom bekant.

<i>På 12 Numror af Tidningen Aftonbladet i Stockholm,
prenumereras med 32 skillingar Banco uti Linströms
Bokhandel vid Mynttorget. Prenumeration för nästa
år sker enligt annoncen i Tidningens början. Wid
prenumeration på hel årgång, medfölja de 12 numrorna
för denna månad gratis.</i>

HOS L. J. HJERTA.

