<sc>Stockholms Arbetareinstituts
Folkskrifter</sc>

V

<h1>FÖRKLARING
ÖFVER VIKTIGARE
FRÄMMANDE ORD
I SVENSKA SPRÅKET</h1>

AF
LOUISE NYSTRÖM.

TREDJE UPPLAGAN.
Pris: 5 öre.

STOCKHOLM
AKTIEBOLAGET VARIAS BOKTRYCKERI 1902.








<i><b>A</b>bdikera,</i> frivilligt afsäga sig
regeringen.

<i>Abnorm,</i> afvikande från det
regelmässiga eller naturliga tillståndet
(motsats till normal).

<i>Abonnera,</i> på förhand betala eller
betinga sig något.

<i>Absolut,</i> ovilkorligt, helt och hållet;
det som är tänkt i och för sig
sjelft; som är oberoende af världen
(motsats till det relativa).

<i>Abstrakt,</i> i tankarne afsöndrad,
egenskap tänkt i och för sig, skild från
tinget, som den tillhör (motsats
till konkret). <i>Abstraktionsförmåga,</i>
förmåga att bilda afsöndrade
begrepp, att utdraga de för flera
väsenden gemensamma egenskaperna.

<i>Absurd,</i> orimlig.

<i>Accent,</i> tonvigt.

<i>Accept,</i> godkännande till betalning.

<i>Acklamation,</i> ljudelig och allmän bifallsyttring.

<i>Ackord,</i> öfverenskommelse.

<i>Ackurat,</i> noggrann.

<i>Administration,</i> förvaltning.

<i>Adoptera,</i> upptaga som eget barn.

<i>Affektion,</i> tillgifvenhet; sjuklig
retelse (medicinsk term).

<i>Agent,</i> den som handlar, verkställer;
befullmäktigadt ombud.

<i>Agitation,</i> jäsning, politisk oro;
politisk lifaktighet. <i>Agitera,</i> skaka,
oroa, upphetsa, upplifva.

<i>Agronom,</i> en som är kunnig i
landtbruksvetenskapen.

<i>Aktiv,</i> verksam, handlande, driftig
(motsats till passiv).

<i>Aktuel,</i> närvarande, nuvarande.

<i>Akustik,</i> ljudlära (tillhör fysiken).

<i>Akut</i> sjukdom, häftig sjukdom, som
förlöper hastigt.

<i>Algebra,</i> en högre art af räknekonst,
i hvilken siffrorna till större delen
äro ersatta af bokstäfver och där
beräkningarna gifvas en
allmännare form; bokstafsräkning.

<i>Alkemi,</i> föregifven hemlig konst att
förvandla oädla metaller till ädla;
guldmakeri.

<i>Allegori,</i> bildlig framställning, liknelse.

<i>Alludera,</i> anspela.

<i>Alterera,</i> skrämma, förbrylla.

<i>Alternativ,</i> val emellan tvänne ting.

<i>Altruism,</i> (af alter = den andre),
nytt ord, infört af Comte för att
att uttrycka den själsstämnig, som
är motsatsen till egoism; altruism
innefattar de välvilliga böjelserna
och instinkterna: människans plikt
att lefva för andra.

<i>Amatör,</i> konstvän.

<i>Ambition,</i> hederskänsla, ärelystnad.

<i>Ambulatorisk,</i> kringvandrande.

<i>Amnesti,</i> benådning för
statsförbrytelser.

<i>Amortera,</i> döda en skuld genom en
viss årlig afbetalning.

<i>Analog,</i> öfverenstämmande med,
likstämmig.

<i>Analys,</i> sönderdelning; i filosofien:
sönderdelning af begrepp, då man
från allmänna begrepp uppstiger
till de enkla, till grunderna
(motsats till syntes). <i>Analytisk,</i>
särskiljande, sönderdelande.

<i>Anarki,</i> brist på öfverhet och
styrelse; laglöshet, oordning.
<i>Anarkism,</i> en inom socialismen
uppstånden riktning, som
principmässigt söker aflägsna all styrelse,
afser en revolutionär omstörtning af
det bestående och ofta hyllar
»hanlingens propaganda» genom våld.

<i>Animal</i> eller <i>animalisk,</i> som tillhör
djurlifvet.

<i>Anonym,</i> namnlös.

<i>Antagonist,</i> moståndare.

<i>Antiseptisk,</i> tjänlig mot röta,
motverkande förruttnelse.


<i>Antik,</i> som tillhör eller liknar den
gamla, synnerligast grekiska eller
romerska konstens alster; i
forntidens smak; äfven föråldrad,
gammal.

<i>Antipati,</i> motvilja.

<i>Antropologi,</i> läran om människan.

<i>Apokryfisk,</i> oäkta (om böcker).

<i>Apologi,</i> försvarsskrift.

<i>A posteriori,</i> slutledningssätt medelst
erfarenhetsgrunder (motsats till a
priori).

<i>Apoteos,</i> förgudning.

<i>Apparat,</i> samling af verktyg och
redskap; sammansatt verktyg, som
begagnas att åstadkomma en
mekanisk eller fysisk verkan, att
reglera en kemisk eller fysisk process.

<i>A priori,</i> slutledningssätt medelst
förnuftsgrunder utan att anlita
erfarenheten (motsats till a
posteriori).

<i>Approbera,</i> godkänna.

<i>Aptit,</i> matlust.

<i>Areal,</i> ytinnehåll.

<i>Argumentera,</i> bevisa, anföra skäl.
<i>Argumentation,</i> bevisledning.

<i>Aristokrat,</i> ursprungligen en af de
yppersta i samhället; nu medlem
af den förnämsta folkklassen i en
stat, af adelskapet; anhängare af dess
herravälde och därmed
sammanhängande åsikter; öfversittare
(motsats till demokrat).

<i>Arkeologi,</i> fornkunskap.

<i>Arkiv,</i> samling af urkunder och
handlingar, som tillhöra det allmänna
och röra antingen hela riket eller
ett visst ämbetsverk eller enskilda
mål.

<i>Aritmetik,</i> räknekonst.

<i>Arom,</i> vällukt.

<i>Arrangera,</i> ordna, tillställa.

<i>Artificiel,</i> konstgjord.

<i>Asket,</i> en som under iakttagande af
ett ytterst strängt och återhållsamt
lefnadssätt förnämligast
sysselsätter sig med andaktsöfningar.

<i>Association,</i> förening, bolag.

<i>Astrolatri,</i> stjärndyrkan.

<i>Astrologi,</i> stjärntyderi; antagen
hemlighetsfull kunskap om stjärnornas
inverkan på människornas öden.

<i>Astronomi,</i> stjärnkunskap.

<i>Asyl,</i> fristad.

<i>Ateism,</i> åsikt, enligt hvilken Guds
tillvaro ej anses bevisad. <i>Ateist,</i>
som ej tror på någon gud.

<i>Atlet,</i> fäktare, kämpe.

<i>Atmosfer,</i> den luftkrets, som
omgifver jordens dunstkrets, luftmassa.

<i>Atom,</i> en af de oändligt små
odelbara delar, hvaraf materien anses
bestå.

<i>Attack,</i> anfall.

<i>Attentat,</i> förgripelse; mordförsök mot
öfverhetsperson.

<i>Attest,</i> skriftligt intyg, betyg.

<i>Attiralj,</i> tillbehör.

<i>Attityd,</i> kroppsställning.

<i>Attraktion,</i> dragning.

<i>Attrappera,</i> uppsnappa.

<i>Attribut,</i> kännemärke, egenskap.

<i>Auditorium,</i> hörsal; samling af
åhörare, som bevista föreläsningar.

<i>Auktoritet,</i> laga myndighet;
personligt anseende, hvarpå man förlitar
sig, tillförlitlig författare.

<i>Autobiografi,</i> beskrifning af egna 
lefnadshändelser.

<i>Autodafé,</i> offentlig förbränning af en
lifdömd.

<i>Autodidakt,</i> själflärd.

<i>Autograf,</i> egenhändig skrift.

<i>Autokrat,</i> själfhärskare.

<i>Automat,</i> maskin, som rör sig genom
egen kraft eller med tillhjälp af en
dold mekanism, efterhärmar
lefvande varelsers rörelser samt
handlar tanke- eller viljelöst.

<i>Aversion,</i> vedervilja, afsky.

<i>Avertera,</i> tillkännagifva.

<i>Avis,</i> underrättelse

<i>Axiom,</i> själfklar grundsanning.

<i><b>B</b>alans,</i> jämnvigt; brist i kassa.

<i>Bigott,</i> öfverdrifvet andäktig;
skenhelig.

<i>Biografi,</i> lefvernesbeskrifning.

<i>Biologi,</i> läran om lifvet hos djur och
växter (väsentligen detsamma som
fysiologi).

<i>Botanik,</i> vetenskap, som handlar om
växtrikets alster.

<i>Brutal,</i> rå, grof.

<i>Budget,</i> förslag öfver statens och
kommunernas årliga inkomster och
utgifter.

<i>Byråkrati,</i> ämbetsmannavälde.

<i><b>C</b>ensur,</i> statens granskning af
tryckalster.

<i>Census,</i> folkräkning; på
förmögenheten grundad röstskala.

<i>Centrum,</i> medelpunkt; <i>Centralisation</i>,
förening i en medelpunkt.

<i>Cerebral,</i> som har afseende på
hjärnan.

<i>Charlatan,</i> kvacksalvare; bedragare.

<i>Charpi,</i> linneskaf.

<i>Chauvinism,</i> blind beundran för allt,
som smickrar nationalfåfängan.

<i>Chimerisk,</i> inbillad.

<i>Cirkulera,</i> röra sig i en krets;
<i>Cirkulation,</i> omlopp; <i>Cirkulär,</i>
rundskrifvelse, tillkännagifvande, som
skickas ikring.

<i>Citat,</i> anfördt ställe ur en skrift.

<i>Citera,</i> anföra ur en skrift.

<i>Civil,</i> borgerlig (ej presterlig eller
militärisk) person;
<i>Civildepartement,</i> den afdelning af regeringen,
som har att befatta sig med
ekonomiska ordningsmål, handel,
näringar, bergverk m. m.

<i>Consensus,</i> öfverensstämmelse.

<i>Conservatorium,</i> musikskola.

<i>Cynisk,</i> oanständig, rå.

<i><b>D</b>ebatt,</i> öfverläggning, tvist.

<i>Deduktion,</i> bevisledning; logisk
slutsats från det allmänna till det
enskilda; genom den deduktiva
metoden utdragas följderna och
systematiseras vetandet (se induktion).

<i>Defekt,</i> ofullständig, felaktig.

<i>Defensiv,</i> försvarande.

<i>Definiera,</i> tydligt uppgifva de
väsendtliga kännetecknen hos ett föremål.

<i>Degenerera,</i> urarta.

<i>Degradera,</i> nedflytta från högre till
lägre grad; förringa, förnedra.

<i>Deism,</i> en på spekulationer stödd
lära om en gud med förnekande
af uppenbarelse; Gud är enligt
deismen väsentligen förnuft, men
ej vilja.

<i>Demagog,</i> folkledare, folkuppviglare.

<i>Demokrati,</i> i egentlig mening:
folkvälde, som låter antalet, massan
bli styrande; i allmän mening:
folkvänlig politik, som tillstädjer
medborgerliga rättigheter åt hela
folket, utan att makten därför
lägges i folkets händer. <i>Demokrat,</i>
folkvän (motsats till aristokrat).

<i>Demonstration,</i> klar och öfvertygande
bevisning.

<i>Demoralisation,</i> sedefördärf.

<i>Deputation,</i> beskickning af ombud.

<i>Desinfektion,</i> rening från smitta.

<i>Desperat,</i> förtviflad, ursinnig.

<i>Despot,</i> tyrannisk furste.

<i>Detalj,</i> särskildhet. <i>Detaljera,</i>
omständigt berätta.

<i>Diagnos,</i> utforskandet och
angifvandet af en sjukdoms natur.

<i>Diametralt,</i> motsatt.

<i>Digestion,</i> matsmältning.

<i>Diktator,</i> statschef beklädd med
oinskränkt makt för en viss tid;
<i>Diktatorisk,</i> oinskränkt befallande.

<i>Diplomat,</i> sändebud vid främmande
hof. <i>Diplomatisk,</i> som har
afseende på en beskickning;
världsklok, listig.

<i>Direkt,</i> omedelbar.

<i>Diciplin,</i> tukt, ordning; andlig
disciplin, uppfostrande ledning af den
inre människan.

<i>Disharmoni,</i> missljud, oenighet.

<i>Diskussion,</i> öfverläggning; muntligt
meningsutbyte öfver ett omtvistadt
ämne.

<i>Disposition,</i> anlag, fallenhet.

<i>Docent,</i> lärare; underlärare vid en
högskola.

<i>Dogm,</i> lärosats, som gör anspråk på
allmän giltighet.

<i>Doktrin,</i> lära.


<i>Dokument,</i> skriftlig handling af
viktig beskaffenhet eller af officiel
natur.

<i>Donation,</i> laga stadfästad gåfva.

<i>Dramatik,</i> skådespelarkonst.

<i>Dynamisk,</i> värkande genom en inre
lefvande kraft, utmärkande rörelse;
hvarje vetenskap måste framställas
från den dubbla synpunkten af
<i>statik</i> och <i>dynamik;</i> i biologien
är det statiska tillståndet
anatomien, det dynamiska fysiologien
(se statisk). <i>Dynamik,</i> läran om
kropparnes och samhällenas
rörelselagar och krafternas verkningar.

<i><b>E</b>cklesiastisk,</i> kyrklig.

<i>Egoism,</i> hvad som gäller jaget,
själfviskhet, egennytta.

<i>Eklektiker,</i> som ej håller sig till
någon särskild filosofisk skola, utan
ifrån alla utväljer det, som han
anser för det riktiga och bästa.

<i>Ekstas,</i> den inre människans
bortryckande från den yttre världen
genom hänförelse och djupt
begrundande; öfverspändhet.

<i>Ekonomi,</i> hushållning.

<i>Ekvivalent,</i> jämngod.

<i>Element,</i> grundämne, enkelt ämne,
d. v. s. sådant, som icke vidare
kan delas i enklare ämnen.

<i>Elit,</i> urval; kärnan, det bästa af något.

<i>Emancipation,</i> frigörande, befrielse
ur ett tillstånd af beroende.

<i>Empirisk,</i> som grundar sig på
erfarenhet.

<i>Encyklopedi,</i> lexikon, som har
afseende på alla vetenskaperna,
kortfattad öfversikt däraf.
<i>Encyklopedisk,</i> som har afseende på eller
innehåller alla vetenskaper.
<i>Encyklopedisterna,</i> författarne till den
stora franska encyklopedien, som
utgafs 1751—1772, benämning på
dem (Diderot, d'Alembert,
Rousseau, Voltaire, Holbach m. fl.).

<i>Energi,</i> handlingskraft, eftertryck.

<i>Entitet,</i> enligt den äldre filosofien:
ett ting, som blott har andlig
tillvaro, som är till i och för sig
själf; i verkligheten: en egenskap,
tänkt såsom skild från det ting
han tillhör.

<i>Entreprenad,</i> åtagande af ett arbetes
utförande.

<i>Entusiasm,</i> hänryckning, hänförelse.

<i>Epidemi,</i> farsot.

<i>Epok,</i> viktig tidpunkt; tidrymd.

<i>Epos,</i> hjältedikt.

<i>Estetisk,</i> läran om det sköna.

<i>Etik,</i> sedelära. <i>Etisk,</i> som angår
sedeläran.

<i>Etnografi,</i> folksbeskrifning.

<i>Evidens,</i> klarhet, tydlighet.

<i>Exakt,</i> noggrann.

<i>Exalterad,</i> svärmisk, öfverspänd.

<i>Excentrisk,</i> öfverspänd; som har
annan medelpunkt (mekanik).

<i>Existens,</i> tillvaro.

<i>Exklusiv,</i> uteslutande.

<i>Experiment,</i> försök, rön.

<i>Explodera,</i> springa sönder med knall.

<i>Extemporera,</i> utan förberedelse hålla
tal.

<i><b>F</b>aktisk,</i> värkligen skedd.

<i>Faktum,</i> värklig händelse, erkändt rön.

<i>Fanatiker,</i> som blindt omfattar vissa
åsikter; religionssvärmare.

<i>Fantasi,</i> inbillningskraft; infall,
inbillning. <i>Fantast,</i> svärmare.

<i>Fatalism;</i> tron på ett oundvikligt öde.

<i>Fenomen,</i> företeelse.

<i>Feodal,</i> som hör till eller har
afseende på länsväsende.

<i>Fetisch,</i> liflöst ting, bild, växt eller
djur, som tillbedes såsom en
gudamakt hos vilda folkslag. <i>Fetischism,</i>
den äldsta formen af teologisk
spekulation, då människan tillskrifver
tingen mänskliga egenskaper.

<i>Fiktion,</i> dikt, obevisadt antagande,
inbillning.

<i>Fiktiv,</i> uppdiktad.

<i>Filantrop,</i> människovän.

<i>Filial,</i> som utgått ifrån något af
samma slag; underafdelning.

<i>Filolog,</i> språkforskare.

<i>Filosof,</i> vishetsvän, tänkare. <i>Filosofi,</i>
vishetslära; system af allmänna
åskådningar, spekulation af högre
och allmännare art, benämnes ock
vetenskapernas vetenskap. Det
finnes trenne hufvudslag af filosofi:
teologisk, metafysisk och positiv;
hvarje vetenskap har dessutom sin
filosofi.

<i>Finanser,</i> förmögenhetstillstånd; en
stats eller kommuns
penningeförhållanden.

<i>Firmament,</i> himlahvalf.

<i>Fixera,</i> fastställa.

<i>Fix idé,</i> falsk föreställning, som
hårdnackadt fasthålles.

<i>Flegmatisk,</i> af trög och kall natur.

<i>Fond,</i> bakgrund; kapital.

<i>Formel,</i> som har afseende på en saks
yttre beskaffenhet.

<i>Formulär,</i> föreskrifna ordalag.

<i>Fragment,</i> stycke. <i>Fragmentarisk,</i>
afbruten.

<i>Frappant,</i> i ögonen fallande.

<i>Frenologi,</i> läran om hjärnans organ.

<i>Fundament,</i> grund. <i>Fundamental,</i>
som rör grundvalen, grundläggande.

<i>Funktion,</i> förrättning, befattning.
<i>Funktionär,</i> ämbetsman.

<i>Fysik,</i> naturlära; läran om
kropparnes allmänna egenskaper och yttre
förhållanden.

<i>Fysisk,</i> i naturen grundad, sinnlig,
kroppslig.

<i>Fysiognomi,</i> anletsdragen; läran
därom.

<i>Fysiologi,</i> läran om lifvets
företeelser och organens förrättningar hos
djur eller växter.

<i><b>G</b>aranti,</i> säkerhet, borgen.

<i>Gedigen,</i> varaktig, af inre värde.

<i>Genealogi,</i> släkttafla, härstamning,
kunskap därom.

<i>Generalisera,</i> göra allmän; utdraga
en för flera ting gemensam
egenskap. <i>Generalitet,</i> hvad som är
allmänt, gemensamt.

<i>Generation,</i> alstring, afkomma, släkte.

<i>Generel,</i> allmän.

<i>Geni,</i> snille.

<i>Genuin,</i> äkta, verklig.

<i>Geologi,</i> läran om jorden och dess
beståndsdelar samt
bildningsperioder.

<i>Geometri,</i> den del af matematiken,
som behandlar rum, storheters
(liniers, ytors, kroppars och
vinklars) mätning samt inbördes
förhållanden.

<i><b>H</b>alluciation,</i> synvilla, drömbild.

<i>Harmoni,</i> samljud af två eller flera
toner, välljud; öfverenstämmelse
mellan delar af ett helt, enighet.
<i>Harmonisk,</i> välljudande,
samstämmande.

<i>Heroisk,</i> hjältemodig.

<i>Heterogen,</i> olikartad.

<i>Hierarki,</i> ursprungligen prestvälde;
ordnad styrelse inom den andliga
makten; »vetenskapens hierarki»
(Comte) afser en systematisk
uppställning af vetenskaperna i
enlighet med deras inbördes
förhållanden.

<i>Hieroglyfer,</i> bildskrifts-tecken.

<i>Homogen,</i> likartad.

<i>Horisont,</i> synkrets; fattningsgåfva.
<i>Horisontal,</i> vågrät.

<i>Human,</i> mänsklig, människoälskande,
mild. <i>Humanistisk,</i> som gäller
allmän mänsklig bildning.

<i>Humor,</i> kvick och lekande
framställning.

<i>Hybrid,</i> djur eller växt alstrad af
tvänne skilda arter.

<i>Hygien,</i> allmän hälsolära.

<i>Hypokondri,</i> tungsinthet i förening
med grubblerier öfver någon svår
sjukdom (ofta inbillad).

<i>Hypotes,</i> antagen sats.

<i><b>I</b>dé,</i> begrepp, tanke. <i>Ideal,</i> tänkt
bild som förenar alla
fullkomligheter. <i>Idealism,</i> filosofisk åsikt,
enligt hvilken tingen utom oss
blott äro bilder, grundade allenast
i vår egen föreställning, således
utan all verklighet; det sant
varande är enligt idealismen en idé,
något andligt. <i>Idéassosiation,</i>
sambandet mellan tvänne
föreställningar, af hvilka den ena ofrivilligt
framkallar den andra.

<i>Identisk,</i> enahanda, liktydig.

<i>Idol,</i> afgud. <i>Idolatri,</i> afgudadyrkan.

<i>Idyll,</i> herdelikt. <i>Idyllisk,</i> landtlig,
enkel.

<i>Ignorera,</i> ställa sig okunnig om
något. <i>Ignorant,</i> okunnig människa.

<i>Illusion,</i> sinnesvilla, förblindelse,
inbillning, öfverdrifven förhoppning.

<i>Illustrera,</i> med bilder och teckningar
belysa en framställning.

<i>Imitera,</i> efterhärma.

<i>Implicite,</i> inberäknadt.

<i>Imponera,</i> göra intryck, ingifva
aktning.

<i>Impuls,</i> pådrifning, eggelse.

<i>Indelikat,</i> ogrannlaga.

<i>Indifferent,</i> likgiltig.

<i>Indigestion,</i> dålig matsmältning.

<i>Indignation,</i> harm, ovilja, förtrytelse.

<i>Indirekt,</i> medelbar; förtäckt.

<i>Indiskret,</i> oförsiktig; otidigt pratsam.

<i>Individ,</i> en enda viss person, enskild
varelse. <i>Individuel,</i> som gäller
enskilda varelser. <i>Individualism,</i>
sådan riktning, som först och sist
afser individet, jaget, och därvid
försummar samhället och det
gemensamma.

<i>Induktion,</i> logisk slutsats från det
enskilda till det allmänna; genom
den induktiva metoden lägges
grunderna till vetandet och
anställas jämförelser (se deduktion).

<i>Industri,</i> konstflit, näringsflit,
fabrikation. <i>Industrialism,</i>
statshushållningssystem, enligt hvilket
industrien är hufvudgrunden för ett
samhälles lycka.

<i>Infam,</i> skamlig, nedrig. <i>Infami</i>
ärerörigt, nedrigt tillmäle.

<i>Inficiera,</i> förpesta, smitta.

<i>Infusionsdjur,</i> små, för blotta ögat
osynliga djur.

<i>Inkapabel,</i> oförmögen, ur stånd.

<i>Inkompetent,</i> oduglig till en viss syssla,
obehörig.

<i>Inkonsekvent,</i> följdstridig,
motsägande mot sig själf.

<i>Inkorporera,</i> införlifva.

<i>Inkorrekt,</i> felaktig.

<i>Insinuera,</i> på fint sätt framställa,
gifva vink om.

<i>Insolvent,</i> oförmögen att betala.

<i>Inspektera,</i> besiktiga, hafva uppsikt
öfver.

<i>Inspirera,</i> ingifva, hänföra. 
<i>Inspiration,</i> ingifvelse, hänförelse.

<i>Instans,</i> domstol.

<i>Instinkt,</i> naturdrift.

<i>Institut,</i> läroanstalt. <i>Institution,</i>
stiftelse, inrättning.

<i>Intellektuel,</i> som rör förståndet.

<i>Intelligent,</i> insiktsfull, begåfvad.

<i>Intensiv,</i> stark, våldsam.

<i>Interpellera,</i> affordra förklaring; falla
någon i talet.

<i>Intim,</i> innerlig, förtrogen.

<i>Intolerans,</i> ofördragsamhet mot
oliktänkande.

<i>Intrig,</i> knep; listig, hemlig
anläggning.

<i>Intuition,</i> inre åskådning, omedelbar
kunskap om andliga ting, utan all
erfarenhet. <i>Intuitiv</i>, som gäller inre
åskådning (äldre föreställning).

<i>Ironi,</i> spefull, hånande muntlig eller
skriftlig framställning).

<i>Irrationel,</i> förnuftsvidrig.

<i>Irreguliär,</i> oregelbunden.

<i>Irritation,</i> retning. <i>Irritera,</i> reta,
förarga.

<i>Isolera,</i> ställa enstaka eller fritt.

<i><b>J</b>argon,</i> tillstyltadt eller rådbråkadt
språk.

<i><b>K</b>alender,</i> årets indelning i större
och mindre tidsafdelningar med
uppgift på bemärkelsedagar.

<i>Kalkyl,</i> räkning, beräkning.

<i>Kaos,</i> oordnad massa, oreda.

<i>Kapabel,</i> i stånd till.

<i>Katastrof,</i> plötslig händelse; olycka.

<i>Kategori,</i> klass hvarunder flera
föremål kunna hänföras. <i>Kategorisk,</i>
bestämd, ovilkorlig.

<i>Kausalitet,</i> orsaksförhållande.

<i>Kemi,</i> läran om kropparnes inre
sammansättning, deras inre
egenskaper samt sammanbindnings- och
sönderdelningsprocesser.

<i>Klassifikation,</i> ordnande, indelning i
klasser.

<i>Kollektiv,</i> sammanfattande, samfäld,
som inbegriper flera.

<i>Kollision,</i> sammanstötning.

<i>Kolorera,</i> färglägga.

<i>Kommun,</i> samhälle. <i>Kommunism,</i> den
lära, som vill upphäfva enskild
eganderätt och införa egendoms
gemenskap; väsentligen liktydig med
socialdemokrati.

<i>Kompetent,</i> duglig till en viss syssla.

<i>Komplett,</i> fullständig.

<i>Kompromiss,</i> ömsesidigt löfte,
öfverenskommelse, jämkning,
dagtingande; skiljedomstol.
<i>Kompromettera,</i> blottställa för ledsamheter,
förtret.

<i>Koncentrera,</i> förena i en punkt, samla.

<i>Koncilium,</i> kyrkomöte.

<i>Konflikt,</i> sammanstötning, tvist.

<i>Konkret,</i> i verkligheten varande; ett
ting med alla dess sammanfattande
egenskaper; fattlig för de yttre
sinnena (motsats till abstrakt).

<i>Konsekvens,</i> följdriktighet,
öfverensstämmelse mellan tanke och handling.

<i>Konservativ,</i> som vill bibehålla det
gamla i oförändradt skick.

<i>Konspiration,</i> sammansvärjning.

<i>Konstant,</i> beständig, oföränderlig.

<i>Konstatera,</i> bestyrka.

<i>Konstitution,</i> kroppsbeskaffenhet;
statsförfattning i nyare tidens
grundlag, där makten är delad mellan
regenten och riksdagen.

<i>Konstruera,</i> sammansätta, uppbygga.

<i>Konsumtion,</i> förbrukning, åtgång.

<i>Kontemplation,</i> betraktelse.

<i>Kontinent,</i> återhållsam, kysk; fastland.

<i>Kontinuerlig,</i> sammanhängande,
oupphörlig. <i>Kontinuitet,</i>
sammanhang.

<i>Kontrast,</i> motsats.

<i>Konversation,</i> samtal.

<i>Koopera,</i> samverka.

<i>Koordinera,</i> samordna, ordna mer
eller mindre likstälda ting.

<i>Koorporation,</i> förening, samfund.

<i>Korrekt,</i> riktig, felfri.

<i>Korrektur,</i> profaftryck för rättelser
(boktryckeriterm).

<i>Korrigera,</i> rätta, söka att förbättra.

<i>Kosmopolitisk,</i> verldsborgerlig; den
som anser att hela mänskligheten
bör betraktas som ett samhälle af
lika berättigade världsborgare, utan
afseende på nationalitet.

<i>Kosmos,</i> värld, världsaltet. <i>Kosmologi,</i>
läran om den yttre världen.

<i>Kris,</i> afgörande tidpunkt, vändpunkt.

<i>Kritik,</i> granskning; i viss mening
klander.

<i>Kronisk,</i> långvarig (mest om
sjukdomar).

<i>Kulminera,</i> nå sin höjdpunkt.

<i>Kult,</i> kyrkoväsende och kyrkobruk;
dyrkan.

<i>Kultur,</i> odling, bearbetning,
själsförmögenheternas utbildning.
<i>Kulturhistoria,</i> historien om
människosläktets utveckling från de lägsta
till de högsta stadierna.

<i>Kvalitet,</i> beskaffenhet.

<i>Kvantitet,</i> mängd.

<i><b>L</b>abyrint,</i> irrgång; intrasslad sak.

<i>Lakonisk,</i> kort och innehållsrik (om
uttryck och skrifsätt).

<i>Legal,</i> laglig. <i>Legalisera,</i> gifva laga
kraft, stadsfästa.

<i>Legitim,</i> lagenlig, rättmätig.
<i>Legitimera,</i> förklara laglig, berättiga till.

<i>Lexikon,</i> ordbok.

<i>Liberal,</i> frisinnad, frihetsälskande,
fördomsfri.

<i>Linguistik,</i> språkvetenskap.

<i>Litterär,</i> boklig, vitter.

<i>Liturgi,</i> kyrkoordning,
kyrkohandbok.

<i>Logik,</i> tankelära; kunskapen om
lagarne för tänkandet. <i>Logisk,</i>
följdriktig, med tankelagarne
öfverensstämmande.

<i>Lojal,</i> laglydig; redlig, rättskaffens.

<i>Lokal,</i> ortlig, som tillhör en viss ort
och ställe.

<i><b>M</b>agi,</i> trollkonst.

<i>Majoritet,</i> flertal.

<i>Mani,</i> raseri.

<i>Manifest,</i> offentlig förklaring.

<i>Manufaktur,</i> handtverks- och
fabriksalster.

<i>Manuskript,</i> handskrift.

<i>Matematik,</i> vetenskapen om
storheters mätning eller beräkning.

<i>Materia,</i> kropp; hvad som är
förnimbart för våra yttre sinnesorgan.

<i>Materialism,</i> den lära som till
öfverdrift fäster sig vid materien, och
som vill förklara lifvets högre
företeelser medelst materiens enklare
naturlagar.

<i>Meditation,</i> begrundande, tänkande.

<i>Medium,</i> det mellersta; hjälpmedel;
<i>omgifvande medium</i>, de omgifvande
förhållanden, hvari varelserna lefva
(luft, solvärme, vatten, föda,
samhälle o. s. v.).

<i>Mekanik,</i> läran om yttre krafters
inverkan eller om lagarne för
kropparnes rörelse; en maskins
sammansättning. <i>Mekanisk,</i>
maskinmässig.

<i>Melankoli,</i> svårmod.

<i>Merkantil,</i> som tillhör handeln.

<i>Metafysik,</i> öfversinlighetslära; den
filosofi, som söker utforska tingens
innersta väsen och yttersta grund.

<i>Metod,</i> ett efter vissa grunder
regleradt sätt att gå till väga.

<i>Metropol,</i> andlig hufvudstad.

<i>Mikroskop,</i> förstoringsglas.

<i>Mineral,</i> stenart.

<i>Miniatyr,</i> förminskad storlek.

<i>Minoritet,</i> fåtal.

<i>Misantrop,</i> människohatare.

<i>Mission,</i> kall; beskickning.

<i>Moderat,</i> måttlig, som går
medelvägen. <i>Moderation,</i> måtta,
hofsamhet. <i>Moderera,</i> mildra, lämpa,
inskränka.

<i>Modifiera,</i> jämka, delvis förändra.

<i>Molekyler,</i> de af atomerna bildade
minsta kropparne.

<i>Moment,</i> tidpunkt; väsentlig
beståndsdel eller omständighet.

<i>Monarki,</i> envälde, synnerligast 
ärftlig kungamakt.

<i>Monomani,</i> vansinne, riktadt på ett
enda föremål; vurm.

<i>Monopol,</i> rättighet att ensam handla
med en vara.

<i>Monoteism,</i> tron på en enda styrande
gud.

<i>Motion,</i> rörelse; förslag till en
rådplägande församling.

<i>Motiv,</i> bevekelsegrund.

<i>Motto,</i> tänkeskråk, valspråk; ställe
ur en författare, taget till
öfverskrift till en bok eller kapitel, för
att antyda innehållet eller syftet.

<i>Motor,</i> makt, som sätter i rörelse,
driffjäder.

<i>Mystik,</i> hemlighetsfull, inbillad
kunskap; åskådning, som utan
förnuftet söker fatta det öfversinnliga.

<i>Myt,</i> gudasaga.

<i><b>N</b>aiv,</i> naturlig; enfaldigt
öppenhjärtig.

<i>Naturalism,</i> sträfvan efter det
naturtrogna.

<i>Negativ,</i> nekande (motsats till
positiv). <i>Negativism,</i> en kritisk
riktning, som blott förnekar utan att
sätta något i stället.

<i>Neutral,</i> som ej håller med
någotdera partiet.

<i>Nihilism,</i> (af nihil = intet), frånvaro
eller brist på all tro; en politisk
riktning i Ryssland, som blott
afser kullstörtandet af det bestående
utan annat framtidsprogram.

<i>Normal,</i> regelmässig, naturenlig
(motsats till abnorm).

<i>Nutrition,</i> kroppens näring. <i>Nutritiv,</i>
närande.

<i><b>O</b>bjekt,</i> föremål. <i>Objektiv,</i> som
grundar sig på sak eller saklig
iakttagelse (motsats till subjektiv).

<i>Observera</i> iakttaga, varseblifva.

<i>Offensiv,</i> anfallande.

<i>Officiel,</i> som gäller erkänd, offentlig
myndighet.

<i>Oligarki,</i> fåvälde, regering af få
personer.

<i>Opportunist,</i> den, som förstår att
begagna sig af lägligt tillfälle för
politiska reformer. <i>Opportunism,</i>
för den närvarande ställningen
afpassad politik, läglighets-politik.

<i>Optimist,</i> som ser allt i ljust.

<i>Organ,</i> verktyg, redskap; röst,
stämma. <i>Organisk,</i> försedd med organ,
tillhörande ett ordnadt,
sammanhängande helt (gäller synnerligast
lefvande varelser). <i>Organism,</i>
organisk byggnad, sammanfattningen
af alla organ, tillhörande en och
samma kropp.

<i>Original,</i> något ursprungligt; urskrift;
besynnerlig människa. <i>Originel,</i>
egendomlig, själfständig.

<i>Ortodox,</i> renlärig, rättrogen.

<i><b>P</b>anteism,</i> den filosofiska åsikt, som
anser Gud och världen såsom ett;
Gud är här opersonlig och
föreställes såsom den i allt värkande
lifsprincipen.

<i>Paradox,</i> underlig sats, stridande
mot allmänna meningen.

<i>Parasit,</i> snyltgäst, växt eller djur,
som hämtar näring af andra.

<i>Parlament,</i> riksdag eller
riksförsamling. <i>Parlamentarism,</i> det
statsskick, där icke allenast
lagstiftningen utöfvas af ett parlament, utan
där äfven regeringsledamöterna
väljas i enlighet med
parlamentsmajoritetens meningar; regeringens
makt är härigenom betydligt
inskränkt, ofta mera skenbar än
verklig, <i>Parlamentera,</i> underhandla.

<i>Parodi,</i> förlöjligande efterbildning af
en person eller dikt.

<i>Partiel,</i> som utgör del af ett helt,
delvis.

<i>Passiv,</i> likgiltig, overksam (motsats
till aktiv).

<i>Patologi,</i> sjukdomslära.

<i>Patricier,</i> adelsman i det forna Rom;
som tillhör högre klasser (motsats
till plebej).

<i>Patriotism,</i> fosterlandskärlek.

<i>Pauperism,</i> fattigdom.

<i>Pedagog,</i> barnalärare, skollärare.

<i>Pedant,</i> skolfux; den som är
småaktigt noga.

<i>Periferi,</i> omkrets.

<i>Period,</i> omloppstid (astr.); tidehvarf,
tidrymd.

<i>Permanent,</i> beständig, oafbruten.

<i>Personifikation,</i> föreställning om
något opersonligt i personlig form.

<i>Perspektiv,</i> afståndsmålning; utsikt
för framtiden.

<i>Pessimist,</i> som ser allt i svart.

<i>Petition,</i> ansökning, ansökningsskrift.

<i>Pietet,</i> fromhet, ömhet; sorgfällig
behandling af ett arbete i vitterhet
eller skön konst.

<i>Pietism,</i> fromleri; väsentligen
liktydig med läseri; religiös riktning,
som använder en bokstaflig
tolkning af bibeln.

<i>Placera,</i> anvisa plats; lägga, ställa.

<i>Plagiat,</i> stöld ur andras skrifter.

<i>Plebej,</i> borgare i det forna Rom;
hörande till massan (motsats till
patricier).

<i>Plutokrati,</i> penningvälde.

<i>Polemik,</i> skriftlig tvist.

<i>Politik,</i> statslära, statskonst; slughet.

<i>Polyteism,</i> religionsåsikt, som antager
många gudar.

<i>Polyteknisk,</i> omfattande många
särskilda konster och vetenskaper.

<i>Popularisera,</i> göra fattlig för
allmänheten.

<i>Populär,</i> folkkär; lättfattlig.

<i>Positiv,</i> viss, verklig, jakande
(motsats till negativ). <i>Positivism,</i>
filosofiskt system, som endast antager
positivt bevisade satser eller
sådana antaganden, som 
öfverensstämma med hvad som redan är
kändt; Comtes filosofiska, sociala,
politiska och religiösa system.
<i>Positivist,</i> anhängare af denna lära.

<i>Praktisk,</i> verksam, som gäller
handling, som äger förmåga att tillämpa
hvad som blifvit inhämtadt
(motsats till teoretisk).

<i>Predisponera,</i> göra böjd och
mottaglig för. <i>Predisposition,</i> böjelse, anlag.

<i>Preparat,</i> särskildt beredt ämne,
kroppsdel, djur m. m.

<i>Princip,</i> grundsats, grundregel.

<i>Privilegium,</i> företrädesrätt.

<i>Problem,</i> uppgift att lösa.
<i>Problematisk,</i> tvifvelaktig, obevisad.

<i>Process,</i> förlopp, förfaringssätt;
rättegång.

<i>Profan,</i> icke kyrklig, verldslig,
ohelig. <i>Profanera,</i> vanhelga.

<i>Profession,</i> yrke, akademisk lärostol.

<i>Progress,</i> framsteg.

<i>Proklamera,</i> utropa.

<i>Proletariat,</i> arbetsklassen.

<i>Propaganda,</i> verksamhet för
utbredning af politiska och religiösa läror.

<i>Proponera,</i> föreslå.

<i>Proselyt,</i> den, som öfvergår från en
troslära till en annan.

<i>Prospekt,</i> utsikt, teckning af en
byggnad, plan eller program för ett
företag.

<i>Protestera,</i> förklara missnöje.

<i>Provisorisk,</i> som tillsvidare är eller
sker.

<i>Pueril,</i> barnslig.

<i>Pultron,</i> feg stackare, mes.

<i>Psykologi,</i> läran om de själsliga
företeelserna.

<i><b>R</b>abulist,</i> krångelmakare,
upprorsmakare.

<i>Radikal,</i> grundlig, genomgripande;
<i>Radikalism,</i> den politiska riktning, som
åsyftar de mest frisinnade reformer.

<i>Rationalism,</i> grundsatsen att ej utan
förnuftig pröfning antaga någon
lärosats.

<i>Reaktion,</i> återverkan; ett politiskt
partis återkommande till makten.
<i>Reaktionär,</i> tillbakagående.

<i>Realisera,</i> förvärkliga.

<i>Realism,</i> den åsikt, som anser de yttre
tingen äga en verklig tillvaro
(motsats till idealism). <i>Realitet,</i> verklighet.

<i>Recension,</i> anmälan af en bok.

<i>Reducera,</i> förminska, inskränka.

<i>Reel,</i> verklig; redbar.

<i>Reflexion,</i> återstrålning, begrundande.

<i>Reflektera,</i> eftersinna.

<i>Reform,</i> ombildning, förbättring.

<i>Regim,</i> uppstäld lefnadsordning;
styrelse.

<i>Reglera,</i> ordna.

<i>Relativ,</i> som står i förhållande till
något, som kan jämföras,
jämförelsevis, betingad (motsats till
absolut).

<i>Religion</i> (af religare = sammanbinda),
den högsta ledande makten i
människans inre lif.

<i>Relik,</i> kvarlefva efter något helgon.

<i>Representera,</i> företräda en annans
person, vara ombud. <i>Representation,</i>
riksförsamling; teater-föreställning.

<i>Republik</i> (af res publica = det
allmänna bästa), den statsförfattning,
där ingen ärftlighet gäller högsta
makten, som är anförtrodd åt en
eller flere medborgare på grund af val.

<i>Revolution,</i> omhvälfning, plötslig
statshvälfning.

<i>Residens,</i> hufvudsäte.

<i>Resolution,</i> beslut.

<i>Reson,</i> förnuftsskäl.

<i>Respiration,</i> andedräkt.

<i>Resultat,</i> slutsats, utgång.

<i>Resurs,</i> utväg, hjälpmedel.

<i>Retrograd,</i> tillbakagående.

<i>Riskabel,</i> vådlig.

<i>Riskera,</i> äfventyra, våga.

<i>Rivalisera,</i> täfla.

<i>Rubrik,</i> öfverskrift.

<i>Rutin,</i> skicklighet, vana.

<i><b>S</b>akrament,</i> medel hvarigenom man
förbinder sig själf eller någon
annan; högtidlig religionshandling.

<i>Sangvinisk,</i> liflig, eldig.

<i>Sarkasm,</i> stickord.

<i>Sarkastisk,</i> bittert hånande.

<i>Satir,</i> dikt, som förlöjligar
människornas dårskaper.

<i>Satirisk,</i> bitande, gisslande.

<i>Schablon,</i> gifven form, formpapp,
modell.

<i>Schema,</i> utkast, mönster.

<i>Schism,</i> söndring.

<i>Sekterisk,</i> som tillhör en sekt.

<i>Sentens,</i> tänkespråk.

<i>Sentimental,</i> känslofull.

<i>Serie,</i> ordnad följd, rad.

<i>Sfer,</i> klot, verkningskrets.

<i>Signatur,</i> namnteckning.

<i>Situation,</i> läge, ställning.

<i>Skandal,</i> något anstötligt,
förargelseväckande.

<i>Skeptiker,</i> tviflare.

<i>Skolastik,</i> skolvishet, i synnerhet
medeltidens filosofi.

<i>Slentrian,</i> handling efter bruk och
vanor.

<i>Social,</i> samhällig. <i>Socialism,</i>
sammanfattande benämning för politiska
riktningar, som afse samhällets
ombildning med hänsyn till
arbetsklassens behof; för flertalet
liktydig med <i>Socialdemokrati</i>.

<i>Sociokrati,</i> enligt positivismen: det
styrelsesätt enligt hvilket
samhället styres genom en ordnad
samverkan mellan alla dess klasser.

<i>Sociologi,</i> samhällsvetenskap.

<i>Sofism,</i> skenbart sann slutledning.
<i>Sofist,</i> en som förvillar med
klyftiga och falska slutledningar.
<i>Sofisteri,</i> spetsfundighet, ordklyfveri.

<i>Solid,</i> fast, stadig. <i>Solidarisk,</i> som
gäller en för alla och alla för en.

<i>Speciel,</i> särskild. <i>Specifik,</i> af
egendomlig natur. <i>Specifikt medel,</i> som
är synnerligen tjänligt mot en
bestämd sjukdom.

<i>Specifikation,</i> förteckning.

<i>Spekulation,</i> djup begrundning;
handelsberäkning.

<i>Spontan,</i> sjelfverksam, sjelfmant.

<i>Stabilitet,</i> beständighet.

<i>Stadium,</i> tidsafdelning i
fortskridande utveckling.

<i>Statik,</i> läran om fasta kroppars
jämvikt (fysiken); läran om
grundvilkoren för människans tillvaro,
hvaraf begreppen fasthet och ordning
framgå. <i>Statisk</i> utmärker
grundvilkoren för tillvaron (se dynamisk).

<i>Stationär,</i> stillastående.

<i>Statistik,</i> den forskningsgren, som
medelst systematiska sifferuppgifter
söker bestämma alla därför
åtkomliga förhållanden.

<i>Stereotyp,</i> tryckform med orörliga
stilar; ständigt enahanda.

<i>Steril,</i> ofruktbar. <i>Sterilisera,</i> 
tillintetgöra jäsämnena särskildt i
födoämnen.

<i>Stilist,</i> skriftställare med lyckligt
uttryckssätt.

<i>Stimulera,</i> egga, reta.

<i>Strateg,</i> härförare.

<i>Subjekt,</i> person (motsats till objekt).
<i>Subjektiv,</i> som har grund i själfva
personen, icke i saken; ensidig,
partisk.

<i>Sublim,</i> hög, upplyftande.

<i>Subordinera,</i> underordna.

<i>Substans,</i> ämne, grundväsende.

<i>Substituera,</i> sätta något i stället.

<i>Successiv,</i> följande på hvartannat.

<i>Supranaturalism,</i> tron på
öfvernaturliga väsenden.

<i>Supremati,</i> öfvervälde.

<i>Surrogat,</i> något som brukas i stället
för ett annat.

<i>Suverän,</i> högst rådande, enväldig.

<i>Svada,</i> munvighet; flödande talegåfva.

<i>Symbol,</i> sinnebild.

<i>Symmetri,</i> likstälda delars riktiga
förhållande.

<i>Sympati,</i> inbördes öfverersstämmelse
eller böjelse; medkänsla.

<i>Symtom,</i> tecken, sjukdomsyttring.

<i>Synonym,</i> liktydig.

<i>Syntes,</i> sammansättning; fortgående
från det enkla till det
sammansatta (motsats till analys);
sammanfattande, uppbyggande lära.
<i>Syntetisk,</i> som förbinder till enhet.

<i>System,</i> ett af många delar bestående,
ordnadt helt; lärobyggnad.
<i>Systematisk,</i> ordnad till system,
planmässig.

<i><b>T</b>ablå,</i> kort öfversikt.

<i>Taktik,</i> sätt att gå till väga,
synnerligast i krig.

<i>Talang,</i> utmärkt färdighet.

<i>Teknik,</i> konstfärdighet, konstlära.
<i>Teknisk,</i> konstmässig, hörande till
det mekaniska af konsten.

<i>Teknologi,</i> lära, som handlar om
slöjder och konster.

<i>Teleskop,</i> stjärnkikare.

<i>Tema,</i> ämne för en afhandling.

<i>Temperament,</i> skaplynne.

<i>Temperatur,</i> värmegrad.

<i>Tendens,</i> sträfvan, syftning.

<i>Teokrati,</i> prästvälde, den
styrelseform, där samma person eller
kast förenar den andliga och
världsliga makten.

<i>Teologi,</i> gudalära.

<i>Teori,</i> vetenskaplig lära i och för sig,
utan tillämpning (motsats till
praktik).

<i>Terapi,</i> sjukdomsbehandling.

<i>Term,</i> uttryck, talesätt. <i>Terminologi,</i>
förteckning af de brukliga orden i
en vetenskap.

<i>Terrorism,</i> skräckvälde; <i>terrorist,</i>
anarkist som uppmanar till eller begår
våldshandlingar mot maktens
innehafvare.

<i>Tolerans,</i> fördragsamhet.

<i>Total,</i> hel och hållen.

<i>Tragedi,</i> sorgespel.

<i>Trakassera,</i> oroa, besvära med
krångel.

<i>Traktat,</i> öfverenskommelse mellan
stater.

<i>Transformation,</i> omvandling.

<i>Transitorisk,</i> öfvergående.

<i>Tribun,</i> talarestol; anförare, chef.

<i>Tribut,</i> skatt.

<i>Triumf,</i> seger.

<i>Triumvirat,</i> förening af tre män
(triumvirer), som förestå högsta makten.

<i>Trofé,</i> segertecken.

<i>Trivial,</i> alldaglig, platt.

<i>Tropisk,</i> som tillhör varma klimat.

<i>Tumult,</i> upplopp, buller.

<i>Typ,</i> urbild, förebild. <i>Typisk,</i>
utgörande en grundform, mönstergiltig.

<i><b>U</b>ltra,</i> på andra sidan; betecknar
något öfverdrifvet. <i>Ultramontan,</i> som
öfverenstämmer med påfvestolens
grundsatser.

<i>Unitarie,</i> den som antager blott en
gudomsperson.

<i>Universel,</i> allt omfattande, allmän.

<i>Universum,</i> världsaltet.

<i>Usurpera,</i> inkräkta.

<i>Utopi,</i> drömd, inbillad lycksalighet;
overkställbar framtidsplan. <i>Utopisk,</i>
inbillad.

<i><b>V</b>ariation,</i> förändring.

<i>Vasall,</i> länspliktig person, läntagare.

<i>Vegetabilisk,</i> som gäller växtriket.

<i>Verbal,</i> beträffande ord, bokstaflig.

<i>Verifikation,</i> bestyrkande en saks
riktighet.

<i>Veritabel,</i> verklig, äkta.

<i>Vertikal,</i> lodrät.

<i>Vibrera,</i> svänga, dallra.

<i>Vikarie,</i> ställföreträdare.

<i>Virtuos,</i> mästare i en konst.

<i>Vision,</i> syn, fantasi, drömbild.

<i>Vital,</i> till lifvet hörande, lefvande.

<i>Vitalitet,</i> lif, lifskraft.

<i>Vokalmusik,</i> konstnärlig sång.

<i>Volym,</i> vidd, omfång; bunden bok,
del af ett större arbete.

<i>Vulgär,</i> alldaglig, låg, pöbelaktig.

<i>Vy,</i> anblick, utsikt.

<i><b>X</b>ylograf,</i> träsnidare (gravör).

<i><b>Z</b>enith,</i> högsta punkten på himlen
midt öfver ens hufvud.

<i>Zon,</i> jordbälte, luftstreck.

<i>Zoologi,</i> djurlära, djurens
naturalhistoria.

<chapter name="Stockholms Arbetareinstituts folkskrifter">
Af <i>Stockholms Arbetareinstituts folkskrifter</i> (pris 5 öre)
hafva följande häften förut utkommit:

I. <b>Arbetareinstitutets mål,</b> af <i>Anton Nyström</i>.
<b>Tal för Stockholms Arbetareinstitut,</b> af <i>H.
Linder</i>.

II. <b>Tankar om själsharmoni,</b> af <i>Anton Nyström</i>.
<b>Arbete,</b> dikt af <i>Edvard Fredin</i>.

III. <b>Om arbetarehögskolornas nödvändighet,</b> af
<i>Adolf Hedin</i>.
<b>Upplysning åt alla,</b> dikt af <i>Frans Hedberg</i>.

IV. <b>Tändernas betydelse och vård,</b> af <i>Carl
Rosander</i>.

V. <b>Förklaring öfver viktigare främmande ord
i svenska språket,</b> af <i>Louise Nyström</i>.

VI. <b>Arbetsklassens bildning och Vetenskapernas
popularisering,</b> af <i>Anton Nyström</i>.

<b>Obs.</b> Folkskrifterna erhållas i Arbetareinstitutet hos
bibliotekarien.
</chapter>
<img><sc>Stockholms Arbetareinstitut</sc>.
N:o 8 Klara Norra kyrkogata.</img>

<h2>Arbetareinstitutets föreläsningar</h2>

hållas från början af September till slutet af April hvardagar
kl. 8,15 e. m. samt söndagar kl. 10 f. m. <i>(10 öre</i>
inträdesafgift).

<b>Arbetareinstitutets lånbibliotek</b> (25 öre i månaden
och läsrum <i>(5 öre</i> för gången) äro tillgängliga dagligen kl.
1—9 e. m.

<b>Arbetareinstitutets folk-konserter</b>
gifvas från början af September till slutet af April
Söndagsaftnar kl. ½ 8. <i>(25 öre</i> inträdesafgift).

