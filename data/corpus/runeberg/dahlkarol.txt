A. M. Dahlberg

EN KAROLINS

LEFNADSLOPP

SOM I LIFSTIDEN AF HONOM SJÄLF

BLIFVIT I PENNAN FÖRFATTADT

STOCKHOLM
HUGO GEBERS FÖRLAG


EN KAROLINS LEFNADSLOPP

A. M. Dahlberg

EN KAROLINS

LEFNADSLOPP

SOM I LIFSTIDEN AF HONOM SJÄLF

BLIFVIT I PENNAN FÖRFATTADT

STOCKHOLM

HUGO GEBERS FÖRLAG

CENTRALTRYCKERIET,
STOCKHOLM .... 1911


FÖRORD.

Under senare tider har en rik karolinsk litteratur
utkommit. Många dagböcker, förda under det stora
nordiska kriget, hafva i tryck utgifvits. Dessa hafva
naturligen gifvit den historiske forskaren ökad tillgång på
goda källor, men af den stora allmänheten hafva de
sannolikt ej blifvit så mycket observerade, måhända till följd
af den mängd af rent krigshistoriska detaljer, som i dem
förekommit och gjort dem något tunga. De hafva också
i allmänhet omfattat en jämförelsevis kort period.

   Föreliggande arbete, en karolins lefnadslopp, skildradt
af honom själf, omfattar ett helt lif, som varit både längre
och skickelsedigrare än de flestas. Som framställningen
äfven är hållen på ett för den tidens stridsmän ovanligt
ledigt språk, liksom den innehåller en mängd märkvärdiga
händelser samt gifver en lefvande bild af karolinernas lif
och åskådning, har undertecknad trott, att den skulle lämpa
sig äfven för en vidsträcktare krets. Då det försports, att
denna lefvernesbeskrifnings tillvaro varit känd, fastän man
ej förut lyckats få rätt på densamma, har utgifvaren äfven
trott sig möjligen kunna göra den historiska forskningen
en tjänst med dess tryckande för andra gången.

   Alexander Magnus Dahlbergs lefvernesbeskrifning infördes
nämligen som följetong i Lunds veckoblad under åren 
1775 och 1776, där undertecknad funnit den. Några få
öfvertryck togos samtidigt, tvenne sådana finnas i Kungl.
biblioteket. Flera försök hafva gjorts, att uppspåra det
handskrifna originalet, men utgifvaren har ännu ej lyckats
finna detsamma. I föreliggande upplaga är texten
normaliserad i hufvudsaklig öfverensstämmelse med de
bestämmelser, som utfärdats för afskrifter i Riksarkivet. Där så
ansetts absolut nödvändigt för sammanhanget har något
ord inflyttats inom klämmer. Interpunktionen har äfven
något ändrats för att texten skulle blifva mera lättläst. I
detta sammanhang vill undertecknad bedja att till förste
arkivarien m. m. J. A. Almquist få framföra sitt vördsamma
tack för de upplysningar och påpekningar han välvilligt
lämnat för normaliseringen.

   Alexander Magnus Dahlberg, en brorson till Erik
Dahlbergh, var född 1685 och blef först volontär vid
garnisonsregementet i Göteborg samt begaf sig 1704 ut till Polen
som menig vid generalmajor Buchwalds dragonregemente.
Han avancerade småningom till underofficer vid
Västerbottens regemente och blef den 2 februari 1709 fänrik
därstädes. Inom detta regemente befordrades han till kapten
och blef 1742 stadsmajor i Malmö. År 1750 tog han
afsked ur krigstjänsten, sedan han stått under fanorna i
47 år. Oaktadt de synnerligen svåra öden, som öfvergått
honom, lefde Dahlberg till år 1772, då han, nära 87 år
gammal, afled i Karlshamn.

 Stockholm i februari 1911.

 FR. RUDOLF ANTONI.

 Löjtnant vid Kungl. Västerbottens regemente.





Ehuru uti denna lefvernes beskrifning, saknas till någon
dehl, af det som leder till instruktion uti krigs ärender, 
däremot merendels curieusa händelser äro uptecknade,
så framlyser uti okonstlade färjor en med mandom och
gudsfrugtan begåfvad mans hederliga vandel till värdigt
efterdöme.

Här kan och inhämtas den esprit som då regerade vår
armée, folcks lynnen och liflig afmålning på hårda öden,
en krigsman kan vara underkastad.

At en yngling uti veklighet upfödd, af militairiska
irrbloss intagen, med minsta eftersinnande kan finna, hvad
älende under blänkande harnesk och spjut är förborgad,
at han uti sin största prydnad är den uslaste ibland
förnuftiga creatur därest han intet förtror sig under den högstas
styrsel, banar sig vägen genom flit och vetenskaper till
den rätta ähran, och hyser kärlek till Konung och
Fädernesland som till högsta ögnemärcke.

***

Kort beskrifning om min födelse, och hvad under min
lefnads tid sig med mig tilldragit minom efterlefvandom
til underrättelse.

Anno 1685. Christi himmelsfärds-dag blef jag född uti
Bohus lähn på Inneland uti Holta sockn, och Stora Ryby
gård, lieutenants boställe vid då varande Hennes Maj:sis
Enckje-Drottningens Lif-Regemente til Häst, som då
commenderades af Hans Excellens fältmarschalken högvälborne 
grefve Aschenberg.

Min sal. k. fader, var den tiden lieutenant vid samma
regemente, men sedermera corporal vid högst salige Hans
Kongl. Maj:sts Konung CARL den 12:tes Lif-Drabant Corps
i Polen, herr Arfvid Dahlberg och min moder var fru
Anna Kagg, som dödde år 1725.

Desse mina högtälskeliga käre föräldrar, hafva sedan de
genom det helga dopet låtit mig blifva inympat uti det
sanna vinträdet Jesu Christo, haft en nitälskande och öm
omsorg om min behöriga upfostran så hemma i huset
som sedan uti scholan i Götheborg in til mitt 14:de ålders
år, då de efter anmodan af då varande general major 
Sparrfelt, hvars husfru var högvälborna fru Greta Renschiöld
öfverlämnade mig 1699 uti dess håf, därest jag, som vid
så ringa år mycken liten tienst giöra kunde, blef af
bemälte herre, besynnerligen de 2:ne förste åren hållen til
räknande och skrifvande, så at jag deruti mig tämmeligen
förkofrade, at han kunde bruka mig vid sina hus-räkningar,
jemte det, at jag var hans cammartjenare och hade hans
kläder, silfver och bordtyg under händer, under denna min
förrättning vant jag herskapets nådiga tycke, och begick
mig ganska väl, hade ock försäkran at blifva vid dess
regemente amploierad i krigstiensten, (hvartil jag en stor lust
hade) när han funno mig dertil mogen. Men at mine äldre
bröder som redan bräckte sig up til lieutenanter och
capitainer, det giorde min åtrå så starck, at jag intet längre
tyckte mig kunna uthärda hos min välmenande herre, utan
beslöt fast hos mig att begära afsked och begifva mig til
armeen i Pohlen, hvilcket och skedde 1703; men min fromma
herre som ville mig väl, och fann mig ännu för rå och
oförfaren at bevista någon campagne i fält, innan jag först
voro något öfvad i militien, rådde mig til at som volenteur
engagera mig vid Garnizons Regementet i Götheborg, som
commenderades af högvälborne herr Nils Posse, at der först
ett år blifva undervist uti de stycker som hörde til mitt
förehafvande, hvilcket jag äntlig lät mig behaga, och blef
så uppå min herres recommendation 1703 vid detta
regemente som volenteur antagen. Jag tyckte då vara en stor
man, och var min olycka, at mina officerare i min närvaro
berömde min qvickhet, hvilcket försatte mig i den tanckan,
at jag måtte vara ett omisteligt creatur vid armeen; detta
giorde också mycket (ehuru mig tilböds befordran vid
regementet), at jag 1704 gick med recrüterne af gen. major
Buckvalds Dragon-Regemente til armeen, därest jag som
corporal blef interims antagen, men vid ankomsten til
regementet måste hålla til godo at bli dragon; då fant jag mig
uti mina förslager högeligen bedragen, och at jag intet galt
så mycket som jag mig sielf värderade. Hvad jag under
denna min förnedrings tid måste utstå, voro alt för
vidlyftigt at beskrifva, och går fördenskul altsammans med
flit förbi, allenast bör jag härvid anmärka, at jag som dragon
bevistat 1706 den 2. februarii den lyckeliga och gloriesa
bataillen emot saxerna (som hade 6000:de ryssar til
hielpetroupper) vid Fräustadt, under då varande general Renschölds
commando, som sedermera blef grefve och fältmarschalk. 


Vid detta tilfälle fick jag först veta, hvad det vil säja at
vara krigsman, och at man intet bör lita på sitt egit
inbillade mannamod och courage, utan på Guds nådiga hielp
och bistånd; ty vid slika tillfällen får man röna at när
Herranom är ingen skillfång at hielpa ibland många
eller få.

Tänck man efter, eho som detta läser; vi hade at strida
emot en fiende, som 1:mo var 3:ne gångor så starck som
vi, för det andra, et folckslag, som voro utöfvade uti
krigsväsendet, 3:tio en nation af stor ambition, så at de ofta
vid ganska ringare tilfällen, för sin heder våga både lif
och välfärd. 4:to alla väl och präcktigt munderade både
med häst och lif-munderingar, så at de giorde et anseende,
som snart kunnat förskräcka deraser motståndare, om man
låtit förnuftet råda öfver det hopp och förtröstan vi hade
til vår nådiga Gud, som rättfärdeligen en trolös fiende
straffandes varder, änskiönt han är innom sina fördelar;
för det 5:te, med spanska ryttare och ett ansenligt artillerie
var betäckt, så ville dock alt detta intet för förslå, ty Gud
hade tagit sin hand ifrån dem och gifvit dem i våra händer.
Jag hisnar när jag täncker på, hvad för ett eländigt creatur
en krigsman är, när Gud intet med sin nåd styrcker, och
likväl vil en del af detta folckslaget, skryta af sin egen
tapperhet om de någon gång varit med, då fienden fådt
nederlag; är icke det en stor dårskap och förmätenhet? Jo
visserligen, men ännu större dårskap är det af dem, som
straxt de för penningar blifvit antagne vid staten, fått värja
vid sidan och galon om hatten, prata och raisonera om
krigs occasioner, som voro de generaler eller åtminstone i
desse saker förfarne officerare; men hålt, hvar tar jag vägen:
mitt upsåt är intet at röra om något annat, än hvad mig
sielf angår, och at en krigsman bör tillika vara en Guds
man och god christen, som sätter sitt hopp til Gud,
och ingalunda på sig sielfvan. Jag går nu til det förra,
hvarest jag berättat, at Gud denna gången gifvit oss våra
fiender i händer. Det är märckvärdigt, at när action var
sluten, hade utom hela fiendteliga lägret med paggage och
alt artilleriet, vi å vår sida, genom Guds macht fådt flere
til fånga än vår armee då var starck. Det var då intet
underligit, at de som behållit hälsan och friska lemmar, gladdes
ock frögdade sig öfver så väl bytet som denna stora seger
Gud förlänt oss; när jag och mångfaldiga andra som
blesserade blifvit, under vår smärta och vedervärdighet hade
af denna framgång, som Gud förlänt oss, en märkelig lindring 
och lisa. Ett ännu som mig underligit förekom vil jag
här anföra, nemligen at ingen af de 6000:de ryssar som
voro saxerne tilhielp gafs någon pardon, utan blefvo alla
masacrerade; de voro alla munderade i hvita råckar med
rödt foder, hvaraf några under flyckten som fådt så lång
tid, vändt om råckarna och det röda fodret ut, fingo pardon
i mening at de voro saxar, men sedan general Renschiöld
fick veta at de voro ryssar, lät han föra dem för fronten,
och befalte at skiuta dem för hufvudet, som var rätt ett
ymkeligt spectacel. De af vår sida som voro blesserade,
blefvo mästadelen förde til Polen och ifrån den tiden var
jag icke med vid något blodigt tilfelle, utan åhr 1707
sedan Hans Maj:st gådt öfver Weiseln och tagit marschen
åt Groddnou träffade mig under marchen en händelse, både
ymkelig och löjelig, hvilcken jag icke vil förbigå, så vida
det kan gifva en eftertänksam läsare at besinna, det en
krigsman är skyldig i fiendeland och iblandt sina argesta
motståndare, intet mindre än i sitt egit land och under sina
bästa vänner, visa ett christeligt medlidande och vår
beträngda nästa, som äro alla menniskior, kände och okände,
vänner och ovänner, uti dess nöd och elände, med
barmhertighets gierningar, hielpa och understödia, besynnerligen
när det kan ske utan at löpa fara dervid; til en sådan
barmhertighet, blef jag under denna marchen en gång
nästan mera tvungen, än Gud bättre af egen böjelse
nödsakad. Den påkommande vintren och miserable vägarne
med denna svåra marschens ouphörliga continuerande,
utmärglade både folck och hästar, så mycket mer, som de
senare aldrig, och de förra inttet altid om nätterna fingo
komma under tak, utan måste hålla til godo, at under
öppen himmel, vid gärdesgårdar, och utan för väggarne,
hvarest man kunde hafva något lä, gjöra vårt läger vid
stora stockeldar, emedan stufvor och rum som voro logable,
blefvo af officerarne och andra betiente intagne; hände och
någon gång, at vi stötte an til nattqvarteret uti någon by,
hvarest några hus för de gemena öfverblefvo, så måste et
helt corporalskap inrymmas uti en stuga til 40 och flera
man. Här må man tro, voro intet alla af enahanda böjelse,
emedan här var en blandning af allehanda nationer: den
ena gudfruchtig, den andra ogudacktig, den ena christelig,
den andra obarmhertig; ibland dessa sällar fick jag finna
mig så godt jag kunde, så framt jag ville niuta husvarma
til godo. Nu hände det sig, vid tilfälle, at hela
corporalskapet blefvo uti en stuga inlagde, uti hvilcken en polsk
hustru som var siuk, blifvit qvarliggande på ugnen, när
allt det andra folcket i byen vid vår ankomst tagit
flyckten. Denna arma qvinnan jämrade sig elängigt, hvartil
hon vist hade största ordsak, som var omgifven med en
sådan hop grå bussar, hvilckas hiertan större delen intet
ömmades af hennes jämmer. Qvinnan som var stadd i
barnsnöd, hvars plågor blefvo alt häftigare, hotades at kastas
ut om hon intet ville tiga; och som det var henne omöjeligit, 
grepo några til, släpade henne ned af ugnen och
försla henne ut genom dörren, då jag som rördes af hennes
elände gick til och förestälte deras ochristeliga förfarande,
men jag väntade intet länge, förän jag måste giöra denna
ussla qvinnan sällskap, kastad ut genom dören som strax
efter mig blef igensluten, at jag intet mer kunde slippa in,
utan spotskeligen befalt, at visa prof af en erfaren
jordegumma, så ville de innan afmarchen skedde om morgonen,
gjöra mig den hedren och stå fadder, och ehuru jag giorde
försök, dels genom goda ord, dels genom hotelser, at vilja
besvära mig öfver theras tilfogade ofog, kunde jag dock
intet slippa in, utan hålla til godo med min jämmerfulla
camerat och tilbringa denna natten i farstugan, som der
i landet är tämmeligen stora och brukas til kokhus,
hafvandes eldstaden mitt på golfvet som består af lerbotten.
Nu var för mig intet annat råd än at giöra up eld, och
förskaffa mig värma, som kom min patientinna til pass,
under hvilcken jag bäddade med halm vid elden, som dervid
uti sitt elände uthärdade til ungefär kl. 12 om natten, då
qvinnan blef förlöst.

Imedlertid vid tilfälle at jag skulle bära in mera ved,
blef jag varse 2:ne qvinfolck, som stodo bak om en vägg
och lystrade på sin medsysters elände, men torde intet
komma fram, dem ropade jag, at de ville komma sin
granqvinna til hjelp, som födde barn och behöfde deras bistånd,
försäkrandes dem, at dem intet ondt skulle vederfaras,
hvilka låto öfvertala sig, och fölgde med mig in, då jag
märkte, at de så fritt som de ville intet kunde handtera
henne, af blygsel för min närvaro gick jag ut och lemnade
dem en god stund allena, så länge jag för kölden kunde
uthärda; och när jag kom in, föll bägge desse qvinnor på
knä och välsignade mig, tagandes fram en flaska brennevin
som de haft med sig och bad mig taga mig någon
vederqveckelse, som jag ock gärna gjorde, emedan jag var
tämmeligen igenomfrusen. Härpå bäddade desse qvinnor
åt mig på ena sidan med halm, hvarpå jag lade mig och
föll in uti en ganska söt sömn, men huru länge, vet jag
intet, emedan jag väcktes af kölden som oroade mig på
den sidan som var ifrån elden, och när jag då upstod,
fant jag 10 a 12 qvinnor omkring mig, som uppå min
försäkran, at vara beskyddade af de 2:ne första qvinnor
blifvit dithämtade, hvilka medbrackt smör och bröd, brännevin, 
öhl och mjöd, hvarmed de mig tracterade, utbedjandes
få veta mitt namn, emedan fostret, som var et piltebarn
skulle nämnas efter mig. Nu var intet at tänka mer på
någon sömn, utan bad jag dem, om deras förråd så ville
tilsäja, at de ville lämna et par kannor brännevin til
frukost åt mina hårda cammerater, som de ock gjorde, och icke
det allena utan ock några kannor mjöd, jemte smör och
bröd, hvarmed de alla blefvo undfägnade, sedan de af
trumman blefvo upväckte at hvar och en skulle laga sig
til afmarsch. Men min försmädelse slöts intet härmed, utan
måste jag tåla at de kallade mig för den polska
jordegumman, hvarmed de ej ville innehålla, förän jag efter et
par dagars förlopp, fant mig nödsakad hos min capitain
baron högvälborne Svante Horn här öfver besvära, och hela
denna historien berätta, då han på öppen parade, förehölt
dem ganska alfvarsamt deras föröfvade öfverdåd och
ochristeliga upförande, förbjudandes vid straff af 6 par spö at vidare
försmädeligen utlåta sig emot mig, hvarmed det mäst
afstadnade, fast någon då och då öfverskred detta tilbudet; men som
jag nu väntade befordran, och at snart avangera til
underofficer vid et annat regemente, lät jag ingen ting anfäckta
mig, utan lät gå in genom ena örat och ut genom det andra.

Under denna marchen, och innan som vi kommo til
våra destinerade vinter-qvarter, avangerade jag omsidor til
förare vid Kongl. Västerbottens Regemente och herr
capitain Blomströms compagnie; och voro väl mycket at anmärka
som sig härvid tildragit, men som tiden gömmer alt i
glömskone, och jag min hand-journal (den jag hölt ganska
accurat) med alt annat hvad jag ägde förlorade vid denna
olyckeliga bataillen vid Pultava 1709; finner jag icke med
någon redighet nu så långt efteråt mig sådant kunna
åstadkomma: ty vil jag allenast hvad mig sielf angår, efter löfte,
så mycket jag mins, min läsare vid handen gifva.

1708, då armeen var förlagd uti vinter-qvarter i Littoven
kring om Wildna, blef jag den 10:de januarii med en
corporal och 16 man gemena commenderad at angripa et partie
bönder, som med en hop boskap, hästar, spannemål och
fetaille varor voro flycktade in uti en stor skog och gjordt där
en stark förhuggning omkring sig, då jag betjente mig
til denna förrättning af natten och genom en medgifven
vägvisare, som för någon discretion denna saken angifvit hade.

Om aftonen kl. 10 begaf mig på vägen i åt skogen,
marscherandes i så god ordning som det sig gjöra kunde
på snön som då bar up. Ungefär 2 timmar derefter, blefvo
vi varse böndernas eldar, hvarvid de lågo tämmelig säkre,
dock hade sina poster utsatte, som likväl intet blefvo oss
varse för än vi voro in på dem och med en salva gåfvo
oss tilkjänna. En del af dem begaf sig straxt på flyckten,
men 24 stycken grepo til gevär; dåck gafs dem intet tid
at gjöra dermed något motstånd, utan måste de gifva sig
under försäkran at dem intet ondt skulle vederfaras, allenast
de ville submittera sig, så skulle de hafva at hugna sig af
Konungens nådiga beskydd. Derpå blefvo genom dessas
ropande de flycktande återkallade som utgiorde et antal af
47 man. Deras gevär bestående af bössor och spjut,
packade jag på en släda samt fetalje varor och kläder på 36
slädar, hvartil de sielfve hade anspan hos sig, och skickade
med corporalen, samt 3 man förut jemte rapport om min
förrättning til hög-qvarteret [i] Zeremoni och högvälborne
öfverste lieutenant Fock som commenderade regementet
uti gen. major Lagercronas frånvaro, hvilken som tillika
kongl. adjutant städse vistades vid hög-qvarteret;
reqvirerandes säckar och slädar til 150 tunnor spannemål, 3:ne pipor
brännevin och 4 fath mjöd, blifvandes sielf med öfriga
sviten qvar, dels til betäkning, dels at förekomma det
bussarna icke skulle öfverlasta sig med drickande. Kl. 12
andra dagen kom ifrån regementet ny betäckning, jemte
så många hästar och slädar som altsammans afhämtade;
då jag sielf med min commendering behölt arrier guardet,
at tilse det ingen skulle smyga något ur vägen af mitt
fribyte. Kom altså om aftonen kl. 10 til regements
högqvarteret Zeremoni och efter aflämnad rapport, blef
altsammans med vakt förvaradt til andra dagen, då det blef af
regements commisarien Flodman emottagit til regements
magazinet och bönderne lösgifne med förmaning at
förblifva vid sina hus. Sedan blef mig lämnat frihet at för
mig utvälja den bästa hästen, och til commenderingen
lämnas 2 kannor brännevin och et ankar mjöd.

Sedermera blef jag d. 8. februarii, med 6 man
commenderat at betäcka fältkistan, som med regements-fältskjären
Sven Bogström skickades til Wildna at fyllas med
medicamenter til instundande campagne, af ordsak at på halfva
vägen eller 6 mihl ifrån staden var på en stor skog en
ödeby benämbd Jasam hvarest löst partie af pålackar om
nätterna hade sitt tilhåll och gjorde många olyckeliga.
Denna by skulle vi passera, som vi och utan anfäcktding
gjorde på bortresan, men på återresan, emedan mörkret
tog oss och hästarna begynte tröttna, voro vi tvungna at
lägra oss i samma by öfver natten, i mening der något
anfall skulle skie, vore det bättre försvara sig där än i hola
skogen. Vi lyftade så fältkistan och alla våra saker in uti
en stuga som hade fönstergluggar på 3:ne sidor, hvilka
voro med små pappers fönster och innan til med
skuffluckor försedde, dem man kunde öpna och sluta efter
behag. Detta rum var just det samma som dessa skälmar
utvalt til sitt fäste. Sedan vi nu fådt våra saker in och
hästarna i farstun, som där brukas ganska stora, gjorde vi
up eld och tände en vaxstapel sättjandes på bordet,
tagandes så ut de små pappers fönstren, at de intet skulle hindra
oss utsigten, och fördelte oss på följande sätt: fältskjären
och jag tog vår post vid luckan åt gården och sedan 2
man vid hvar af de andra luckor, samt 2:ne man vid
farstugu dörren, på hvilken vi och huggit en skottglugg;
kommo således öfverens at ingen skulle skjuta, om han
icke voro försäkrad om karlen för skottet. När nu således
var föranstaltat, togo vi oss något til bästa, dock så, at
en i sänder blef vid sin post. Vi hörde af ingen ting
några timmar, tils vid pass kl. 12; då visar sig på gården
10 a 12 personer til häst, som af eldsgnistorne utur
skorstenen slöt at huset måtte vara intagit; desse vände om
och efter en half timmas förlopp återkommo förstärckte
til fots, ungefär 20 man. Dessa kommo in på gården,
säjandes emellan sig: de skulle snart gjöra rent hus med
dem som understådt sig taga in deras hus, pickade och
lagade sina bösseflintor at dermed förskräcka oss; men vi
väntade allenast på, at få dem för vist skott som ock straxt
skjedde, emedan 4 stycken med upspända gevär trädde
fram och hotade oss med döden, om vi intet genast
öpnade för dem huset och submitterade oss; hvarpå vi rätt
ömkeligen bådo om lifvets försköning, vi ville gjerna släppa
dem in. Derpå avancerade de friskt in til huset, och i det
samma blefvo de hälsade med 4 gevär, så at 3:ne stupade,
hvarpå de gjorde ett anskri at cammeraterna ifrån andra
husen skulle komma och hjelpa dem ödelägga ett förrädiskt
partie som sig uti byen instuckit; då ock några til häst
viste sig ungefär af samma antal som först, men ingen
dristade sig at komma oss på skott när, dock hotade de
at vilja spara oss til en liten frukost, så snart dager blef
och de fingo sit folck tilsamman. Detta deras hot och
skenbara feghet, gjorde oss så förmätne at vi lämnade
allenast 2:ne man i stugan och gingo med spända gevär
på dem löst, men de väntade intet längre, än at vi gaf
dem en salva och dermed voro de förpassade. Imedlertid
fick vi ingen hvila om natten, men den glädjen om
morgonen at Värmelands Regements fältkista med lika
betäckning stötte med oss tilsamman; kommandes ifrån samma ort
och hade en väg til 2 mihl när vårt regements hög-qvarter.

Nu stadnar jag med min berättelse, hvad mig sielf angår,
til dess upbrått sker utur vinterqvarteren, men skal dock
roga mina vänner med något amoreust. Som jag nu intet
blef brukad utom regementet, vardt jag commenderad på
salva guarde hos en enkefru Ädelhof, innom våra qvarter;
samma fru var taxerad ganska ansenligt, både i pengar,
proviant och fourage som hon utgöra skulle til regementet,
och på det ingen af andra regementer skulle oroa henne,
blef jag med 3:ne man förlagd hos henne på håfvet, så
til at indrifva det qvantum som hon til regementet utgöra
skulle, som ock at beskydda från andras intrång.

Här må jag tilstå at jag mådde så väl som jag nånsin
kunde önska mig, men gumman ville intet ut med sin
ålagda taxering, utan ursäktade sig med, ha intet, som ock
vid visitation i huset ingen ting fans som kunde förslå;
men jag fick om sider veta, at hon som de andra, mäst
förgrafvit sin egendom i jorden. Nu var det oss intet
främmande eller ovanligt, at i de länderne söka vår föda utur
jorden, hvartil vi ock hade särskilte instrumenter af järn
med hullningar på ändan, som när de stacks ned i jorden
och träffade någon sådan löngraf altid drogo halm med sig
up, hvarmed slika grafvar eller underjordiskt gods bevarade
voro. Jag underlät intet at i vänlighet quaestionera henne
om hon på sådant sätt hade något nedergräfvet, så skulle
hon gifva mig sådant vid handen, försäkrandes henne, at
hon intet en groschens värde skulle förlora, när jag fådt
min fyllnad efter taxeringen; men om hon förtiger, och jag
med mitt folck skulle finna aldrig så mycket henne
tilhörigt, så må hon veta förut at hon intet får behålla det
minsta; alt detta oacktadt nekade gumman och svor vid
Maria, at hon ingen ting hade nedgrafvit. Härpå lät jag
mina karlar gå omkring med sina instrumenter, som 3:dje
dagen funno en graf, det jag bad dem hålla tyst och söka
vidare, då de funno ännu 3:ne st. grafvar fulla med hvete,
råg, korn och hafra samt kjött, fläsk, smör, talg, håning,
vax, 2:ne pipor brännevin och 2:ne stora fath med mjöd,
förutan allahanda slags kläder af gång- och linkläder, samt
teen, kåppar och mässing uti stora kistor. När jag nu
berättade gumman om dessa fyra grafvar och undrade hvem
det deruti befinteliga måste tilhöra, efter hon tilförene svurit
sig ingen ting hafva nedergräfvit, och at jag altsammans
vore sinnad at afföra låta til regements magazinet; blef
hon nästan ifrån sig och som skulle hon fådt slag,
fallandes mig om knäna, och bad jämmerligen, at jag dock för
Christi skull icke ville göra henne olyckelig, hon ville
gjärna med sine egna hästar och bönder låta til magazinet
afföra så mycket hon var taxerat före, om hon allenast
måtte få behålla det öfriga. Jag låddes då intet kunna
tro, at det var hennes, emedan hon förut sig så hårdt
förpliktadt, utan bad at hon ville gifva mig en förteckning
på altsammans, at jag vid grafvarnes öpnande kunde se
om det deruti fans, kommo öfverens med samma
förteckning, hvilket hon ock strax efterkom. Därpå ville jag rida
til regementet at aflämna rapport om altsammans, sedan
jag med mina 3:ne soldater lät bevaka grafvarne at ingen
skulle komma vid dem; men den sorgbundna frun föll mig
åter om knän och bad mig jag ville innehålla med rapporten
ett par dagar ock intet låta öpna grafvarne, hon ville utom
dem skaffa mig innom en veckas slut ifrån sina bönder
alt hvad hon utgiöra borde. Jag lät af hennes böner och
jämmerfulla åtbörder beveka mig, med förbehåll, at hon
innom förenämda tiden ville föranstalta om penningarnes
ärläggande samt proviantens och fouragets aflefvererande i
magazinet, som hon mig än ytterligare försäkrade. Tvenne
dagar därpå kom altsammans til hofvet och tillika hennes
doter, et alt för täckt och agreabelt fruntimmer, hvilken ock
strax föll mig med sådane bevekelige ord och åthäfvor om
halsen, bedjandes jag ville af hennes hand emottaga det
fourage, proviant och pengar som hennes fru mor voro
taxerat före, och meddela deröfver mitt quittence samt
hennes öfriga ägendom förskona. Hon viste med sina ord
och mångfaldiga dusseurer så at förtjusa mitt sinne och
intaga mitt hjerta, at jag intet mer var rådande om mig
sielf, utan måste samtycka til hvad hon begjärde, med
förbehåll, at jag likafult ville öpna grafvarna och se, om det
som där inneslutit är, kommo öfverens med hennes
förteckning, då jag sedan ville besinna mig på, hvad jag
ville giöra, sedan jag fådt frökens försäkran at få äga
hennes vänskap, emot det jag för hennes skull cederar min
rätt, hvarom hon mig försäkrade med en kyss och lofvade
vara omtänckt huru och på hvad sätt hon ville
recompensera min stora ädelmodighet. Jag som hel ung och
oärfaren kunde nu ej längre emotstå hennes ljufliga och
behageliga snaror, utan gaf mig godvilligt under hennes
lydnad, och gjorde således alt hvad hon befalte. Hon underlät
intet at njuta olja på denna elden, så at jag tyckte mig
intet kunna lefva utan henne, så var jag redan af kärlek
intagen. Efter 2:ne dagar lät denna goda fruen med en
sin starost, under mitt och 2:ne mans beledsagande, til
magazinet afföra och lefverera det henne var pålagdt, hvarå
jag skaffade henne commisariens qvittence, och hade tillika
den hedren at blifva berömd för en god expedition, med
befallning at qvarblifva vid håfvet och för andra
regementers intrång det samma beskydda tils vidare. Jag återkom
altså til min kjära Panna Clara Costritska, ty så var hennes
namn, hvarest jag ganska kjärligen blef emottagen och
med många caresser undfägnad. Omsider utlät jag mig
at villja öpna grafvarna och tilse huru rik lyckan för denna
gången gjordt mig; då både modren och dottren påstodo:
at så vida både den i grafvarne som ock all annan
befintelig egendom med hela håfvet och hvad derunder lydde,
in til och med fröken sielf, hörde mig til; voro onödigt
med det arbetet besvära sig, utan kunde hafvas anstånd,
til dess svenska armeen afmarcherat, då jag, om jag
behagade fullgjöra deras åstundan, kunde som herre öfver
altsammans få disponera efter behag; hvarpå jag svarade:
at jag af altsammans ingen ting förbehölt mig mer, än
frökens beständiga vänskap, och ville intet täncka på at
röra någon ting mer, allenast de ville förnöja mina karlar,
så at de icke förrådde mig; hvarpå karlarna blefvo
begåfvade med 3. ducater til mans och hvar sitt lintyg. Nu
var aliancen sluten och förnötte jag min tid uti
obeskrifveligit nöje, intil dess jag 6 veckor för upbråttet blef med
mina 3:ne man åter indragen til regementet, och måste
således med min fröken Clara med mycken jämmer å ömse
sidor skilias åt, under aftal, at när campagnen voro til
ända och armeen komne i vinterqvarter, skulle jag, om jag
blefvo vid lif, komma tilbaka igen. Emedlertid var jag
intet många dagar vid regementet, förrän jag hade
beskickning af min fröken at gjöra henne visite, som ock åtskilliga
gångor skedde, emedan håfvet var allenast 1 mihl ifrån
compagnie qvarteren. Men sedan mig föreslogs at gömma
mig undan uti ett closter 2:ne mihl derifrån, at antaga
catholiska religionen och sedan fullborda äcktenskapet med
fröken (hvilket intet kunde ske, förrän detta gådt förut)
åberopade jag mig vårt förra aftal, at först gjöra
campagnen och om jag öfverblefvo, sedan söka at gjöra mig
lyckelig genom förenämde förmåner, hvarmed min fröken
lät sig benöja; fast skillnaden var å båda sidor så mycket
sensiblare, som vår sammanlefnad varit menlös, ren och
obefläckad. Ändteligen kom det til upbrott, då jag hos
min fröken skulle aflägga min afskjeds compliment, som
blef både kort och bedröfvelig, emedan ingen af oss
förmådde tala för gråt, utan måste efteråt öfverlämna pennan
at vara vår dolmetsch.

Nu lemnar jag henne och anträder en svår och besvärlig
marche, som gaf intet tid at täncka på amour, utan allenast
huru vi måtte kunna hålla ut de svåra fattigver, hvarmed
vi natt och dag besvärades under en continuerlig marche,
til dess vi stötte på ryska armeen 1708 uti junii månad
vid Hollofzin, hvarest Hans Maj:st under faveur af vårt
artillerie med 6 regementer och Lif-Drabanterna, hvaribland
vårt regemente var räknat, attaqverade ryssarnas vänstra
flygel som stodo bakom en defile, och starckt
fält-retrenchemente, med värjan i handen delogerade dem utur sina
fördelar och dref dem på flyckten; eröfrandes alt fiendens
eqvipage med 16 metallstycken och en ansenlig hop med
fångar, sättjandes Hans Maj:st med Drabanterne,
Lif-Regementet och Lif-Dragonerne, uti egen hög person efter
fienden som var 30,000:de man starck, och förfölgde dem med
värjan i handen alt inemot Mohiloff. Sedan nu fienden
var afslagen tilläts regementerne af infanteriet, som varit
med i elden, at sättja sig ned och hvila, sedan de i god
ordning nedlagdt gevären, då marqvetentare ifrån
högquarteret, som var en liten half mil tilbaka, infunno sig
med brännevin, bröd och mjöd, at en hvar fick en liten
förfriskning. Emellertid slogs lägret up, af det manskap
som varit betäckning vid bagagiet; derpå fingo vi
befallning at träda i gevär och rycka in uti lägret; men när jag
skulle stiga up, var jag så styf blefven at jag intet förmådde
upstå af then hastiga marchen vi gjorde, innan vi hunno
fram, ty vi stodo 2 mihl ifrån denna orten, när vi om
natten klockan 1 fingo order at bryta up, och marchera
alt hvad marcheras kunde uti sådana vägar, at vi trampade
i leran til mitt på benen och ofvantil besvärade oss et
faseligt regn. Jag som förare men ganska ung och svag,
måste bära fahnan, och til fots med stöflar marchera lika
med de gemena, och som vi hunno fram, genast gå i elden
emot fienden. Så länge jag nu var i stadig rörelse viste
jag af ingen styfhet i lederne, icke heller någon särdeles
trötthet; men sedan jag suttit et par timmar, blef jag, som
sagt är, så eländig styf at jag utan hjelp intet kunde få
benen under mig, måste altså en karl taga mig under hvar
arm och föra mig til dess jag så småningom och efterhand
kom mig före; detta var och den enda gången i all min
tjenstetid som jag varit så trött och af mig kommen.

Här blefvo vi nu ståendes til at begrafva de döda,
hvartil man betjente sig af retrenchements grafven, uti hvilken
general Wrangel med 32 drabanter som här stupade
lämnades högra flygelen. Sedan nu alla de slagne, så väl
officerare som gemena, voro i grafven nedlagde kastade
prästen jord på dem och blef hon sedan öfver dem igenkastad.
Ryssarna blefvo och neder gräfde så godt som det i hastighet
skje kunde; hvarpå gjordes bårar för de blesserade ooh lagades
åter igen til upbrått. Sedan Hans Maj:st fattat posto vid och
uti Mohiloff, hvarest ryssarne dragit sig på andra sidan om
Nieperströmmen, men lemnade vi strax denna blodplatsen
och drogo oss efter til Mohiloff, hvarest armeen blef stående
5 a 6 veckor; sedan fortsattes marchen vidare, och som det
ville förljudas, var kosan rättat på Smolensko. Armeen
fördeltes uti vissa colonner, blifvandes Östgjötha Cavallerie,
Vermelands, Västerbottens, Skaraborgs och Jönköpings
Infanterie-Regementer under general major Rosens colonn
fördelte, varandes han sielf öfverste för nästförutnämde
Vermelands Regemente. Så snart nu svenska armeen rörde
sig, marcherade ryssarne, som intet ville göra stånd, altid
undan oss förut och fördärfvade grödan på jorden med alt
hvad som kunde tjena efterjagande svenska armeen till
underhåll. Den som då var med i armeen lärer kunna vittna,
at Smal Hans var då hos oss både kjök- och källare-mästare,
men det gick ännu an, så länge något bröd fants uti
proviant vagnarne eller någon spannemål kunde upfinnas utur
löngrafvar i jorden, som på våra qvarnvagnar förmalas kunde
til bussarnas förfriskning; men sedan vi tog den andra
kosan öfver stora skogen, vägen åt utlofvade Canaans land,
hvarom frambättre skall handlas, blef det ännu värre.
Emedlertid vänder jag mig tilbaka til vår marche, och vill i
korthet berätta hvad sig tildrog med vår colonne.

Utom åtskilliga andra små schärmytslingar som under
denna långvariga marchen sig tildragit dels vid avant-guardet,
som tidast af ryssarna blefvo hindrade och angrepne, dels
vid arrier guardet, hvilcka som oftast af cossaker, husarer,
calmucker och haidamacker blefvo anfäcktade, men altid
med mycken förlust afviste, hände sig d. 27. aug. 1708,
at vår colonn kom at lägra sig vid en by benämd Meskovitz,
hvarest ett moras skillde ryssarne som camperade å andra
sidan 30,000:de man til antalet och oss ifrån hvar andra,
varandes intet längre åtskilde, än at våra utposter kunde
ropa til fiendens; här kunde vi (som kl. ungefär 4 kommo
i lägret) se, huru ryssarna å andra sidan om morasset
arbetade på ett batterie, gjörandes derföre en bröstvärn af
torf och faschiner som de til en odrägelig hop bräckte
tilsamman, hvilket vi väl kunde uträkna vara utsedt på oss.
Men detta alt oacktadt blefvo vi uti vårt läger stående,
hafvandes högqvarteret 1 mihl ifrån oss, som vid
åkommande attaque snart kunde komma oss till hjelp.

Sedan nu solen var nedergången, kommo til vårt läger
i dagskymningen 2:ne ryska öfverlöpare som berättade för
herr generalen, at af ryssar voro commenderat manskap
16000:de til antalet, 4000 til häst och 12000 til fot, hvilka
stodo färdiga på första ordre at rycka ut ifrån regementerne,
till at formera en corps under 3:ne generalers anförande,
ock vår colonne i natten angripa; denna tidningen gjorde
generalen tämmeligen upmärksam, som försände desse
öfverlöpare, sedan han dem förhördt hade, til högquarteret
med sin general adjutant, at inhämta Hans Maj:sts nådigste
befallning huru han sig förehålla skulle, hvilken befallning
lydde sålunda: han skulle bli stående och i fall han blefvo
attaqverad, skulle han försvara sig; hvarpå 150 man af hvart
regemente blef commenderat på piqvett, som strax ryckte
ut och för fronten sträckte sina gevär; den öfriga delen
blefvo afklädde i sina tält färdiga vid första allarm träda
i gevär at emottaga fienden. Emedlertid utom ronderne,
patroullerades hvar half timma kring om lägret, til i
dagbräckningen, då ryttare-posten genom larmskott gaf tilkänna
at fienden var där; hvilken strax af ouphörliga salver af
vår piqvett blef hälsad och emottagen, då alla regementerne
i så stor ordning som ske kunde, rangerades en ordre
bataille och med sina handgevär, under en häftig eld viste
fienden at de voro vakne och i stånd försvara sig;
tjenandes de våra mycket til fördel en faselig tjock dimba som
hindrade fienden at se vår ringa styrcka. Emedlertid
använde fienden all sin force at kasta oss öfver ända, så väl
med et faseligt och oerhördt skjutande som granaters
kastande, hvaraf jag blef på vänstra knäet af en granats
skärf träffad, hvilket bräckte mig uti en stark besvimning,
at jag som död föll til jorden och måste lemna fanan, som
jag näst förut af min dödskutne fändrich emottagit, uti
andras händer. När jag af besvimningen upvaknade, fant
jag mig af et svårt hugg uti högra handleden kraftlös at
kunna hjelpa mig up, utan måste med smärta ligga och
åhöra de andra qvästas jämmer som märckeligen ökade
mitt qval; dock hugnade det mig, at fienden som medelst
dess styrcka brackt oss tämmelig uti confusion, var genom
den Högstas tillhjelp och de våras tapperhet drefven tillbaka,
som öpnade fältskjärerne tillfälle at förbinda de qväste och
sårade. Klåckan vid pass 8. kom Hans Maj:t i egen hög
person tillika med Hans Durchleuchtighet prints v.
Würtenberg till oss sedan vi ifrån kl. 4 hållit ut fiendens svåra
eld och anfall, förmanandes oss at ännu gjöra manligt
motstånd, ty succurs voro nu för handen, som bestod af
Dahl-Regementet, hvilka ock marcherade alt hvad de kunde oss till
undsättning. Detta uplifvade hvar och en å nyo, och gaf
likasom nytt mod och styrcka, så at de innom några minuter
obligerade fienden at täncka på retirade, till hvilken ända de
genast formerade bataillon carre och drogo sig tillbaka.

Men sedan nu Dahl-Regementet kom, blefvo ryssarne så
förpassade at de föllo som gräs, och resten med ansenlig
förlust undankommo. Således stridde den nådefulla Guden
för oss, at vi ock denna gången fingo glädja oss öfver en
härlig seger; låfvad vare Herran evinnerliga, som de sina
utur faran rycker.

Efter detta blodbadet behöfdes tid at först begrafva the
döda och sedan förfärdiga bårar för de blesserade som ej
kunde rymmas på siukvagnar, hvilket utdrog tiden till 5 a 6
dagar, under hvilcken tid jag blef hugnad med avancemente
till sergeant, då återigen med marchen i förra ordning
continuerades immerfort, förfölljandes fienden, som utan at
gjöra stånd, altid marcherade undan, och medelst brand och
röfvande lemnade intet annat än svarta jorden efter sig, så
at vår armee led en obeskrifvelig brist både för folck och
hästar, emedan fienden, all både spannemål och fourage,
som efter det landsens bruk stod på fälten i stora stackar,
med eld förtärde, utan at beskrifva (som skulle bli alt för
vidlyftigt) alla de svårigheter som oss under denna
långsamma och besvärliga marchen mötte. Fattigver, hunger
och dageliga scharmytslingar mattade krigsfolcket oerhördt,
men lemnade dock modet qvar, at en hvar önskade det
fienden ville gjöra stånd och lefverera en battaile, då de
prognosticerade sig lycka och seger, som änteligen skulle
belöna dem med goda vinter-qvarter, hvarest de kunde få
någon recreation, hvila och förfriskning.

Omsider sidst i novembr. månad, om jag rät minnes,
satte sig fienden 30,000:de man bak om en ström, kalladt
Desna strömmen, och ville där disputera de våra
öfverfarten; men Hans Maj:t betänckte sig intet länge, utan under
faveur af våra stycken planterade på högden, den vi å vår
sida innehade, gick efter befallning general major
Stakelberg med 3:ne infanterie regementer, hvar ibland vårt
regemente sig befant, på flåttar af ståckar sammanslagne 2:ne
stycken till antalet och buro 15 a 16 man hvardera öfver
strömmen, fästandes å andra sidan 2:ne stycken stora
kabblar eller tackel, som å vår sida med andra ändan fastades
hvarest fotterna hela dagen drogos fram och tillbaka, då
transporterades hvar gång 30 man öfver, utan fienden för
våra styckens skull kunde hindra eller komma dem när,
förrän mörckret förtog vårt artillerie, at längre hindra
fiendens anfall, då ock et så tjockt mörker blef tillika med et
hällande regn, at the stridande intet kunde se hvarandra;
icke dess mindre anföllo oss ryssarne med stor häftighet,
fyrandes utur sina handgevär, redan på långt håll på måfå,
utan at kunna se oss; å vår sida skjöts intet, utan
allenast 300:de man som voro posterade å andra sidan på
högden med befallning: at skjuta utan uppehåll. Desse
mente nu fienden vara de samma med hvilka han hade
at gjöra, skjutandes continuerlig efter deras eld och oss
öfver hufvudet, under et sackta avancerande, så at han kom
oss på 10 a 12 steg när, hvarest et litet buskagje var oss
emellan, bröt omsider under full eld och granaters kastande
in i buskarne, så nära at vi med värjan kunde låta honom
märckia at hans fiende var intet den som han skjutit efter,
utan befant sig inn uti hans roter och leder, samt med
värjan i handen innom 1. timmas förlopp nedergjorde
inemot 2000:de ryssar. Fienden som härmedelst bracktes uti
största oordning, fant sig uti et sådant tillstånd, nödsakad
at draga i största hast tilbaka med mycken förlust,
lemnande 2:ne metall stycken, som han tänckt betjena sig af,
i sticket.

Här vill jag anföra något som mig en particulair hände.
Generalen som hade mycken grace för mig, skickade mig
som den dagen hade ordinance hos honom öfver strömmen
tillbaka at upsöka general major Lagercrona som tillika
var kongl. adjutant, med rapport at fienden dragit sig
undan, afvacktandes Hans Maj:ts vidare nådiga befallning,
om han skulle bli stående eller förföllja fienden, hvartill
han fant sig försvag efter manskapet voro aldeles
afmattade, som ock af det continuerande rägnet så genomblötte
både gevär och mundering, at de ej voro i stånd angripa
fienden innan ny amunition blefvo på dem utdelt, och de
fådt någon förfriskning efter de hela dagen icke nutit det
ringaste till lifs uppehälle.

Vid öfverkomsten kl. 12 om natten sökte jag general
major Lagercrona som blifvit ansatt af en starck colique,
hvilcken förviste mig till öfverste Sigeroth, som dess ställe
förträdde. Denna öfverste befant sig hos Hans Maj:st vid
artilleriet uti en koja af bräder vid en stor stockeld, hvarest
Hans Maj:st vid min ankomst blef mig först varse, och
tilsporde mig strax hvad jag ville, och då jag svarade,
mig vara afsänd ifrån andra sidan med rapport til gener.
Lagercrona, som den vidare til Hans Maj:st i
underdånighet aflämna borde; lemnade högstbemälte Hans Maj:st mig
ej mera tid at tala, utan begynte strax at examinera mig
om alt hvad hos oss förelupit, och sedan jag gjordt beskjed
om alt hvad jag viste: sade denna stora konungen! I får
väcka up öfverste Sigeroth och berätta hvad I har ordres
til; sättjandes sig ned på et bräde som var lagt på 2:ne
fierdingar för elden, då jag gick til och upväckte
merbemälte öfverste som tillika med åtskilliga andra lagt sig ned
på halm; til honom berättade jag alt hvad mig befalt var,
hvilken promt gick til Hans Maj:st och gjorde hvad honom
tilkom. Emedlertid befalte Hans Maj:st at jag skulle lägga
mig ned hos de andre och hvila till revellien, då jag skulle
blifva expedierad, men jag som ansåg denna befallning
mer för en frestelse, invände, at jag intet understöd mig
tänka på någon hvila, innan jag först bragt min general
svar om min förrättning, sade Hans Maj:st leendes: I kan
man lägga er, Vi vil ta det på Värt ansvar; men som
jag ändå intet trodde freden, utan blef likafult ståendes,
sade öfverste Sigeroth: gå och lägg ehr efter Hans Maj:sts
nådigste befallning, ty ni får ändå inga ordres för än i
morgon; då jag invände, at generalen väntar på min
återkomst, då han änteligen yttrade sig: generalen har redan
fådt ordres förr än i kom; ty medan jag var hos gen.
Lagercrona, hade en general adjutant redan blifvit til min
general öfverskickadt. När jag det hörde ville jag förfoga
mig öfver til min post, men öfversten sade: I får intet gå
ur stället, förr än I undfår Hans Maj:sts befallning, utan
lägg ehr ner och hvila, hvilket jag omsider gjorde. Så
snart reveille slogs, sprang jag up lika som uti en yra och
kom i denna min förvirrelse Hans Maj:st in på lifvet,
som sade leendes: nu är tid at I förfogen eder til ehr
post, ty fienden är i anmarche at å nyo attaqvera; då
jag svarade: at jag ännu intet fådt något svar, hvarmed
jag min general förnöja kunde. I kan följa med Vår
suite, svarade då Hans Maj:st, Vi vil sielf tala med honom,
och med det samma förfogade konungen sig til stranden och
lät så sätta sig öfver strömmen, då jag på samma prom
fölgde. Vid öfverkomsten sade Hans Maj:st til generalen:
ehr ordinance har Vi behållit hos Oss, nu kan I låta
honom gå til regementet. Hvad vidare taltes om mig vet
jag intet, utan sedan Hans Maj:st hade besedt och låtit
räkna the döda som å fiendens sida voro emot 2000:de
man, å vår sida allenast några och 50 man, samt gifvit
ordres til deras begrafvande, begaf han sig tilbaka och
strax begyntes arbeta på tvänne bryggor, som innom 2:ne
dagar voro färdiga, hvarpå hela armeen gick öfver; men
fienden drog sig altid undan och gjorde intet stånd mer, utan
utmattade oss med en continuerlig svår marche under mycken
hungers nöd, alt in til 6 veckor för juhl, då Hans Maj:st
stadnade med högqvarteret, uti en stor by, benämd Romma.

   Sedan vi passerat Starradubb, hvilken ort var utsedd med
landet der omkring til våra vinter-qvarter; men som fienden,
hvilken altid gick förut, redan fattat posto der, och gjordt
sig landet underdånigt, fortsattes marchen åt residence
staden Batturin, som vid vår ankomst af ryssarna var lagd i
aska, hvarför marchen vidare continuerades til föromrörde
ort Romma, hvarest armeen fick stånd; men vårt regemente
med Skånska Cavalleriet fick befallning genom natt och
dag marchera, och fatta post uti en stad 6 mil längre in
i landet, benämd Hadiatz. Denna orten var med en graf
och pallisader samt stark jordvall förvarad; här fants nu
ändtelig ett godt förråd af lifsmedel, så at vi fingo en
tämmelig god förfriskning; invånarena mycket villige och
tjenstacktige. Men 14 dagar efter vår ankomst, blefvo vi af
25000:de ryssar belägrade, som oss hvar natt alarmerade,
så at vi continuerlig i den stränga vinteren måste ligga til
valls, hvaraf många satte både lif och hälsa til, dock höllo
vi ut belägringen. Kort sagt, vid juhletiden, då Hans
Maj:st med hela armeen bröt up och kom oss til
undsättning, berände och stormade fästningen Wiebrick,och sig den
dock med stor förlust bemäcktigade. Ifrån denna tiden
eller begynnelsen 1709, fick man intet tid mer at täncka
på någon ro, emedan Hans Maj:st fortsatte marchen med
större delen af armeen åt Pultava, som af ryssarna
innehades, vårt regemente blef dragit ur Hadiatz, som
afbrändes, och sammanfogade med general Axel Sparres collon,
som posterat sig uti en öppen fläck vid namn Lutencka,
hvarest jag den 2 februarii med mycken glädie fick
emottaga min fändricks fullmackt. Sedan nu Hans Maj:st
beränt Pultava och de deruti befinteliga ryssar innespärrat,
drogs efter hand regementerne alt närmare, så at det ena
kunde soutinera det andra, gjorde med större än mindre
partier åtskilliga invasioner i landet, som gaf tilfälle som
oftast til blodiga schärmytslingar med fienden, doch mäst
til den sednares större förlust, hvilken altid hade mindre
kjänning deraf, emedan dageligen recrüter ankommo som
förlusten ärsatte, men å vår sida var ingen ärsättning att
vänta, sedan armeen gådt så vida, at ingen communcation
var med Svea Rikes länder, utan hvad som försmältade,
det var borta.

Det voro alt för vidlyftigt och mig omöjeligt nu 45 år
efteråt, at uprepa, eller påminna mig alla de tilfälligheter
som under denna tiden sig yppade, intil dess vår rätta
olycksdag, som var persmässo dagen 1709, en måndag, inföll,
då hela den tilförende segrande svenska armeen blef, alt
hvad svärd kulor och krut intet kunde förtära, efter Guds
nådiga tilstädjelse fienden til rof, undantagandes Hans
Maj:st sjelf, som med en svite af de flycktande retirerade
sig til Nieperströmmen, med et par hundrade man gick
deröfver och hastade til Bender; om hvilket alt jag mig
ingen ting kan utlåta, emedan jag intet var därmed, utan
vänder mig tilbaka igen til Pultava, hvarest jag i action
blef fången och in på kroppen afklädd med oräkneliga
mine landsmän och af andra nationer, som tjent vid svenska
armeen. Dock tackar jag min Gud at jag icke här fådt skada
til någon lem, hvilket besåckrade all den försmädelse som
ryssarna på oss utgjuto. De af svenska fångarne
blesserade, måste til deras smärtas förökande, tåla de spefulla
utlåtelser: at de voro uslingar och stackare, som efter en
långsam hunger och törst intet kunde tåla de ryske
tractamenter, de voro dem förstarcke, bröto sig ut i lemmarne
och gjorde dem vimmerkante i hufvudet; men de skulle gifva
sig tilfrids, när de kommo till Muschov, hvarefter de längtat,
skulle de väl preparera dem så, at ryska tractamenterne
intet skulle incommodera dem; ty där funnos instrumenter
af hackor, pikar, spadar, järnstörar, stenbårar och
skottkjärrar, alla inrättade för de svenskas hälsa, at när de dem
bruka, skola de intet få tilfälle at klaga öfver matleda eller
sömnlösa, med oändeliga flere försmädelser, dem jag intet
kan upräkna. Uti et slikt bedröfveligt tilstånd, förnötte vi
vår tid vid ryska armeen under Pultava, till dess resten af
svänska folcket som vid Nieperströmmen capitulerade under
accord at få behålla sina värjor och alt eqvipage, stötte
med oss tilsamman, då vi, som mistat alt, fingo af dem
och vårt generalitet någon hjelp, at kjöpa oss kläder före,
som vi af ryssarna fingo för godt kjöp af deras gjorda
förbyte, och en ymnoghet fants vid ryska armeen af alt hvad
man ville begära för penningar. Efter 14 dagars förlopp
blefvo alla svenska fångar fördelte til alla orter och
provincier i Ryssland och med vackt convojerade hvar och
en svite til sin destinerade ort; ett antal af 150 stycken
officerare (hvaribland jag mig befant) blefvo förde til
Kioff, hvarest vi hade stånd ungefär 7 veckor, sedan
fördes vi derifrån längre in i Ryssland, närmare åt Muscov,
till en stad benämd Bielva, hvarest vi blefvo stående til
emot juletiden, då zarens befallning utgick til alla orter,
at alla svänska fångar som under hela kriget voro samlade
skulle på en gång stöta tilsammans vid Muscov, då han
ville såsom en mägtig herre och segervinnare hålla sitt intåg,
som ock med triumph och mycken prackt skjedde sidsta
slutet af förenämde vårt olycksåhr. Här voro nu 7 stycken
triumph-portar med mycken kostbarhet uprättade,
hvarigenom alla fångar, de gemena främst och sedan hvar
efter annan i ordning, in til generalerne som voro de sidsta,
samt alla eröfrade tropheer måste passera, alla til fots öfver
en mihl; hvarpå zaren med värjan i handen för sitt garde
til häst fölgde.

Här såg man alla de försmädeligaste målningar och
spefulla inventioner som någonsin kunde påhittas, och jag
omöjeligen hvarken nämna eller beskrifva kan.

Sent på natten blefvo fångarne inqvarterade så i staden
som förstäderne, och blef en vacktkarl 3 a 4 officerare
tildelte, men under-officerare med the gemena fördes i hopar
in i stora hus som med vackt bevarades. Emedlertid
förlustade sig zaren af ett anstält präcktigt fyrvärckerie och
andra lustbarheter med sina herrar, under drickande och
skjutande hela natten.

Några dagar derefter gjordes anstalt til fångarnas afförande
til alla orter, af de gemena och under-officerarne qvarhöllos i
Muschov så många som nödigt pröfvades til arbete; de
andra afsändes til de första orterne, som Seroda, Waronilz
och Schefsk, hvarest och största delen creperade.
Officerarne kringspriddes uti de öfrige städerne i landet alt in
til Syberien, undantagandes generalerne och en ringare
dehl regements- och andra officerare som i Muskou
qvarblefvo. Jag måste emot min vilja ock qvarblifva med 2:ne
mine camerater, den ena fändrich och den andra adjutant.
Denne senare som i ungdommen lärdt handskemakare
handvärket, kom denna vettenskapen til pass, och som vi voro
uti ett rum, så höllo vi menagie tilsamman; men som vårt
förråd var ganska ringa, ty sonderade han oss om vi ville
gjöra förlag af skinn och silke, så ville han begynna at sy
handskar och under det samma lära oss med, så kunde
vi altid förtjena så mycket som vi behöfde til vår föda
och något til kläder. Detta förslaget antogo vi, men
hvarifrån förlaget skulle komma viste vi ännu intet, ty hela
mitt Capital bestod uti 2 ducater, som min bror h. capit.
Dahlberg,Lars Arvid Dahlbergh vid Västerbottens reg:te.) hvilken blef förd til Cassarska gouvernamentet,
vid des afresa lemnade mig; fendrichen hade ock något,
men vår mästare alsintet.

Dock som vi intet viste om, eller huru snart vi hade
något at vänta ifrån Sverige och detta lilla snart voro
consummerat: ty grepo vi til hvar sin ducat, med det förbehåll
at vara lika delacktiga uti förtjenster som endast användas
skulle til vårt hushåll, men sielfva capitalet altid blifva
oförryckt til des destinerade behof.                            

För desse pengar kjöptes nu hvitt tvätte skin, efter
ryssarne af begge kjön allmänt brukade då slika handskar.
Så snart denna vahran kom uti huset, begynte vår mästare
at skära til; vi som drifne af en stor lust, at lära något,
hvarmed vi kunde soutinera, lade all vår flit til at vänja
oss vid nåhlen som föll oss ock intet svårt, men at skära
handskar gick en månad ut innan vi trodde oss dertil.
Sedan gick vårt handtvärck rätt braf, så at vi kunde utgjöra
ett par flincka gesäller, och förtjente härmed rätt många
pengar. Omsider blef vårt arbete bekant i tyska slaboden
eller förstaden, då en tysk kjöpman vid namn Paulsen kom
til oss och slutade med oss om 100:de dousin handskar,
hvartil han sielf ville lefverera skin och hvitt silke,
bestående oss 9 copeker i arbetslön för paret, då vi skulle gjöra
honom räkning för 2 par uti hvart skin.

Nu gick arbetet med flit an, och kunde vi, när de voro
tilskurne, sy 5 handskar til mans om dagen, och på det
vi måtte bli så mycket förr färdiga med lefverantsen,
antogo vi 4 st. soldater, som för 6 styfver om dagen på sin
egen mat, sydde lika antal som vi om dagen, så at vi med
vår lefverants voro färdiga 3 veckor efter midsommar, då vi
förtjent 300. d:lr sr:mt. Vår vacktkarl måste tjena oss för
dräng, emot det han undfick 2 copecker om dagen, hvilken
ock med all trohet förrättade alt hvad honom befaltes.

Under denna tiden tildrog sig med mig en bedröfvelig
händelse som jag ej kan förtiga at berätta. Jag med min
ena cammerat beledsagad af vår vacktkarl, gingo en dag
til tyska slaboden at tala med vår entrepreneur, om vårt
manufactories vid mackt hållande efter oss fattades skinn,
hos hvilken vi ock blefvo välfägnade och uppehållne til
uti skumningen, då vi begåfvo oss på hemvägen, men intet
långt derpå af 5 st. rosboinickar eller strassenräüber angripne,
med befallning at lämna dem hvad vi hade til byte, om
vi ville conservera lifvet. Desse hade nu inga andra gevär
än dubiner. Min cammerat grep strax til byxsäckarne och
begynte accordera; i det samma drog jag i hastighet ut
vacktkarlens värja och försatte den ena skälmen ett hugg i
hufvudet at han stupade, och i det samma försatte jag den
andra, som ärnade mig ett slag med sin dubbin öfver hufvud,
ett hugg öfver armen at han släppte dubbinen och lopp.

Min cammerat som fått en dubbin af de huggna gjorde
sin flit at defendera sig emot de andre, men fick ändå ett
hårdt slag, at han snart fallit til jorden, då jag helt desperat
gick på dem löst, assisterad af min cammerat, och obligerade
dem taga flyckten, dragandes sig in om en järnport uti ett
stenhus och bommade porten efter sig igen. Således tyckte
vi nu öfvervunnit vår fahra. Vacktkarlen var intet mer til
at höra eller se, ty han grep strax til harevärjan. Det var
ännu intet mörkt, emedan månen som lyste helt klar,
begynte gå under. Vi voro näppeligen komne ett par
hundrade steg, förr än 10 a 12 karlar kommo i fullt springande
med deras dubiner efter oss, och som vi intet kunde
undankomma dem, voro vi tvungne at sättja oss til värn,
vändandes ryggarne emot hvarannan och gjorde hvar å sin sida så
mycket han förmådde, men det ville intet förslå emot så
många, utan oräknadt de andra slag jag fick, försatte mig
en ett förbannadt drag öfver hufvudet at jag segnade ned
til jorden; då alla gärna på en gång velat slå, men de
hindrade hvarandra; somliga sprungo med fötterna på
hufvud, bröst, maga, lår och ben, så hela kroppen med
trampande menniskjor var betäckt. Emedlertid fick min
cammerat tilfälle at komma på flyckten, då han träffade
den romersch keiserliga ministren, som ärnade sig på en
baal i tyska slabodden, för honom berättade han mitt
tilstånd och bad han ville frälsa mitt lif. Denna herren kjörde
rätt starkt och hant strax dit, hvarest de hade mig under
sig, hotandes vilja med sina förridare 8 st. gje fyr på dem,
om de icke uphörde; hvarpå de alla satte til fötters, och
oacktadt han sökte få någon fast, kommo de likväl alla
undan; och som de således blefvo hindrade at plundra och
afkläda mig hade en af dem skurit af råcken under armarna
och tagit med sig. Jag var då i det tilstånd, at jag intet
viste af mig; emedlertid lät denna goda herren bära mig
in uti närmaste hus, begjärandes at de för hans räkning
ville skicka efter fältskjär och skjöta mig, lemnandes en af
sitt folck hos mig, som strax skaffade läkaren, hvilken
tvättade bloden af, förbandt såren och gjorde omslag om
svullnaderne. Omsider kom jag mig så mycket före, at
jag kunde tala, men besvimmade några gångor ännu, ty
bröstet var mäst illa medfarit, emedan 2:ne refben på vänstra
sidan voro bräckte. Sedan läkaren användt all sin flit at
bringa mig til rätta, kom jag ändtelig så vida, at jag
öfvervandt besvimningarne och förmådde berätta huru jag var
råkad uti denna olycka, samt hvarest jag hade mitt qvarter,
begärande at de ville föra mig dit, hvilket läkaren intet
ville tillåta, förr än andra dagen, då min lekamliga frälsare
hade sitt sändebud dit och lät fråga: om jag lefde; vid
senare händelsen hade han befalt låta föra mig til mitt
qvarter och öfverlemnade til min uprättelse 5 ducater i
guld. Det mästa, som mig nu bedröfvar, är, at jag
förgätit hans namn. Sedan jag nu genom denna betjenten
blef til mitt qvarter befordrad, antog jag en af våra
fältskjärare vid namn Alexander Lempke, hvilcken använde
all flit til mitt uphjelpande, så at jag, efter 7 veckors
förlopp, kunde med en krycka och kjäpp hjelpa mig ut, när
naturliga nödtorften det kräfde; men för öfrigt ej i stånd
at komma utom porten, förrän 3:ne månader voro förlupne,
dock voro mina cammerater så raisonable, at de lemnade
mig lika del med sig af det som i värckstaden förtjäntes.
Vår värdinna en gammal ärlig gumma, viste all den ömhet
emot mig, som en moder kunde visa sitt egit barn, under
den tiden jag ej förmådde vända eller hjelpa mig, vid
naturliga angelägenheter, hvilka jag ej kan utnämna, emedan
en hvar lärer kunna finna hvad jag menar; men hon sökte
dock sitt egit interesse härvid. Kort at säga: hon hade en
broders dotter vid namn Praskovia Fiederofna på deras vis
rätt en vacker flicka; denna ville hon smörja mig på halsen,
under löften af många stora förmåner. Jag som såg mig
endast genom hennes trogna och ömma skjötsel kunna
komma til hälsan, ingick uti detta mitt elände samma
contract, i fall jag skulle blifva vid lifvet och bejakade alt
hvad hon mig föreslog. Hon hade och ingen ting ospardt
för mig hvad som kunde tjena til min hälsas återvinnande
och fick utom fältskjären den hon hederligen betalte,
tillika med alla medicamenter, ingen handtera mig utan hon
sjelf, så med badningar som smörgningar och sämre
handteringar, hvarvid en annan väl haft vämjelse. Denna
svagheten stötte ock här til, at alt hvad jag åt, måste jag ge
tilbaka, hvarmed altid fölgde stora blodlefvor fulle med
gul och grön materia. Detta blef omsider med ett ringa
medel förekommit; hon förfärdigade af oblekt läreft 2:ne
påsar så stora, at de kunde betäcka magan, och lades uti
en i sänder 2:ne kannor svart hafra som i en torr järnpanna
förut öfver elden var het gjord, hvilken lades öfver magan;
och när den intet mer värmde, byttes med den andra
påsan, med lika mycken het hafra uti om, och continuerades
således dermed 2. a 3. veckor hvartil hon brukte ett grönt
pulfver som kallades zeroboy. Detta hade nu den värkan, at
magan kunde både behålla och smälta maten, som dageligen
befordrade krafternas tilltagande, at jag alt mer och mer kom
mig före, så at jag efter 3 månader begynte gå ut.

Så glad som jag nu var öfver hälsans återvinnande, så
bekymrad var jag öfver mit accord jag ingådt med min
värdinna, hvilken ock icke underlät at påminna om
fullgörandet. Jag var i tusende ångest och viste intet hvad
jag skulle begynna. Jag önskade mig häldre döden än
at lefva grek och försaka min lära. Skulle jag undvika
själavådan så måste jag sätta lifvet i fahra, som jag dock
häldre utvalde, och beslöt hos mig, at frälsa mig genom
rymmande, hvilket jag omsider mina cammerater
uppenbarade som ock voro resolverade at gjöra sällskap. Medan
nu denna rådplägningen förehades, träffade mig å nyo en
olycka, som hindrade hela anläggningen.

Vi voro 10 stycken som en bönedag, den de svenska
firade, gingo efter gudstjensten (sedan vi spisat hos en svensk
fältväbel som var gift och hölt öhl och brännevin til salu)
at roga oss med kägelspel, under et glas öhl och en pip
tobak, men viste intet at dagen förut i samma hus varit
en callabalique emellan en hop ryssar och omdöpte svenska,
hvarvid de förra varit oerbarmeligen pryglade alt med
dubiner. Detta ville nu de äckta ryssar revangera på de
nydöpte, och fördenskul mente at vi voro af deras partie
eller ock de samma som dem piskat, samlade sig altså
tilhopa emot en 30 personer, som gingo fram och tilbaka
at underrätta sig om vår styrcka. Vi sågo väl at ut vid
hela planket stod fullt med folck, men vi tänckte at de
stod och undrade på vårt spel, til omsider 2:ne stycken
med hvar sin dubbin i handen kommo in genom porten,
just då jag och en vid namn Wulff stod med kloten i
händer och skulle kasta. Desse stego til oss och under
skjällsords utgjutande tilfrågade: hvem som oss gifvit lof, röka
tobak ut på gården och sätta hela slaboden, om icke hela
staden i fahra? Vi sade på höfligt vis, at genom vår
oförsicktighet ingen fahra voro, de kunde nog låta oss med
fred. Derpå gaf den ena mig och den andra Wulfven et
drag öfver axlarna med sina dubiner, at det svartnade för
mina ögon, men under min smärta och i den ifver som
hos mig uptändes öfver et så oförskylt anfall, slog
jagmin fiende med klotet i hufvudet at han stupade; Wulfven
som var en stor karl fick en fiende under sig och med
hans egen dubbin afstraffade honom. Under detta voro
våre cammerater sysslosatte med at hindra de öfrige
ryssarnes inbrytande genom porten som ock lyckades så at de
fingo den igenbommadt, men det gjorde dock intet
tilfyllest, emedan de utan före huggo ned hela plancket och
föllo som ett moln ned i gården. Jag som nyss hade
undsluppit en slik badstuga, sökte at salvera mig med
flyckten genom ett hål på plancket uti bakgården,
lemnandes mina camerader som retirerade sig in i farstun där,
och vil berätta huru med mig aflopp.

   Min flyckt tjente mig til ingen ting annat, än at hastigare
befordra min förestående olycka, emedan så snart jag kom
ut på bakgatan, träffade jag uti 6 st. ryssars händer af
samma partie, som strax med sina dubiner undfägnade
mig på det grufveligaste, så at jag med en vederstyggelig
stank (för civila öron talt) gaf tilkänna mitt tilstånd;
häröfver gjorde de spefult åtlöje, säjandes at den svänska
förmätenheten spricker ut bak, med mera, då de afklädde
mig råck och väst, hatt och peruque, befallandes mig sjelf
tömma ur byxsäckarna efter de intet ville handtera mig
som voro pogann eller oren.

Jag var villig at genast efterkomma deras befallning, tog
fram en pung hvaruti lågo 40 stycken copeker och gaf
dem; sjelfve visiterade de mina andra kläder och funno
der allenast en näsduk, snusdosa och psalmbok, denna
senare refvo de i stycken, men det andra lades in på en
krog. Härpå bakbundo de mig, förandes mig ned til den
stora Musko-elfven, under hvilket förfarande iag ganska
ynkelig bad, de ville för Christi skull säga, hvarföre jag
blef så handterad, och hvart hän de tänckte med mig, då
de svarade, at jag i morgon med mina camerater skulle
få vår förtjenta dom. Jag bad at de ville uplösa mina
armar, emedan de hade så lagat om mig, at jag hvarken
kunde hjelpa mig sjelf eller tilfoga någon annan skada,
då de änteligen skuro repet af och lemnade händerna lösa.

   I det samma kom den andra skaran til 50 man, med mina
cammerater som ännu voro värre tilpyntade än jag, efter
de stridt emot så länge de kunnat, och afklädde dem in
på bara skjortan, som för en del intet var för vackert at
åskåda. Uti detta tillståndet förde de oss up til sielfva
staden, och angåfvo oss för et partie som gjordt uplopp i
slaboden, lefvererade oss in på det så kallade siberski
prikas, hvarest vi blefvo inkastade uti et litet aftimbrat rum,
som var så trångt at vi intet kunde ligga, utan måste vi
sitta brede vid hvarannan uti en stanck, som snart kunde
förgjöra en menniskia.

Här kom mig åter igen min goda värd och värdinna
til hjelp. Den goda gumman som straxt fådt kundskap
om, huru med mig var tilgångit och hvart de hade fört
mig, skickade andra morgonen sin man benämd Kyrilo
Ivanovitz til mig, at gjöra sig underkunnig om mitt
tilstånd; lät ock en piga följa med som hade mina
hemmalemnade gång- och rena lin-kläder, samt skickade mig en
rubel uti copeker. Den goda gubben ville vid ankomsten
tala med mig genom den lilla gluggen som var på väggen,
men han kunde intet för den honom mötande elaka
stancken, gaf fördenskul vacktmästaren en half carolin, at han
skulle släppa mig ut i stora rummet utanföre, som han ock
gjorde; då mannen lefvererade mig det pigan medbrackte,
beklagade min malheur, men tröstade mig at det vidare
intet hade någon nöd, emedan majoren som hade fångarne
under sin vård gjordt undersökning, huru det larm begynts
och hvarifrån det hade sitt ursprung, förmenandes at
uphofsmännerna lära få smörja braf i byssan til majoren om
han skal nedtystat; varandes 7 st. namngifne, som, om
det kommer til undersökning, väl få lof at utnämna resten.
Detta var hugnesamt at höra, men jag ryste, när jag
tänckte på mitt fuhla, trånga och mörka härberge,
bedjandes min värd, han ville af christeligit medlidande gå i
borgen för mig, at jag finge blifva utanföre i stora rummet,
hvilket han gjorde som blef tillåtit, med förbehåll, om jag
ville taga järn på mig; läggandes vacktmästaren dertil, at
järnen skulle betalas med 5 altin som utgjör 15 copeker.
Jag tog jernen med glädje emot och betalte med nöje
15 öre allenast at slippa ur buren; gjorde så anstalt med
min värd, at få min lilla fältsäng up til mig, som han både
löfvade och fullbordade. Jag fick då tilfälle at plåstra om
mig det bästa jag kunde, hvartil vacktmästaren med sin
tjenstachtighet mycket bidrog, dragandes omsorg at alt
hvad som kunde tjena til näring och styrka, blef som der
brukeligit är, af ryssarne upburit til salu, då jag försorgde
så väl mina cammerater som och plägade vacktmästaren,
at jag fick honom aldeles på min sida och bräckte det så
vida, at alla mina cammerater släpptes ut i stora rummet,
på det sättet, at 2 och 2 blef sammanläste i järn.
Imedlertid fick hvar och en ifrån sina qvarter och hemmavarande
cammerader rent linne och kläder, at de någorlunda kunde
begå sig. Efter middagen kom ifrån våra generaler en
auditeur vid namn Österling, som gjorde sig underrättad
om, huru tilgångit var, och såg huru vi handterades och
voro medfarne, då jag ock gaf honom tilkjänna: at ryska
majoren hade sig förnämsta uphofsmännerna bekante och
kunde här om gifva bästa uplysningen; hvarpå han lemnade
oss med förtröstning at snart slippa, tog så afskjed och
förfogade sig til generalerne igen. Andra dagen kom en
ryss med 3:ne skrifvare up, kallade oss före och annoterade
särskilt hvars och ens berättelse, hvarmed han gick sina färde.

Eftermiddagen kom han tilbaka, då han annoterade våra
och våra värdars namn, befallandes vacktmästaren taga
jernen af oss; gaf oss sedan tilstånd at gå hem och komma
om morgonen kl. 7 med våra värdar tilbaka, då vår sak
skulle tagas under förhör och afdömmas. Men som vi
hade en half mihl til at gå, ville vi häldre förblifva där
öfver natten, sedan vi sluppit järnen, emedan vi voro så
slagne at vi för ömhet ej förmådde gå den långa vägen
fram och tilbaka, som oss blef tillåtit.

Dagen derpå församlade sig ryska rätten, då vår auditeur
begärte at våra värdar måtte förhöras, om de märkt något
öfverdåd eller liderligt upförande af oss. Hvarpå de alla
svarade nej, utan berömde hvar en sin gjäst för nycktert,
stilla, sedigt och sacktmodigt upförande. Derpå blef ryska
majoren förekallad, med befallning at namngifva dem, som
voro hos honom för uphofsmänner angifne, då han blef
nog häpen, emedan han redan hade tagit mutor, men
dristade sig intet förtiga alla, utan namngaf några, hvarpå
praeses gjorde en compliment til auditeuren, och sade: han
behöfde nu intet besvära sig vidare, man hade redan fådt
så mycken uplysning, at ingen i denna saken delacktig
skulle bli fördåld eller ostraffad. Vi fingo alla lof at gå
hem, men vi beklagade at vi intet förmådde gå; hvarpå han
lät hämta åkare, som förde oss hem, dem han sjelf betalte.

Vi voro nu glade som sluppit våra järn, och fingo 
tilfälle laga  om oss. Jag hade så mycket jag roade mig
med 6 veckors tid. Min  goda värdinna efterlät intet, nu
som förr, at bidraga alt livad hon fant tjena mig til min
restitution; hennes namn påminner jag mig intet ännu
antecknat, som var: Afdottia Germalofna, och bör hos mig
aldrig komma i förgätenhet.

Sedan iag nu öfvervunnit denna svårigheten och återfådt
hälsan, yrkade jag med de andra mine cammerader på
reconvention och ersättning för vårt oskyldiga lidande och
tagna skada; men vår goda auditeur bad oss vara nögde
med vår återlemnade frihet, emedan 3:ne ryssar något efter
altaquen satt lifvet til, och de böter som de öfriga
sak-fällige blifvit slagne til, hade alt tilfallit cronan; härmed
måste vi vara nögde och tordes intet nu mera mucka,
utan begynte nu at täncka på, huru jag skulle undvika at
bli gift och grek tillika; öfverlade så denna saken å nyo,
med mine 2:ne ämbets-bröder, soin stadnade i detta fasta
beslut, at göra oss färdige til afvikandet. Härtil var oss
behjelpelig en svensk adelsman, vid namn Stjerncreutz, som
gift sig och antagit ryska religion, hade med sin hustru
fådt en liten gård 5 mihl ifrån Muskov, dit ville han om
nattetid föra oss, förskaffa oss ryska bondekläder och en
rysk bonde, som skulle föra oss alt in til finska gräntsen,
emot en accorderad summa af 20 rubell; men alla våra
kläder skulle han behålla för sig. Detta tyckte vi vara et
härligit förslag, och vedertogs af oss alla med glädje. Han
skulle framdeles, när alt voro färdigt, säja oss til ett par
dagar förut, innan han ville hämta oss af.

Nu gick väl 3 a 4 veckor förbi innan vi hörde något
af honom. Omsider infant han sig en onsdag med
befallning, at vi om fredags afton skulle möta honom kl. 10
utom arbatski porten på en krog, som han samma dagen
under spatserande visade oss; då vi practiserade hvar sina
4 lintyg uti hans kappsäck, hvarmed han reste förut.
Fredags morgonen klädde vi på oss 3:ne lintyg, det ena öfver
det andra, hade så mycket vi ägde i pängar hos oss, dels
insydde i kläderna och dels löst, tilbad oss Guds nådiga
hjelp och förande. Om eftermiddagen gjorde vi oss rätt
granna, inbillade vår vacktkarl som tillika var dräng, at vi
skulle gå til tyska slaboden på en vittschering eller
sammankomst, hvarest man förlustar sig med dans och musique,
han skulle bli hemma och se väl efter våra saker at oss
ingen skada sker; det torde hända, at vi intet kommo igen
förr än i morgon bittida. Han försäkrade oss om all trohet
och emottog nycklarne til hvad vi lemnade, som var
ansenligt nog, emedan vi voro väl fournerade i hushållet.

Vi anträdde således vår bedröfveliga resa och kommo
på föresattan tid til bestämda orten, hvarest vår Stjerncreuts
mötte oss med 2:ne små vagnar, hvarpå han genom natten
förde oss hem til sin gård, derest vi i största hast omklädde
oss, och sedan vi lemnadt honom våra kläder, lefvererade
han oss vår vägvisare och utbetalte vi 20 rubel efter accord,
dem Stjerncreuts emottog at lefverera bonden vid
återkomsten, befallandes oss i Guds våld och skyndade på vår
afmarche. Vi foro då hela den dagen utan anfäcktning, fast
vi mötte mycket folck, som frågade hvart vi skulle taga
vägen och fingo af vår ledsagare det svar: at vi skulle til
Pettersburg och som bestälte timbermän arbeta på et hus
för vår furste som hette Wolkonski, upvisandes et ryskt
pass, som han sade sig gifvit allena 10 rubel före, hvilka
han af oss ännu vidare praetenderade om han skulle
hålla fort.

Vi som härmed blefvo illa tilfreds, samtyckte gifva honom
det, när han efter löfte fört oss på finska gräntsen; men
han invände, at vi voro fyra och han allena, kunde vi göra
med honom hvad vi ville, hvarföre han til sin trygghet ville
gjenast bli betalt. Vi sökte då tilsammans af våra löspengar
10 rubel, och viste honom at vi intet hade mer än några
grifne til mans qvar. Denna bofven var van vid handtvärket,
beledsagade oss förbi Novogrod några och 20 mihl, hvarest
låg et kloster in uti en stor insiö benämd Inanosova,
säjandes sig där hafva en släcktinge, hvilken han var skyldig
20 rubel, dem han nu skulle betala, och om vi ville
betjena oss af honom vidare, skulle vi lemna honom 10 rubel
til. Huru vi då blef til mods, lemnar jag hvar och en at
eftersinna; vi ursäktade oss med ha intet, men han invände,
at honom intet vore obekant det sådane herrar, som taga
sig slik resa före, intet plägar vara utan insydde ducater
i kläderne och dem behöfde vi intet spara för vår frihet,
som nu stod allena i hans händer, och den förlusten blef
snart ärsatt när vi kommo til Sverige. Vi bedyrade at vi
intet ägde mera än det vi viste honom, sökandes fram så
många lösa pengar vi hade som gjorde tilsammans 3 och
en half rubel. Detta bödo vi honom med tilsats, at vi
sedan ägde ingen ting at uppehålla oss med, under en
väg ännu af 80 mihl som återstod. Han utlät sig vara
nögd och sade sig vilja fara öfver til Ivanosora och betala
så mycket han hade; men om han för resten blef
qvarhållen rådde han intet derföre. Vi voro nu ganska rådlöse
hvad vi skulle gjöra; låto vi honom märka at vi hade pengar,
så brukte han samma methode, til dess han hade fådt hvar
styfver, betalte vi och honom intet de nu påstådde 10 rubel,
så gjorde han sig osynlig och lemnade oss som villfarande
fåhr, hvad voro sedan pengarna nyttige; ty resolverade vi
gifva honom en ducat i guld til mans och när han hade
fördt oss igenom, ännu en dito til mans; härmed viste han
sig aldeles nögd, lemnade oss i en bondegård vid sjön
och satte sig öfver til klåstret, under försäkran at innan
aftonen komma tilbaka igen.

Vi väntade honom om aftonen, hela morgonen til andra
och tredje dagen, men han blef borta, sedan han fördt oss 120
ryska mihlar. Nu kan hvar och en täncka uti hvad tilstånd
vi oss befunno; intet kunde vi hjelpa oss fram och intet
dristade vi oss tilbaka. Uti så förvirradt tilstånd, togo vi vår

kosa ända åt Plesko stora vägen, förmenandes sedan vi
brackt oss där förbi, och kommo inuti Liefland, vi genom
vår ena camerads tilhjelp, som var mäcktig letskan skulle
få köpa någon bonde som förde oss på finska gräntsen;
men när vi kommo til Pleskou, blefvo vi anhållne och
frågade hvad folck vi voro och hvart vi ärnade oss, då vi
viste fram våra yxar, säjandes: at vore timbermän och skulle
til Pettersburg, vi väntade vår mästare, som gådt öfver til
Ivanosora, efter med passet, emedan han befalt oss gå förut.
Imedlertid blefvo vi där under civilt bevakande at afbida
vår mästare; men som han intet infant sig, ty märkte the
oråd, och förde oss til en brygga som var under byggnad
at aflägga prof af vårt handtvärck, och som ingen af oss
kunde göra et hugg, brast ryssarna uti löje säjandes: fursten
Wolkonski lärer vilja bygga et dårehus och til den ändan
förskrifvit sådan dåracktiga timbermän; och efter vi voro
komne från hufvudstaden, vore väl bäst sända desse
konstnärer tilbaka, emedan de där bättre kunde behöfvas. Vi
blefvo altså slutne i järn och genom tilförordnade krono
betjente til Muskou återförde, sedan vi redan avancerat 150
ryska mihlar. Med hvad försmädelser vi under vägen blefvo
öfverhopade och hvad slag och stötar vi måste emottaga
kan här intet beskrifvas. När vi fingo Muskou i ögnasickte
darrade hela vår kropp, ty vi voro rädde för padogg; men
vi finge vid aflefvererandet hos under-commendanten knes
emottaga en hårdare medfart, emedan han befalte kasta de
hundarne in uti stockhuset, som bestod af en med höga
pallisader instängd plats under öppen himmel, hvarest vi
fingo til sällskap en stor hop med skälmar, som för röfveri
och andra bofstycken mistat näsa och öron, hafvandes en
järnring om halsen med en kädja, hvars andra ända var
slagen uti en stor ståck vid pass en och en half aln lång,
den de måtte bära på axlen hvart hän de flytte sig. Vi
blefvo dock utan fängsel eller häckte, men tillika utan hopp
at slippa derifrån, och bestods ingen något underhåll, än
hvad som genom tiggande kunde inflyta, hvilket skedde
på det sättet: at en hvar hade sin glugg, hvarigenom
hängdes en pung af läder uti ett snöre, hvarmed han kunde
indragas och söngs denna ynkeliga sången för alla som
förbi gingo: välsigne dig Gud min för rena Christi moder,
som med mat och dricka försörjer en fattig fånge innom
lås. Hvad som nu af förbigående lades uti dessa pungar,
fick ingen röra, utan om aftonen drogos de alla in af
vachtmästaren, som af det infalne hela dagen gjorde en cassa,
och delte sedan lika mycket åt hvar och en; och ehuru väl
vi ännu hade några ducater til mans, torde vi intet visa
dem, utan låta oss åtnöja med våra tiggare inkomster, som
til födan voro tilräckelige, så at vi kunde ibland bespara
3. a 4. copeker.

Denna besparingen emploijerade vi til ryska mattor och
stänger, som vi fick genom vacktmästarens föranstaltande,
sedan vi af de styfrar vi ännu i löst brackt med oss, gjorde
honom en present af 4 grifne eller 40 copeker, och gjorde
oss deraf ett tjäll uti en vinckel som vacktmästaren oss
dertil utviste. Nu hade vi vunnit all den förmån som här
var at vänta, lemnandes oss under Guds hand, och anhöllo
genom trogna böner och suckningar om en nådig förlossning
utur detta elände. Vi anhöllo at få gå ut och söka hielp
hos vår minister Knipercrona, men fåfängt, utan måste i
detta tillstånd uthärda, til des zaren undslapp 1711
turckarna vid Pruth, som hade honom och hela dess armee
inspärrad; då en allmän frögde- och glädje-dag firades i
Muskou och fångarna utur stockhusen lösgåfvos. Vi blefvo
då til comend. knes Ismahilof uphämtade, sedan vi uti
12 veckor detta svåra fängelse uthärdat; frågandes om vi
intet kunde draga vexel från Sverige, och gjöra honom en
present för det han gåfvo oss lösa och lemnade oss goda
qvarter. Vi utlät oss vara ganska skyldige at visa vår
ödmjukaste tacksamhet, om vi hade något at commendera; men som
vi det intet hade, bodo vi om dilation til dess vi med vårt
handtvärck kunde något förtjena, frågandes hvad handtvärck
vi lärdt, då vi sade oss vara handskemakare; så kan I då
väl sy några dussin handskar åt min gemål och mina
printsessor? hvilket vi med nöje bejakade, och blefvo så genom
en densick förde til garfvare slaboden, derest oss efter
befallning ett godt qvarter med en vacktkarl blef tildelt.

Andra dagen kom samma densick til oss med befallning
at strax komma upp til fursten. Vi blefvo häpne och
viste intet hvad det ville betyda; dock gjorde vi gjenast
följe.

Vid ankomsten fördes vi in uti en stor sahl, hvarest en
myckenhet med skinn af alla slags couleurer låg på bordet.
Strax derpå kom knesen sjelf ut och befalte gje oss
brännevin och sedan vi supit hans skål, sade han: desse skinnen
skola I arbeta up i handskar för mig til straff för det I
håfven rymt; vi svarade: at vi höllo det intet för straff,
utan för en heder, om vi allena fingo veta hvad sort som

behagades, och om de skulle bli stora eller små, då han
för sig ville ha ett dousin och lät taga mått af sig; de andra
skola alla, sade han, bli fruentimmers-handskar större och
mindre. Därpå togo vi skinnen emot, som voro til antalet
36 stycken, gingo så hem och begynte arbeta. Efter 3:ne
dagar kom jag tilbaka med furstens och ett dousin
fruentimmers-handskar som voro til nöjes. Brännevin var
belöningen, med befallning at skynda med resten som ock
skjedde; och när vi voro färdige med hela arbetet som
bestod af 6 dousin, skänckte han oss et slacktat fåhr, som
eljest köptes för 18 styfve eller copeker, hvarmed vi
förklarade oss ganska nögde, emedan vi väntade ingen ting.
Nu gick vårt arbete an med flit at förtjena oss, utom födan,
något litet til kläder; men som vi viste af ingen ting, blefvo
om natten alla våra generaler med regements- och andra
officerare ifrån Muskou bortförde, och resten som qvar blefvo,
samlade uti dertil utsedde hus, til 40, 50, 60 och flere man
tilsammans, då jag med mina camerader, och en stor hop
under-officerare til några och 30 man blefvo inkastade uti
ett nyss uptimbradt hus som ännu intet var färdigt, utan
allenast med fenster och dörrar försedt, men utan gålf; här
måste vi hålla til godo på halm och sjelfva bottn som
bestod af sand, söka vår hvila. Nu var under sjelfva huset
ännu ingen fot gjord, utan allenast stora stenar under
knutarna, så at man kunde sticka händer och fötter ut
under syllarne, och som ett bedröfligt ryckte utkom, at zaren
beslutit massacrera fångarne (som vi nästan ville tro,) ty
tänckte jag 2:dra gången igen salvera mig med flyckten,
resolverandes mig at om natten grafva mig genom sanden
ut genom syllen och retirera mig til tyska slabodden der
jag tilförene med en skomakare kommit öfverens om
härberge, om jag kunde komma lös, emot det jag skulle lära
hans son, som var om 10 åhr at läsa och skrifva: med
detta arbete begynte jag sedan vi legat här i huset 2:ne
nätter med mine närliggande cameraders vettskap, men hade
til at arbeta härmed 3 nätter utan at blifva rögd, emedan
arbetet om dagen öfvertäcktes med halmen, hvarpå jag låg.
Vackt hade vi ingen annan än en soldat som hade 3:ne
sådane hus, emellan hvilka han skulle gå af och an om
nätterne och allena til se, om dörrarna som med stora
utanlås voro försedde, intet voro brutne; för fenstren voro
järngalror, men husfoten kom ingen ihåg. En sergeant kom hvar
morgon och frågade om vi voro tilstädes, säjandes at andra
qvarter voro för oss i arbete, vi skulle intet låta tiden bli
oss så lång. Nu går jag til mitt gräfvande igen och skal
berätta: at jag 3:dje natten kom ut och ville haft mina
camerader med mig, men de dristade sig intet, emedan de
så nyligen varit i klämma. Jag kom lyckelig til min
skomakare, berättandes honom på hvad sätt jag utkommit;
med mycken frucktan tog han mig ändtlig emot, med
förbehåll at om i slaboden efter mig skulle gjöras någon
undersökning, jag då intet skulle förtryta om han strax
gåfvo mig sjelf ann.

Emedlertid var han mer angelägen än jag at förnimma
om jag voro saknad; til hvilken ända han mäst hvar dag
gick in staden til huset, hvar mina camerader sutto, och
fick altid den underrättelsen at jag intet voro saknad,
hvilcket varade i 6 dagar, då omsider sergeanten som andra
dagen skulle bli aflöst, kom at efter sine rullar se
fångarna igenom, och när han saknade mig blef han ganska
illa tilfreds och jämrade sig grufveligen, förestälte sig intet
annat än bli dömd til gemen och med padogg afstraffad,
hälst han alla de förflutna dagarne försummat at upropa
dem efter rullan och kunde nu derom intet aflemna någon
rapport, påståendes af de qvarblefna veta när de saknat
mig, med hotelse at de skulle alla bli straffade tillika med
honom, som intet gifvit tilkänna när jag afvikit; hvarpå
de invände sig icke haft tilfälle mit afvikande gifva tilkänna,
emedan de voro inneslutne, och han eller någon annan
intet varit där för hvilken de om sådant kunde lemna
kundskap. Detta öfvertygade honom än mer om hans
försummelse, och viste på intet sätt sig at ursäckta.

Han var en adelsman vid namn Juskou, en släcktinge
af majoren som hade comando öfver fångarne. Denna
sergeant fant omsider på det rådet, at raportera mig för
död blefven, bedjandes de öfrige fångarne gjöra ett med
honom, så ville han kjöpa en likkista, och på den för de
svenska utvista jordsättnings platsen, under beledsagande
af några svenska fångar låta föra honom dit och begrafva
som ock samma dag blef värckstält, så at jag i rullan blef
annoterad som död och begrafven. Här om bräckte min
värd, som altid var ute på kundskap, med mycken glädje
mig berättelse, då jag må tillstå at vi under oss drucko
med hjertans nöije et ljufligt graföhl.

Sedan jag nu var död blefven, begynte jag först at lefva
och afgjorde på en gång schole-mästare och
handskemakare embeten; med det förra förtjente jag mig födan, med
det senare så mycket penningar at jag i kläder kunde föra
mig propert up och var väl antagen hos dem jag umgicks
med, hvars antal jag dock icke gjorde för vidlyftig, utan
hölt mig mäst inne och fördref tiden med min nåhl och
min discipel som var en välartad och läracktig gosse;
läggandes mig i stället för en blond til en hel ramsvart
peruque, som nog förställte mig.

Detta var nu den nöijsammaste tiden jag hade i
fångenskapen, ingen frågade efter mig, och intet viste jag af
någon brist på någon ting, intill 1712, då jag oförmodeligen
en gång på gatan träffade den förut omnämde Stierncreutz,
som häpnade för mig och jag för honom: han, för det jag
med mina camerater, genom hans råd och skjälmska
vägvisare råkat uti så stor laberynt och lifsfahra, jag för det
jag frucktade mig af honom blifva rögd, så at ingen kunde
tala den andra till utan sågo hvarannan med starrande
ögon helt stillatigande an, in till dess han omsider utbrast och
sade: herr fendrich! jag häpnar vid at se en person, den
jag så mycket älskat och ännu vet Gud af hjertat älskar,
men gjenom mit förvållande blifvit nedsänckt i så mycken
olycka; jag tar Gud till vittne, at jag häreutinnan haft en
god mening, men at både jag och herr fendrichen blifvit
af en skjälm bedragne, förmodar jag, som ock hjerteligen
beder, ej måtte räknas mig till last. Jag torde nu veta
utväg gjenom säkrare och påliteligare maner förbättra hvad
jag denna gången emot min villja felat; jag skulle allenast
hafva förtroende till honom och intet hysa hos mig någon
misstancka om hans redlighet.

Min herr Stierncreutz! Den olycka som mig och mina
camerater öfvergått, vare långt ifrån mig at tillskrifva
honom, ty jag har redan långt tillbaka haft öfvertygande prof
af des trohet och redlighet emot mig, då han för min skull
vid Batturin blef fången allenast at frälsa mitt eqvipage,
som dock tillika med honom kom i fiendens händer; men
det gjör mig ganska häpen at sedan jag på det sättet brackt
mig lös ifrån vackten, (förtälljer honom hela passagen)
träffa herr Stierncreutz som kan skje härom okunnig i hast
och af ovettenhet kunde förråda mig. Då han föll mig
om halssen och bad mig härom intet hafva någon sorg,
utan betjena mig af denna vundna friheten at sättja mig
uti fullkomlig frihet. Härpå bad jag honom föllja mig
hem på min kammare, då vi hade tillfälle vidare
öfverlägga om denna saken, hvilcket han ock villigt gjorde.
Under det vi drucko en tass the, bad jag honom
uppenbara mig sina förslager, på hvad sätt han förmente sig
kunna frälsa mig utur mitt fångenskap, som syntes blifva
alt för långsamt. Jo sade han: min herre på hvilckens
gods jag bor är major vid zarens Brebrazenskj Regemente,
en furste vid namn knes Michaela Ivanovitz Wollkonskj
som hafver permission på ett år at vistas ifrån armeen, och
nu fådt ordres at inställa sig, söker at få tyska betjenter
efter armeen står på tyska botten, har ock redan fått 3:ne
beskjedeliga karlar som varit under officerare, dem han på
sin paroll tagit löse ifrån vackten; men han vill ännu hafva
till sin kammartjenare en som kan räkna och skrifva, at
i fall han vid tillfälle behöfde någon hjelp af tysk
correspondence, han då måtte hafva en sådan person vid
handen, och at förskaffa honom en sådan är jag nu hitkommen.

Har herr fendrichen lust, så vil jag förskaffa honom denna
conditionen, hvarmed fursten lärer vara så mycket mera
nögd, som min herre är fri och ledig utan vackt, så at han
intet behöfver lämna någon cautions-skrift ifrån sig, och vid
ankomsten på tyska bottn altid tordes få tilfälle at försätta
sig i frihet. Detta förslaget behagade mig öfvermåttan och
förklarade mig aldeles nögd der med, blef ock således
aftalt at jag vid ankomsten til fursten intet skulle låta mig
märcka, at jag varit i krigstjensten, utan som
kammartjenare fölgt med öfverste Horn utur Sachsen, blifvit fången
på en fourage vid Starradubb och således skilgd ifrån min
herre och förd til Muskou, hvarest jag alt sedan närdt mig
med mitt handskemakare-handtvärck, in tils nu herr
Stjerncreutz öfvertalt mig at antaga condition hos nådige fursten.
Härmed var nu saken afgjord och gafs mig 4 dagars tid
at praeparera mig på resan, då han ville komma och
afhämta mig til furstens håf, som låg 5 och en half mihl
ifrån Muskou, hvilket och skedde.

Vid ankomsten frågade fursten mig, om jag hade lust
at följa med honom til Tyskland, då jag svarade helt
indifferent: at sedan jag voro i tjenst hos nådiga fursten,
voro jag sinnad at tjena som trogen och ärlig karl, och
gjorde mig lika mycket om det voro i Ryssland, Tyskland,
Frankrike eller Hispanien; detta tyckte han om, säjandes:
at du skal ock vara försäkrad om en raisonabel herre, som
altid skal veta at reflectera på oförtruten tjenst och trohet;
här kan du se exempel på Wassilli Ivanovitz (ty så kallade
han Stierncreutz) han har tjent mig intet fulla tre år, och
jag har skaffat honom en bra och förmögen hustru, lemnat
honom en skön gård samt satt honom i så godt stånd at
han i all sin lifstid intet behöfver sörja för tilräckelig föda
för sig, sin hustru och barn: det samma skal du ock ha
at vänta, om du vil vara mig trogen. Jag invände, at han
så litet behöfde tvifla om det senare, som jag tviflar om
det förra. Härpå måste jag efter förteckning emottaga hans
gång- och lin-kläder med bordtyg och alt dess
fält-eqvipagie, så at jag på en gång agerade håf-mästare,
stallmästare och cammartjenare.

Mannen var fattig och ägde allenast några och 70 bönder,
ty var staten i proportion derefter. Jag vinlade mig om,
at bearbeta mig hans tycke, hvilket jag innom en kort tid
vant, och tilstår at han var ganska honett och gjorde mig
åtskilliga douceurer; skänkte mig en skjön värja och ett
par goda pistoler med en hel ny sadel-mundering,
befallandes alt sitt folck at intet nämna mig annorlunda än
gospodin Andreovitz, och på det jag måtte skaffa mig så
mycket större credit hos honom, frågade jag en gång (sedan
jag under vägen förnummit hans fattigdom, och i Riga blef
skickad til en af hans vänner vid namn Polonski, då
commendant derstädes, at få låna 100 rubel, men fick ett
snöpligt svar) om jag kunde tjena honom med 20 eller 30
rubell, som jag med mitt handtvärck mig förtjent, så ville
jag gjerna lemna dem, under förtröstan, at när jag behöfde
dem, kunde jag altid få dem igen. Häröfver blef mannen
så glad, at han tog mig i famn och kyste mig,
försäkrandes at när han kommo til armeen, skulle jag få mina
penningar igen. Efter 14 dagars förlopp fortsattes marchen
ifrån Riga til Curland, stadnandes uti Mitou en 8 dagar,
under hvilken tid, fursten erhölt befallning at bli der stående
tils vidare och praeparera sig på återmarchen til Muskou
igen. Detta var honom en alt för behagelig tidning,
hvarmed han af glädje upfylt, äfven ville hugna mig och de
andra 3:ne tyskar som voro i fölljet och des tjenst, kallandes
oss alla för sig och bad oss vara glada, vi få nu gå til
Muskou igen, då vil jag sade han, gjöra bröllop åt ehr
allesamman, förskaffa ehr hvar en god hustru, så at ehr öfriga
lifstid kunde tilbringas i ro.

Vi låddes ock vara hjerteligen glada, tackade honom för
des nådiga promisser; men Gud skal veta uti hvad ängslan
vi stadnade, betänckte oss intet länge, utan resolverade at
befria oss ifrån åter-marchen och ryska tjensten tillika, med
flyckten. Kommo således öfverens at samma natt gjöra
oss osynlige, som skedde. Sedan de alla voro insomnade,
begofvo vi oss til fots på resan, tagandes vår kosa åt
Litouska gräntsen igenom, derifrån hade vi sedan 24 mil
genom Littouen til Memel i Preussen, som syntes oss
säkrast. Vi hade då en af våra camerader under oss vid namn
Gottfried Schmidt, som var en preuser, til vägvisare, han
förde oss sådane vägar at vi blefvo oanfäcktade, in til des
vi den 6:te dagen nog hungroge och utmattade, stötte an
på en enstakad gård, derest vi begärade få köpa någon mat,
som oss ock lemnades. Men under det vi åto, frågade
bonden oss hvarifrån vi kommo, och hvart vi ärnade? Vi
som nu tänkte få köpa denna bonden at beledsaga oss
vidare, bad honom, intet giöra härom någon efterfrågan,
utan för penningar, dem vi för hans besvär intet ville
spara, ledsaga oss några mil närmare åt Memel, emedan
vi ärnade oss dit; gaf oss tilkänna, at vi voro tyskar, som
en lång tid hade suttit fångne hos ryssarne och sökte vår
frihet, bedjandes han ville som en rätt christen, vara oss
behjelpelig och befordra vår resa, han skulle blifva
raisonabelt betalt efter egit begjär.

Denne bonde invände, at dess husbonde, en öfverste af
fursten Sapihas troupper hade redan tilförene hjelpt många
flycktande fångar igenom, och en del antagit til tjenst under
sitt regemente och förhulpit dem til ansenliga charger; han
bodde allenast en half mil derifrån, hans namn var Pann
Pussin, om vi ville anmäla oss hos honom så vore vi säkre där,
om vi lämnade oss under hans förande. Vi vedertogo hans råd
och fölgde denna bonde til bemälte öfverste, som oss ganska
nådigt emottog, försäkrandes at vi intet skulle ångra vårt
hafda förtroende til honom, lemnandes oss et skjönt rum
med 2:ne sängar uti och bad oss hålla til godo hos honom
några dagar, til des han fick utse någon säker lägenhet för
oss, spisade oss vid sitt egit bord och viste oss mycken
höflighet. Andra dagen förehölt han oss, om vi intet hade
lust at gå i tjenst, så ville han genast emploijera oss vid
sitt regemente, och strax för oss låta afgå förslag til fursten
Sapiha, så at vi innom 14 dagars förlopp skulle hafva
våra fullmackter, jag som lieutenant och de andra 3:ne som
fändrichar.

När då ryssarna voro aftågade til Ryssland tilbaka, kunde
vi, om vi intet funno vår räkning, på första begäran få
afskjed igen och då med största säkerhet, förfoga oss til
Preussen, dit vi ärnade oss. Här var nu intet annat för
oss til råda, än at vedertaga detta hans anbud och förtro
oss under hans vård och beskydd; han lät ock ingen ting
fela som kunde försäkra oss om des ärlighet. Vi
förnötte då under rätt goda dagar vår tid här på håfvet half
tredje vecka, och väntade på våra fullmackter, til ändteligen
om en natt kl. vid pass 2, 12 stycken ryska dragoner anförde
af en sergeant, kommo instigandes i rummet där vi lågo, som
spottskeligen bådo herrarne om ursägt, at de i så olaga
tid gjorde oro, det voro nu tid at tänka på återresan til
Mitou igen, emedan de intet längre kunde vara vårt kära
sällskap förutan, dragandes oss utur sängarna och med
canschucker smörgde våra syndiga kroppar på bara
lintyget, at en sten kunnat röras af medömksamhet.
Öfversten kom härtil, som ändteligen förmådde med sin bön at
de uphörde med sitt grufveliga piskande, hvarpå oss
lemnades tid at kläda oss så godt vi kunde, och när det var
skedt, blefvo vi med järnfjättrar om båda benen belagde,
säjandes derhos: at för slika herrar voro intet tjenligt resa
utan spårar. Sedan under skjen hotades öfversten med
svårt straff som understådt sig så långan tid hysa slika
rymningar, utan at lämna rapport derom; denne ursäcktade
sig falskeligen, med ovettenhet om vår beskaffenhet och
bad at sergeanten ville förtyda hans oskuld. Emedlertid
at vi nu helt desperate väntade på vårt bedröfveliga
upbrått, blefvo ryssarne tracierade med mat, öhl, mjöd och
brännevin alt intil kl. 9. om dagen. Sergeanten spisade
uti et annat rum, dit vi på öfverstens begäran blefvo
hämtade, och med sergeantens tillstånd befaltes spisa med honom
tilsammans, men vi förmådde intet. Öfverstinnan som
hjerteligen och med tårar beklagade oss, gaf oss en
ricksdaler til mans, och dess lilla fröken 2 tymf a man. Sedan
ryssarne nu af förenämde liqvueurer voro förnögde, galt
det til upbrott, då öfversten vid vårt afskjedstagande
öfverräckte mig et volant-bref på tyska til fursten Wolkonski,
hvarutinnan han bad om nåd för oss och at vi intet måtte
bli omildt tracterade; men som jag viste at det var idel
skjälmstycke, brukte jag det til sådant behof som det var
värdt. Under vägen tiltalte oss sergeanten som såg at
öfverstinnan gaf oss penningar, om vi ville skänka honom
dem, så skulle vi stå oss väl på resan och sedan vi kommo
fram til Mitou hafva at hugna oss af des vänskap och biträde
vid alla görliga tilfällen, väl vetandes at vi stadigt komme
at förblifva under hans upsickt, som ock skedde. Vi
fullgjorde hans begjäran, som uträttade likväl så mycket, at
han blef oss mer benägen än vi eljest kunnat vänta. Kort
sagt: vi kommo på 5:te dagen til Mitou, då vi utan at
komma för vår förstes ögon genast blefvo förde uti artillerie
smedjan, och där 2 och 2 sammansmidde, sedan inkastade
uti ett litet timbradt rum, hvarest var hvarken fenster, spis
eller kakelugn, utan allenast en liten glugg på den ena
vägen åt gatan, men frammanföre var et vackert rum för
sergeanten och 3:ne dragoner som perpetuelt skulle hålla
vackt om oss, som dock voro i säkerhet nog, emedan den
ena intet kunde bli skilgd ifrån den andra. Nu sitta vi
där, och hisnar jag vid at beskrifva vårt tilstånd som var
både osnygt och olideligt, emedan vi intet sluppo ut, när
vi behöfe efter vackten var sällan tilstädes, ty de voro säkre
nog om oss, och ohyran ville aldeles förtära oss. Hvad
vi nu behöfdo, til föda och underhåll, skickades af
borgerskapet oss tilhanda, ja ock ansenlige allmoser af pengar,
hvaraf vi omsider gjorde ett sammanskott af 4. rd:lr sedan
vi en månad i detta tilståndet uthärdat och gjorde å nyo
en present til vår sergeant, med begäran, han ville för
Christi skull, skaffa några karlar som ränsade och gjorde
rent vårt mörka fängelse och förskaffade oss ren halm, at
vi icke måtte förtäras af ohyra, och at vi med vackt måtte
få gå i badstugan och bränna våra kläder. Detta samtyckte
han, hälst han fant sig tvungen dertil, emedan hans rum
var ock anstuckit; bestälte således 2:ne karlar som först
ränsade både vårt och hans rum, sopade och fäjade både
tak och väggar; derpå kommo 2:ne qvinfolck som med
lutit och varmt vatn skurade och tvättade både golf, väggar
och tak, lät sedan föra 2:ne lass halm dit, hvaraf, under
det vi voro i badstugan och tvådde oss samt renoverade
våra kläder, han lät laga för oss och sig sjelf goda
lägerställen, men förde oss til räkning 6 caroliner dem vi med
nöje betalade, och anhöllo, efter vi nu voro rena och derhos
så förvarade at intet försök af oss gjöras kunde til någon
undanflyckt, han ville lemna oss tilstånd at bli så länge i
hans rum som vi drucko med honom en kanna vin, hvilket
han beviljade, derpå gåfvo vi honom 6 tymf och bad han
ville låta hämta vin, såcker och skårpor, så skulle vi gjöra
oss en kallskål. Saken blef promt expedierat och kom
utskickaden med 5 stop rätt godt vin, et skålp. såcker och
en stor hop med hveteskårpor, som bagaren skänckt oss.
Nu ville vi gjöra kallskål, men det ville han intet, utan
äta bröd för sig och dricka vin derpå, som han ock gjorde
til des han blef hel drucken, hafvandes allena en
vacktkarl tilstädes, som af brännevin fådt sin del, den befalte
han hafva noga ackt på arrestanterne, han ville lägga sig
at sofva, då måtte vi in uti vårt hål igen och såfvo den
natten ganska godt. När han vaknade, observerade han at
karlen glömdt sluta dörren til om oss, då han blef ganska
illa vid, kom springande och ropade oss om vi voro
tilstädes, då vi alla viste oss för honom, hvaröfver han blef glad
och bad oss om frukost, det vi och spenderade på honom.
Efter en liten stund sade han: jag tör vara så christelig,
efter jag ser ni äro beskedelige och lemna ehr sittja om
dagen här i mitt rum, men då skal ni gje mig 3 tymff
ännu til mans, vi tackade honom för den godheten och
lofvade at gifva honom det så fort något för oss inflyter,
och som han såg at vi dageligen fingo pengar, lofvade han
vänta tils vi få. Emedlertid njuto vi hans löfte til godo,
och voro dymedelst ganska mycket soulagerade. Vi låto
gjöra hyllor derute, hvarpå vi satte mat som til öfverflöd
skickades oss ifrån hela staden, så at vi kunde som vi
ock gjorde, spisa både sergeanten och vachten som sedan
bestod allenast af en man, emedan han tog penningar af
de andra. Sedan vi efter 8:ta dagars förlopp betalt
sergeanten de accorderade 3 tymff til mans, fingo vi stadigt
åtnjuta den betingade förmån at om dagen vistas uti hans
rum och tilbrackte således uti detta tilståndet vår tid in
emot 16 eller 17 veckor, nemligen ifrån Bartholomei dag til
3:dje söndagen i adventet, som var min välsignade
förlossnings-dag. Huru detta månde tilgå, vil jag i korthet berätta.

En lands-höfding eller lands-hauptman som de där kallas
uti Curland vid namn Georg Christopher von Vittinghoff,
som bodde 18 mil från Mitou på ett fursteligit slott benämd
Schrondon, kom inresandes til Mitou uti en förrättning,
blef uti qvarteret underrättad om 4 tyskar som varit på
vägen at rymma ifrån fursten Wollkonskj, som i Muskou
tagit dem på sin caution lösa ifrån vackten, men i Littouen
blifvit ärtappade och hit återförde; och dessa arma
menniskor har han låtit smida i järn 2 och 2 tilsammans, och
utom det at han intet består dem något underhåld,
handterar han dem ochristeligen och som en tyran, har hotat
at vilja låta skära näsa och öron af dem, och förskicka
dem til Svarta Hafvet på galeijerne som slafvar at brukas
emot turkarne: detta vårt beskrefna tillstånd ömmade denna
Guds mannen så mycket, at han strax skickade sin secretair
vid namn Braunsweik en pomerink til oss med 4 rd:lr
och befalte at anteckna våra namn samt gjöra sig
underkunnig om vår födelseort och af hvad folck vi voro; jag
androg, sedan han annoterat mitt namn, det jag var född
i Meisen uti Sachsen, och at min far var derstädes
kopparslagare; de andre gjorde hvar ock en sin berättelse som
han alt uptecknade; sluteligen beklagade vårt tilstånd och
gick sin väg. Här måste jag sjelf tillika med läsaren stadna
uti en helig förundran öfver Guds underliga vägar och
outransakeliga dommar; här få vi tilfälle med ödmjukaste
hjertan vörda och beprisa hans stora nåd och barmhertighet,
hans allmacht och outgrundeliga vishet; ty här ställer den
grundlösa och nådiga Guden mig och allom trognom Guds
barn under ögonen, huru litet det kostar honom at hjelpa,
när för våra ögon och efter vårt förnufts begrep ingen
hjelp eller räddning är at påtänka. Förenämde secretair
Braunsweik kom med sin förrättning tilbaka, berättade
lands-hauptmannen våra namn och afkomme samt at vi alle voro
tyskar; denna goda och nådige herren tog förteckningen
och läste den (som secreteren mig sedan berättat) 2 a 3
gångor igenom, och sade omsider: Dahlberg är et svenskt
namn, och utom dess tror jag intet at en kopparslagare
kallar sin son Alexander Magnus, det måtte hafva sig
annorlunda med den karlen och måste I noga undersöka om
denna saken, at man må komma under sanningen, ty jag
frucktar at det är en släcktinge af grefve Dahlberg, som
var gouverneur här uti Riga och gjordt mig många stora
tjenster. Mot aftonen kom secreteraren til oss igjen och
med sergeantens tilstånd fick komma in uti stugan, som
vi nu hyrt til vårt dagarum. När han kom in begynte
han at fråga hvad vi få til förplägning, och om detta
rummet voro vårt arrest rum, men när jag visa honom vårt
mörcka fängelse och berättade honom det vi intet
underhåld hade, samt huru vi blifvit handterade, gret han af
medömkan, förärandes oss en drittel til mans så mycket
som 16 gute groschen och förklarade sitt innerliga
medlidande; omsider talte han mig til sägandes: herr Dahlberg!
det kommer mig före som ni intet voro någon tysk, utan
snarare svensk, ert namn ger sådant vid handen, förtro mig
rätta sammanhanget, jag försäkrar at det likafult skal bli
cache och det torde vara et medel til eder befrielse; säg
mig om ni intet haft någon släcktinge på nejden eller
tilgräntsande Lifland; jag suckade härvid djupt, drog på
axlarna och såg up i himmelen. Mannen blef mera inqviet,
yrkade ständigt på en upricktig bekännelse under dyr
förplicktelse, at intet vilja förråda mig. Omsider sade jag:
min herr secretair, under förbehåll at det inte blir kundbart
hos ryssame, vil jag då tilstå, at jag haft en farbror som
varit general gouverneur här i Riga vid namn grefve Erich
Dahlberg; på tilfrågan om jag ock voro grefve, svarade
jag nej, ty min fader var allenast adelsman och corporal
vid Drabanterne. Nu sade han, har jag fådt fram sanningen
och det skal vara eder lycka, skilgdes härmed från oss.

Andra morgonen kom han igen, hälsade mig från
landshöfdingen och lät säja mig, at som jag vore mägtig ryskan,
skulle jag inlåta mig med min furste uti accord, at få
ransionera mig med penningar; til hvilken ända han
öfverlemnade mig en sedel, stäld på en håf-rätts advocat vid
namn Bisselstein af innehåld: at til innehafvaren aflemna
så många pengar, som han behöfver til sin ranson, så
framt summan intet öfverstiger 500 rd:lr, då han i slik
händelse först skulle med honom correspondera. Härmed
tog han afskjed och bad mig arbeta nu sjelf på min frihet
med all flit och när jag kom på fri fot, förfoga mig til
Schrondon, dit han nu fortsätter sin resa. Jag tackade
med mycken glädje och gjorde mig godt hopp, ty jag
viste at mannen behöfde pengar. Emedlertid åkallade
jag min Gud af alt mitt hjerta om välsignelse och
framgång; de andra stämde med mig in hela den natten
uti hjerteliga böner och suckningar som med bitra tårar
beledsagades och den nådefulle Guden i djupaste
ödmjukhet öfversändes.

Om morgonen klappade jag ann på dörren, som af
vacktkarlen upläts, då jag saknade sergeanten med hvilken jag
åstundade tala, och fick vid efterfrågan höra, at han varit
ute hela natten, blef också borta til kl. 12. om dagen, då
han var så beskänkt, at jag intet kunde anmoda honom om
någon ting, utan väntade til andra dagen då han var rätt
munter, och sedan jag upfriskat honom med en sup
brännevin, sade jag: hör min käre herr sergeant! jag har något
hemligt at uppenbara för fursten, som rörer honom och
högre personer i Ryssland, hvilket jag med godt samvete
intet längre kan fördölja; ty beder jag, du ville gifva fursten
sådant vid handen, at jag må få tala med honom, ty det
är nödigt at han får vetat dess förr ju häldre. Karlen
korssade sig, blef förskräckt och sade: bevare Gud, är det
suddarova flova, jag svarade, det är för höga saker för dig
at veta, skaffa mig tala med fursten; härpå förfogade han
sig straxt up och berättade för fursten hvad jag sagt.
Fursten blef ganska häpen och befalte lösa mig ifrån de andra
och föra mig up. Et sådant tilgrep måtte jag betjena mig
af, ty eljest hade jag intet fådt komma för honom, emedan
jag så många gånger tilförene fådt afslag. Nu kom jag
up och fant honom i full mundur, med et ganska vredt
ansigte såg han mig an; jag kastade mig ned på hans
fötter, anbållandes om nåd. Han befalte mig stiga up och
berätta mina hemligheter; jag erböd mig sådant efterkomma,
om jag fick vara med fursten allena. Därpå befalte han
mig gå in til kammaren och fölgde sjelf efter, då jag åter
föll honom til fötterna, tilstod at jag syndat emot Gud och
honom, det jag rymt ifrån en så mild och nådig herre,
men jag hade dock intet tilfogat honom en copeks skada,
utan som en fogel sökt min frihet; han ville dock för
Christi skull förlåta mig min synd, och behjerta at jag uti
en så lång tid, under et så svårt fängelse uti järn sluten
som den argaste missgjerningsman nog utstådt och peniterat
för mitt brott, och om du min nådige furste intet dermed
är försonad, så vil jag söka at blidka dig med penningar,
efter jag träffat här någon slägt som mitt elände låtit sig
til hjertat gå, och lofvat gå i förskott för mig med 100.
rd:lr; dermed är du min nådiga furste bättre betjent på
denna främmande orten, än om du låte mig til lif och själ
fördärfvas, och detta är den hemligheten jag har at uptäcka
och beder dig var nu nådig för Christi skull. Stå up din
hund, sade han, jag ropade: vivavat buitt milaserdis la radi
Christa, för kjära lifvet, så mycket som jag förmådde;
omsider sade han: Gud förlåte dig busserman eller hedning,
statt up och då jag nu det fullgjorde, sade han: tänck, at
uti en så liten kropp kan bo en så stor skälm. Du har
intet rymt allen; utan narrat mina andra tyskar med dig,
och likväl vil du försona mig med 100 rd:lr, nej bättre
skal du gripa dig an; jag sade: nådige furste, jag vet det
är en ringa summa, som intet svarar emot mitt brott, men
jag vet ingen utväg til mera, ty mina förvanter som jag
träffat, äro intet af någon förmögenhet. Han sade: de
kunna mynta 100 rd:lr til, så skal du slippa, ty jag vet
du gjör aldrig godt mer. Jag begärade då veta, huru lång
tid han ville lemna mig, och at jag måtte få frihet med
vackt at gå ut i staden at upsöka mine hjelpare. 3:ne dagars
tid beviljades mig, och sergeanten fick ordres at låta en
vacktkarl föllja mig om dagen, men hafva mig sluten som
förr om nätterne. Med detta utslag gick jag ganska
förnöjd ifrån honom, och sedan jag berättat mina camerader
mitt med fursten träffade contract, hvaröfver de öfvermåttan
gladdes, gick jag at upsöka förenemde håf-rätts advocat
Bisselstein; praesenterade honom landshöfdingens sedel,
den han och genast accepterade, säjandes: penningarne
kunna lyftas när jag behagade. Emedlertid viste han mig
mycken höflighet och obligerade mig at i närvaru af dess
fru och barn, berätta mina avantyrer under et glas renskt
vin, det jag ock til en del gjorde, förbehållandes mig, när
jag kommer på fri fot at continuera. Han tilböd mig ock
i sitt hus kammar och säng med fri kost, det jag med
mycken ödmjuk tacksamhet emottog; ändade så denna dagen
med glädje och kröp i mitt hål och förra järnkåppel igen.
Andra dagen lät jag genom sergeanten begära företräde hos
fursten, som mig ock lemnades, då han strax under mild
upsyn frågade: om jag kunde bringa så många pengar
tilsammans, som jag mig utfästadt; jag svarade: at det voro
just mit ärende, at begära några dagars prolongation,
emedan på 3:ne dagar hela summan intet stod at erhålla,
men innom 6 dagar vore jag viss om altsammans. Derpå
svarade han: der står en i salen han skal ha en summa
pengar, och mig fattas 100 rd:lr, kunde du skaffa mig
dem i dag, så ville jag lemna dig den begjärta tiden med
resten. Jag låfvade gjöra min flit, hvarpå jag fick en sup
brennevin och gick min väg til Bisselstein, berättade honom
hela historien, bad honom följa med mig och gifva sig ut
för min farbror och at han af medlidande går för mig i
förskott, fast han är ganska oviss om han får dem igen
eller intet; hvilket han samtykte; och när vi hade spisat,
fölgde han med mig och tog sin skrifvare som under kappan
bar en pung i hvar hand.

Vid ankomsten anmälte jag mig, vara med min farbror
ankommen, som åstundade få gjöra sin upvacktning; vi
släptes alla in i salen, der han stod för oss, då jag anhölt,
at min farbror måtte få tala med fursten allena, vid hvilket
tilfälle jag sielf måtte agera dollmetsch. Jag sade då hvad
jag ville som tjente til mitt bästa, och onödigt är at
anföra, det honom mäst behagade var penningarne, som då
til fullo blefvo lefvererade, då han intet kunde dölja sin
glädje, emedan han befalte mig sjelf slå uti 12 stycken små
tumblare gjorde af rublar som stod på en presenter-tallrick
och praesentera min farbror, med begäran, han ville dricka
dem ut för hans välgång, men som det var honom
omöjeligt slapp han med två, men jag måste supa resten. Hvarpå
han tog mig i famn och kyste mig, säjandes: bror, nu
äro vi in för Gud förlikte; lofvat vare Herran! derpå ärhölt
jag pass af innehåld;

At som denna saxen Alexandra Andreovitz (mitt namn hos ryssarna)
tjent hos mig uti 3:ne års tid troget och väl, och nu åstundar söka sit
fädernesland, det jag honom ej hindra velat, utan härmed utur min tjenst
lösgifver och hvarjom och enom til det bästa recommenderar, at
hinderlöst passera låta. Mitou d. december 1712.
Michaela Ivanovitz Wollkonski. 
Knes et major Brebrosenskoj Pollck. 

Detta öfverräckte han mig med en bifogad önskan til en
lyckosam resa; befallandes sergeanten at lemna mig ifrån
sin vackt, fri och ledig, han hade nu intet vidare at bry
sig om mig, utan taga väl vara på de andra 3:ne.

Härpå tog jag afskjed och så godt jag kunde, tackade
och välsignade honom för hans bevista barmhertighet emot
mig, begaf mig sedan til mitt pinorum at taga afskjed af
mina bedröfvade camerater, hafvandes med mig min för
farbror utgifne herr Bisselstein, som tröstade dem med den
fägnefulla försäkran at uptänka medel til deras förlossning.

Härmed under mycken gråt och hjerteliga välsignelser,
skilldes vi åt, lemnandes dem uti deras bedröfvelses kula,
och förfogade mig med herr Bisselstein hem til hans hus,
hvarest jag blef honett emottagen och ganska väl
undfägnad. Under 14 dagars tid som jag mig här uppehölt,
använde jag de pengar som jag i mitt fängelse samlat,
bestigande til 12. rd:lr Allbertus, til linkläder och tog ännu
40. rd:lr af herr hof-rätts advocaten på lands-höfdingens
räkning och lät gjöra mig passable gångkläder; sedan nu
alt var färdigt, tog jag ifrån detta goda huset afskjed, och
begaf mig på resan åt Schrondon, hvarest lands-höfdingen
Vittinghoff residerade.

Denne Guds mannen tog mig ganska nådigt och med
mycken glädje emot. Jag efter min stora skyldighet sökte
med yttersta förmögenhet, at uttrycka min ödmjuka och
hjerteliga tacksäjelse för den nåd han emot mig som en
okänd person bevist hafver; men han ville ingen ting häraf
höra, utan hindrade mig altid med annat tal, säjandes:
det vore en ringa sak emot all den tjenst min sal. farbror
grefve Dahlberg honom bevist, vi villja intet tala derom,
utan ville han vara omtänkt, huru och på hvad sätt han

ännu vidare kan visa mig någon vänskap. Emedlertid
bad han mig hålla til godo vinter-qvarter; och när våhren
kommer, kunde jag altid med commoditet fortsätta resan
antingen ifrån Libau, Windon, eller om jag ville från Memel,
sjövägen til Stockholm.

Med detta anbod var jag ganska nögd, tackade
ödmjukeligen och yttrade mig då hafva tid, at genom
correspondence på Sverige til min släckt, om någon lefver, draga
penningar til nådige herr lands-höfdingens betalande; hvarpå
han invände: det jag skulle låta hvad betalningen angår,
vara min minsta sorg, emedan han ingen ting täncker föra
mig til räkning, utan vore det hans högsta nöje, at honom
gifvits tilfälle tjena en sin goda väns nödstälta släcktinge,
och at jag måtte vara så mycket säkrare, öfverlemnade han
mig sitt egenhändiga qvittence, at jag de 240. rd:lr som han
til min ranson mig förskutit, ricktigt och til fullo betalt,
förbehållandes om jag någonsin skulle träffa något hans
barn uti någon nöd, jag då (om villkoren så tillsäga) ville
gjöra dem samma tjenst igen. Här lefde jag nu som hans
sohn, förnötte min tid med nöje och hade brist på ingen
ting, alt in til slutet af martii månad fölljande året 1713,
under hvilken tid jag hade den förmånen, at se och
upvackta så väl zaren som zarimian Catharina Allexievna,
zarovitz och hans gemål printsessan af Wolffenbüttel,
emedan desse höga personer, hvar efter annan under deras
resa från Tyskland til Pettersburg, hade här natt-qvarter.

Desse senares stat bestod alt af tysk betjening, men de
förras en blandning af ryssar och tyskar, som jag nu måste
agera dollmetsch för ryssarna och zaren, vid hvilket
tillfälle han frågade mig, hvarest jag lärdt ryska språket, då
jag svarade: at jag med en kjöpman från Königsberg, hos
hvilken jag hade condition, varit något öfver et åhr i Muskou
och då fådt tillfälle at lära språket; hvarpå han klappade
mig på axlen säjandes: Vi kan nog tro I varit i
Ryssland. Härmed må nu vara nog om hvad mig i Curland
arriverade; nu täncker jag at begifva mig på resan derifrån
til Memel i Preussen ock så vidare til Stockholm, yppar
således min dessein för min goda och fromma
landshöfdinge och begär af honom resepass, det jag undfick;
skänckte mig tillika häst och mondering samt 5. ducater
i guld til resepengar, hvarpå jag efter aflagd ödmjukaste
tacksäjelse tog med bittra tårar afskjed ifrån denna kära
famillen och välsignade huset.

Den 27. martii begaf jag mig derifrån under många
lyckönskningar på resan och beledsagades af des tvenne
söner och secreteraren Braunsweig som fölgde mig 3 mil;
sedan jag där på slottet tilbragt med största nöje något
mera än 3:ne månader. Jag bör icke heller förtiga at denna
välsignade mannen meddelte mig äfven march-route,
hvaruti han utnämdt ställen hvarest jag skulle taga
natthärberge, alt hos hans goda vänner, med befallning, om jag
ville vara hans vän, at intet resa något ställe förbi som i
march-routen var utsatt, hvilket jag ock icke heller dristade
gjöra, änskjönt jag derigenom blef uppehållen öfver fjorton
dagar, så at jag intet kom til Memel förr än medio april,
blef altså i mine nattqvarter vid afskjedstagandet så
raisonabelt med resepenningar regalerad, at jag var ägare af
27 ducater i guld, utom hvita penningar. I Memel
uppehölt jag mig i 2:ne månader i brist af lägenhet at sjövägen
komma öfver til Sverige, tils omsider en skeppare som
förde en galljort lastad med lin och hampa, påtog sig
efter mycket betingande emot 20 d:lr snmts ärläggande för
frackt och kost under resan, at föra mig til Stockholm.
Efter 8:ta dagar var han klar och färdig at afgå, men i det
samma kom et fartyg ifrån Nykiöping med berättelse at
4. ryska fartyg gingo och kreutsade emellan curska och
svenska vallarne, at snappa up alla til Sverige ärnade
fartyg. Min skeppare vid namn Haqvinus Keyenberg, en
resolverad sjöman, studsade härvid något; men jag blef
aldeles illa til mods, så at jag nästan ville förtvifla,
ihogkommandes mitt förra ryska slafveri och frucktade nu råka
i det samma igen, uptäckte för skepparen min frucktan
för den fahra mig förestod, i fall jag å nyo skulle råka
uti ryssarnes händer, emedan jag 3:ne gångor tilförene
rymdt ifrån dem. Men denna mannen talade mig mod
in, försäkrandes det med oss skulle intet hafva någon nöd,
ty jag skal skaffa mig pass såsom borgare i Memel och
kjöpa mig en brandenburgisk eller preusisk flagg, och då,
änskjönt ryssarne råka oss, drista de ej uppehålla oss;
således ställte han mig någorlunda tilfreds, så at jag blef
vid mig en gång fattade slut at gå med honom öfver,
men måste uppå hans inrådande, lägga mig til
båtsmanskläder.

Detta drog nu ut 4 dagar innan alt blef värkstäldt.
Emedlertid ankommo 3:ne stycken svenska trumpetare, som varit
i tjenst hos ryssarne och rymt derifrån, hvilka äfven tingade
sig in på detta fartyg, som hade namn af Memel, men
måste ock förut lägga sig til båtsmans kläder; desse
försäkrade skeparen at vi för ryssarne intet hade at frukta.
Icke des mindre var jag nog ängslig, då vi dagen derpå,
som var (om jag mins rätt) den 13. junii under
trumpeteklang, i Herrans namn gingo til sjöss under en god och
fogelig vind, så at vi, dock efter 19 dygns förlopp, sedan
vi lade ut ifrån Memel, under et ganska hårdt väder med
rägn och hagel, dunder och blixt beblandat, ankommo
lyckeligen in i Stockholms skjären och ankrade vid
Dahlerön, om en bönedags-afton, hvarest vi med hjertans glädje
och innerlig andakt bevistade om böne-dagen gudstjensten,
tackandes Gud med glädje-tårar, som omsider efter så
mycken fara och vedermöda försatt oss i säkerhet, samt
både underligen och nådeligen beledsagat oss til vårt kära
fädernesland.

Åtrån at snart få råka vänner, lemnade oss intet tid at
blifva om bord, emedan hvar timma syntes oss så lång
som et år, ty begåfvo vi oss (efter undfången middags
måltid) til fots landvägen som var 4 mil och kommo andra
dagen kl. 9, för middagen til Stockholm, hvarest jag skilgdes
vid mina 3:ne trumpetare på Södermalm och källaren
Hamburg, derest de togo qvarter; men jag förfogade mig til
staden at upsöka min morbror revisions secreteraren
Hjelmberg, hvarest mig updrogs fri kammare och kåst, så länge
jag der vistades och dess utom regalerade mig med 300
d:lr sr:mt til kläder och häst-mundur, förutan en skjön värja
och goda pistoler, anmälandes mig andra dagen uti höga
kongl. Senaten, hvarest Hennes Kongl. Höghet, vår nådigste
printsessa Ulrica Eleonora uti Hans Kongl. Maj:sts vår
allernådigste konungs konung CARL den 12:tes glorvyrdigst
i åminnelse frånvaru och vistande i Turkiet, antagit styrslen.

Jag blef ock strax genom en vakt-mästare inkallad och
af denna dyra och höga samlingen noga examinerad om
alt hvad af mig kunde väntas beskjed, samt huru och på
hvad sätt jag bragt mig igenom, hvilket alt jag i så god
korthet det sig göra kunde, berättade och omsider anhölt
om anordning på mina innestående löningar och en så
nådig befordran, hvarmedelst jag kunde gjöra något
framsteg uti min lycka, efter så många utståndne olyckor.
Härpå blef mig befalt at träda af och infinna mig åter igen
om måndagen; detta var om fredagen, hvilket jag i
underdånighet efterkom, då mig meddeltes anordning på 100
riks-d:lr samt Hennes Kongl. Höghets och höga kongl.
Senatens skrifteliga befallning til då varande öfversten herr
Magnus Cronberg för Västerbottens Regemente, hvarvid
jag tilförene stådt, at vid första öpning föreslå mig til någon
anständig beställning; och som detta regementet då stod
uti och kring om Uddevalla, måste jag resa från Stockholm
och förfoga mig dit. Vid ankomsten praesenterade jag
mig för bemälte öfverste och framtedde Hennes Kongl.
Höghets åberopade nådigste befallning; och som en
fendrichs plats då var ledig, tilböd han mig den samma, men
jag invände at jag ville vänta på en fördelaktigare öpning,
allenast, när någon existerar, han då ville hafva mig i
minnet, hvilket han ock försäkrade. Emedlertid ägde jag min
frihet at få vistas hvarest jag ville och må jag tilstå at
detta var den behageligaste tid jag lefvat, emedan jag då
hade tid och tilfälle at resa omkring och besöka mina
vänner och släktingar dem jag på så många år intet sedt.
Här var nu intet annat än glädje och fägnad hvar jag kom,
så at 9 månaders tid förlupo innan jag kunde märkat.

Emedlertid bröt regementet efter ordres up och
marcherade til Gefle, då lieutenanten vid Lif-compagniet herr Hans
Adolph Kling begärte och fick afskjed, hvars ställe genom
Hennes Kongl. Höghets och höga kungl. Senatens nådigste
fullmakt under d. 5. april 1714 mig blef updragit, med
nådigste befallning at strax förfoga mig til regementet, som
bekommit ordre at marchera til Stockholm och öfver
transporteras åt Finland.

Nu var intet annat at tänka på än gripa til förra
handtvärket, ty var och ingen ting som kunde hindra mig, utan
min högsta omsorg at efterkomma ordres och inställa mig
vid regementet, som skedde innom 10 dagars förlopp. Vid
ankomsten blef jag nådigt emottagen och vid compagniet
föreställd, efter aflagd trohets-ed, och som upbrottet med
regementet intet skjedde förr än 6 veckors tid efter min
ankomst, ty fick jag råderum at gjöra mig bekant,
besynnerligen uti råd- och handels-mannens herr Marcus Holftz
hus, hvarest jag fattade kärleks tankar för des kära dotter,
jungfru Anna Margareta Holftz och med föräldrarnas
samtycke mig med henne förlofvade, änskjönt hon intet var
fulla 14 åhr.

Upbråttet skedde omsider och jag måste lemna min
käraste qvar under föräldrarnas vanliga omsorg. Vid
ankomsten til Stockholm blef läger utstuckit på Ladugårds
gjärde för regementet, hvarest vi camperade 6 a 7 veckor,
tillika med Södermanlands Regemente; emedlertid blef
transporten til Finland contramanderad, och desse 2:ne med
6 andra regementer sammandragne at formera läger uti
Roslagen vid och omkring Husby under Hans
Durchleuchtighet arf-printsens af Hessen nådigste commando, derest
vi camperade til des årsens tid befalte gå uti vinter-qvarter,
som för vårt regemente blefvo utsedde uti nästbelägne
socknar, derest manskapet åtnöto af allmogen hus-mans kåst
öfver vinteren til om sommaren 1715, då regementerne åter
drogos tilsamman och formerade läger vid Husby och
Finstad gård, hvarest Hans Durchleuchtighet arf-printsen och
generalissimus landt-grefven von Hessen, hade sitt
högqvarter; och som vårt regemente camperade närmast intil,
ty hade vi den hedren at göra vacht hos högheterna,
emedan Hennes Kongl. Höghet äfven behagade uppehålla sig
der hos sin höga gemål en rund tid, och med sin dyra
och nådiga närvarelse, gaf denna campagnien et präcktigt
anseende, emedan hvar och en vinlade sig om at gjöra
figur: elljest tilbragtes denna sommaren med allahanda
uptänkeliga krigsöfningar, och alt hvad som kunde tjena til
at göra alla skickeliga och färdige uti metien, in til des
befallning gafs at gå uti våra vinter-qvarter igen, och där
förplägades på samma sätt som förra vinteren. Jag går
med flit förbi, hvad i våra cantoner-qvarter förelupit,
emedan det vore alt för vidlöftigt och intet särdeles
remarquabelt. År 1716 då regementet ännu cantonerade, blef et
ryckte utspridt, som skulle regementet få marchera hem til
landet, begynte jag tänka på min trolofvade fästemö, och
resolverade at göra mig först en viss ägare af henne;
begärte fördenskul en månads permission, men fick allena 14
dagars, och reste dermed til Gefle, kommandes öfverens
med mina k. svär-föräldrar at om söndagen för Christi
himmelsfärds dag låta afkunna til äktenskap alla 3 gångor
och torsdagen derpå som var Christi himmelsfärds dag, blef
jag i det helga Trefaldighets namn, med min älskeliga och
kära hustru, af herr probsten Schiffer i Gefle sammanvigde,
och har den högsta Guden under vår sammanlefnad utom all
annor nåd och välsignelse, välsignat vårt äktenskap med
13 st. lifs arfvingar, 4 af man- och 9 af qvinkön.

Åtta dagar efter vigslen förfogade jag mig til
regementet igen, emedan min permission var til ända, och som
skilsmässan efter en nyligen skedd förening fölt oss å båda
sidor alt för sensibel, ty resolverade min k. hustru, som
ännu var ung och intet fylt sina 16 år, at göra föllje med
til cantoner qvarteren, derest jag hade det nöjet at äga
henne hos mig i 7 veckor, som kom mig väl til pass,
emedan jag föll in uti en stark hitsig feber, som ansatte mig
så hårdt, at föga hopp var om restitution; men efter 3:ne
veckors förlopp, täcktes den nådefulla Guden göra en
nådig ändring och återskänka hälsan. Men det var den
allvisa Gudens nådiga behag, at intet lemna oss längre
tilsamman, emedan regementet fick hastiga ordres til upbrott,
som skedde strax derpå, och var march-routen stäld på
svenska Norriget eller Bohus lähn. Jag var altså
nödsakad at låta min kära hustru taga sin tilflygt åt sine k.
föräldrar i Gefle. Marchen fortsattes således igenom
Stockholm, Södermanland och Östergjötland, hvarest vi fingo
stånd-qvarter, först omkring Vadstena och Skenninge, men
sedan flyttades vi närmare småländska gräntsen i Kisa
härad och omkring Mjölby och Ramsåsa. Här blefvo vi
förlagde uti vinter-qvarter och gjorde oss denna uträkning at
få blifva där öfver vintren, hvarföre jag anhölt om permission 
at få resa til Gefle och hämta min kära hustru til mig,
hvilket och beviljades på 6 veckor. Jag fortsatte således
resan och vid ankomsten fant min kära hustru och
svärföräldrar uti et önskeligt och godt tilstånd; förnötte altså
under et ganska lifligt nöje der en månads tid, och då
praeparerade min kära hustru sig til resan at gjöra mig
föllje til regementet.

Dagen inbröt på hvilken vi måste taga ett sorgefult
afskjed, och begaf oss således på återresan, så at vi dagen
för julafton hunno til mit qvarter i Östergöthland och Tårpa
sockn samt Håfvetorps gård; varandes min värd en
förafskedad capitaine benämd Ekeren och dess fru en Torpadia, 
som handterade oss ganska honett och berömligt. Vi
förnötte denna juhlehelgen under mycken ro och
förnöjsamhet; men som ingen ting är beständigare än sjelfva
obeständigheten, så varade icke häldre denna glädjen, utan
ankomne ordres at upbryta dagen efter nyårsdagen 1717
gjorde härpå slut. Här var nu för min k. hustru intet
annat at göra, än packa in och föllja troppen, och var det
vår lycka at vi hade et makalöst skjönt åkeföre, samt at
jag i Bohus lähn och omkring Uddevalla, hade min moder,
bröder och andra goda vänner, hvarest jag vid ankomsten
kunde lemna min k. hustru. När vi nu kommo in uti
Vestergjötland, fick regementet åter stånd-qvarter vid
Lidköping, och jag uti Örlösa prestegård hos kyrkoherden
Cleverus, hvarest vi mådde ganska godt til april månad,
då regementet bröt up och marcherade til vår destinerade
träldoms ort Strömstad, men stadnade några veckor förut
kring om Saltkällan, och jag uti Svarteborgs sockn,
Kjäfvestad gård, hvarest min k. hustru som jag lemnade efter
mig i Lidköping kom til mig, och föll in uti en stark
fläckfeber at om henne var ringa hopp. Huru jag då blef
til mods, kan hvar och en eftersinna, besynnerligen som jag
mitt i natten när sjukdomen ansatte henne som häftigast,
fick ordres at med compagniet marchera til Strömstad,
som redan af de danska blef oroat; skref således min
moder til som vistades 3 mil derifrån, hos min äldsta broder,
kyrkoherden uti Krokstads pastorat, at hon ville komma och
se min kära och sjuka hustru til godo, som intet hade
mer än en piga hos sig, och måste således 2:dra dagen
uti et slikt bedröfveligt tilstånd lemna henne. Lyckan var
at min k. moder 2:ne dagar efter min afmarche kom henne
til hjelp och blef hos henne til des hon kunde föras til
Krokstad, derest hon med all ömhet blef upvaktad och
förplägad, så at hon åter igen kom sig före och återvänt
hälsan.

Emedlertid blefvo vi af de danskas 2:ne bombarder
kjetser natt och dag besvärade, emedan de samma creperade
emellan våra tält och gjorde dageligen stor skada.
Omsider lade de danske under den tappre Tordenskjölds
commando, sig med 6 st. skjepp, hvardera af 60 til 64 stycken
canoner på redden, och om natten varpade sig så nära
under våra uprättade 3:ne batterier, som de kunde, och
begynte i dagningen med all magt fyra på oss, med et
så grufveligt skjutande, at hörslen af knallen och synen
af krutröken ville förgås. Å vår sida försummades intet
at låta fienden förstå, det vi voro både lefvande och
resolverade at disputera honom landstigningen, änskjönt vi
intet hade mera artillerie än 14 halfva canoner och 6 st.
fältslangor, som betäcktes af Granadeurs Bataillon,
Västerbottens och öfverste Rutenskjölds Regemente under
anförande af vår tappre och oförskräckte general Gjerta.

Fiendens gallerer til antalet 16 stycken, som voro
destinerade at under faveur af dess canoner gjöra
landstigningen, blefvo af vårt infanterie som voro vid stranden
posterade, så emottagne och påhälsade, at de icke förmåtte
bruka årorne sedan de kommit oss på 50 a 60 steg nära,
utan gjorde våra salvor hos fienden som stod ganska tätt
sammanpackade och slutne, en så märkelig effect, at de på
slutet blefvo helt glese och tvungne at tänka på huru de
måtte komma tilbaka åt skeppen igen, hvilket at hindra
intet fullit oss svårt, om vi allenast med båtar eller små
fartyg varit försedde; ty deras retrait var ganska långsam,
emedan de fullo immer fort för våra musquet kulor som
gräs, så länge vi kunde räcka dem. Emedlertid
continuerades alt å båda sidorne med et oerhördt skjutande, som
varade ifrån det blef ljust och til kl. 9, då fienden begynte
at varpa sina skjepp, som voro ganska lappade ut igen,
sedan vi uthållit elden af mer än 400 canoner i 6 timar.
Förlusten å vår sida var ungefär 60 a 70 man och så många
blesserade; fiendens förlust blef oss okunnig. Jag för min
del kom denna gången oskadd derifrån, välsignat vare
Herrans namn! Under denna action comenderades vårt
regemente af öfverste lieutenanten Carl Kagge, emedan h.
öfverste Cronberg var blefven general major och
lands-höfdinge i Västerbotten, och stället ersatt med majoren af
kongl. Lif-Gardiet herr von Buddenbrock, som ännu
vistades hos Hans Maj:st i Lund.

Dagen efter denna action affärdades capitaine Bock af
vårt regemente med rapport til Hans Maj:st och blef af
högstbemälte konung gratificerad med majors fullmackt vid
Enterkarlarne, bekom tillika 100 ducater i guld, nobiliterades
och fick namn af von Bocken.

Sedan vi nu fingo något lugn för fiendens anfall,
continuerades hela detta året med arbetande på defensions
värcket, magasiners uprättande och barraqvers förfärdigande,
så för officerare som de gemena, hvilka emedlertid
camperade i tälten til november månads slut; och som
manskapet måste uti sjön på holmar, hvarest timberskog fants,
fälla och som hästar släpa timbret ned i vattnet,
sammanfoga stora flåttar samt med odrägeligt arbetande och besvär,
roo dem en half ja understundom hela milen, så at oftast
hände, det de innom kl. 12 och 1 om natten intet kunde
hinna fram, då de utmattade och in på kroppen
genomvåta, utan at på annat sätt än på kroppen kunna torka
kläderna igen, måste krypa in i tälten och lägga sig ned
på granris, emedan ingen halm var at tilgå; ty hände ock,
at sedan de kommo at inläggas uti desse af råa timbret
upbygde baraqver som voro så våta at vatnet rann ända
ner åt väggarne, och stod som en tjock dimba uti husen, det
manskapet föllo in uti faselig sjukdom som innan vårdagen
1718 förtärdt af vårt regemente allena öfver 400:de man.

Sedan Hans Högstsalig Kongl. Maj:st glorvyrdigste i
åminnelse konung CARL den 12:tes nådigste ankomst ifrån
Lund til Strömstad, blef jag med en lieutenant, 6
underofficerare och 70 man commenderad under general adjutanten
Sparres commando, at på båtar angripa 2:ne danska galejor
som lagt sig bak om en holma en mil från staden, dem
vi ock med våra lätta fartyg kringrände, och efter något
motstånd borttogo, hvarvid vi förlorade 20 man, men
bekommo några och 70 tillika med en capitain lieutenant
och en lieutenant til fånga; den förra, som förklarades för
svensk vasall blef en tid derefter, likmätigt krigs-rättens
dom arquebuserad.

Nu kommer jag til min förra berättelse, det vårt
regemente som bestod ej mer än af 160 man friska, marcherade
efter hög kongl. befallning til Vestergötland: desse
landvägen, men de sjuke transporterades sjövägen til Uddevalla,
och sedan tillika med de friska landvägen til våra
destinerade stånd-qvarter kring om Lidköping och Mariestad.
Det voro mycket at berätta om denna marchens
besvärligheter och så många sjukas varsamma framskaffande,
men jag har sådane förebåd, som befalla mig at intet vara
långsam, emedan krafterna aftyna, sjuk- och bräckligheter
tiltaga, ty måste jag skynda mig innan til äfventyrs döden
slutar altsammans.

Förr än afmarchen skedde från Strömstad, avancerade
jag til första capitaine vid Lif-compagniet, medelst hög
kongl. fullmagt, under d. 18. martii 1718. Nu ligga vi
uti våra förenämde stånd-qvarter, under-officerare, med
corporaler och gemena på husmans kåst, som blefvo så
väl skjötte och plägade, at större delen innom 3:ne veckor
voro friske. Vi blefvo således här ståendes hela sommaren
til dess recreuter ankommo ifrån landet som regementet
completterade. Emedlertid anskaffades til förestående norrska
campagnen, af läder inrättade vattensäckar, såar och ämbar,
med der til hörande packsadlar och trots-hästar, emedan
alt fält-bagagie af hvad namn det vara måtte, skulle
fortskaffas på hästeryggen. Jemte detta fördrefvo vi tiden med
et continuerligt excercerande til den 3 october, då vi efter
hög kongl. befallning ryckte utur våra qvarter och
sammanstötte hela regementet uti Lidkiöping, ställandes vår marche
(i Herrans namn) på Vennersborg, Eda skants och
Friedrichshall. NB. Huru bedröfvelig denna expedition aflopp är
nog beklageligen beskrifvet, när jag allenast med et blödande
hjerta och tårefulla ögon måste berätta, at den slutades
tillika med vår oförlikneliga och oöfvervinneliga stora monarchs
konung CARL den 12:tes, glorvyrdigste i åminnelse, lif.

Vårt regemente blef ifrån Strömstad på galeyor
öfvertransporteradt til Marstrand och derifrån marcherade vi til
Götheborg at förstärka garnizonen; sedan regementet
upmarcherat på torget, formerades fyrkant och afsvors
souverainiteten samt hyllades Hennes Kongl. Höghet, då varande
arf-prinsessa Ulrica Eleonora för Svea Rikes regerande
drottning. Derpå blefvo vi hos borgerskapet inqvarterade
och var vårt vistande der til januarii månad 1719, då vi
fingo ordres at upbryta och marchera til Västerbotten, et
land som jag aldrig sedt, fast jag tjent vid regementet på
13:de året. Vi fortsättja nu denna långa marchen, utan at
omröra hvad härvid passerat, till dess vi hinna Gjefle stad,
hvarest jag träffade min kära hustru, som uppehölt sig der
hos sina kära föräldrar med sin lilla son. Desse både med
amman och en piga gjorde nu en tämmelig tilökning både
på hushållet, som besväret under marchen; men vi vilja
nu tiga med altsammans och fortsätta vår resa i tysthet,
til des vi komma til våra hemvist i Västerbotten, allenast
anföra denna märkvärdigheten, at hela regementet med
alt bagagiet marcherade den 22 maij öfver stora Uhmeå elf,
åtminstone 2000:de alnar bred, på isen, och den 25 der på
fölljande gick hon ren och klar.

Först i junii månad kom jag med compagniet til Luleå
sockn och må tilstå at detta landet behagade mig ganska
väl och icke mindre folket, som äro mycket gudfruktige,
ganska ärlige och välmenande, samt rätt snygge och renlige
så i städerne som på landet.

Här skulle jag nu finna mitt hemvist och tilstår at jag
rätt fant min räkning dermed, men det varade intet länge
förr än jag fick ordres at med compagniet upbryta och
marchera til Uhmeå, som oroades af ryssarna; denna
marchen som var 29 mil, gjorde jag således med båtar
på 4 dagar.

Här camperade nu regementet hela sommaren och
förnötte tiden med excercitier och hvarjehanda krigs öfningar,
hvaruti vår öfverste von Buddenbrock var så ganska utlärd,
at jag vet mig intet hafva kändt någon starkare officerare.

Under denna tiden ankom Hennes Maj:sts, vår nådigste
drottnings allernådigste befallning, at alla second eller på
värfvad fot stående officerare skulle indragas, lemnandes
öfversten den pouvoir at behålla de officerare vid
regementet som han funno habilaste och sig bäst förnögd med, de
andra skulle han munstra ut och öfversända förteckning på
dem, då de skulle hafva at undfå et halft års gage, och
den som åstundade et nådigt afskjed; men dem som ville
låta anteckna sig för expectant hade ock dertil frihet.

Reductionen blef derpå strax företagen och afgick 2:ne
capitainer och 3:ne utom compagnier samt 7 stycken
lieutenanter. Jag hade då den lyckan at blifva conserverad
och fick transport på Skiellefteå compagnie, hvarest jag hade
fången antecessor, med hvilken jag måste dela halfva lönen,
men fick af kongl. Stats contoiret årl. 100:de d:lr sr:mts
ärsättning.

Sedan denna ändring var för sig gången, och ingen ting
hördes af fienden, blef regementet lemnat tilstånd at gå
hem, hvart compagnie til sina socknar, dock så, at de hvar
ock en i sitt compagnie skulle hålla postering vid
sjökanten, at observera fiendens rörelser.

Denna vinteren öfver fingo vi vara i ro, fast cossacker
hotade med inbrått vid Tårneå, men blefvo afskräckte,
förmedelst våra 1720 til Västerbotten ankomne pålska
valloscher som hos ryssarne gjorde et antal af 2000:de man,
fast än de ej voro mer än 120. Detta året 1720, blef jag åter
commenderad med en lieutenant, en fendrich och 6
underofficerare samt 100:de man corporaler och gemena om
våhren til Uhmeå på postering, emedan et ryckte upkom,
at et flygande parti cossacker skulle komma öfver Qvarcken
och söka at upbränna Uhmeå stad, men isen blef redan
så svag at de dristade sig intet åstad; ty fick jag efter 10
veckors förlopp tillstånd at gå med min commendering
hem igen.

Samma åhr i october månad bekom jag ordres at med
hela compagniet upbryta och marchera til Torneå som af
fientliga cossacker oroades, härtil sammanstötte Piteå,
Luhleå och Calix compagnier, emedan tidningar inlupo, at
ryssarne redan voro uti Uhleå i Österbotten som är 15 mil
ifrån Tårneå. Nu var man syslosatt med proviants
indrifvande och magaziners uprättande, så för infanteriet som
Åboländska och Viborgska Cavalleriet, hvilka regementer
commenderades, det förra af general major Yxkull och det
senare af öfversten Rehbinder; och som tilräckelig
proviant och fourage, i kringgräntsande socknar uti Västerbotten
ej stod at erhållas, ty blef jag med 100:de man soldater samt
50 hästar med behörige officerare commenderad at gå in
uti Österbotten och fatta posto uti Kymi sockn och
Carjalati by, hvarest sedan jag förvarat mig med spanska
ryttare och tjenliga förhuggningar genom utsatte utposter gjordt
mig säker, at intet kunna öfverumplas, innan mina
utposter mig derom averterat, lät jag genom krono-betjenterne
ock medgifne soldaters tilhjelp uti en hast sammandrifva
så mycken proviant och fourage, at magasinerne blef i
Torneå väl fournerade. Jag blef här ståendes i 9 veckor
och hade genom en prest i Uhleå dagelig underrättelse om
ryssarnes företagande och styrka, hvilkom han inbillat at
jag var 400 man starck och hela forcen i Tårneå 5000 man,
så at de ändrade sin dessein at gripa oss an, utan drogo
sig af til Vasa igen. Härom at blifva säkert underrättad,
skickades en qvarter-mästare som lät bruka sig som spion
til Uhleå och efter 8 dagars förlopp återkom, med berättelse
at fienden dragit sig tilbaka til Vasa och tänker gå öfver
Qvarken på isen til Uhmeå, som nu var 46 mil ifrån oss.
Härpå blef jag med min commendering åter kallad til Torneå
(som skulle betäckas af Tårneå och Calix compagnier), de
öfriga fingo ordres hals öfver hufvud at marchera Uhmeå til
undsättning, hvarest låg allenast 250 man af regementet.

Vi voro nu begrepne i denna marchen ungefehr först uti
martii månad 1721, då åter tidningar inlupo, at fienden
sökt allenast at narra styrkan ifrån Tårneå på det han
sedan samma ort så mycket bättre och lättare kunde förstöra,
hvarföre vi fingo befallning at stadna hvar och en i sin
sockn til vidare; men det varade intet längre än til maij
månads början, då jag efter befallning med halfva
compagniet måste marchera til Uhmeå och lemna halfva
compagniet med lieutenanten hemma, socknen til betäckning.
De 2:ne nästgräntsande compagnier stötte ock til Uhmeå,
samt 200:de man af Viborgska Cavalleriet, Åboländska
Regementet voro efter ordres til Gefle afmarcherade. Fienden
som med sin gallei flåtta til några och 60 stycken med
en besättning af mer än 7000:de man, brände hela kusten
ifrån Stockholms skjären ända til Piteå i Västerbotten, stod
intet at hindra des brännande och härjande, emedan när
posteringarne marcherade at betäcka en ort, så gick han
sjöledes til en annan, och när man då ville undsättja den,
så gick han til den man förlåtit, så at fienden utan någon
mans förlust förhärjade hela sjö-kusten intil Piteå, derest
den ifrån ryska hofvet utskickade expressen hant honom,
som förde commendo nembl. general Leffle med befallning
at innehålla med sitt mordbrännerie, emedan
underhandlingen om freden påstod uti Neustadt, som ock välsignat
vare Gud! med et länge efterönskat fredsslut, lyktade et
så långvarigt blodigt krig, och försatte undersåtarena uti
frid och rolighet.

Nu fick hvar och en lof at skjöta sin hushållning, och
jag förskont at anföra något som här kunde föröka mit
arbete intil 1738, då jag af mina camerader och hela
regementet blef utvald til regements-fullmäcktig vid då
instundande riksdag. Kort efter sluten riksdag och ankomst
til regementet 1739, blef jag med den delen af regementet
som skulle gå såsom observations troupper til Finland
med 2:ne mina k. söner, den ena fältväbel och den andra
sergeant, commenderad, och måste således lemna min k.
hustru, sjelf 14:de person, hvarunder 9 barn räknades,
hemma. Upbråttet med den commenderade delen 650 man
af regementet skedde d. 21 september ifrån våra hemvister;
och blef en del sjöleds transporterade öfver Qvarken til
Vasa i Österbotten, hvarest comenderingen sammanstötte,
så när som de af Torneå och Calix compagnier, hvilka
marcherade landvägen och sedan med de förra
sammanstötte i Björneborgs lähn, hvarest hela comenderingen
blef förlagd uti cantoner-qvarter öfver vintern 1740. Om
sommaren blefvo vi flyttade til Tavastehus lähn och
förlagde kring om Tavastehus slott, hvarest comenderingen
blef brukad til arbete på fästningsvärken hela denna
sommaren in til hösten, då vi åter igen blefvo rubbade och
förlagde uti Lampis sockn i cantoner-qvarter öfver vintern,
och sommaren därpå 1741 formerades läger vid Porala,
derest comenderingen camperade i tält, in til augusti månad,
då sedan kriget blifvit declarerat emot Ryssland. Denna
med flere batailloner, nemligen Dahl, Södermanlands,
Tavastehus och Savolax blefvo sammandragne uti et läger
vid Matilla, under general majoren högvälborne baron
Wrangels commando, hvarest vi stodo til den 22 aug. då
om aftonen kl. 10 generalen genom en express ifrån
Villmanstrand, blef af öfversten Willebrandt, som der låg i
garnizon, averterad om fiendens annalkande, dock utan at
veta des styrka; samma expres afsändes strax til general
lieutenant von Buddenbrock, som stod 4 och en half mil
tilbaka vid Qvarnby, och blef af general Wrangel befalt,
at genast så fort som ske kunde utdela på manskapet 40
skarpa skott a man, samt 3:ne dagars proviant och gjöra
sig färdige til upbrått at möta fienden och komma
Villmanstrand til undsättning. Hvar ock en ombeflitade sig at
först bli färdig, och sedan alla förenämde batailloner gifvit
generalen tilkänna at de voro färdige til afmarche, blef
ordres gifne til upbrott och marcherade så hela columnen
utur lägret en god stund för dag, lemnandes de sjuka med
behörig betäckning dervid; continuerades således under et
starkt marcherande til Toikala, hvarest gjordes stånd, emedan
manskapet begynte tröttna och en stor del blef efter. Här
var nu största nöje at se detta hurtiga folket, med hvad
lust och åtrå de praeparerade sig at emottaga fienden, alla
voro sorgfällige, at laga sina gevär qvicka och fixa at de
intet skulle klicka. Sedan de nu fådt dem i stånd, tvådde
de sig och ömsade rena lintyg, görandes sig så propre
som de skolat gå til gästebud. Sedan nu en hvar lagat
om sig och fådt något til bästa, samt vederqveckt sig med
det sköna rinnande vattnet, som en härlig ström förde där
förbi, fullfölgdes marchen vidare de 2 mihl, som ännu
återsiodo til Villmanstrand, hvarest vi anlände ungefär kl. 6
efter middagen, då alla 5 bataillonerne som tilförene i
march-ordning voro afdelte, under flygande fahna och
fältspel upmarcherade i fölljande ordning: först
Södermanlands, derpå Dahl Regementet, hvarpå fölgde Tavastehus,
dernäst Västerbottens och sist Savolax batailloner som
posterade sig vid pass 600 steg fram för staden och
formerade front emot fienden, som stodo alla berg och
högar fulle, och vid vår upmarche, med hattarnes aflyftande
oss saluterade.

Bataillonerne togo sina ställen i den ordning som de
upmarcherade, allenast at öpning gjordes för Villebrandska
som utryckte utur staden och fingo sitt stånd emellan
Västerbottens och Savolax batailloner, hvilken senare då behölt
af infanteriet vänstra och Södermanlands högra flygelen;
Carelske Dragonerne blefvo delte, halfparten ytterst på hvar
flygel. I denna ordning blef vår lilla corps ståendes at
afbida himmelens beslut och fiendens inbrytande. En hvar
förblef vid sin post, och bussarne vid sina gevär.
Emedlertid patrullerades af dragonerne och utsläpades ur staden
8 stycken, hvilka intogo sit ställe i halfva ledet på det så
kallade Qvarnberget under den tappre capitain Åbergs
commando. Om morgonen skjedde någon ändring i
ståndordningen, men som en hvar i sjelfva drabbningen behölt sitt
förra stånd, ty går jag det med flit förbi.

Under det vi nu stundeligen väntade fiendens påhälsning
med större alfvar än förleden gårdag, hade vi nog tid at
praeparera oss på des emottagande, som af ingen blef
försummat. Kl. vid pass 12, gaf fienden med sina stycken
sin ankomst först tilkänna, som berättades 36 til antalet
och 16000:de man reguliar militie til häst och foth; å vår
sida som utgjorde in alles 3050 man gjordes i begynnelsen
et tappert motstånd af alla; men som dragonerne på vår
vänstra flygel intet tyckte sig kunna uthålla fiendens eld,
som var ganska häftig, ty priviligerade de först, och dem
fölgde Savolaxiska, som omsider fick Villebrantska til
följeslagare, hvilka togo sin retirade til staden, derest de värde
sig manligen. Emedlertid gick vår högra flygel med sådan
force på fiendens vänstra, at de drefvo dem ända
inunder deras stycken; men som våra blefvo af fiendens
cavallerie omrände, och den delen af vår qvarblefna vänstra flygel,
icke heller förmådde afhålla fiendens högra flygels
myckenhet, ty blef han oss öfvermägtig, och tvingade vår lilla
öfverblefna hop at retirera och omsider med flykten söka
räddning, som dock minsta delen kom til nytta, emedan
ganska få undankommo, utan de som intet färgade
vahlplatsen med sitt blod, och tillika ändade lifvet, blefvo mäst
fångne; ibland de förras tahl räknade jag beklageligen en
min son, och ibland de senares mig sjelf och min älsta
son. Min undfångne svåra blesseur i högra armbogan,
hvaraf jag ännu lam är, emedan kulan som ej kunde
utskäras ännu sitter qvar, och at blifva afklädd in på blodiga
lintyget, vet Gud smärtade mig nog, men mistningen af
mine 2:ne k. söner ännu mera. Jag lemnar en hvar ömsint
menniska eftersinna, uti hvad tilstånd jag mig då befant;
jag saknade 2:ne mina käraste barn, min egendom jemte
mig sjelf var fienden gifvit til rof; hälsan var borta och
friheten förlorad, samt alla tilfällen betagne, at mera kunna
sörja för min hemmavarande hustru och 9 st. barns väl
och uppehållande. Högra armen som så förskräckeligen
svullnade, at ryssen vid afklädandet måste skära up råck
och västarmarne, hotade mig med des aldeles afskärande,
emedan han blef svartblå ända igenom, ja up til finger
ändarne, hvarföre jag på det bevekeligaste anhölt, at få
blifva förd til hög-qvarteret eller någon feltschär som mig
förbinda kunde; härtil fant sig en dragon villig, mera för
dess egit interesse, än som af barmhertighet, emedan han
fådt 2:ne hästar med full mundering til fribyte, som öktes
genom min, och hvad han af mig plundrade, förutan 4:ra
stycken officers värjor, ibland hvilka min var den ena,
hvaraf baljan var borta.

Härmed tänckte han vid Hög-qvarteret gjöra en god
handel, tog altså min häst, hvarpå jag satt, på sin högra, och
de andra tvenne på sin venstra sida, befallandes mig at
fram på min sadel föra min uniform och de 4 eröfrade
värjor, så at ingen ting måtte förloras, hvilket jag ock gjärna
efterkom, emedan jag den friska handen til intet annat
behöfde, efter jag ej fick handtera betzel-tygelen; således
förde denne förrädaren mig ifrån mine camerater
capitainerne Lagerbom och Nauckhoff, fändrickarne Holmstedt
och Kåås, samt min äldsta son fältväbelen Dahlberg och
föraren Enberg. Jag märkte strax oråd, emedan han förde
mig ifrån vägen och in åt skogen, så at jag spådde mig
döden, den han mig ock ärnade. Jag såg nu ingen hjelp
eller utväg at kunna frälsa lifvet, utan upsände innerliga
stickningar til Gud, at han ville vara min arma siäl nådig,
emedan jag hvart ögnablick väntade mordstöten genom
hjertat; dödsångesten prässade kall svett utaf min hela
kropp, at jag var liksom doppad i sjön, utbrast omsider
uti dessa orden på ryska: kära camerat, denna vägen leder
intet til hög-qvarteret, dit du lofvat föra mig, betänk, at
jag gifvit mig under ditt beskydd, såra ej ditt samvete med
någon mordisk gärning å mitt lif, som mig redan som en
värnlös fånge voro skänckt, utan för mig, för Christi skul
efter löfte til generalen, alt hvad jag än äger i penningar,
vil jag nu strax gifva dig, på det ingen skal få byta dem
med dig. Hvarpå han stadnade och befalte mig gifva fram
penningarne, det jag ock villigt gjorde, tagandes fram en
af grönt silke och guld knuten pung, hvaruti lågo 10
ducater i guld och 20 dubbla caroliner, dem han emottog och
stoppade i byxsäcken med glädje, men dödsångesten hos
mig var så stor, at jag snart sjelf bedt honom gifva
mig dödsstinget och sluta min jämmer, ty jag viste snart
intet til mig. I det samma begynte han avancera och föra
mig längre in åt skogen, sägandes, jag skal föra dig til
generalen. Under förandet frågade han mig, om min
förgylta ring-krage, den jag ännu hade på mig, voro af silfver,
som jag med ja besvarade; å sade han, den gör du intet
mera med, den kan du ock gifva mig. Jag löste den af
och gaf honom, hvilken han förvarade i sin förbannade
barm, sade derpå, du är nu fången och kan väl hjelpa dig
utan galonerad hatt, tagandes den af mig och tryckte den
utan på sin, sägandes: du skal ändå intet frysa, emedan
jag nu snart skal skaffa dig qvarter; hvarpå han åter stadnade
och befalte mig stiga af hästen. Jag kastade derpå värjorna
och min uniform som jag förde för mig i marken och steg
af, suckandes til Gud, at han ville anamma min själ i
sina nådes händer. Han steg ock af, emedan han här utsedt
platsen, hvarest jag skulle offras; hans omtanka at intet
villja mista något af sitt byte, gaf honom först at syssla
med hästarnas sammankåpplande, på det ingen skulle gå
ifrån honom. Under detta hans arbete och som han vände
ryggen åt mig, var jag i begrep at taga min värja som
var bar, och ränna honom igenom lifvet, men jag liksom
någon sagt mig, gif honom uniformen at binda fast, så
blifver han så mycket säkrare, tog i det stället den samma
och sade helt sorgfällig om hans interesse: hör camerat,
tag desse mina kläder och bind dem fast med
svanckremmarne at du dem intet förlorar; det behagade honom
och bad mig räcka dem til sig, det jag ock gjorde. Under
det han nu var i begrep med detta arbete och vände mig
ryggen til, gaf Gud mig den resolution, at jag fattade
värjan i vänstra handen, sättandes fästet emot mitt lif,
passade udden honom i veka sidan och gjorde med alla
mina krops-krafter en sådan stöt, at hon gick honom
durch und durch, lemnandes värjan i den fördömda mord
hundens lif, tagandes fötterne til hjelp och skogen til mitt
beskydd. Jag hisnar när jag tänker på den svåra
dödsfahran, hvarifrån ingen annan, än Gud sjelf igenom sin
alsmägtiga arm mig hjelpa kunde; hans egit nådevärk var
det, och icke min mandom, ty hurudan den var, kan synas
af nästförutgående beskrifning.

Käre läsare! var fördenskul raisonabel, och tänk intet at
jag på skryt skrifver något til mitt beröm, utan at upmuntra
mina barn och efterkommande (för hvilkas skull jag mig
denna mödan påtagit) at eftersinna och med djupaste vördnad
ärkänna och beprisa Guds stora nåd, mildhet och
alsmäcktighet, som är större och outgrundeligare än all hafsens
djup, och at de af detta exempel måge öfvertygade varda
at för honom ingen ting är omöjeligt; ty här ryckte han
mig utur dödsens käftar såsom en brand utur eldenom,
utan tvifvel i den nådiga afsigt, at ännu lemna mig tid
och råderum til bättring.

Jag skyndar mig nu efter yttersta krafter ifrån denna
halfdöda hunden, hvars mord anslag Gud vände uppå
honom sielfvan, och far som et vilddjur igenom skogen,
utan at veta hvarest jag tog vägen; hvart lof som rördes,
tycktes mig vara mördaren som var mig på hälarna och
fördubblade mitt hastiga springande, til omsider mattheten
befalte mig at stadna och uti en tjock ahlebuska sätta mig
ned at flåsa. Denna hvilan var ganska farlig, emedan jag
ännu befant mig innom fiendens läger; ville jag bli frälst
ifrån vidare dödsfara, så skulle jag i natten och mörkret
leta mig ut om ryska linien, som viste sig genom de många
eldar vid hvart regemente och bataillon voro upgjorde
ganska präcktige. Detta befordrade min undanflygt åt
tjocka skogslundar, gjorde på somliga ställen en tämmelig
skillnad på regementerne, hvaraf jag sökte mig at betjena,
och tog så varsamt min kosa åt största skillnaden eller
skogspark, men blef af en rysk skildvackt som hörde mig i
skogen anropad, då jag begynte grynta lik et svin och
slapp dermed utan vidare anfäcktning utom lägret, då jag
immer fort marcherade och sökte den tätaste skog som
kunde finnas, men kom omsider in på et bokhvete fält,
hvar nedanföre låg en stor sjö, dit törsten tvingade mig at
gå; och som jag var kommen til stranden, hvilken var
med tjocka ahlbuskar bevuxen, blef jag varse en eld intet
långt ifrån, hvarest några ryska dragoner voro posterade.
Jag tänkte då dricka mig otorstig och med det hastigaste
begifva mig tilbaka; steg så ned til sjön at vederqvecka
mig, men som jag tracterade mig som bäst, kommo 7 st.
dragoner ridandes som så förskräckte mig, at jag så när
lupit dem i gapet och begärt pardon, emedan jag trodde, det
de hade sedt mig, men fant på et annat råd, at göra mig
osynlig, sänkandes mig ned i vattnet ända up til halsen
och betäckte hufvudet under en ahlebuske, at de intet
blefvo mig varse. Sedan de nu voro förbi, förfogade jag
mig utur vattnet samma väg tilbaka at söka skogen igen,
och som jag var kommen öfver bokhvetefältet i
skogsbrynen, kommo desse dragoner den vägen tilbaka, då
jag hade tilfälle at försticka mig i buskarne, at de intet
blefvo mig varse. Det begynte nu at lida emot dagen, ty
skyndade jag alt hvad jag kunde at finna tätaste skogen,
hvarest jag om dagen mig gjömma kunde. Det lyckades
ock så väl för mig, at jag råkade i dagningen in mot en
måse, som rundt omkring var så sank, at jag som sökte
där min säkerhet öfver dagen, med stor svårighet kunde
komma in på honom, utan steg ned öfver stöflarna, som
förut voro fulla med vattn. När jag omsider kom där in,
fant jag därtil alt för beqvämt ställe, emedan skogen var
så tätt at jag intet kunde se igenom honom och til med
skönt vatn som var mig en stor vederqveckelse, emedan
törsten och värken plågade mig oärhördt; utom des var
han af naturen liksom befästat, at ingen med häst kunde
komma dit. Här tog jag nu mitt läger och som jag efter
vanligheten när jag gådt uti någon action altid haft 2 lintyg
på mig, så hade jag ock nu som kom mig väl til pass,
emedan jag det ena sönderref och gjorde bandagier och
omslag af, med hvilka, sedan jag med urin tvättat såret,
blötte med samma slag ock så godt jag kunde, förbant
och skötte min blesseur.

Nu vil jag gå til min k. son, som förleden qväll såg mig
convoyeras af en rysk dragon til hög-qvarteret. Alla svänska
fångar blefvo samlade at genomses af fältmarschalken Lascy;
men min son som nu väntade få se mig och om mitt
tilstånd göra sig underkunnig, har (som han efter hemkomsten
ur fångenskapet berättat) då han ibland fångarne saknade
mig, blifvit som half ursinnig och omsider brustit ut i et
faseligit gråtande och lamenterande, at en sten kunnat
bevekas til medlidande, hvilket ryska fältmarschalken
anmärkte, frågande honom hvarföre han så grufveligen gret
och jämrade sig, han voro väl fången, men han skulle veta,
under en christelig potentat, hvarest han skulle blifva honett
och christeligen handterad. Min son invände, at han under
sin olycka, väl hade den lyckan at vara under en christelig
och nådig fiendes våld, men det smärtar honom, at han
förleden gårdag på valplatsen måst se sin broder sättja
lifvet til, och nu saknar sin fångna fader, som i aftons af
en rysk dragon skulle föras til hög-qvarteret, at som
blesserad blifva förbunden, men nu ibland fångarna intet står
at igenfinna, utan otvifvelakteligen blifvit massacrerad; hvarpå
fältmarschalken klappade honom på axlen, bad honom
gifva sig tilfreds, de döda stodo intet at återkallas, han
skulle ingen nöd ha.

Frågade honom hvad han var, och af hvad charge hans
fader och broder varit; då han berättade: det han vore
fältväbel, hans slagna broder sergeant, och hans nu
saknade k. fader capitain som lemnat en fattig enka med
ännu 9 stycken hemmavarande barn efter sig, då tårarna
kom denna goda gubben i ögonen, vändande sig til en
närstående rysk officer, som fick befallning at upföra min
son blandt öfver-officerarnes svite, så at han sedan slapp
vara ibland de gemena som andra underofficerarne måtte
hålla til godo.

Jag lemnar nu honom at undergå sit öde, föras in i
Ryssland, och afbida Guds nådiga hjelpestund. Jag går
til mitt löf-pallats igen, hvarest jag på syndiga knän med
bittra tårar anropade den grundgoda Guden om des faderliga
beskyddande, och at jag icke mera måtte råka uti fiendens
händer, hvarmed jag tilbrakte denna dagen til des det
begynte mörkna, då jag å nyo tänkte på upbrått, at genom
nattens tilhjelp söka min undanflykt längre ifrån fienden,
af hvilken jag hela dagen hörde gny och buller; begaf
mig således, under Guds nådiga beledsagande at vandra,
utan at jag viste om det bar til Ryssland eller svenska
Finland. Kort sagt: på detta sättet tilbrakte jag nätterna
och dagarna måste jag förgrafva mig i skogen och ligga
stilla, in til torsdags aftonen då jag intet buller hörde,
resolverade fördenskul at krypa fram utur löfskogen och
begaf mig uppå en sandhög som var med stora trän bevuxen.
Här kunde jag nu se et tämmeligit stycke omkring mig;
men jag fick på slutet se mer än jag önskade, ty
nedanför på andra sidan om sandhögen låg en gård som var
full med ryssar.

Jag blef helt bäfvande och tog min tilflygt ned til dälden
och löfskogen igjen; men jag hant som knappast dit, förr
än jag hörde gny af hästar och folk, då kastade mig strax
in uti en tjock buska och blef stilla liggande som orörlig.
Det var min lycka at det redan var något skumt blifvit och
en liten stig låg just förbi ströflet der jag låg; samma lilla
stig kommo i fult sporrstrek 3:ne ryska dragoner som blifvit
mig varse, säjandes emellan sig: denna stigen håller han,
låt oss skynda, så får vi honom nog fast, redo således mig
förbi, men jag som fruktade flera komma efter, tordes intet
röra mig mer än en sten; efter en half timmas förlopp
kommo de samma vägen tilbaka och passerade mig förbi,
ty då var redan mörkt. Jag väntade då intet länge förr
än jag så fort jag förmådde begynte söka min säkerhet i
löfskogen och undankom så dessa eftersättjare. Jag
samkade alla mina krafter tilsamman at fortsättja min marche
genom natten, en annan kosa, som efter mitt tycke skulle
leda mig tilbaka åt svenska sidan, hvartil jag fick
anledning, då jag kom uppå omnämde sandhög, af de faseliga
rökar som syntes i byarne, hvilka fienden vid förlåtandet
upbrändt; dessa rökar tog jag nu til ledare och marcherade
denna natten så starkt, at jag i dagningen kom fram på
landsvägen en och en half mil ifrån Villmanstrand, närmare
åt svenska hög-qvarteret Qvarnby, men var då så afmattat,
at jag intet förmådde mera gå, utan var tvungen gå af
vägen in åt skogen at söka mig en säker hvila; men råkade
med stor häpenhet en finsk bonde, som dock var en svensk
undersåte. Jag torde då intet låta förmärka någon
räddhåga, utan talte honom helt frimodigt til: som jag märker
at du är en svensk undersåte (thet han ock bejakade) så vil
thet nu vara din skyldighet at föra mig på rätta vägen och
til vårt lemmade läger Matilla, som var 2 mihl derifrån,
då du vid ankomsten skal hafva at få en god
vedergällning; men för all ting, at du förer mig en säker väg, så
at jag intet råkar uti fiendens händer. Han svarade: at
för fienden voro nu intet mer at frukta, emedan de nu
redan mangrant voro aftågade til Viborg och kan du säkert
hålla stora landsvägen, och behöfver nu ingen vägvisare.
Jag trodde mannen, emedan han sin berättelse med en
dyr ed bekräftade; han förde mig på landsvägen och tog
afskjed, som mig intet var emot, emedan han bar en yxa
på armen, som upväkte hos mig misstroende, men bonden
var ärlig, högg åt mig en käpp och gaf mig til stöd. Jag
beklagade mig, at jag sedan söndags morgonen icke fådt
någon mat, då han tilböd mig om jag ville föllja honom
in i skogen, en half mil dit han flyttat med sina creatur
och andra matvaror, skulle jag få mat; men denna marchen
stod mig intet an, utan jag tackade honom och tog så
afsked, begifvandes mig på resan igen. Jag var nu så
afmattad, at jag ville aldeles försmäckta och måste som
oftast sätta mig ned at hvila; jag hade nu avancerat tre
fjerdedels mil, då jag blef varse en sergeant, en
trumslagare och 7 stycken af Carelske Dragonerne til häst, som
kommo fram ifrån en skogsväg, hvilka uppehållit på flyckten
och nu til hög-qvarteret sökte. Jag frågade dem hvarifrån
de kommo och hvarthän de ärnade; de berättade sig komma
ifrån skogsbygden, där de undanhållit sig för fienden och
voro nu sinnade söka hög-qvarteret. Jag måste ock gjöra
dem besked om min flykt och hvem jag var, bad dem,
efter de alla voro beridare, de ville hjelpa mig fort med
sig, emedan jag vore nu så afmattad, at jag intet mera
förmådde komma ur stället. Sergeanten vid namn
Lundstedt som kände mit namn, men intet min gestalt, fant
sig ganska villig här til, lemnandes mig sin egen häst, tog
sjelf en dragon häst och lät sedan 2 dragoner sitta på en
häst som under vägen ymsade om, och förde mig således
5 och en half mil med sig til hög-qvarteret Qvarnby, dit
vi anlände kl. vid pass 11 om natten. Jag träffade då först
lieutenanten af Artilleriet herr Ehrenswärd som hos
högvälborne herr general lieutenanten v. Buddenbrock
förrättade general adjutants tjenst, hvilken hos generalen mig
anmälte, och fick befallning inlogera mig uti sitt qvarter,
hämta regements fältskjären herr Niffer som strax skulle
förbinda mig och ordinera hvad som kunde tjena til min
vederqveckelse. Om morgonen ville generalen komma til
mig, efter han då redan lagt sig. Detta blef nu alt
värkstält, fältskären infant sig, och så godt som det ske kunde
förbant mig. Jag som nu ifrån söndags morgonen intet
annat än vatn njutit, kände icke heller hunger, utan var
med en stor matthet besvärad, så at jag intet annat begärte
än at få hvila, hvartil denna berömda och mycket ömma
herr Ehrenswärd det mästa bidrog, emedan han lemnade
mig sin säng; lät afkläda mig stöflar och strumpor,
hvarmed all huden af fötterna fölgde, försåg mig med rent
lintyg och strumpor samt nattmössa, påklädde mig sin egen
nattråck och halp mig til sängs, räckandes mig et 
spetsglas renskt vin och en färsk hvete sembla, hvaraf jag
näppeligen förmådde hälften förtära, ty det sökte mig så
förskräckeligit, at jag blef helt vanmäktig, men somnade
dermed in, så sött, at jag intet vaknade förr än kl. 9 om 
morgonen, då fältskären infant sig, och med sina instrumenter
begynte at undersöka om kulan stodo at utskrufvas, men
fåfängt, utan måste lemnat til framtiden, om til äfventyrs
genom värk och materia hennes flyttning kunde befordras,
som dock ej ville lyckas, ehuru tid efter annan 8
benstycken utur armbogan blefvo utbrutne. Hvad pina jag
härvid måste utstå, kan en hvar eftersinna, och de som
närvarande voro som ännu lefvande vitnen intyga.

Klåckan 11 för middagen kom til mig general lieut. herr
Buddenbrock, som betygade sin nådiga fägnad deröfver,
at jag, som redan bland de döda var uptagen nu befants
vid lifvet, måste ock efter befallning göra min berättelse,
huru det var tilgångit, hvilket strax genom gazetterne i
Stockholm och öfver alt blef kundgjordt. Denne herren
som tilförene varit min öfverste i 6 års tid, viste nu en
särdeles nåd och ömhet emot mig, så at utom det jag
dageligen bekom min spis ifrån hans tafell, lemnade mig
frihet at i hans hus commendera alt hvad til mitt
uphjelpande tjena kunde och af fältskjären mig blef ordinerat;
och ehuru trångt der var efter rum, behölt jag dock mit
qvarter hos min vördnadsvärda herr lieutenant eller
general adjutant Ehrenswärd, som intet minskade sin ömhet,
kärlek och vänskap emot mig, så länge jag der vistades
14 dagar om jag minnes rätt.

Sedan ankom generalen en chef högvälborne herr grefve
Lewenhaupt til hög-qvarteret och bodde då begge
generalerne tilsammans, hvilka mäst hvar vecka gjorde mig et
nådigt besök, då jag af generalen undfick 2:ne qvartals
fälttractamente at köpa mig lintyg och andra kläder före;
underhåld åtnöt jag så godt som generalen hade sjelf, til
october månads slut, då jag blef flyttad in til staden
Friedrichshamn, hvarest den öfverblefna ringa del af vår
bataillon var förlagder.

Hvad under min eländes tid uti armeen förelupit, äger
jag så mycket mindre kundskap om, som jag intet var i
stånd at komma utur huset, och emedan för mig begynte
tryta både skötsel och underhåld, ty blef jag nödsakad på
fältskärens inrådande, at söka permission til Sverige, hvarest
med större nytta jag kunde sköta min hälsa, som mig ock
bevilljades, då jag erhölt jämte behörigt resepass af
högvälborne herr general Lewenhaupt des underdåniga
föreskrift til Hans Kongl. Maj:t, så lydande:

Stormäcktigste Allernådigste Konung!

Det har capitainen af Eders Kongl. Maj:ts Västerbottens Regemente,
Alexander Magnus Dahlberg hos mig andragit, at ehuru väl han användt all flit och
sorgfällighet, til at blifva här curerad för den svåra blesseur, som han uti
Villmanstrandska actionen undfådt i högra armen; så skal han dock icke finna någon
bättring deruti, hvarföre han hos mig anhållit om
tilstånd, at få resa öfver til Sverige öfver vinteren och där vidare söka sin hälsa,
jemte det at honom någon benådning kunde vederfaras i anseende dertil, at han
vid ofvannämde tilfälle förlorat bägge sina söner och alt sit fält-eqvipage
samt sjelf på kroppen afklädd, och emedan jag gifvit mit bifall til den af capitain
begärte permissionen för berörde orsak skul; så har jag ock härjämte icke kunnat
undergå, at hos Eders Kongl. Maj:t i underdånighet anmäla honom til någon
kongl. nåd och belöning, efter som han vid ofvanbemälte tilfälle, sig ganska
tappert, väl och berömligen förhullit, samt dervid lidit ansenlig skada och förlust.

Framhärdar uti djupaste vördnad
Stormäcktigste Allemådigste Konungs
Eders Kongl. Maj:ts
underdånigste tropliktigste tjenare
Fredrickshamn d. 16.och undersåte,
dec. 1741.C. E. Lewenhaupt.

Härpå begaf jag mig efter några dagars förlopp med en
dräng på resan til Pernou sockn vid Borgo, hvarest den
ifrån landet ankomne resten af regementet voro
inqvarterade, och som jag här träffade min bror och flere kära
camerader af regementet, ty gjorde jag stånd til efter
nyåret 1742 och fick så en lieutenant vid namn Tingwald
(som tagit afsked ifrån regementet) til rese-cammerat åt
Västerbotten, som kom mig ganska väl til pass. Vi
anträdde således i Herrans namn, om jag mins rätt, d. 10
jan. 1742 vår resa, som med släda gick ganska bra,
emedan vi träffade et skönt åkeföre och behöfde intet vänta
på skjuts, så at vi på kort tid nog kunnat fullända resan
til Västerbotten, om icke jag uti hvar stad varit tvungen
mig at uppehålla, at med badningar och läkedomar låta
skjöta och laga om min blesseur som ännu gick öppen.
Vi hunno dock til Västerbotten i slutet af denna månad
och träffade detta lähnets lands-höfdinge h. herr baron
Gyllengrip i Tårneå, som uppå anmodan meddelte mig
öpna ordres til alla gästgifvare i sit lähn, at utan någon
minuts uppehåll, befordra min resa än vidare til Stockholm.
Jag skilgdes då vid min rese-camerat, och kom efter et par
dagar til mit egit hemvist, uti Skellefteå sockn och
Degerbyn, hvarest jag Gudi ährat fant min kära hustru och
hemmalemnade barn vid hälsan, och med hjertans glädje
omfamnade.

Vi blefvo då tilsammans i 3:ne veckor, då jag som med
åkeföre ville komma fram til Stockholm, måste åter igen
lemna min kära hustru och barn och begifva mig på resan,
som Gud ske lof! gick så lyckeligen, at jag d. 7. martii
anlände til Stockholm, sedan jag med släda rest 240 mihl.
Jag kom nu at logera på den så kallade Trumpare backen
uti kongl. laquejens Hoffmans gård, sedan jag nu genom
fältskären Boltenhagen några dagar låtit laga om
blesseuren, anmälte jag mig hos Hans Excellence grefve Carl
Gyllenborg, som mig dagen derpå för Hans Maj:st
praesenterade, då jag hade den nåden i des egna nådiga händer
aflemna generalen en chef grefve Lewenhaupts åberopade
underdånigste föreskrift. Hans Maj:st gjorde åtskilliga
quaestioner både om et och annat, som jag med underdånig
försiktighet besvarade, men här med flit utelemnar;
omsider försäkrade Hans Maj:st at hafva mig uti nådig åtanka,
och om någon commendants station blefvo ledig, skulle
jag framför någon annan därmed blifva hugnad och
ihogkommen. Emedlertid ville Hans Maj:t draga nådig
försorg, at penningar til läkare löhn för mig blefvo
utassignerade, som jag ock dagen derpå fick anordning på 200
d:lr sr:mt. Jag tog derpå underdånigt afträde och förfogade
mig til qvarteret, sedan jag på Riddarehus- och Stor-torget
råkat några goda vänner, som förklarade mycken kärlek
och vänskap för mig; de ville alla hafva mig til middags
måltid, men på det jag ingen måtte göra emot, invände jag,
at mig voro åkommen en anstöt, som intet tillät mig bli
i huset en fierndels timma i sänder, jag ville när detta går
öfver, alt för gjärna profitera af deras offererade vänskap,
men rätta orsaken, at jag icke ville gå til någon, var min
släta ajoustice, som de ock kunde förstå.

Andra morgonen medan jag ännu låg på min säng,
inkom en skräddare och sade sig vara anmodad at gjöra
mig en ny klädning, om jag allena ville låta veta, huru
den skulle vara. Jag frågade: af hvem han voro
utskickad? men han sade sig intet halva låf at säjat. Jag lät
honom taga mått af mig och beskref vår uniform, at jag
på det sättet ville hafva den samma, hvarmed han tog
afsked, och 3:dje dagen om morgonen kom med klädningen
färdig igen, tillika med en fordrad röd samets-erm, emedan
de sedt mig uti en luden fårskins-erm dragen utan på högra
armen at hålla honom varm; här bredevid hade han et par
svarta silkesstrumpor och en 300 d:lr kopparmynts sedel.

Jag tog detta emot som en himmelen mig tilskickad
gåfva och prisade Gud i mitt hjerta; men efter jag intet
fick namn på någon af mine välgärningsmän, bad jag
utskickaden nedlägga min ödmjuka tacksägelse, som han
löfvade, dock begjärte min sedel på hvad han lefvererat, som
han ock bekom och gick dermed fort, sedan han passat
kläderne, som voro rätt väl träffade. Jag blef nu några
dagar inne, til des jag förskaffat mig skor, hatt och peruque
med fint linne och mera, som kunde accordera med det
förra; begaf mig sedan til Hans Excellence gref
Gyllenborg, han ville igen praesentera mig för Hans Maj:st at
jag måtte få nedlägga min underdånigaste tacksägelse för
de undfågne 200 d:lr sr:mt, hvilket han ock gjorde. Detta
blef värkstält, och tog Hans Maj:st mycket nådigt up, at
jag, som jag sjelf berättade, användt penningarne til så
propra kläder, läggandes det dertil: nu kan I visa ehr i
håfvet, när I vil, så har Vi ock tilfälle at påminna Oss
ehr, i fall någon öpning skulle existera, tog så
underdånigt afträde och begaf mig på Riddarehus-torget. Jag
fick den dagen ock så länge jag var i Stockholm, intet
ondt efter värdar til middagen, utan alla ville de hafva
mig. Det voro för vidlöftigt at beskrifva, all den
höflighet, kärlek och vänskap, som denna stadsens ädla och
berömmeliga borgerskap mig beviste, ty utom alla de
douceurer jag i deras hus åtnjöt, hade jag väl i contant och
redbart af dem öfver 1000:de d:lr sr:mt; deras åminnelse
skal hos mig och mina barn aldrig dö, utan lefva i
vördnadsfulla hjertan så länge lifvet räcker.

Under det at jag uti alt nöje således förnötte min tid,
fast under mycken värk, emedan blesseuren som nu var
läkt slog åter up igen och tog en ben ut, blef stads-majors
sysslan i Malmö ledig, hvilken jag fant för mig, som var
lahm blifven och satt ur stånd at göra tjenst vid armeen,
ganska tjenlig; anmälte derföre straxt mit petitum hos Hans
Excellence grefve Gyllenborg, at jag vore sinnad söka denna
lediga stads-majors sysslan, med begäran, han ville vara
mig härutinnan beforderlig, som han ock lofvade, men sade
derhos, at formel ansökning om successionen får intet ske,
förr än efter en månads förlopp. Jag tyckte detta var
odrägeligt at vänta så länge, emedan jag befarade det någon
annan skulle komma mig i vägen; han märkte min oro och
sade fördenskul: Hans Maj:t känner ehr nu, besynnerligen
på ehr röda arm, gå hvar morgon up til hofvet i bönen,
at Hans Maj:t får se eder; torde hända, ni finge tilfälle
uti underdånighet hos Hans Maj:t, munteligen yttra edra
tankar, då befallning torde föllja at inkomma skrifteligen
med ehr ansökning, och då har ni vunnit spel. Detta
förslaget lyckades ock ganska väl; ty dagen derpå gick jag
up til hofvet i bönen, och sedan den var slutad, stod Hans
Maj:t och talte med öfver-ståthållaren herr baron Fuchs och
blef mig i det samma varse, seendes mig med en leende
mine och nådiga ögon an, avancerandes några steg länger
fram på golfvet, då berörde öfver-ståthållare gaf mig en
vinck at träda Hans Maj:t närmare. Jag trädde således
dristeligen fram, tagandes Hans Maj:t om knän som straxt
nådigst frågade: om jag fådt kulan utur armen; jag svarade
i underdånighet med ney, utan i det stället är för några dagar
sedan et litet stycke ben uttagit, som jag hade at framte;
Så lär ni då blifva lahm, invände Hans Maj:t, och intet
kunnen tjena mer vid armeen. Det är just det, jag af
hjertat beklagar, sade jag ock fördenskull i underdånighet
anhåller, at blifva benådad med den i Malmö ledig blefna
stads-majors beställningen. Är den ledig, sade Hans Maj:t!
skal ingen annan få den: ni kan komma in med er
underdåniga ansökning. Jag tog Hans Maj:t andra gången
om knän och tackade underdånigst för Hans Maj:ts nådiga
försäkran; hvarpå Hans Maj:t vände sig til praesidenten
Cronstedt som stod där när; denna herre yttrade sig på
fölljande sätt: Ehrs Maj:t! denna ärliga mannen förtjenar
at nådigst blifva ihogkommen, ty det är en kjäck och
fullkomlig officerare. Hans Maj:t sade: han har ju redan Vår
nådiga försäkran at blifva stads major i Malmö,
vändandes sig ifrån baron och praesidenten Cronstedt och gick
in i sitt rum beledsagad af många herrar. Cronstedt gick
ned och satte sig i sin vagn, dit jag honom fölgde,
befallandes mig komma til middags-måltid, och for så up
i Krigs-Collegio.

Jag gick nu ganska glad ned af håfvet, och tycktes mig
redan hafva fullmagten i händer.

Om middagen infant jag mig hos herr praesidenten
Cronstedt, som bad mig intet vara alt för säker, ty det är ovist
om amiralen och lands-höfdingen Sjöblad förer ehr på
förslaget, utan han icke får Hans Maj:ts nådiga befallning
dertil. Emedlertid vil det vara högst angelägit, at I med
första skrifver honom härom til, jag vil ock meddela ehr min
föreskrift, ty han är min goda vän. Kunde I ock få
öfverståthållarens herr baron Fuchs föreskrift, försäkrar jag, at
den ock hos honom är mycket gällande. Jag anhölt derpå
2:dra dagen härom hos öfver-ståthållaren, som mig den
samma nådigt beviljade och volant öfverlemnade. Härmed
förfogade jag mig til h. herr praesidenten Cronstedt och
bekom äfven des utlofvade föreskrift, hvilken volant mig
lefvererades med befallning, at nästa postdag, jemte min
egen ansökning på Malmö öfversända, som ock blef
värkstält. Detta alt hade den önskeliga värkan, at jag den
andra i ordningen blef på förslaget upförd, hvilket
ammiralen och lands-höfdingen Sjöblad, genom et nådigt
handbref mig förständigade, med befallning, at nu som
närvarande, sjelf vigilera.

Jag anmälte mig derpå hos herr secreteraren Arnell, (som
förrättade stats-secreterare syslan under herr Falkers
sjuklighet,) med begjäran, han ville bidraga til min befordran
och låta mig veta när cabinets-dag blefvo, på det jag måtte
infinna mig.

Han lofvade det, och hölt ord som en berömlig herre;
skickade 2 dagar förut efter mig, berättandes, at
öfvermorgon blifver cabinets-dag, då Deras Excellencer Posse
och Cederström blifva cabinets-råder, och är nödigt, at I
anmäler ehr hos högbemälte herrar, at få dem på ehr sida,
hvilket jag intet försummade, utan dagen derpå hos dessa
herrar ödmjukeligen anhölt, at vara mig vid detta tilfälle
behjelpelige, medelst underdånigt påminnande hos Hans
Maj:t om des mig nådigt gjorda löfte, hvarom de mig
nådigt försäkrade, med befallning, at sjelf infinna mig uti
audience-rummet, som jag dagen därpå, då cabinett blef,
ej förgat, utan ibland många flera som väntade befordran, 
mig instälte. Klåckan vid pass 10, kommo Deras Excellencer 
cabinets-råden ut, tillika med stats-secreteraren, hvilken
vid förbigående gratulerade mig til stads-majors
beställningen i Malmö, emedan det nu voro för mig resolverat.
Jag nedlade hos dem min aldraödmjukaste tacksäjelse,
och blef med de andra som haft lika lycka med mig, qvar
i rummet, i mening, at vid Hans Maj:ts utkomst få
nederlägga vår underdånigsta tacksäjelse; men Hans Maj:t gick
ur sina rum på andra sidan och reste ut at promenera och
detta var en fredag.

Om måndagen derpå, som var den 29 maij, blef genom
en vaktmästare ifrån Krigs Expeditionen mig berättat, det
fullmagten för mig, voro redan färdig och underskrifven;
jag kunde, när jag ville komma up, den at emottaga,
hvarmed jag intet drögde, utan infant mig straxt, och blef af
herr stats-secreteraren jemte gratulation, med stads-majors
fullmagtens öfverlemnande hugnad; hvarpå jag aflade min
compliment, och sedan jag betalt cancellie gebur 37 d:lr
16 öre sr.mt, gick ganska förnögd mina färde, och i
stillhet prisade Gud i mitt hjerta, som mig med detta stycke
bröd nådeligen försedt.

Nu var för mig angelägit at eftersinna, huru jag måtte
få min i Västerbotten efterlemnade k. hustru och barn, först
til Stockholm at sedan gjöra mig föllje til Malmö, anhölt
fördenskul i underdånighet hos Hans Maj:t, (sedan jag först
aflagt min underdånigste tacksäjelse för undfången nådig
fullmagt) om Hans Maj:ts allernådigste permission på 3:ne
månader til denna förrättning, som mig i nåder bevilljades,
hvarpå jag med h. rådman Höyers fartyg ifrån Piteå
afseglade til Västerbotten 150 mihl, sist i junii månad och
efter 24 dagar ankom til mitt hemvist och träffade min k.
hustru och barn färdige med de andre landsens inbyggare
at begifva sig på flygten undan fienden, som nu redan
begynte spela mästare i Finland; var fördenskul intet lång
tid at betänka sig på, utan tingade mig genast in med hustru
och barn samt en dräng och en piga, in alles 12 personer,
på ett annat herr rådman Höyers segelfärdigt liggande
fartyg, och begaf mig på återresan, utan at få taga något
af min egendom med mig, mer än våra gång- och
linkläder, samt behörige sängkläder och sjöprovision, så
mycket, som under resan til nödvändigt underhåld
betarfvades; all vår annan ägendom med hemmanet och hela
års grödan, måste jag nästan lemna i sticket, efter ingen
dristade sig kjöpa någon ting, emedan de intet viste, huru
länge de fingo behålla sin egen ägendom. Dock på slutet
infant sig en resolverad bonde, som böd mig för hus och
gård med gröda och alt 700 d:lr kppr:mt; jag fant bättre
vara, få något än intet, tog hvad han böd, och sedan jag
så fort möjeligt var på 5 dagar lagat mig til på resan, gick
jag om bord på förbemälte fartyg, som redan lyftade ankar,
och begaf mig så i Herrans namn med hela hushållet på
återresan til Stockholm igen, ifrån en ort, hvarest jag i 23
års tid bödt, prisat vare Gud! under en god hälsa och
nödtorftig utkomst, iblandt et gudfruktigt och christeligit
folkslag, som uti trofasthet och ärlighet, äger företräde fram
för många nationer, snälle, mycket arbetsamme, snygge,
renlige, ganska läraktige och slöge, så at jag nästan intet
handtvärk vet, som de icke äro upodlade uti, des utan
täflande med hvarannan, at visa kärleks och barmhertighets
värk, så emot främmande som inländska, ock uti
christendoms kundskap mycket för sig komne. Det beröm som
detta lähnets infanterie regemente i alla tider förtjent, lemnar
jag någon annan at omröra, emedan det vil intet anstå
mig, som sjelf ifrån 1707 til 1742 stådt som tjenstgjörande
härvid, något at nämna, för misstankar af egit beröm.

Vår återresa gick tämmelig contrair, emedan vi för motvind,
oftast måste söka hamn, så at vi intet kommo til Stockholm,
förr än medio augusti. Här måste jag nu fördröja, til des
jag med något afgående fartyg til Malmö kunde blifva
transporterad. Emedlertid måste jag betala en dryg
hushyra och med stor kostnad underhålla mig sjelf 12:te, in
til des, efter 17 dagars förlopp, mig af herr handelsmannen
Degerman blef lemnat tilstånd, at med des fartyg gå fracktfri
på Carlshamn, hvilket anbod jag med mycken tacksamhet
emottog, och i slutet af augusti månad med detta fartyg
afseglade, men blef i Stockholms skjären af motvind 14
dagar uppehåldne, så at vi intet hunno til Carlshamn för
än medio september, då jag utan frackt rest ifrån Stockholm
til Vesterbotten och tilbaka åt Stockholm igen, på herr
rådman Höyers fartyg 300 mihl, och nu ifrån Stockholm
til Carlshamn med lika förmån. Vid ankomsten til
sistnämde ort hvarest jag kände ingen människa, blef jag
med så mycken höflighet undfägnad, at jag knapt kunde
finna mig, emedan herr handelsmannen Lundberg updrog
mig en gård, at under mitt vistande där bo fritt uti; herr
handelsmannen Lindahl med flere andra gjorde mig åtskillige
andra douceurer, som jag omsider förmärkte härröra af herr
handelsmannen Degermans för mig aflemnade
recommendation med påsten. Emedlertid måste jag praeparera mig
at resa med hela suiten landsvägen til Malmö, hvarvid jag
hade mycken assistance af förenämde vänner, så med
vagnars anskaffande, som skjutsbönders betingande, hvilka
skjutsade ända fram til Malmö emot 5 d:lr sr:mt för hvart
par hästar, at jag slapp byta om skjuts och packa in i
hvar gästgifvare gård; och som en min dotter blef så häftigt
sjuk, at hon intet kunde föllja med, ty ärböd sig herr
Lindahl at taga henne i sitt hus, låta sköta henne som sit
eget barn, och när Gud återskänker hälsan besörja om
hennes fortskaffande til Malmö, eller i fall Gud skulle kalla
henne, befordra liket med tilbörlig heder til sitt hvilorum.

Jag lemnade då henne under Guds och denna
älskansvärda mannens vård där, och begaf mig med de andra på
resan, som Gudi lof gick lyckeligen och väl för sig, så at
jag med hustru, barn och husfolk kommo oskadde fram
til Malmö, några dagar för Michaeli, sedan jag det åhret
för min egen person rest til lands och sjös 640 miler, men
med hustru och barn allenast 250 mihl. Det kan nu en
hvar tänka, hvad under en så lång resa åtgådt, så at ej
underligit var, om tvinsoten kommit i pungen och gjordt
förrådet magert.

Jag kom nu på en vild främmande ort, hvarest ingen
kände mig; ingen ting fant jag för mig, och litet nog hade
jag med mig, men den nådefulla Guden som altid så
nådeligen stådt mig bi, lät genom stadsens borgerskap som
väl kunde uträkna min situation (emedan ryktet om mina
olyckor långt för min ankomst var dem bekant) så
rikeligen fournera både mitt visthus, kök och källare, at jag
öfver vintren hade min rikeliga utkomst och brist på ingen
ting, hvilket til deras beröm, jag funnit mig skyldig at
införa. Min i Carlshamn efterlemnade k. dotter, som
återvunnit hälsan, kom efter 7 veckors förlopp til oss i Malmö.

Jag blef efter hand alt mer och mer bekant, och vant
ju längre ju mer detta berömliga borgerskapets ynnest
och kärlek, hvaraf jag dageligen hade nya röhn, var dock
tvungen at göra credit och sättja mig i skuld, så til husets
etablerande som hustru och barns någorlunda skickeliga
beklädande, så framt de eljest skulle kunna conversera
hederligit och förnämt folks sälskap. Jag saknade härvid mycket
mina herrar förmän, amiralen, lands-höfdingen och
öfvercommendanten högvälborne herr baron Sjöblad samt
öfversten o. commendanten h. baron Hamilton, hvilka då voro
vid riks-dagen, fast de frånvarande gjorde mig åtskilliga
douceurer. Jag vinlade mig om at göra mitt embete,
och för öfrigt lefde sacktmodelig och stilla; sökjandes på
alt sätt, at hålla god harmonie emellan garnisonen och
borgerskapet.

År 1744 blef jag antagen som broder och ledamot uti
det så kallade S:te Knuts-Gildet i Malmö, enligt detta
samhällets mig meddelta trykta fullmackt, under den 20
junii berörde år, och det, utom den vanliga afgiften som
är 25 d:lr sr:mt för hvar och en som til Knuts-broder blifver
antagen.

År 1748 d. 7. november blef jag af Hans Kongl. Maj:st
konung Friedrich den l:sta glorvyrdigst i åminnelse, benådad
med riddare värdigheten af Hans Kongl. Majestäts
Svärdsorden, betalte för ordens-tecknet och riddare-brefvet 42
d:lr silfvermynt.

År 1750, sedan jag några år bortåt släpats med sjukdom,
tiltagande höga åldren med föreskrefne svåra fattigver och
undfångne blesseurer tilskyndade mig en oliderlig värk
och vedermöda, hvarmedelst krafterna så aftynade, at jag
intet förmådde skjöta min syssla med den force som jag
både önskade och borde, hvilket påminte mig beställa om
mitt hus, och vara omtänckt huru jag måtte kunna förnöja
mina creditorer och besörja om, huru efter min död, som
jag tyckte stå redan för dörren, min k. hustru och barn
måtte hafva något ställe at fly til, hvarest de kunde hafva
tak öfver hufvudet; och som här til intet var någon annan
utväg, än inlåta mig uti accord; ty resolverade jag med
mine herrar förmäns samtycke och inrådande, at byta
indelning med capitainen af högvälborne herr general majorens,
öfverstens och commendantens samt commendeurens af
Kongl. Maj:sts Svärds orden, då varande baron, nu grefve
Gustaf David Hamiltons regemente, herr Samuel Stobeus
emot en summa af 8000:de d:lr sr:mt, med förbehåll, at
sedan jag bekommit min transport fullmagt, skulle jag
straxt derpå i underdånighet anhålla om et nådigt afskjed.

Detta bytet blef af bemälte herr general major och grefve
Hamilton i underdånighet Hans Kongl. Maj:t föreslagit, som
det samma i nåder bevilljade, så at mig transports-fullmagt på
capitains indelningen vid grefve Hamiltons regemente, och
herr capitain Stobee stads-majors fullmagt i mitt ställe den
6 martii nästförenämde år allernådigst meddeltes, hvarpå
jag, uppå underdånig ansökning, erhölt et nådigt afsked
den 30:de i samma månad, sedan jag på det sättet som
föreskrifvit är, tjent cronan Sverige, under 3:ne krönte
hufvudens glorvyrdigste regering, neml. glorvyrdigste i
åminnelse konung Carl den 12:tes, Hennes Kongl. Maj:t
glorvyrdigste i åminnelse drottning Ulrica Eleonoras och
Hans Kl. Maj:st glorvyrdigste i åminnelse konung
Friedrich den l:stas ifrån den 15 januari 1703 til den 30
martii 1750, som gör tilsammans 47 år 2 och en half
månad. Jag slutade då min tjenstetid, och begynte min
rätta eländes tid, emedan den förflutna lemnat den senare,
jemte en hög ålder, en utfattiguerat kropp, af många svåra
blesseurer förlammad och illa tilpyntad, nu med värk och
olidelig vånda så plågad och ansatt, at jag icke utan största
orsak af hjertat önskar et nådigt och saligt slut. För vår
nu regerande allernådigste konung, konung Adolf Friedrich,
hvars nådiga anträde til svenska thronen jag äfven haft
den nåden at öfverlefva, kan jag på intet annat sätt betyga
min underdåniga plikt; än så länge jag ännu lefver under
mitt elände, med trogna böner hos den nådiga Guden
anhålla, om Hans Kongl. Maj:ts och Hennes Kongl. Maj:ts
vår aldranådigste konungs och drottnings högstönskeliga
välgång. Herren bekröne Deras Kongl. Högheter
cronprintsen och de öfrige kongl, arf-printsarne och den kongl,
prinsessan med all uptänkelig hög kongl. sällhet och
lycksalighet!!!
Til himlen sätt din lit var med Guds villja nögder,
Fast lyckan tin är tung, tro fritt den som är bögder
Med hjertat til sin Gud, och hafver dygden kär,
I tid och evighet han säll och lycklig är!

***

Sedan jag (som utgifvare af framledne stads-majoren ock
riddaren af kongl. Sverds-orden, välborne herr Alexander
Magnus Dahlbergs märkvärdiga lefvernes beskrifning) fölgt
des egenhändiga annotation, fordrar min skylldighet at til
slut, i all korthet lemna allmänheten kundskap om bemälte
herres död och ålder, som mig uppå anhållan är meddelat.

Efter en inemot 87 år förd christelig och ganska hederlig
vandel med thervid förknippade både glada och sorgeliga
händelser, slutades majorens och riddarens förundransvärda
lefnadslopp; då Herren öfver lif och död, behagade den 5
martii 1772 saligen ända des jordiska lefnad, i Carlshamns
stad, sedan han under många utståndne svåra och
pinosamma sjukdomar med största undergifvenhet och et igenom
then Heliga Anda styrkt tålamod väntat efter sin förlossning.

Berörde herres nu varande förnäma anhöriga och vänner,
lära icke utan ömmaste saknad genomögna denna
beskrifning! Tagen derföre ej til misstycko, det jag, under enskylt
ro och tidsfördrif, vid lediga stunder gjordt mig et nöje
der af, at omskrifva salig herren befinteliga original och
det sedermera til trycket befordra.

Skulle någre små fel under bok-prässen sig smygt, så
tordes allmänheten dem benägit tilgifva, hälst de uti
hastighet kunna vara begångne. Malmö den 12. januarii 1776.

Jacob Jacobsson Malmros.

*

