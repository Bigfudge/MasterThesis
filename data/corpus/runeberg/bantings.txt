<b>Sv. Saml. Med. Diet. Br.</b> EDHOLM, Bantings kur mot korpulens
Stockholm 1866

<h1>BANTINGS KUR
MOT
KORPULENS</h1>
AF
<b>Doctor EDW. EDHOLM.</b>

<h1>Bantings Kur
<sc>mot</sc>
KORPULENS</h1>
EFTER PROF. NIEMEYER M. FL. UTLÄNDSKE FÖRFATTARE
SAMT ENLIGT ERFARENHETEN DEROM I SVERIGE
POPULÄRT-VETENSKAPLIGT FRAMSTÄLLD
AF
<b>Doctor EDW. EDHOLM.</b>

STOCKHOLM, 1866.
<sp>P. A. NORSTEDT & SÖNER</sp>,
KONGL. BOKTRYCKARE.
<i>La corpulence graisseuse a toujours pour principale cause
une diète trop chargée d’éléments féculents et farineux.</i>

<tab><sc>Brillat-Savarin</sc>.
<chapter name="I. Bantings kur beskrifven af honom sjelf">
<h2>I.</h2>

Förord. — Historik. — <i>William Bantings</i> ”Letter on corpulence,
adressed to the Public.” — Författarens lefnadssätt. — Olika
kurer mot korpulens: rörelse och låg diet, rodd, fotvandringar,
ridt, bad, brunnsdrickning, friktioner, medikamenter, turkiska
bad m. m. — Korpulensens olägenheter. — Dr. <i>William Harvey</i>.
— Daglig matsedel. — Regimens följder. — 2:dra och 3:dje
upplagan af brefvet. — Bantings personlighet och
lefnadsställning. — Kurens framgång och spridning i England. —
”Anti-Bantingssystem”. — Bantingskuren på kontinenten och
i Sverige.

Den s. k. Bantingska kuren att
förekomma och bota öfverdrifven fettma, utan låg diet,
har under de 3 år, som förflutit sedan första
publicerandet derom, väckt ett så allmänt och
berättigadt uppseende samt redan ledt till så vigtiga
och påtagliga praktiska resultat, att en något
utförligare <i>svensk</i> uppsats i ämnet torde vara fullt
motiverad. Antalet personer, som för närvarande
härstädes genomgå kuren, är ganska betydligt och
så väl utländska som svenska läkares erfarenhet
kan numera sägas öfverensstämma deri att denna
metod, med ordning och konseqvens genomförd,
säkert leder till det med densamma afsedda
ändamålet. Utgifvaren har äfven i ett ej ringa antal
fall kunnat konstatera kurens obestridliga gagn
och har, öfvertygad derom, af intresse för
metodens vidare spridning, med detta lilla arbete haft
för afsigt, att till ledning för dem, som följa
Bantings metod, lemna en noggrann
redogörelse för sjelfva kuren, en historik öfver dess
uppkomst, en öfversigt af de vetenskapliga
grunder, på hvilka densamma är byggd<footnote>Källorna hafva hufvudsakligen utgjorts af: <i>William Banting:</i>
Letter on corpulence, adressed to the Public, London 1863,
(nya upplagor 1864, 1865); <i>Julius Vogel:</i> Korpulenz, ihre
Ursachen, Verhütung und Heilung durch einfache diätetische
Mittel, Leipzig 1865; <i>Armin, Graf zur Lippe-Weissenfeld:</i>
Die rationelle Ernahrung des Volkes mit besondere
Berüchsichtigung der Beköstigung in Schulen, Seminarien,
Arbeitshäusern und Armenhäusern, Leipzig 1866; <i>Moleschott:</i>
Physiologie der Nahrungsmittel, Giessen 1859; samt i främsta
rummet <i>Niemeyer:</i> Die Behandlung der Korpulenz nach dem
sogenannten Bantingssystem. Berlin 1866.</footnote> samt några
exempel på dess genomförande af personer inom
landet.

I Maj månad 1863 utkom i London ett ”bref
till allmänheten om korpulens”, utgifvet af <i>William
Banting</i>, hvari författaren, som på en gång var
scribent och patient, skildrar sitt återställande från
en öfverdrifven och högst besvärlig fettma genom
användandet af en dittills obegagnad kurmetod
samt uttalar den förhoppning att en noggrann
redogörelse för densamma skall medföra gagn åt
den stora afdelning af menniskoslägtet, som
besväras af samma olägenhet, från hvilken han var
lyckligen återställd.

Offentliggöranden om osvikliga kurer och
rekommendationer af hemliga läkemedel äro i
England särdeles vanliga företeelser.
Tidningsspalterne äro dagligen öfversvämmade af dylika
puffar, till största delen utan allt värde. Ehuru
utgifvet under likartade förhållanden, eger dock
det Bantingska brefvet ingenting gemensamt
med dessa, vanligen på bedrägeri eller
vilseledd beskedlighet grundade spekulationsförsök.
De båda första upplagorna lät författaren på
egen bekostnad trycka och kostnadsfritt utdela,
i förhoppning att derigenom kunna gagna sina
f. d. olyckskamrater. Han hänvisar ej på
sedvanligt sätt till någon uppgifven person eller
”sanitär firma” och rekommenderar ingen speciel
läkare, utan uppmanar dem, som finna sig hågade
att genomgå kuren, att, ifall så erfordras, vända
sig till sina egna läkare; och för att förekomma
all misstydning förtiger han tillochmed i de båda
första upplagorna namnet på den läkare, hvars
föreskrifter han haft att tacka för sitt kurerande.
Endast menniskovänliga afsigter hade dikterat hans
anspråkslösa och öfvertygande meddelanden.

En annan omständighet skiljer äfven dessa
bref från andra dylika publikationer. De flesta
från icke-läkare utgångne förord för läkemedel
och kurmetoder utmärka sig nemligen genom en
viss öfverdrift, så att de förordande, i stället för
att med lugn göra sina reflexioner, uppträda
som fanatiska ifrare och söka att ge den
behandling de förorda en omöjlig och onaturlig
betydelse. Af sådan öfverdrift och ensidighet finnes
intet spår i Bantings lilla arbete. Facta tala och
författarens fullkomliga återställande från den
åkomma hvaraf han lidit ger honom anledning
att hoppas, det den metod <i>han</i> följt också skall
kunna vara till gagn för andra, som ha att
beklaga sig öfver samma lidande och obehag.
Banting vill icke påtvinga någon sin åsigt och
yttrar till och med att hans kur blott torde passa
vid vissa former af korpulens, samt vill ingalunda
utan läkares rådfrågande tillråda den för alla
former, synnerligen de svårare, med verklig sjukdom
förenade.

Brefvet, skrifvet med enkel och originel stil,
har i korthet följande innehåll.

B. var, då han genomgick kuren, öfver 60 år
gammal, hade fört ett särdeles verksamt lif och
först för några få år sedan dragit sig tillbaka
från en sysselsättning, som tog både själs- och
kroppskrafter i anspråk. I hans slägt funnos,
hvarken på fäderne- eller möderne, några anlag för
öfverdrifven fettma, men från sin tidigaste
ungdom säger han sig haft en särdeles fruktan att
bli tung och okostig. Måttlighet i mat och dryck
hörde till hans lefnadsvanor och tillräcklig motion
hade aldrig saknats. Icke dess mindre hade han
vid några och 60 års ålder börjat förmärka att
en lika ovanlig som besvärlig korpulens
småningom infann sig. Redan från första början sökte
han också på allt sätt att bekämpa densamma
och använde i sådan afsigt den ena metoden
efter den andra, allt dock förgäfves.
Kroppsrörelse och låg diet voro hufvudmedlen. Han
företog på läkares tillrådan dagligen långa
morgonpromenader, först till fots, sedermera, när detta
visade sig utan resultat, till sjöss, roende hvarje
morgon 2 timmar, innan han gick till sin vanliga
sysselsättning. Hur mycket han än sträfvade på
strömmen med sin tungrodda båt, kröntes hans
ansträngningar dock ej med framgång. Han vann
visserligen i armstyrka och muskelkraft, men
matlusten tilltog samtidigt på ett nästan fabelaktigt
sätt och då han nödgades ge efter för aptitens
kraf, blef han i stället för magrare allt mer
korpulent; kroppsvigten tilltog och han såg sig
slutligen tvungen att upphöra med sina
morgonrodder. Sedan hans första läkare aflidit, vände han
sig outtröttligt till de anseddaste medicinska
auctoriteter i England, för att få bot för sitt alltmer
tilltagande onda. Under denna tid säger han sig
ha begagnat 20 olika behandlingsmetoder och
konsumerat ofantliga qvantiteter läkemedel,
synnerligen preparater innehållande alkaliska medel.
Vid de mest olikartade brunnar och bad,
Leamington, Cheltenham, Harrogate m. fl.
underkastade han sig långvariga och dyrbara sejourer.
En tid sökte han motverka sin fettma genom att
företaga långa och påkostande ridter, en annan
genom rastlösa fotvandringar, genom friktioner
arbetarekost, sexpence-diet m. m.; — allt bråkigt,
ansträngande och utan resultat. Såsom ett bevis
på sin ihärdighet omtalar han huru uthålligt han
använde turkiska imbad, som bland annat blifvit
honom tillrådda. Efter de första baden kände han
sig något lättare och badade derföre ända till 3
gånger i veckan, sedan något mindre ofta, men
upphörde ej förr än han tagit 90 bad, och kommit
till den öfvertygelse att denna ytterst tröttsamma
och uttömmande kur ej medförde annat än en
relativt högst obetydlig minskning i hans
kroppsvigt. Den enda föreskrift, som alltid vid alla de
olika kurerna förblef densamma, var tillsägelsen,
att han skulle äta så litet som möjligt, dock utan
något bestämmande af <i>hvad</i> han borde förtära
eller undvika. Slutet på denna låga diet blef
att föremålet för så många kurer omsider råkade
i ett betänkligt svaghetstillstånd <i>med bibehållandet
af sin fettma</i>.

På samma gång Banting ger de flesta läkare,
som han rådfrågat, det vitsord att de gjort sig
all möda och intresserat sig för hans lidande,
beklagar han sig högeligen deröfver, att man
ansåg hans besvärliga korpulens som en helt naturlig
följd af hans tilltagande ålder. En af de
skickligaste läkare han rådfrågat gaf honom slutligen
det föga tröstande meddelande, att han fortfarande
kunde motse att bli allt fetare, samt att man efter
30 års ålder i allmänhet tilltoge i vigt med ett
skålpund på året. Efter denna upplysning kom
den energiske och tålmodige patienten slutligen
till den öfvertygelse, att inga vidare medel
återstodo att försöka.

Författaren ger sjelf en naiv och tragikomisk
skildring af sina många lidanden. För fettma
kunde han ej bocka sig ned. Hans försök att
vara artig eller visa sin vördnad föreföllo andra
ytterst löjliga och honom sjelf motbjudande och
betänkligt ansträngande. Sina skor kunde han ej
lossa; baklänges måste han gå ned utför trappor
och vid minsta ansträngning, synnerligen vid
gåendet uppför trappor, som ej kunde företagas
utan hjelp, pustade och svettades han erbarmligt.
I jernvägskupéer och på teatrarne var han en
skräck för sina grannar. Af naturen var han
liten till vexten endast 5 fot och 3 tum lång, men
vägde 1862 i Augusti månad 202 skålpund engelsk
vigt. Efter alla de kurer han genomgått trodde
han numera ingenting; annat återstå än att bära
sin olycka med tålamod. Hans af naturen glada
lynne blef emellertid nedstämdt, han afstod
frivilligt från alla lifvets nöjen och njutningar och
höll sig mest hemma af fruktan att utomhus
utsätta sig för löje och försmädliga, anmärkningar;
en belägenhet som i sanning ej var angenäm.

Den skulle dock blifva värre. Nya och mera
oroande symtomer, svindel och susning för öronen
samt börjande döfhet, sällade sig till hans gamla
olägenheter, då, såsom han sjelf uttrycker sig,
”omsider den allsmäktiga försynen ledde honom
in på den rätta vägen till en lycklig och
behaglig tillvaro”. Hans tilltagande döfhet förde honom
nemligen en dag till en ung, men ganska känd
öronläkare i London, D:r <i>William Harvey</i><footnote>Namne till den stora fysiologen, som på 1600-talet, genom
upptäckten af lagarne för blodomloppet, gaf klaven och första
uppslaget till hela den nyare fysiologien.</footnote>.
Denne åhörde uppmärksamt den stackars
mannens tragiska historia, förklarade att döfheten hade
sin grund i fettsot och föreskref till botande af
denna en kur, som vida skiljde sig från alla dem
patienten förut användt. Kuren fick sedan sin
benämning efter den som först begagnade och
publicerade densamma samt har sedermera gjort Bantings
namn kändt öfver hela den civiliserade verlden.
Honom sjelf föll det aldrig in att för egen
räkning taga i anspråk den ringaste förtjenst i
utfinnandet eller tillämpandet af denna metod.
Tvertom finner man på hvarje blad af hans
uppsats uttryck af tacksamhet för hans läkare, och
endast den omständighet, att han i första och
andra upplagorna, på Harveys uttryckliga begäran,
ej utsatt hans namn, har föranledt den nu allmänt
vedertagna benämningen Bantingskuren eller
Bantingssystemet.

Till en början var Banting djupt förvånad
öfver de nya och oväntade föreskrifter han erhöll.
I 30 år hade han gjort sig all möda att lefva på
så låg diet som möjligt, och föreskriften
”måttlighet och lätt föda” hade slutligen blifvit honom
så inpreglad, att han ej kunde tänka sig någon
annan lefnadsordning möjlig. Enligt Harveys råd
skulle han deremot föra hög diet och dagligen
förtära kraftiga och närande födoämnen, för hvilka
han sedan åratal vant sig att skygga tillbaka, men
deremot så mycket som möjligt undvika vissa
ämnen, som hittills dagligen ingått i hans ”låga
diet” nemligen bröd, fett, mjölk, socker, öl,
potatis m. m.

Bantings dagliga matsedel, som han i detalj
meddelar, har följande lydelse:

<i>Frukost:</i> 8—10 lod kött af oxe eller får, njure,
kallt kött af hvad slag som helst, (med undantag
af fläsk), stekt fisk, en stor kopp thé utan socker
eller grädde, 2 lod skorpor eller rostadt bröd.

<i>Middag:</i> 10—12 lod fisk (med undantag af
lax) kött (som ej är för fett) grönsaker af alla
slag (med undantag af potatis, palsternackor,
rofvor och morötter) fågel eller villebråd,
fruktkompott (ej mycket sockrad); till maten ett par lod
rostadt bröd; till dryck 2—3 glas godt Bordeaux
eller Bourgogne, Sherry eller Madeira. Portvin,
Champagne, Porter och Öl ej tillåtne.

<i>På eftermiddagen</i>, om han så önskade, 4—6
lod frukt, ett par skorpor och en kopp té, på
samma sätt som på morgonen.

<i>Aftonmål:</i> 6—8 lod kött eller fisk (som till
middagen) och 1 à 2 glas rödt vin.

En föreskrift, som förefaller egen nog för
andra än kanske för Engelsmän, är att till
nattrons befrämjande en grogg med kognac eller rom
utan socker tillstyrkes. Föreskriften torde ock
för flertalet vara obehöflig<footnote>I den fransyska af Banting auctoriserade öfversättningen är
denna ordination af författaren utesluten och i stället
bestämdt, att den som känner behof af ett glas Sherry eller
Bordeaux <i>kan</i> få taga det på aftonen.</footnote>.

Vid jemförelsen med sin förra, njugga och
kraftlösa diet fann Banting sin nya
lefnadsordning, om också något tvifvelaktig, dock ganska
förledande. Resultatet utvisade hvad dermed
kunde uträttas.

All medicin var utelemnad, med undantag af
en matsked ”hjertstärkande” alkalisk mixtur, som
intogs om morgnarne, under början af kuren och
för hvilken Banting ej närmare vill redogöra, då
den enligt hans åsigt, ifall den behöfs, bör
bestämmas af läkare.

Redan efter en vecka kände sig patienten
bättre och lättare. Kropps- och själskrafter
tilltogo småningom, lefnadslust och godt lynne
började åter göra sig gällande. Denna förbättring
gick stadigt framåt och de regelmässigt upprepade
vägningarne gåfvo allt vackrare resultat. I Maj
1863, 3/4 år efter kurens början, skrifver Banting:
”under de sista 20 åren har jag aldrig kännt mig
så väl som nu; jag har förlorat flera tum i
omfång och 35 engelska skålpund i vigt; jag
har ej haft det ringaste obehag af den kur jag
genomgått och de olägenheter hvaraf jag fordom
led äro nästan helt och hållet försvunna”. Han
afslutar sitt bref med meddelandet att han, som
ett svagt uttryck af sin tacksamhet mot försynen
för sitt förvånande återställande, låtit genom sin
läkare utdela 50 Pund St. åt fattiga patienter på
ett af sjukhusen samt förklarar till sist, att han
endast, för att i sin mån gagna, föresatt sig att
den kur, han med så stor framgång genomgått,
skulle komma till den stora allmänhetens
kännedom.

Andra och tredje upplagorna af Bantings bref,
daterade i December 1863 och Maj 1864 äro
hufvudsakligen af samma innehåll som det första.
Hans förbättrade helsotillstånd hade fortfarit och
gjort allt vidare framsteg. Till September månad
1863 uppgick minskningen i vigt på ett års tid
till 46 skålpund<footnote>Följande af Banting förda tabell öfver vigtförminskningen
torde förtjena att anföras:
Han vägde
<table>
<td>1862 <td>Aug. <td r>26 <td r>202 <td>skålp. <td 2>engelsk vigt,
<td c>— <td>Sept. <td r>7 <td r>200 <td c>— <td>och hade <td>förlorat <td>2 <td>skålp.,
<td c>— <td c>— <td r>27 <td r>197 <td c>— <td c>— <td c>— <td r>3 <td c>—
<td c>— <td>Oct. <td r>19 <td r>193 <td c>— <td c>— <td c>— <td r>4 <td c>—
<td c>— <td>Nov. <td r>9 <td r>190 <td c>— <td c>— <td c>— <td r>3 <td c>—
<td c>— <td>Dec. <td r>3 <td r>187 <td c>— <td c>— <td c>— <td r>3 <td c>—
<td c>— <td c>— <td r>24 <td r>184 <td c>— <td c>— <td c>— <td r>3 <td c>—
<td>1863 <td>Jan. <td r>14 <td r>182 <td c>— <td c>— <td c>— <td r>2 <td c>—
<td c>— <td>Febr. <td r>4 <td r>180 <td c>— <td c>— <td c>— <td r>2 <td c>—
<td c>— <td c>— <td r>25 <td r>178 <td c>— <td c>— <td c>— <td r>2 <td c>—
<td c>— <td>Mars <td r>12 <td r>176 <td c>— <td c>— <td c>— <td r>2 <td c>—
<td c>— <td>Apr. <td r>8 <td r>173 <td c>— <td c>— <td c>— <td r>3 <td>skålp.
<td c>— <td c>— <td r>29 <td r>170 <td c>— <td c>— <td c>— <td r>3 <td c>—
<td c>— <td>Maj <td r>20 <td r>167 <td c>— <td c>— <td c>— <td r>3 <td c>—
<td c>— <td>Juni <td r>10 <td r>164 <td c>— <td c>— <td c>— <td r>3 <td c>—
<td c>— <td>Juli <td r>1 <td r>161 <td c>— <td c>— <td c>— <td r>3 <td c>—
<td c>— <td c>— <td r>22 <td r>159 <td c>— <td c>— <td c>— <td r>2 <td c>—
<td c>— <td>Aug. <td r>12 <td r>157 <td c>— <td c>— <td c>— <td r>2 <td c>—
<td c>— <td c>— <td r>26 <td r>156 <td c>— <td c>— <td c>— <td r>1 <td c>—
<td c>— <td>Sept. <td r>12 <td r>156 <td c>— <td c>— <td c>— <td r>0 <td c>—
<td 8r>46 <td>skålp. <td>Eng. vigt.
</table></footnote>. Omfånget kring lifvet hade
på samma tid minskats med 12 1/4 tum, hvilket
sistnämda förhållande förvånade till och med läkaren.
Banting beklagar för öfrigt hjertligt att han ej
före kurens början låtit fotografera sig, för att
rätt påfallande kunna visa kontrasten mellan sitt
förra och nuvarande utseende. Hade den tidigare
fotografien också förefallit komisk, hvarvid han
för egen del fastade ringa afseende, så hade den
sednare varit så mycket mera öfverraskande och
öfvertygande. — I förordet till 3:dje upplagan
(1864) berättar Banting att han från alla delar af
England erhållit en mängd bref, innehållande
tacksägelser för återförvärfvad helsa och ampla
erkännanden af kurens värde, att han härigenom
funnit sina djerfvaste förhoppningar vida
öfverträffade och att ”detta uppfyller honom med den
innerligaste tacksamhet mot försynen, som låtit
honom vara ett svagt verktyg vid utbredandet
af så mycken välsignelse.”

Några ord om Bantings personlighet och
lefnadsställning torde ej helt och hållet sakna
intresse. Det yrke, som ända till några få år
tillbaka, utgjorde hans förvärf, bestod i
ombesörjandet af begrafningar, hvilka, som bekant är, i
England ofta göras särdeles lysande. Han var
entreprenör vid dylika tillfällen, hade titeln
”Undertaker of the Prince of Wales”, och att Bantings
hus åtnjöt anseende inom hans affär utvisas bland
annat deraf, att hans firma hade ledningen af
Lord Palmerstons högtidliga begrafning sistledne
höst. Omständigheten att samma man, hvars
embete det tillhörde att bringa folk under jorden,
gjort sig så mycken möda att förlänga sina
medmenniskors lif, har naturligtvis i England gifvit
anledning till många skämtsamma anmärkningar.
Såväl af brefvets innehåll som af många
anekdoter om hans personlighet framgår tydligt att
Banting måtte vara en ovanligt välvillig och from
man med gladt lynne och fallenhet för humor.
Som ett drag deraf kan anföras hans beteende,
då han blef föreställd Prinsessan Mary af
Cambridge, som önskade se en så mycket omtalad
personlighet. Han visade sig nemligen då först,
för att rigtigt åskådliggöra den gamla Banting, i
den kostym han för ett år sedan begagnat, afklädde
sig derefter inför Hennes Höghet hvarftals den ena
rocken och västen efter den andra, tills han
ändtligen i den sista habiten framstod som en
välbildad och proportionerlig äldre gentleman.

Det uppseende de Bantingska brefven gjorde
i England är verkligen förvånande. Kort efter
deras utgifvande var Bantings namn i hvar mans
mun; den efter honom uppkallade metoden
försöktes af en mängd personer, som ledo af
korpulens och stod profvet. Andra deremot, som voro
magra och önskade sig mera fyllighet, använde,
äfven med önskad framgång, en motsatt metod,
ett ”Anti-Bantings-system”, bestående i förtärande
af just de födoämnen, som voro Banting
förbjudna; och vid stora middagar i England
serveras rätter, lagade efter båda systemen. Man
har tillochmed af Bantings namn gjort ett nytt
verbum och frågan ”do you bant” hör i England
numera till de ganska vanliga.

Nästan lika stort uppseende väckte den nya
metoden på kontinenten, så snart allmänheten
fått kännedom derom genom öfversättningar och
bearbetningar, som innan kort sågo nya upplagor
och växte till en hel liten litteratur för sig. Så
var förhållandet i Amerika, Frankrike och
Tyskland. Den nya kurmetoden fann talrika
korpulenta anhängare och genomgicks lika
samvetsgrannt vid Themsen och Missisippi som vid
Seinen och Donau.

Äfven i Sverige äro exemplen på lyckliga
följder af den nya kurens noggranna
efterlefvande numera ganska talrika och Bantingska
metoden har här under sista året, såväl i Stockholm
som å andra orter, vunnit betydlig utbredning,
men till stor del förts på måfå, till följe af
bristande insigt om dess rätta tillämpning och de
grunder hvarpå den hvilar.

Hos oss väcktes uppmärksamheten först på
Bantingskuren genom en artikel i Post- och
Inrikes tidningar (Juli månad 1864). I Svenska
Läkare-Sällskapet lemnade Generaldirektör <i>Huss</i>
sedermera en exposé af Bantings bref (den 2
Maj 1865); Professor <i>Malmsten</i> har vidare i
Läkare-Sällskapets tidskrift (Hygiea 1865, p. 333)
lemnat ett referat om ”Bantings kur mot
fettbildning” och Doctor <i>Braun</i> i samma tidskrift
(Hygiea 1865, p. 462) refererat Prof. <i>Julius
Vogels</i> arbete om ”Korpulens, dess orsaker,
förekommande och botande genom enkla dietetiska
medel”. I Upsala Läkareförening har metoden
äfven varit föremål för diskussion, hvarvid
Professorerne <i>Almén</i> och <i>Hedenius</i> yttrat sig
särdeles fördelaktigt om densamma, såväl från
medicinsk som fysiologiskt-kemisk synpunkt.

Utan öfverdrift kan man med stöd af det
hittills anförda påstå att Bantings bref till
allmänheten äro en intressant och egendomlig
företeelse, samt att de framhålla nya och särdeles
anmärkningsvärda facta, som äro förtjenta af stor
uppmärksamhet.
</chapter>
<chapter name="II. Bantings kur sedd från kemisk och fysiologisk synpunkt">
<h2>II.</h2>

<i>Hvarföre</i> hjelper Bantings metod? — Kuren betraktad från
fysiologisk och kemisk synpunkt. — <i>Liebigs</i> teori. —
Plastiska näringsämnen. — Respirationsämnen. —
Njutningsmedlen. — Oorganiska näringsmedel. — Vatten. —
Organismens debet och credit. — Ersättning för hvad kroppen
förlorar. — Normal kroppstemperatur. — Ångmaschiner och
kroppsmaschiner. — Animalisk och vegetabilisk föda. —
Spirituosa. — Köttätande och växtätande djur. — Köttätande och
växtätande nationer. — ”Fettbildare”. — <i>Huru</i> bildas fett?
— Bantings metod en praktisk tillämpning af Liebigs teori.
— Lämpliga och olämpliga födoämnen för korpulenta
personer.

Efter redogörelsen för Bantings bref torde
det vara på sin plats att lemna en kort öfversigt
af orsakerna, <i>hvarföre</i> Bantings kur är verksam
mot det onda, den är afsedd att hjelpa, och att
besvara frågan: <i>ligger någon vetenskaplig teori
till grund för denna metod?</i>

Vid pröfning häraf visar det sig att D:r
Harvey, då han gjorde upp matsedeln för sin
patient och framställde vissa bestämda föreskrifter
och förbud, förfor med den största konseqvens i
tillämpningen af en bestämd vetenskaplig princip.
Om vi nemligen jemföra de födoämnen eller
anrättningar, som Banting med godt samvete kunde
förtära, med dem, af hvilka han endast borde
intaga smärre qvantiteter eller som voro honom helt
och hållet förbjudna, visar sig att matordningen
anbefaller en viss klass af näringsmedel, under det
att en annan klass räknar högst få representanter.

Den förra klassen eller gruppen af
näringsmedel, hvilka Banting rikligen fick njuta,
benämnes efter Liebig <i>plastiska näringsmedel</i>, den
sednare, som var Banting förbjuden eller endast i
ringa mån tillåten, <i>respirationsmedel</i>.

Till de förra, <i>de plastiska näringsmedlen</i>
(proteinkroppar, ägghvitekroppar, albuminater),
höra i allmänhet kött- och ägghvitartade ämnen.
De utmärka sig för sin stora halt af qväfve,
återfinnas i djurens kött och näringsvätskor, men
också i åtskilliga alster af växtriket (växtfibrin,
växtlim, fröhvita, legumin eller växtcasein).
Såsom benämningen plastiska anger, tjena de till
kroppens underhåll och nybildning och ingå
följaktligen såsom väsentliga beståndsdelar uti alla
verkliga näringsmedel. Under
ämnesomsättningen inom organismen undergå de många
förändringar och bearbetade genom matsmältningen
förvandlas de till beståndsdelar af blodet och
kroppsorganerna, under det att deras förbrukade
och odugliga delar afskiljas och aflägsnas ur
organismen. Något material för fettbildning äro de
icke.

Till de sednare, <i>respirationsmedlen</i>, höra de
olika slagen af fett, stärkelse, socker, gummi m. m.
De hålla intet qväfve och kunna ofta inom
kroppen öfverföras i hvarandra, såsom stärkelse först
till dextrin, sedermera till socker o. s. v. och
innehållas i alla födoämnen i den mest vexlande
qvantitet. Så håller t. ex. allt kött mer eller
mindre fett; grädde och mjölk både fett och
socker; mjöl och bröd en stor del stärkelse, då
deremot fett, smör, olja, potatis, ris, sago, arrowrot,
socker och honung m. m. innehålla inga eller
endast obetydliga plastiska näringsmedel.
Respirationsmedlen ha sitt namn deraf att de
genom respirations-(andnings-)processen företrädesvis
tjena till underhåll af den kemiska
ämnesomsättningen inom kroppen. De förbinda sig med den
inandade luftens syre, förbrännas så till sägandes
deraf och sönderfalla i kolsyra och vatten, som
aflägsnas genom lungorna och huden. Deras
betydelse för organismen är hufvudsakligen att skänka
värme; till näringsmedel för kroppens organer
tjena de föga eller intet, men så mycket mer till
material för fettbildning.

Båda dessa slag af näringsmedel äro
oumbärliga för lifvets fortbestånd.

För att rätt uppfatta detta förhållande måste
man göra sig redo för organismens behof och
sättet huru dessa tillfredsställas genom tillförsel
af näringsämnen. Då kroppens organer och
väfnader oupphörligen nötas och förbrukas är det
först och främst en nödvändighet för organismen
att <i>den lidna förlusten ersättes genom tillförsel af
nytt material</i>, eller populärt taladt att kroppens
debet och credit gå ihop. Men det ges äfven
ett annat lika nödvändigt vilkor för lifvets
fortbestånd, <i>nemligen den inre kroppstemperaturens
bibehållande vid en bestämd höjd</i>. De små
temperaturvexlingar, för hvilka huden är utsatt, till
följe af yttre värma och kyla, spela härvid endast
en obetydlig roll, hvarföre och menniskan kan
lefva och trifvas lika väl nära polerna som under
eqvatorn, emedan kroppstemperaturen, trots
polartraktens is och tropikens glöd, likväl med ytterst
små afvikelser kan bibehållas vid sin normala höjd.

För att uppfylla det förra af nyss anförda
vilkor: <i>den lidna förlustens hastiga ersättande</i>,
erfdrdras att sådana ämnen förtäras som
innehålla samma beståndsdelar som det förbrukade
eller som genom matsmältningsprocessen kunna
ombildas till dylika ämnen. Då nu organismens
vigtigaste organer och väfnader hufvudsakligen
bestå af ägghvite och fibrin (trådämne i
musklerna) o. s. v. måste till följe häraf beständigt
nya ägghvitekroppar tillföras organismen.
Hvarken menniskor eller djur kunna lefva och
fortbestå om ägghvitartade ämnen under en relativt
längre tid bortåt ej förefinnas i födoämnena.

Det sednare nödvändiga vilkoret för lifvets
fortbestånd: <i>kroppstemperaturens bibehållande vid
en bestämd höjd</i>, uppfylles derigenom, att kroppen
alltjemt står under inflytande och inverkan af
en inre värmeutveckling, uppkommen genom en
långsamt försiggående inre förbränningsprocess.
Fastän vid denna ingen låga är synlig, likasom
vid en hastig förbränning i öppna luften,
utvecklar sig icke dess mindre, värme; och genom
denna värmeutveckling erhåller kroppen sin
behöriga temperatur. Vid inandningen upptages
syre ur luften; genom dess förening med blodets
beståndsdelar (i lungorna) under bildning af
kolsyra och vatten uppstår en värmeutveckling,
hvilken tjenar att vidmakthålla kroppen derigenom
att de organismens delar, som äro uttjenta,
småningom genom densamma förändras och
förbrännas. Det inandade syret eger nu betydligt mindre
frändskap till ägghvitekropparne än till vissa
andra organismens beståndsdelar, hvilka fortare och
mera grundligt undergå förbränningsprocessen och
således vida mera bidraga till upprätthållande af
kroppens värme. Skall denna kunna bibehållas
vid sin normala höjd, måste derföre det
förbrukade (förtärda) på nytt ersättas och denna
ersättning sker företrädesvis genom tillförsel af de
ofvannämnda respirationsmedlen: fett,<footnote>Innevånarne uti polarländer äro derföre särdeles begifna på
feta ämnen och förtära med begärlighet tran, talg m. m. i
betydlig mängd.</footnote> stärkelse,
gummi, socker och andra likartade ämnen.
Förtäras en tid bortåt inga näringsmedel af denna
klass, går kroppen lika säkert sin undergång till
mötes, som om de plastiska näringsmedeln
alldeles saknas.

Ämnesomsättningen inom kroppen kan med
skäl jemföras med de förändringar, som ske
med ett brännmaterial, ved, kol m. m. Liksom
detta vid sin förbränning sönderfaller i de
enklare ämnena kol, aska och gasformiga
produkter, sönderdelas vid kroppens
ämnesomsättning dess beståndsdelar genom hudutdunstning,
utandning o. s. v. Vid båda processerna spelar
syret hufvudrollen samt förändrar och förbinder
sig med åtskilliga kemiska beståndsdelar. I
båda äro också hufvudprodukterna kolsyra och
vatten och i båda utvecklas värme samt under
vissa vilkor kraft. Värmen och kraften ökas
och minskas med ökadt eller minskadt
näringsmaterial, vare sig att det gäller en ångmaschin
eller kroppsmaschin. Undandrages allt
näringsmaterial stadna båda. Ångmaschinen kan eldas
upp igen; kroppsmaschinen blir död och
liksom ångmaschinen uteslutande underkastad
oorganiska lagar. Båda äro beroende af
näringsmaterialets såväl <i>qvantitet</i> som <i>qvalitet</i>. Ett dåligt
brännämne minskar ångmaschinens drifkraft; en
dålig föda kroppens arbetsförhet. Ett talgljus
lyser sämre än en gaslåga; en menniskas andliga
ljus sämre vid dålig och ringa än vid god och
tillräcklig föda. Båda maschinerna äro underkastade
nötning och förbrukning; men då allt
brännmaterial åtgår till drifkraften för en ångmaschin,
besparas i kroppens hushåll en del derjemte till
kroppens underhåll (ersättning af det förbrukade)
och ytterligare en annan till kroppens tillväxt.
Dessa näringsmaterialets olika ändamål förutsätter
naturligen en olika beskaffenhet hos
näringsmedlen. Så oräkneligt skiftande deras mängd
synes vara, låta de dock hänföra sig till några
få grupper, som spela hvar sin egendomliga roll
i nutritionsprocessen och äro af hvarandra
oersättliga.

De vigtigaste af dessa grupper äro, som
ofvan är sagdt, <i>de plastiska näringsmedlen</i>, hvaraf
kroppens förbrukade delar ersättas och
återuppbyggas, samt <i>respirationsmedlen</i>, hvilka
hufvudsakligen tjena till att underhålla respirationens
kemiska processer och derigenom bilda det
egentliga materialet för kroppens värmebildning.

<i>Njutningsmedlen eller kryddorna:</i> kaffe, té,
vin, öl, bränvin och spirituosa af olika slag
m. m. ega mindre betydelse för fettbildningen än
de tvenne ofvananförda stora grupperna. Genom
sina nervretande egenskaper befordra de
ämnesomsättningen inom organismen, ifall de njutas
måttligt. Näringsmedel i egentlig mening äro de
icke; men vissa, t. ex. alkoholsdrycker, kunna
betraktas som surogat för föda, tillfölje deraf att
de genom den lätthet, hvarmed de uti organismen
syrsättas, göra att blodkropparne mindre hastigt
åverkas. Det är också endast på detta sätt, som
de under vissa omständigheter bidraga till
fettbildningen, hvilken annars af hithörande
ämnen, t. ex. kaffe, té, Bordeauxviner m. m.
motverkas. Omåttligt förtärda förtröga de deremot
ämnesomsättningen, bidraga till fettbildning, hindra
magen och tarmkanalen i deras funktioner och
medföra slutligen organismens bankrutt genom de
täta förskotten på framtida krafter<footnote>Af mindre vigt för föreliggande ämne äro:

De <i>oorganiska eller minerala näringsmedlen</i>, hvilkas
kemiska beståndsdelar bidraga till bildande af
kroppsväfnadernas elementarformer, såsom celler, blod och benkorpuskler;
alkalierna anses befordra fettets sönderdelning och försvinnande;
med undantag af kalk ingå ämnen tillhörande denna grupp
endast i ringa män i näringsmedlen.

<i>Vattnet</i> spelar naturligtvis en vigtig roll vid
ämnesomsättningen och är ett nödvändigt vilkor vid de kemiska
processerna inom kroppen. Det tjenar till upplösningsmedel af
födoämnena vid matsmältningen och blodberedningen, liksom
vid bildandet af åtskilliga sekreter, såsom spott, magsaft,
galla, svett m. m. På fettbildningen har det ingen direkt
inverkan.</footnote>.

Talrika försök hafva visat att i hufvudsak
den <i>Liebigska</i> teorien är rigtig. Fysiologerna,
som, då det gäller utrönandet af vetenskapliga
sanningar, låta ändamålet helga medlen, hafva
offrat hekatomber af kaniner, marsvin och hundar,
för att pröfva denna teoris sanning.
Försöksdjur, som <i>uteslutande</i> fingo näringsmedel af den
ena eller andra gruppen blefvo, oaktadt att födans
qvantitet var ymnig, snart klena och dogo inom
relalivt bort tid.

I naturen förekomma också nästan alltid de
olika slagen af näringsmedel blandade med
hvarandra. Så innehåller t. ex. kött, jemte ägghvita
och fibrin (muskeltrådarne), som äro
representanter af de plastiska ämnena, äfven en större
eller mindre qvantitet fett, som tillhör
respirationsmedlen; jemte stärkelsen i brödet förtäras
äfven de deruti förekommande ägghvitekropparne
växtlim och växtfibrin. Men om nu också alla
brukliga näringsmedel innehålla plastiska och
respirationsmedel, så är dock <i>mängden, procenten
af plastiskt näringsmedel och respirationsmedel i
de olika substanserna högst varierande</i>.
Ägghvitekropparne ha i allmänhet öfvervigten i de
näringsmedel, som härstamma från djurriket,
hvaremot respirationsmedlen, i synnerhet under form
af stärkelse och socker, företrädesvis förekomma i
växtriket. Undantag finnas dock många,
hvaribland specielt må nämnas mjölken, hvilken, ehuru
härstammande från djurriket, innehåller relativt
stor mängd respirationsmedel: socker och fett.

Efter denna korta framställning af några
hufvuddrag i Liebigs kemiskt-fysiologiska teori om
födoämnena, är det ej svårt att bedöma om D:r
Harvey vid uppsättandet af Bantings matsedel handlat
på måfå eller konseqvent följt och genomfört en
viss, bestämd princip. — Erkännas måste att han
genom föreskrifterna att Banting skulle förtära
temligen stora qvantiteter kött, men att mjölk,
potatis, socker och fett voro förbjudna samt
brödportionen betydligt reducerad, tydligen hade för
afsigt att öka de plastiska näringsmedlen och
minska respirationsmedlen.

Efter den åsigt, som åtskilliga framstående
vetenskapsmän, såsom Liebig, <i>Moleschott</i> m. fl.
hyst om alkohol, tyckes Harvey visserligen låtit
en inkonseqvens komma sig till last, nemligen
den att han tillät sin patient att förtära relativt
stora qvantiteter spirituosa. Alkohol räknas
nemligen af Liebig och <i>Moleschott</i> till
respirationsmedlen på grund deraf att den verkar förökad
värme. Emellertid måste man på goda grunder
äfven fritaga Harvey från att härvid ha begått
någon inkonseqvens eller något misstag.
Alkoholens hänförande till respirationsmedlen stöder sig
nemligen ej på någon direkt undersökning, utan
tillhör hypotesernas område. Åtskilliga
undersökningar på sednaste tiden, verkställda af
<i>Hoppe-Seyler, Setschenov, Buchheim</i> m. fl. halva deremot
ledt till det resultat, att alkoholen ej tjenar till
förbränning inom kroppen, utan till stor del i
oförändrad form derur afsöndras. Äfven
Niemeyers iakttagelser, t. ex. att kroppstemperaturen
hos druckna individer ingalunda är abnormt hög,
utan tvertom, oaktadt de stinna blodkärlen och
den blossande ansigtsfärgen, abnormt låg, tyckas
tala för rigtigheten af de åsigter, som blifvit
prononcerade af ofvannämde tyska fysiologer
och torde derföre alkohol, liksom kryddor,
kunna räknas till för fettbildniugen indifferenta
ämnen.

På grund häraf drar Niemeyer ej heller i
betänkande att förklara Harveys tillåtelse med
afseende på vissa slag af vin och spirituosa vara
fullt berättigad. Öl, framförallt de starkare slagen
(porter, ale o. s. v.), hade deremot af Harvey
erhållit ett strängt veto, såsom innehållande
betydlig procent respirationsämnen, dextrin, gummi och
socker. Frånsedt all teori torde i öfrigt
tillåtelsen med afseende på ett måttligt begagnande af
vin och spirituosa, i ej ringa mån hafva bidragit
till kurens vidsträckta spridande. Hade också
den tålmodige Banting efterkommit ett förbud
äfven i denna omtvistade punkt, hade dock detta
vilkor just för den publik, som mest behöfde
metodens tillämpning på sig sjelfva, troligen
förefallit som en allt för stor uppoffring.

Efter denna korta granskning af Bantings
metod, ännu några ord om ämnesomsättningen
inom kroppen och de olika födoämnenas inverkan
på fettproduktionen. Denna fråga är som sagdt
med särdeles omsorg pröfvad. I denna lilla uppsats
skulle det dock leda för långt från ämnet att ingå
i de speciela undersökningarne. Några få allmänna
reflexioner kunna här vara tillfyllestgörande.

Kändt är att de egentligen köttätande djuren,
hvilkas föda hufvudsakligen utgöres af plastiska
näringsmedel, vanligen hålla sig magra, hvaremot
de växtätande djuren, som till stor del lefva på
respirationsmedel, äro fettrikare och genom
metodiskt ökande af dessa näringsmedel (gödning)
kunna blifva än fetare. De djurarter af
kattslägtet, som i vildt tillstånd uteslutande lefva af
kött och trots riklig tillgång härpå likväl hålla
sig magra, bli deremot snart feta, om de i tamt
tillstånd vänjas till blandad kost. Som ett bevis
kan ock anföras att späda barn, så länge de
näras uteslutande med mjölk, vanligen, så framt
inga medfödda sjukdomsanlag finnas, äro feta och
frodiga. Samma förhallande eger äfven rum med
vissa folkstammar t. ex. Hinduer, som nästan
uteslutande lefva af mjölk, ris och fett,
emedan religionsstadganden förbjuda dem förtärandet
af kött, ägg o. s. v. I motsats häremot äro de
folkstammar, som lefva af jagt och fiske till sin
kroppsbildning magra och muskelstarka, hvilket
dock till någon del torde härleda sig från härvid
oundvikliga kroppsansträngningar. Sådana
generela exempel äro ganska bevisande<footnote>Eget är att hela nationers karakter står i beroende af deras
näringsmedels beskaffenhet. Irlands utfattiga arbetsklass,
som lifnärer sig af potatis, står i skarp kontrast med
Engelsmannen och Skotten, för, hvilka oxköttet är hufvudföda.
Siamesaren, som förtär oerhörda qvantiteter risgryn blir fet,
pussig och trög, och man skulle knappt kunna tro honom
vara af samma species som Guachon, hvilken nästan
uteslutande lefver af kött och som stark och härdad, tillbringar
större delen af sitt lif i sadeln, utsatt för den brännheta
solen och de vilda orkanerna på La Platas prärier.</footnote>.

Säkert är att man aldrig påträffar
öfverdrifven fettma hvarken hos vildar eller hos de
samhällsklasser som äta för att lefva.

Genom noggrannt kontrollerade försök med
åtföljande mätningar och vägningar har
fysiologien med full säkerhet kunnat draga den
slutsats, att fettproduktionen står i ett bestämdt
förhållande till tillförseln af respirationsmedel, och
vetenskapsmännen af facket hafva derföre äfven
gifvit dessa den expressiva benämningen
<i>fettbildare</i>. — Helt naturligt och öfverensstämmande
med de lagar för fettproduktionen, som fysiologerna
lyckats utfinna på grund af iakttagelser och
experimenter var det sålunda att Banting blef allt
fetare ju längre han enligt vanligt språkbruk höll
”låg diet”, ett högst obestämdt uttryck, hvarmed
vanligen förstås undvikande af animalisk föda och
spirituosa. Lika naturligt var det att Banting,
då han upphörde med sin svältkur och följde sin
nya lefnadsordning, derigenom hindrade en
öfverflödig fettaflagring inom organismen och befordrade
det hopade fettets försvinnande.

Sättet <i>huru</i> fett uppkommer inom organismen
efter tillförsel af respirationsmedlen (fettbildarne)
har man ännu ej lyckats fullkomligt utreda,
oaktadt vetenskapens stäfvanden, synnerligen under
sednaste tiden, och oaktadt gjorda
procentbestämmanden, såväl å plastiska näringsmedel som å
respirationsmedel, hvilka man vet erfordras för
att vinna en hög fettproduktion hos djur, en
fråga som för boskapsskötseln naturligtvis är af
den största vigt. Flertalet af vår tids
vetenskapsmän inom det kemiskt-fysiologiska facket, bland
dem äfven Liebig, anse att fettbildarne sjelfva
direkt förvandlas till fett, samt att det så bildade
fettet sedan öfvergår i kroppens väfnader; men
en annan uppfattning är den, att fettbildarne
redan i blodet användas till värmeproduktion och
att fettet, som härvid uppkommer i kroppen,
bildas ur organismens redan förhandenvarande kött
och ägghvitepartiklar genom indirekt påverkan af
fettbildarne. Talrika facta tala för denna sednare
åsigt om fettbildningen.

Af dessa hypoteser angående sättet för
fettets uppkomst må nu hvilkendera som helst vara
den rätta, vetenskapen har dock som ett
obestridligt factum konstaterat, att ett för rikligt
tillförande af respirationsmedel har till följd en
omåttlig fettutveckling och att vid betydlig
inskränkning i förtärandet deraf icke blott ej något
nytt fett aflagras, utan äfven det i kroppen
hopade småningom förbrännes såsom värmematerial
och försvinner ur väfnaderna.

På grund af det ofvan anförda är det således
klart att den s. k. Bantingskuren står i full
öfverensstämmelse med kemisternas och fysiologernas
erfarenhet och åsigter samt att D:r Harvey gifvit
en för dem bekant teori en praktisk tillämpning.

Till ledning för dem, som genomgå den
Bantingska kurmetoden, må slutligen anföras ett kort
schema efter Moleschotts tabeller, öfver hvilka
födoämnen i allmänhet hysa öfvervägande halt af
plastiska näringsmedel eller respirationsmedel, med
afseende hufvudsakligen fästadt på de relativa
proportionerna af fett, stärkelse och socker.
<h3>Lämpliga näringsmedel vid genomgående af
Bantings kur.</h3>

<i><sp>Öfvervägande</sp> plastiska näringsmedel; (protein-
kroppar; ägghvitekroppar).</i>

Olika slag af kött: fårkött, oxkött, kalfkött, renkött
m. m. (rökt, salt, kokt, stekt eller rostadt).

Kalfbräss (Glandula thymus af kalfven) torde vara det
mest proteinhaltiga födoämne; innehåller på 1000
delar 140,0 delar ägghvita och endast 3,5 delar
fett samt 700,0 delar vatten.

Buljong (starka soppor).

Animaliska geléer (hjorthornsgelé; gelatin).

Rätter hvari blod utgör hufvudingrediens.

Villebråd (hare, hjort m. m.).

Skogsfågel och sjöfågel (magrare än kött af däggdjur).

Tama fåglar (höns, fasan, dufva m. fl.).

Ägg och deraf tillredda rätter (omeletter utan mjöl m. m.).

Saltsjöfisk och insjöfisk (gädda innehåller särdeles ringa
fetthalt).

Skalfisk (hummer, kräftor, ostron). — Kaviar.

Mager ost, ost af skummad mjölk.

Skummad mjölk, filbunke och sur mjölk utan grädde.

Grönsaker: ärtor, bönor, linser; andra skidfrukter,
sallad, spenat, kål (blomkål särdeles indifferent, häller
på 1000 delar 918,87 delar vatten) lök, gurkor,
sparris, kronärtskocker.
<h3>Olämpliga näringsmedel vid genomgående af
Bantings kur.</h3>

<i>Näringsmedel med <sp>öfvervägande</sp> halt af
respirationsmedel; (fettbildare).</i>

Fett och kött, hvari fett eller späck betydligt ingår:
svinkött, i hvad form som helst.

Lefver af alla slag. — Hjerna och märg.

Afredda soppor (såsom innehållande mjöl).

Feta soppor och såser.

Anka och gås.

Lax, ål, makril, sill.

Fet ost (Rochefort, Gruyères, Chester, Holländsk ost,
Fromage de Brie äro de fetaste), smålandsost;
mesost (håller betydligt mjölksocker).

Grädde, oskummad mjölk.

Potatis, palsternackor, rofvor, morötter, hvitbetor,
rödbetor, jordärtskockor, kastanier.
<h3>Lämpliga näringsmedel vid genomgående af
Bantings kur.</h3>

<i><sp>Öfvervägande</sp> plastiska näringsmedel;
(proteinkroppar; ägghvitekroppar).</i>

Rostadt hvetbröd, grofsigtadt hårdt rågbröd och
hafrebröd i smärre qvantiteter; klibröd.

Ätliga svampar (champignoner, trykel m. fl.).

Frukter, färska; dock böra de sötaste sorterna
undvikas; kokt frukt, marmelader och kompotter, utan
särskildt socker särdeles lämpliga.

Apelsiner, citroner; fruktglacer.

Kaffe och té (utan tillsats af socker och grädde).

Viner, vinkallskål med ringa sockerhalt.
(Rhenskt vin, Bordeaux, Bourgogne, Sherry,
Champagne).

Spirituösa och jästa drycker, som ej innehålla socker
i större mängd.

Osockradt bränvin, genèver, kognac, rom m. m.
<h3>Olämpliga näringsmedel vid genomgående af
Bantings kur.</h3>

<i>Näringsmedel med <sp>öfvervägande</sp> halt af
respirationsmedel; (fettbildare).</i>

<table>
<td>Hvete <td>innehåller <td>på <td>1000 <td>del. <td r>568,64 <td>del. <td>stärkelse <td>o. <td r>48,47 <td>del. <td>socker,
<td>Råg <td c>» <td c>» <td c>» <td c>» <td r>555,19 <td c>» <td c>» <td c>» <td r>28,76 <td c>» <td c>»
<td>Korn <td c>» <td c>» <td c>» <td c>» <td r>482,64 <td c>» <td c>» <td c>» <td c>(?) <td c>» <td c>»
<td>Hafra <td c>» <td c>» <td c>» <td c>» <td r>503,37 <td c>» <td c>» <td c>» <td r>65,41 <td c>» <td c>»
<td>Ris <td c>» <td c>» <td c>» <td c>» <td r>822,96 <td c>» <td c>» <td c>» <td r>1,73 <td c>» <td c>»
</table>

Alla mjölrätter, framförallt de sockrade (Mehlspeis,
macaroni, pastejer och annat bakverk).

Socker, sockrad föda och dryck. Honing.
<table>
<td>Rörsocker på <td>1000 <td>del. <td r>919,75 <td>socker,
<td>Hvitbetsocker <td c>» <td c>» <td r>937,88 <td c>»
</table>

Sylter och sockrade frukter; sockrade vattsoppor.

Fikon, dadlar, russin och andra torkade söta frukter.

Chokolad; gräddglacer, söta glacer och limonader.

Söta viner, Portvin (Ungerska och Spanska viner
m. fl.).

Punsch och toddy.

Öl (framför allt de starkare slagen; porter, Skottskt
och Engelskt ale m. m.).
</chapter>
<chapter name="III. Bantings kur bedömd ur medicinsk synpunkt">
<h2>III.</h2>

Bantings kur från medicinsk synpunkt. — Öfverflödig fettma;
korpulens; fettsot. — Deraf härledda sjukdomstillstånd och
dödsorsaker. — Korpulensens orsaker. — Specifika läkemedel.
— Rationel behandling. — Dess tvenne uppgifter. —
Förbrukning af kroppens värmematerial. — Fysiskt och psykiskt
arbete. — Kalla bad. — Alkaliska medel. — Jod och Brom..
— Minskad tillförsel af brännmaterial. — Celsus, van
Swieten och Brillat-Savarin. — Carlsbaderdiet. — Tysk teori,
engelsk tillämpning. — Suum cuique.

Då föregående kapitel lemnat en
redogörelse för Bantingska kurens öfverensstämmelse
med kemisternas och fysiologernas åsigter och
teorier, återstår nu att pröfva huru densamma
öfverensstämmer med läkarnes.

Härvid måste man i första rummet göra sig
reda för hvad som afses med begreppen:
<i>öfverflödig fettma, korpulens</i> och <i>fettsot</i>, de olika
graderna af samma osunda kroppstillstånd. Mellan
måttlig och öfverdrifven fettma, godt hull och
korpulens kunna likväl inga bestämda stadier
angifvas, emedan den öfverflödiga välmågan
omärkligen öfvergår i sjukdom, utan några vissa
öfvergångspunkter eller gränslinier<footnote>Kroppens normala vigtförhållanden äro efter Vogel följande:

<table>
<td>Centimeter. <td 2><i>En kroppsstorlek af</i> <td><i>motsvarar en</i><br><i>medelkroppsvigt af</i>
<td> <td>Fot, tum, linier. <td>Fot, tum, linier. <td c>Skålpund.
<td>137—152 <td>= 4′ 6″ 1‴ <td>5′ 1″ 2‴ <td c>99
<td>152—155 <td>= 5′ 1″ 2‴ <td>5′ 2″ 2‴ <td c>128
<td>155—160 <td>= 5′ 2″ 2‴ <td>5′ 3″ 9‴ <td c>134
<td>160—165 <td>= 5′ 3″ 9‴ <td>5′ 5″ 6‴ <td c>147
<td>165—170 <td>= 5′ 5″ 6‴ <td>5′ 7″ 3‴ <td c>154
<td>170—175 <td>= 5′ 7″ 3‴ <td>5′ 8″ 9‴ <td c>165
<td>175—180 <td>= 5′ 8″ 9‴ <td>6′ 0″ 6‴ <td c>179
<td>180—183 <td>= 6′ 0″ 6‴ <td>6′ 1″ 6‴ <td c>189
<td>183—deröfver <td>= 6′ 1″ 6‴ <td c>deröfver <td c>233
</table>
o. s. v.

Svenska mått.</footnote>.

Hos fullvuxna personer inträffar någon
betydligare fettafsättning mera sällan före det 30
året. Mellan 30 och 40 året inträffar den
deremot så mycket oftare och är vid denna tidpunkt,
åtminstone i nordligare klimater, särdeles vanlig.
Någon gång visar sig efter denna period
obetydlig eller ingen vidare tillökning i det öfverflödiga
hullet, men ofta utvecklar sig derur mer eller
mindre hastigt ett obehagligt och osundt
kroppstillstånd, som står på öfvergång till verklig
sjukdom, utan att dock egentligen dit kunna hänföras.

Harmonien mellan de olika kroppsdelarne
försvinner, musklerna inbäddas i ett bolster af
fett, de smäckra och likväl afrundade konturer,
som utgöra helsans och skönhetens pregel, öfvergå
småningom till osymetriska och klumpiga
proportioner. Ansigtet är antingen blossande, tillfölje
af kongestionstillstånd till hufvudet eller, liksom
den öfriga huden, blekt, slappt och pussigt.
Halsen försvinner under ett tjockt fettlager,
bröstkorgen synes härigenom smalare än den i
verkligheten är, och underlifvet skjutes framåt tillfölje
af den bädd af fett, som betäcker tarmarne.
Rörelserna ske långsamt och kraftlöst, på ett
egendomligt ”stultande” sätt, tillfölje deraf att
fettmassorna hindra lemmarnes fria bruk och
ledgångarnes vederbörliga böjning och sträckning.
Uppstigandet för höjder och trappor försvåras
och på hvarje ansträngning följer trötthet och
ymnig svettning. Huden bildar här och hvar
stora veck, som ofta genom nötning inflammeras
och vålla mycken olägenhet. Respirationen blir
kort, flämtande och andfådd. Tarmkanalens
funktioner ske ofta oordentligt. Icke destomindre är
matlusten, liksom törsten vanligen betydlig. Efter
de ymniga måltiderna stiger blodet åt hufvudet;
indigestion och hjertklappning infinna sig ofta
samtidigt dermed; sömnen är tung och långvarig
med snarkande andedrägt. Psykiska liksom
fysiska ansträngningar blifva mer och mer
motbjudande och snart mattande.

Får detta tillstånd ytterligare utvecklas,
inträffa betydligare rubbningar i helsotillståndet,
tillfölje af fettaflagringen, som då ej allenast
hopar sig mellan huden och musklerna, utan
äfven på ytan och i det inre af ådror, nerver,
muskler, bindväf o. s. v.; likasom alla de
invärtes organerna, t. ex. lefvern, mjelten och
njurarne, kunna i mer eller mindre mån fettvandlas.
Företrädesvis inskränkes dock genom en sådan
förändring hjertats verksamhet att framdrifva
blodet och då samtidigt, genom hopande af fett
inom underlifvet, bukpressen (diaphragma) tränges
upp emot brösthålan, uppstår på sådant sätt hinder
för lungorna att förrätta sina funktioner, tillfölje
hvaraf svårighet att andas, qväfningsanfall, tyngd
och tryckning öfver bröstet samt hjertklappning
ofta påkomma. Oredig syn och hörsel samt
svindelanfall, förorsakade af kongestioner till hufvudet,
sälla sig härtill. Fettmassorna, som omhölja
magsäcken och tarmkanalen, förhindra deras rörelser
och minska matsmältningsförmågan, så att
personer, som lida af fettsot, efter måltiderna
vanligen känna sig betryckta och uttröttade. Under
sådana förhållanden är aptiten vanligen klen, men
stegras äfven understundom på ett onaturligt sätt.
Födoämnena afgå äfven ofta osmälta, utan att ha
skänkt kroppen någon näring. Benägenheten för
sömn tar allt mera öfverhanden. Liflighet och
håg för arbete eller sysselsättning i allmänhet
minskas i jemna steg med sjukdomens utveckling.

Plågade af dessa besvärande symtomer
framsläpa de af fettsott angripna en bedröflig existens,
till dess någon tillstötande sjukdom eller
fettsotens öfverhandtagande slutar deras lidande. —
Akuta sjukdomar af hvad slag som helst äro för
korpulenta personer mera dödande än för andra.
Kongestioner och apoplexier äro de
sjukdomsformer, som specielt tillhöra korpulensen. De
vanliga dödsorsakerna, om fettbildningen lemnats
tillfälle att fritt utbilda sig, äro fettvandling af
lefvern, förlamning, utvidgning eller bristning af
hjertat, tillfölje af dess musklers öfvergång i fett,
njursjukdomar och vattsot.

Sådana äro i korthet anförda
utvecklingsstadierna af detta tillstånd, hvilket i sin början
endast är en ringa och lätt öfversedd olägenhet,
men som, om det får fortskrida, kan leda till
illabefinnande och nedsättande af kropps- och
själskrafterna samt om det får taga öfverhanden ofta
öfvergår i svåra och obotliga sjukdomar.

Att Banting på flera ställen i sina bref
betecknar sin omåttliga korpulens med namnet
”parasit” torde, ehuru sjelfva uttrycket är förfeladt,
dock kunna försvaras, då man betänker de talrika
olägenheter, som åtfölja ett dylikt tillstånd och
troligen har den i ock för sig rigtiga tanke
dervid föresväfvat honom, att man ej kan betrakta
korpulensen som en verklig sjukdom, så länge
kroppens funktioner ej lida i någon betydligare
och mera ingripande mån. Äfven den
vetenskapliga medicinen drager med rätta i betänkande att
med uttrycket sjukdom benämna en obetydligare
stegring af den normala fettproduktionen, då
deremot farorna af ett betydligare plus i detta
hänseende redan af forntidens läkare togs i noggrannt
öfvervägande och allt sedan denna tid haft sitt
eget kapitel hos de medicinska auctorerna.

För att utfinna medel mot ett ondt måste
man såvidt möjligt är ega kännedom om
orsakerna till dess uppkomst. — Hur allmän
korpulensen än är, kan dock egentligen ingen påtaglig
och tillika vetenskaplig förklaringsgrund anges
för dess uppkomst, men erfarenheten har
otvetydigt visat de verkliga orsakerna dertill,
nemligen:

medfödda anlag (ärftlighet);

ymnigt begagnande af vissa födoämnen
(fettbildare);

öfverflöd i mat och dryck samt otillräcklig
kroppsrörelse och för mycken sömn.

På motarbetandet af dessa för fettbildningen
gynnsamma momenter grundar sig också den
rationela behandlingen af korpulens och i
öfverensstämmelse härmed står äfven den åsigten hos alla
tiders läkare att korpulens och fettsot ej böra
behandlas med medikamenter, utan med dietetiska
medel och förändrad lefnadsordning. Redan en
af forntidens största läkare, <i>Galenus</i>, som lefde i
andra århundradet efter Christus (131—201) har
skrifvit specialarbeten öfver korpulens och
magerhet<footnote>Bland de äkta galeniska arbetena härom förekomma: De
optima corporis nostræ constitutione. — De bono habitu. —
De Marsmo.</footnote>, med uppgifter om ”den förtunnande eller
magergörande lefnadsordningen”, och från ännu
äldre tider finnas anvisningar i denna väg, nemligen
af medicinens fäder <i>Hippokrates</i> (460—377 f. Chr.)
som var samtidig med Pericles, och af <i>Aulus
Cornelius Celsus</i>, som lefde (25 f. Chr.—30 e. Chr.) i
Rom under kejsar Augusti tidehvarf. Ända från
dessa aflägsna tider finnas få mera omfattande
medicinska författare, som ej i något kapitel af
sina arbeten behandlat korpulensen och dess
följdsjukdomar, samt åberopat, återupprepat och
utvecklat de gamla principerna om
lefnadsordningen dervid.

Specifika läkemedel mot korpulens (mineral-
och vextsyror, jod, extrakt på hafstång etc.) hafva
äfven tidtals blifvit prisade och använda, men
mot dessa medels ändamålsenlighet och gagn
kunna likväl befogade tvifvel anföras. Den
vetenskapliga medicinen har visserligen, isynnerhet
under sednare tider, allt mera bemödat sig att
utforska de lagar, efter hvilka använda läkemedel
förkorta eller mildra de sjukdomar, hvari de
användas, men insigten i de djupt invecklade
processer, som härvid göra sig gällande inom
organismen, är dock i viss mån ytlig, likasom
kännedomen af de förändringar, som läkemedlen
åstadkomma i kroppens ekonomi, eger så många luckor
att de flesta sträfvanden att vinna en <i>bestämd</i>
förklaring härutinnan ej kunnat leda till önskad
påföljd. Behandlingen af flertalet sjukdomar är
derföre till stor del rent empirisk — grundad
på en serie af erfarenhetsrön. — Annorlunda är
förhållandet med den dietetiska
behandlingsmetoden såsom t. ex. vid korpulens. Insigterna i det
ondas väsende och orsaker äro klarare än vid de
flesta egentliga sjukdomar, och de fysiologiska
verkningarne af de factorer som användas äro
mera kända än vid bruket af läkemedlen. På
grund häraf har också behandlingen af korpulens i
alla tider varit ganska rationel och också ofta nog
krönts med framgång. Sednaste tidens
vetenskapliga sträfvanden inom fysiologiens och kemiens
områden (se föregående kapitel) hafva emellertid
ytterligare underlättat läkarnes åtgöranden i detta
hänseende och ställt till deras disposition utvägar
som förr voro anade, men som nu metodiskt
tillämpade, visat sig i det praktiska af verkligt gagn.

På grund af den Liebigska teorien om
fettbildningen har den praktiska medicinen en dubbel
uppgift att lösa för korpulensens botande. <i>Den
bör dels söka stegra den förbränningsprocess, som
kroppen beständigt undergår, så att öfverskottet
af det fett, som redan finnes, förbrännes; och
den måste vidare försöka att inskränka tillförseln
af nytt brännmaterial till dess öfverskottet af det
anhopade fettet genom förbränningen är förtärdt.</i>

De orsaker, af hvilka värmeproduktionen
stegras äro temligen noga bekanta och de flesta sådana
kunna artiflcielt framkallas. Ett allmänt kändt
sjukdomsfenomen, febern, beror på en i hög grad ökad
värmeutveckling. Kroppen blir dervid häftigt
upphettad och dess normala temperatur, som uppgår
till ungefär +30° Reaumur, höjes flera grader.
Derifrån härleder sig de sjukes klagan öfver
glödande hetta och brännande törst, derifrån
kommer feberrodnaden i ansigtet, det upphetsade
utseendet i allmänhet, den hastiga pulsen och öfriga
febersymtomer. För åstadkommandet af en sådan
kroppens upphettning förbrukas naturligtvis mera
material än då kroppstemperaturen hålles vid sitt
normala stånd. Derföre ”bränner” också febern
i detta ords fulla bemärkelse, ty den förtär
genom den stegrade förbränningen kroppens
beståndsdelar och framför allt det den anhopade
fettet. Tillfölje häraf bli också febersjuke magra
och efter längre febertillstånd till och med
utmärglade. Noggranna kroppsvägningar utvisa att
de på kort tid kunna förlora flera skålpund i
vigt. — En febersjukdom är således på sitt sätt
en kur mot korpulens. Botemedlet vore dock
dervid farligare än det onda det skulle kurera
och ingen skulle väl vilja underkasta sig en så
farlig behandlingsmetod, som står i tydlig
motsats till den urgamla medicinska regeln cito, tuto
et jucunde — hastigt, säkert och angenämt.

Lyckligtvis stå andra medel till buds, genom
hvilka samma mål uppnås lika säkert, om också
något långsammare. Vid hvarje muskelrörelse
och till och med vid hvarje fysisk verksamhet
förbrukas ett bestämdt quantum af det i kroppen
befintliga brännmaterial, motsvarande den gjorda
ansträngningen, likasom lokomotivet för en
bestämd väglängd som det tillryggalägger, förbrukar
ett bestämdt quantum kol eller ved. Redan långt
innan man kunde inse och framställa den lag,
enligt hvilken en bestämd värmemängd omsättes
till en bestämd mängd mekaniskt arbete, var dock
det factum kändt och erkändt att rörelse utgör
ett verksamt medel mot fettbildning. Hvem kunde
det väl undgå att energiska muskelrörelser och
ansträngdt arbete inskränka fettutvecklingen, att
menniskor och djur under strapatser och mödor
förlora sitt hull, att bonden och handtverkaren,
sysselsatta med tungt arbete, förblifva magra äfven
vid temligen riklig tillförsel af födoämnen. I
Sverige t. ex. lefver landtbefolkningen nästan
uteslutande af potates, bröd, gröt, smör, mjölk
o. s. v. och förtära endast mera undantagsvis
kött; och trots denna rikliga tillförsel af
respirationsmedel höra Bantingsfigurerna bland denna
befolkning till sällsyntheterna. Härigenom
förklaras lätt orsaken hvarföre alla tiders läkare
föreskrifvit korpulenta personer flitig rörelse,
arbete och kort sömn. Eget nog följas än i dag
de föreskrifter som <i>Hippokrates</i>, för mer än 2000
år tillbaka rekommenderade åt korpulenta greker,
af den stora publik, som i Karlsbad, Marienbad,
Kissingen och andra in- eller utländska kurorter
söka bot för vällefnadens följder. De hvarje
morgon på bestämd tid företagna långa
brunnspromenaderna motsvara noggrannt den gamla
Asklepiadens föreskrift att korpulenta personer på
fastande mage böra möda sig genom en längre
spatsergång. Visserligen medförde den forcerade
rodden ingen nytta för den stackars Banting;
han blef tvertom under denna tid ännu
korpulentare än förr, men hans aptit blef också under
hans sjöfärder fabelhaftigt ökad och de födoämnen
han sedermera slukade voro af den beskaffenhet
att det tröttande arbetet före måltiden var
förspilld möda. Säkert hade Banting ännu hastigare
magrat om han under sin nya kur fortsatt med
sin gamla motion.

Ett annat, sedan gammalt brukadt medel
mot korpulens är äfven af ganska stor betydelse,
nemligen användandet af köld i form af kalla
bad, duscher och tvättningar (afrifningar), ty äfven
derigenom påskyndas och höjes den inre
värmeproduktionen. Noggranna mätningar af
kroppstemperaturen under begagnande af kalla bad eller
kalla duscher hafva nemligen utvisat att kroppen
härvid, oaktadt den ej obetydliga värmeförlusten,
likväl bibehåller sin normala temperatur — ett
factum som bevisar att en utifrån vållad förlust
af värme, i betydlig mån stegrar den inre
värmeproduktionen. För öfrigt hafva äfven kalla bad
och dylika medel vid behandlingen af korpulens
spelat en vigtig roll, långt innan upptäckten af
de lagar, genom hvilka deras gynnsamma verkan
kunde förklaras. — Kallvattenbehandling
(synnerligen sommartiden) är således jemte användandet
af Bantings kur särdeles att rekommendera.

Bland öfriga mot korpulens använda
hjelpmedel torde i korthet följande förtjena att nämnas:

Alkaliska medel. De hafva egenskapen att
dekomponera fettet och bilda fettsyrade alkalier
(tvålarter), som anses lättare kunna upptagas i
blodet och undergå förbränningsprocessen. De
användas i olika former: växtsyrade alkalier, som
upptagna i kroppen förvandlas till kolsyrade,
förekomma dels färdigbildade i naturen i åtskilliga
frukter, såsom smultron, körsbär, äpplen, drufvor
o. s. v., dels med konst beredda; vidare kolsyrade
alkaliska sammansättningar beredda på kemisk väg
och slutligen alkaliska mineralvatten såsom
Carlsbad, Marienbad, Ems, Vichy, Fachingen, Bilin,
Selters o. s. v.

Jod- och brom-haltiga medel ha äfven blifvit
rekommenderade och med fördel begagnade. De
äro dock farliga och kunna verka som våldsamma
gifter, om de ej användas endast i vissa bestämdt
indicerade fall på ordination och under uppsigt
af läkare. I det närmaste samma förhållande
är det äfven med de jodhaltiga mineralkällorna
(Hall, Adelheidsquelle, Creutznach, Torpavatten
m. fl.).

Verksamma medel — i främsta rummet
rörelse, vidare kallvattenbehandling och såsom
hjelpmedel äfven kolsyrade alkalier och jod- eller
bromhaltiga sammansättningar — äro sålunda af
ålder kända och använda inom medicinen vid
botande af öfverflödig fettma.

Dessa medel, till stor del sedan lång tid
bepröfvade och ej sällan efter längre bruk
tillfyllestgörande, äro dock till sin verksamhet
underordnade det s. k. Bantingska systemet. Såsom
hjelpmedel vid den dietetiska kurmetoden bibehålla de
likväl alltid i mer eller mindre mån sin betydelse.
Den andra uppgiften, hvilken, enligt hvad
ofvan är nämndt, måste lösas, för att vinna det
åsyftade ändamålet, är att <i>tillförseln af nytt
brännmaterial inskränkes, tills det i kroppen anhopade
fettet hunnit förtäras</i>. Ehuru rigtigheten af denna
princip är allmänt erkänd, kan man dock
ingalunda påstå att densamma förr än under sednaste
tider i praktisk tillämpning vunnit det afseende
den förtjenar. Konseqvent genomförd innefattar
den ett förbud mot eller åtminstone en
inskränkning af respirationsmedlens användande. Med
andra ord tillförseln af fett, socker och sådana
ämnen, som vid matsmältningen öfvergå till
socker t. ex. stärkelsemjöl och vextgummi m. m. (se
tabellen pp. 32—35) måste betydligt nedsättas.

<i>Celsus</i> har redan för 800 år tillbaka på rent
empiriska grunder anbefallt magra personer
förtärandet af ”pinguia et dulcia” — feta och söta
ämnen — samt afrådt feta personer derifrån. Den
gamle romerske lärdes åsigt har också sedermera
ingalunda fallit i förgätenhet. Bland andra
åberopar t. ex. <i>Gerhard van Swieten</i> (1700—1772),
i sina berömda kommentarier till <i>Boerhaves</i>
Aforismer, detta yttrande och sökte att efter
vetenskapens dåvarande ståndpunkt förklara det factum
att en riklig vegetabilisk näring danar fett. Att
en betydlig qvantitet fett finnes förborgad i från
växtriket hemtade näringsmedel, säger han, finner
man väl tydligt deraf att t. ex. kon, som endast
lefver af gräs och vatten, kan åstadkomma en så
fet produkt som mjölk, och sedan
mjölkafsöndringen upphört med samma fodring kan blifva
omåttligt fet. Redan då, tyckes det, borde man
kunnat inse den vegetabiliska näringens, de
sedermera s. k. respirationsmedlens, betydelse för
fettproduktionen, men så var dock ingalunda
förhållandet. — En författare från början af vårt
århundrade <i>Brillat Savarin</i>, auctor till Physiologie
du Gout, har äfven egnat en särskild meditation
(den XXI) åt korpulensen och man finner der med
förvåning en stor del af Bantingskurens vigtigaste
principer antydda och försedda med talande exempel.
Den snillrike gastronomen hade således, redan
under första decenniet af detta århundrade, genom
iakttagelse kommit till den erfarenhet, som
fysiologernas och kemisternas forskningar omsider
laggt i klar dag. Man skulle nu tro att det
enkla, för hela den lärda verlden bekanta factum,
som Celsus, van Swieten, Brillat Savarin m. fl.
framställt, borde hafva bestämt hvarje tänkande
läkare att strängt förbjuda korpulenta personer
njutandet af bröd och sötsaker samt omåttligt
förtärande af fett. Åtminstone borde förbudet
mot ymnigt åtnjutande af stärkelse- och
sockerhaltiga ämnen allmänt hafva gjort sig gällande
vid kurerandet af korpulens från den tid då
Liebig framställde födoämnenas verkan och då
lagarne för fettproduktionen voro mera kända af
hvarje bildad läkare. — Emellertid var detta
långt ifrån förhållandet.

Under det man i fullt medvetande af sina
rationela grundsatser förordnade åt magra
personer rikligt förtärande ej allenast af feta ämnen,
utan äfven af andra respirationsmedel, under form
af mjölsoppor, chokolad, söta drufvor, maltdrycker
m. m., inskränkte man sig ända till vår tid, då
frågan var att göra folk magra till ett förbud
mot feta matvaror och glömde förbudet mot de
öfriga respirationsmedlen eller s. k. fettbildarne.
Ett slående exempel härpå bland alla andra torde
förtjena att anföras. I Carlsbad, som af ålder
varit en tillflyktsort för feta personer, och hvilken
brunnsort åtnjutit anseendet att utgöra ett säkert
räddningsmedel vid öfverhandtagande korpulens,
är det nästan en förbrytelse att förtära smör eller
fet steksås m. m. dylikt, under det att kaffe med
grädde, mjölk och socker, bakverk och söta
”Mehlspeisen” höra till den dagliga matordningen.

Vid framställandet af dessa facta föresväfvas
man ovilkorligen af den gamla berättelsen om
Columbus och ägget. — Teoriens tillämpning
var enkel och klar, men ingen vårdade sig dock
om att utfinna den. — Harvey löste omsider
uppgiften, och ehuru teorien var känd, står medicinen
icke dessmindre till honom i stor
tacksamhetsskuld.

Ett factum, hvars sanning var känd och
erkänd, hade ej ledt till något praktiskt gagn, förr
än den engelske läkaren genom principens
konseqventa tillämpning gjorde den tyska teorien
fruktbärande och välsignelserik.

Detta var Harveys förtjenst. — Men äfven
till Banting står vetenskapen i stor förbindelse.
Genom sitt ihärdiga genomförande af de
föreskrifter han erhöll, visade han först af alla, att
principen verkligen kunde med framgång
realiseras och genom publicerandet af sina bref har
han bragt till den stora allmänhetens kännedom
förhållanden, som i annat fall endast torde hafva
blifvit kända inom en trängre krets.

Sådan är i korthet skildrad vetenskapens
ställning till Bantingsmetoden. — I tusentals fall
har denna under de sednaste åren med framgång
blifvit tillämpad i skiljda länder. Några få bland
dessa lyckliga kurer, hemtade från det rika
material, som äfven Sverige numera i detta afseende
har att erbjuda, afsluta denna lilla afhandling.
</chapter>
<chapter name="IV. Fall af korpulens med framgång i Sverige behandlade med Bantings kur">
<h2>IV.</h2>

Fall af korpulens med framgång i Sverige behandlade med
Bantings kur.

Bland de många antecknade fallen af
öfverdrifven fettma, behandlade enligt Bantings metod,
hvilka stå författaren till buds och som samtligen
tala <i>för</i> kurens användande, må endast trenne
utvalda fall här anföras, dels för att visa med
hvilken säkerhet och snabbhet kuren verkar och dels
för att tjena till ledning för dem, som genomgå
denna behandling. Det första fallet är antecknadt
af Prof. <i>Hedenius</i> i Upsala och finnes infördt i
Upsala Läkareförenings förhandlingar. Det andra
fallet, från Stockholm, är i korthet uppsatt af
författaren; det tredje utdrag ur ett bref från en i
Skåne bosatt possessionat.

1. En person, boende i Upsala, 36 år gammal
och af god helsa hade vid omkring 30 års ålder
börjat märka anlag till korpulens, hvilken sedan
småningom så tilltagit att den kändes besvärande
och gjorde en större viljeansträngning än tillförene
erforderlig för flit vid arbetet, hvilket mest bestod
i studier förenade med stillasittande. Ärftlig
predisposition syntes ligga till grund för korpulensen.
Som densamma ej uppnått någon högre grad
företogs dietkuren lika mycket af vetenskapligt
intresse, att pröfva dess verkan, som af personligt
behof. Den dittills förda dieten, som alltid varit
nykter och måttlig, erbjöd ingen anmärkningsvärd
olikhet med den hvardagliga inom Svenska
medelklassen. Kroppslängden var 5 fot och 8
decimaltum och kroppsvigten, vid kurens början den 20
September 1864, utgjorde 212 skålpund 1 lod.
Vägningarne under kurens fortgång verkställdes
medelst en känslig decimalvåg, som för hvarje
vägning nogsamt justerades.

Öfver dessa vägningar meddelas följande tabell:

<table>
<td 4> <td 2c>Vigtskillnad. <td c>Dagar förflutne<br>sedan nästföregående<br>vägning.
<td>1864. <td>dag. <td>skålp. <td>lod. <td>skålp. <td>lod.

<td>September <td r>20 <td r>212 <td r>1 <td r>0 <td r>0
<td>October <td r>1 <td r>209 <td r>1 <td r>3 <td r>0 <td c>10
<td>» <td r>11 <td r>208 <td r>16 <td r>0 <td r>17 <td c>11
<td>» <td r>23 <td r>204 <td r>20 <td r>3 <td r>28 <td c>12
<td>November <td r>4 <td r>204 <td r>25 <td r>0 <td r>5 <td c>12
<td>» <td r>15 <td r>203 <td r>17 <td r>1 <td r>8 <td c>11
<td>» <td r>26 <td r>199 <td r>10 <td r>4 <td r>7 <td c>11
<td>December <td r>8 <td r>198 <td r>13 <td r>0 <td r>29 <td c>12
<td>» <td r>20 <td r>197 <td r>29 <td r>0 <td r>16 <td c>12
<td>1865.
<td>Januari <td r>4 <td r>198 <td r>4 <td r>0 <td r>7 <td c>15
<td>» <td r>14 <td r>198 <td r>14 <td r>0 <td r>10 <td c>10
<td>» <td r>24 <td r>197 <td r>5 <td r>1 <td r>9 <td c>10
<td>Februari <td r>4 <td r>197 <td r>4 <td r>0 <td r>1 <td c>11
<td>» <td r>15 <td r>196 <td r>3 <td r>1 <td r>1 <td c>11
<td>» <td r>26 <td r>194 <td r>15 <td r>1 <td r>20 <td c>11
<td>Mars <td r>9 <td r>195 <td r>29 <td r>1 <td r>14 <td c>11
<td>» <td r>21 <td r>192 <td r>29 <td r>3 <td r>0 <td c>12
<td>April <td r>2 <td r>192 <td r>25 <td r>0 <td r>4 <td c>12
<td>» <td r>12 <td r>191 <td r>25 <td r>1 <td r>0 <td c>10
<td 4r>Summa vigtförminskning <td r>20 <td r>8
</table>

Af denna tabell syntes att kroppsvigten under
de 104 dagar eller nära 7 månader, hvarunder
kuren fortsattes, så småningom nedgått från 212
skålpund 1 lod till 191 skålpund 25 lod och
således förminskats med 20 skålpund 8 lod. Talen,
som utmärka vigtskillnaden, funnen vid de 18
särskilda vägningarne, visa icke någon jemt
fortgående förminskning af kroppsvigten, utan 4 gånger
till och med en vigtförökning. Denna uppsteg
en gång till 1 skålpund och 14 lod och synes då
tillkännagifva ett fettmande, som utgjorde de trenne
öfriga gångerna blott några lod, så att man ej af
dessa sistnämnda trenne vägningsresultat synes
kunna med säkerhet sluta till någon ökad
korpulens. Bland de 18 vägningarne utvisa 14
kroppsvigtens förminskning, ehuru vid tvenne af dessa
vägningar vigtförminskningen blott utgjorde några
lod, så att dessa tvenne med säkerhet ej
tillkännagifva någon afmagring. Den största
vigtförminskningen utgjorde 4 skålpund 7 lod på 11 dagar
och den dernäst största 3 skålpund 28 lod på 12
dagar. Öfverhufvudtaget anställdes vägningarne
hvar 11:te dag, och i medeltal aftog kroppsvigten
under kurens hela fortgång hvar 11:te dag med 1
skålpund 4 lod.

Det var naturligt, att åtskilliga andra factorer
än blott födans beskaffenhet och mängd under
försökstiden haft inflytande på resultaten af de
särskilda vägningarne, dock hade detta inflytande
förefallit obetydligt i jemförelse med dietens. Den
ifrågavarande personen hade nemligen, endast på
grund af sitt medvetande, om mer eller mindre
noggrannt iakttagen diet, icke sällan kunnat strax
före vägningen förutsäga, om vigtförminskningen
skulle visa sig stor eller liten eller om till och
med vigtförökning vore att befara. Under sista
veckan af 1864 och den första af 1865 hade det
tunna, kalljästa, vanligen s. k. Bayerska ölet,
hvaraf druckits ett till två glas i veckan, blifvit
på försöks skull utbytt emot tjockt, maltstarkt s.
k. julöl. Af detta hade under nyssnämnde tid
druckits ungefär ett glas om dagen och under
denna tid, från den 4 till den 14 Januari 1865
inträffade ock såsom tabellen utvisar tvenne af de
4 vigtförökningar, som under hela försökstiden
uppkommo. Hela vigtförminskningen skulle under
samma tid säkerligen blifvit vida betydligare, ifall
dieten blifvit med större stränghet iakttagen, än
som varit händelsen.

Till frukost hade förtärts tvenne ägg eller en
måttlig portion af kött eller fisk — dock icke svin,
gås, lax, ål eller annan fet fisk — med eller utan
sallad samt en kopp kaffe med något socker och
grädde, tvenne skorpor och någon gång en skifva
ost; till middag buljong, helst klar, kött eller fisk
med legumer, hvaraf företrädesvis ärter, linser,
bönor o. d. såsom mer qväfvehaltiga, men ej
potatis eller mjölrätter, samt stundom frukter såsom
efterrätt; till afton en omelette eller fisk, stundom
kött, en kopp thé med några skorpor samt
obetydligt socker och grädde. Aptitssup eller vin
hade begagnats endast undantagsvis, men af s. k.
Bayerskt öl hade ett glas druckits till middagen
några gånger i veckan. Punsch hade deremot
icke blifvit förtärd. I början af kuren hade mer
afseende blifvit fästadt på födans mängd, men
denna hade sedermera bestämts helt och hållet
efter matlusten. I afseende på arbete, sömn eller
kroppsrörelse hade under försökstiden icke någon
förändring vidtagits.

Då under kurens lojip fettman aftog, hade ett
ökadt välbehag och en sundare sömn förmärkts.
Efter den 12 April hade ej vidare någon särskild
diet blifvit hållen, och när sedermera den derpå
följande 9 September vägning blifvit verkställd,
för att se om resultatet af den Bantingska
dietkuren i detta fall var ihållande äfven sedan kuren
upphört, så hade kroppsvigten efter dessa 5
månader, då vanlig diet blifvit hållen, ökats med 7
skålpund och 31 lod.

2. En tjensteman, bosatt i Stockholm, 40 år
gammal, hade från sin barndom haft särdeles
anlag för öfverdrifven fettma. Hans konstitution
var i öfrigt god; han var starkt byggd och kunde
i yngre år utan möda gymnastisera och röra sig.
Vid inemot 30 års ålder började emellertid
korpulensen att på ett oroande sätt alltmera tilltaga
och benägenhet för maklighet och hvila allt mer
att göra sig gällande; andfåddhet inställde sig vid
kroppsrörelse och en betydlig viljeansträngning
erfordrades vid företagande af själs- eller
kroppsarbete. Lefnadssättet hade alltid varit måttligt
med afseende på spirituosa, men matlusten var
ända sen barndomen ovanligt stark och sömnen
under de sista åren tung och långvarig. Öfver
något egentligt illamående eller sjukdom hade
han ej att klaga, men olust, tyngd och orörlighet
tilltogo i samma mån som korpulensen. Med
anledning häraf användes åren 1855, 1858 och 1859
brunnsdrickning i Carlsbad, hvarvid fettman
minskades under kurerna, men återkom småningom
derefter och var i fortfarande tilltagande, då han
hösten 1864 i en tidning händelsevis kom att läsa
en liten framställning om Bantings kur, hvars
ändamålsenlighet och utförbarhet han strax insåg
på grund af sin kännedom af Liebigs och
Moleschotts undersökningar och teorier. Några få dagar
derefter (i September 1864) började han kuren.
Han vägde då 295 skålpund och innehade en längd
af 5 fot och 10 tum. Under den första månaden
följde han kuren särdeles strängt och aftog till
sin egen förvåning under denna månad med nära
12 skålpund i vigt. Då han emellertid efter denna
tid började draga i betänkande att
vigtförminskningen gick nästan allt för hastigt och grundligt,
följde han sedermera ej regimen så strängt som
förr, utan modifierade den, då han var borta, men
förde den noggrannt i sitt hem och fortsatte
ihärdigt dermed. Matlusten, som fortfor att vara stark,
fick bestämma födoämnenas qvantitet, men deras
qvalitet bestämdes efter Bantingska metoden. —
Till följe af de noggranna observationer, han
anställt öfver vigtförlustens eller vigttillökningens
beroende af de födoämnen han förtärt, anser han
sig slutligen kommit derhän, att han på förhand
kan angifva hvad han efter en viss tidrymd skall
väga och att han således (inom möjlighetens
gränser) kan så till sägandes sjelf bestämma sin vigt.
— Utan att ingå i detalj om de reguliert förnyade
vägningarne torde det vara tillräckligt att nämna
det han nu (i Mars månad 1866) väger 240
skålpund och att han således sedan kurens början
förlorat i vigt 55 skålpund eller med andra ord
den betydliga volymen af 2 L℔ 15 marker
viktualievigt. Han rör sig numera med fullkomlig
lätthet, kan utan ansträngning arbeta, har god
och naturlig sömn samt åtnjuter en särdeles god
helsa. Under de 20 månader han fortfarit med
kuren har han tillfölje af densamma aldrig varit
illamående, utan småningom känt sig lättare och
friskare.

3. Enligt öfverenskommelse skyndar jag, att
såsom ett uppmuntrande exempel beskrifva huru
min person under olika perioder af lifvet till och
aftagit och hyser jag dervid den innerliga önskan
att denna min sannfärdiga skildring måtte lända
mången af stark fettma lidande medmenniska till
uppbyggelse och förmå honom att begagna den
Bantingska kuren.

Redan vid tolf års ålder började jag visa
stora anlag för fettma; detta var så mycket mindre
förvånande som båda mina föräldrar voro hugnade
med en mera än vanlig korpulens.

Dessa anlag utvecklade sig dock icke i
särdeles hög grad, ty ehuru jag ända till 28 års
ålder alltid var för fet i förhållande till min ålder,
var dock denna fettma icke af den beskaffenhet
att den ådrog mig någon särdeles uppmärksamhet.
Jag ansträngde mig af alla krafter att motarbeta
densammas vidare utveckling, genom sträng
kroppsrörelse, minskad sömn och stäfjad aptit; särdeles
väl ansåg jag mig göra genom att äta så mycket
legumer och sötsaker som möjligt, men deremot
afhålla mig från kött och vin samt dylika, som
jag trodde fettbefordrande ämnen.

Potatis, mjölk, mjukt bröd, smör, ost, bär
med socker och grädde voro mina älsklingsrätter;
kaffe och thé smakade mig icke väl utan att vara
försatt med mycket socker, deremot drack jag
sällan punsch och aldrig maltdrycker.

Vid 24 års ålder var jag 5 fot 8 decimaltum
hög och vägde 10 Lispund och 4 skålpund.

Under ett par års tid vistades jag utomlands.
Vid ankomsten till Italien, der kaffet dracks utan
grädda, smör och mjölk sällan smakades och
brödet icke föreföll mig särdeles aptitligt;
hvaremot jag åt drufvor och andre frukter i ymnighet,
började jag att magra betydligt. — Längre fram
på vintern, då jag uppehöll mig några månader i
Rom, hvarest jag på alla bjudningar trakterades
med glacer och söta lemonader, återtog jag mitt
gamla hull, så att jag, då jag vid 27 års ålder
återkom till fäderneslandet, och en gång straxt
derefter lät väga mig, befanns väga lika mycket
som förut eller 10 L℔ 4 ℔.

Efter denna tid började min fettma
oupphörligen tilltaga. Jag försökte visserligen år 1862
att genom en sejour i Carlsbad späka mig, hvilket
så till vida lyckades att jag blef 1 L℔ 5 ℔ lättare
på 6 veckor, men ett halft år derefter var jag
icke allenast lika fet som förut, utan kände mig
dertill ofta plågad af tryckning i maggropen och
fick blodet tid efter annan uppåt hufvudet, hvilket
kändes särdeles obehagligt. Hade jag någon gång
ätit för mycket, kände jag mig däst och tung hela
eftermiddagen och efter förtärande af smultron,
champignoner, hummer och gåslefverpastej eller
andra hårdsmälta ämnen fick jag ofta kräkningar.
Åt jag om aftonen, kunde jag icke sofva den
kommande natten. För öfrigt kan jag icke säga,
att jag kände mig särdeles tung eller ovig; jag
gick med lätthet, red utan svårighet och kunde
arbeta vid mitt skrifbord huru länge som heldst,
utan att känna tankekraften i någon mån
försvagad.

Förliden sommar hörde jag talas om Bantings
kur. En af mina vänner rådde mig att begagna
densamma, men jag betraktade hela saken som
en humbug. Han lemnade mig då boken till
genomläsning, men jag ansåg de uppoffringar,
som ålades, så stora att man omöjligt skulle kunna
uthärda dermed och jag fruktade dessutom att
sedan jag en längre tid följt hans regime, skulle
jag ändå till slut, till följe af mina naturliga
anlag, återfå mitt gamla hull, utan att kunna
återtaga mina älsklingsrätter, hvilkas begagnande då
skulle blifva skadliga. Jag tänkte dock
alltemellanåt på saken. En dag erhöll jag besök af
en af mina grannar, som under det samtalet fördes
om Banting, frågade mig huru mycket jag trodde
mig väga. Jag svarade då att jag ansåg mig
väga circa 12 Lispund. Vid derefter anställd
vägning befanns min vigt uppgå till 14 L℔ 5 ℔.
Ett sådant resultat hade jag icke väntat, men det
hade den goda verkan att jag fattade beslut att
genomgå kuren. Här bifogade lista utvisar huru
min vigt dagligen aftog.

<table o>
<td 4c><i>Vägningstabell.</i>
<td c><i>1865.</i> <td> <td>L℔. <td>℔.
<td>Augusti <td r>15 <td r>14 <td r>15.
<td c>» <td r>21 <td r>14 <td r>—
<td c>» <td r>25 <td r>13 <td r>14.
<td c>» <td r>28 <td r>13 <td r>12.
<td>September <td r>1 <td r>13 <td r>10.
<td c>» <td r>8 <td r>13 <td r>8.
<td c>» <td r>11 <td r>13 <td r>6.
<td c>» <td r>22 <td r>13 <td r>—
<td c>» <td r>27 <td r>12 <td r>19.
<td>October <td r>2 <td r>12 <td r>16.
</table>
<table o>
<td c><i>1865.</i> <td> <td>L℔. <td>℔.
<td>October <td r>9 <td r>12 <td r>13.
<td>November <td r>7 <td r>12 <td r>3.
<td c>» <td r>11 <td r>11 <td r>19.
<td>December <td r>25 <td r>11 <td r>11.
<td c><i>1866.</i>
<td>Januari <td r>12 <td r>11 <td r>6.
<td>Mars <td r>22 <td r>11 <td r>4.
<td>April <td r>23 <td r>11 <td r>1.
<td>Maj <td r>2 <td r>10 <td r>2.
</table>

I början följde jag kuren med den strängaste
noggrannhet; det kostade visserligen på mig att
nödgas försaka just de rätter och näringsämnen
jag mest tyckte om, men denna uppoffring
föreföll mig dock som en småsak vid jemförelsen
med det stora mål jag eftersträfvade och då jag
efter 6 dagar hade blifvit 5 ℔ lättare, då kunde
ingenting hindra mig från att fortsätta dermed.
Otaliga gånger varnades jag af vänner och bekanta,
ja till och med läkare att afbryta densamma, man
berättade historier om en mängd personer, som
blifvit förstörda deraf, men jag lät icke afskräcka
mig, då mitt sunda förnuft sade mig att det
omöjligen kunde vara skadligt att afhålla mig från en
del ämnen, som många personer aldrig förtära;
huru många finnas icke, som aldrig äta bröd,
andra tåla ej smör, åtskilliga finnas som icke äta
potatis och andra, som aldrig smaka sötsaker och
ändå må de väl. Jag fortfor emedlertid med min
kur och gör det ännu och prisar den dag då jag
började dermed. I November månad började jag
dock att vara något mindre sträng i dieten. Jag
började då att dricka champagne, äta sås till
köttet och i allmänhet allting, utom mjölk, smör,
potatis, mjukt bröd och sötsaker.

I dag (den 28 Maj) har jag ånyo vägt mig
och befanns då väga 10 L℔ 7 ℔. Jag har
sålunda sedan den 15 sistlidne Augusti blifvit 3
L℔ 17 1/2 ℔ lättare.

Hvad mitt helsotillstånd vidkommer, har jag
aldrig i mitt lif mått så väl som nu. Jag känner
mig lätt och rörlig som den dag jag nyss var
blifven officer, jag kan äta när, och huru mycket
jag vill och har så vant mig af med mina
fordna älsklingsrätter, att jag icke saknar mjukt
bröd, har upphört att finna potatis välsmakande
och känner ingen längtan efter smör, deremot får
jag tillstå att jag med vemod afsäger mig en
erbjuden glace eller en filbunke. Såsom bevis på
i hvilken grad smör, mjölk och mjukt bröd öka
vigten, vill jag anföra, att då jag för någon tid
sedan efter en sjukdom blef ordinerad att för
krafternas återbekommande äta dessa ämnen, blef
jag på 13 dagar 10 ℔ tyngre och då jag derefter
upphörde dermed blef jag åter på 5 dagar 4 1/2 ℔
lättare.

Jag har nu meddelat min erfarenhet i detta
vigtiga ämne; kan Herr Doktorn begagna sig deraf
uti sitt arbete och derigenom förmå andra att
begagna Bantingska kuren, skulle det innerligt glädja
mig. Min öfvertygelse är, att man kan äta hvad
som heldst och huru mycket som heldst, om man
endast afhåller sig från de ofta upprepade ämnena
mjölk, smör, mjukt bröd, potatis och andra
rotfrukter, sötsaker, mjölkrätter, oljeämnen, punsch
och bier och jag tror att hvar och en som lider
af fettma med trygghet kan begagna en sådan
regime. Den ringa uppoffring han gör uppväges
i hög grad af den stora fördelen att kunna intill
sena ålderdomen bibehålla ett lifligt sinne och
kroppens rörlighet och den som är nog svag att
icke kunna afstå från de olämpliga näringsämnena,
(då dessutom så mycket annat välsmakande är
honom tillåtet) han förtjenar intet medlidande;
må han gerna blifva ämne för löje och
karikaturer — han lider hvad han förtjenar.
</chapter>
<h2>INNEHÅLL.</h2>

<table o>
<td 2r>Pag.

<td>I. Bantings kur beskrifven af honom sjelf <td r>3.

<td>II. Bantings kur sedd från kemisk och fysiologisk synpunkt <td r>18.

<td>III. Bantings kur bedömd ur medicinsk synpunkt <td r>36.

<td>IV. Fall af korpulens med framgång i Sverige behandlade
med Bantings kur <td r>52.
</table>


Pris: 75 öre.


