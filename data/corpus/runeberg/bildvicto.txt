Bilder ur Drottning Viktorias Lif.
Tecknade för barn af M:rs O. F. Walton.
Stockholm. A. V. Carlsons förlag.
﻿
﻿
﻿
﻿
﻿Drottning Victoria under en revy.
﻿BILDER

UR

DROTTNING VICTORIAS LIF

TECKNADE FÖR BARN

AF

Mrs O. F. WALTON

MED 16 ILLUSTRATIONER. 

ÖFVERSÄTTNING AF

G. LJUNGBERG.

STOCKHOLM A. V. CARLSONS FÖRLAG.
﻿


﻿Balmoral Castle, drottningens hem i högländerna.

Drottningens barndom.


Huru uppfyld denna verld är af barn. Hvart
vi gå, finna vi dem. I öster, i vester,
norr och söder, öfverallt. Det ena barnet
lefver i palatser, det andra i fattigmans tjäll,
andra i tält af vilda djurs skinn eller i
boningar, uppförda af snö. Alla färger finnas
﻿bland dem representerade: svarta och hvita,
kopparfärgade och gula. Men hvar de än
finnas, alltid äro de talrikare än till och med
sparfvarne under takåsen.

Om jag fick välja den månad, under
hvilken jag skulle önska hafva min födelsedag,
skulle det vara den härliga Majmånaden, då
träden äro så friska och gröna, de hvita
hagtornsblommorna skjuta fram, koltrastarne
stämma upp sina fröjdefulla sånger och hela
naturen andas helsa och lifslust.

I Maj månad 1819 föddes en liten flicka,
som en gång skulle krönas som drottning
öfver ett af Europas största konungariken,
Storbrittanien och Irland och som kejsarinna
öfver fésagornas hemland, Indien. Men hvem
anade väl detta då?

Född i det urgamla Kensington-palatset,
erhöll den lilla flickan i dopet namnet Victoria.
Föräldrarne voro hertigen och hertiginnan af
Kent; farfadern var den gamle konung Georg
den tredje.

Fastän en monarks barnabarn, kunde likväl
ingen ana, att den lilla prinsessan Victoria en
gång skulle blifva Englands drottning. Hon
hade ju tvenne onklar, äldre än hennes fader,
﻿
Den lilla prinsessan i Kensingtons trädgårdar.
﻿
﻿hvilka båda hade rätt till den engelska
kronan, och de kunde hafva barn, som skulle
efterträda dem. Det såg derföre ingalunda
antagligt ut, att den lilla »Majblomman», som
hon kallades af de sina, en gång skulle
bestiga farfaderns tron.

När den lilla prinsessan uppnått sex
månaders ålder, tog modren henne till en härlig
plats i grannskapet af Sidmouth i Devonshire.
Der ville olyckan, att den lilla prinsessan en
gång var nära att blifva dödad. Amman bar
henne nemligen omkring i barnkammaren, då
hon till sin förskräckelse hörde ett bösskott
ljuda och såg en kula hvinande flyga in
genom ett fönster i barnkammaren och passera
midt öfver den lilla prinsessans hufvud.

Hvem hade tryckt af skottet? Jo, en
grym, elak gosse, som i närheten sköt till
måls på de små sparfvarne* Föga anade han
den olycka, han kunnat åstadkomma. Det
skulle hafva varit en sorglig dag för hertigen
och hertiginnan af Kent, om deras egen lilla
fågel hade blifvit skjuten. England skulle
derigenom hafva förlorat mycket, men Gud
höll sin vakande hand öfver den lillas
hufvud.

﻿Snart derefter träffades modren af en svår
sorg. Barnet var endast nio månader
gammalt och hade nyss börjat att skratta och
jollra, när hennes fader, hertigen af Kent,
afled. Han älskade varmt sin lilla flicka, och
var mycket stolt öfver henne, så att, huru
orimligt det än kunde förefalla hvar och en,
så trodde han likväl, att hon en gång skulle
bestiga sin farfaders tron. Han höll henne
ibland upp på sina armar, och sade till sina
vänner:

»Betrakta henne väl! Hon skall blifva
Englands drottning!»

Hertigen kunde aldrig se sin lilla
älskling, utan att stanna för att leka med henne,
bära henne omkring i rummet, eller gunga
henne upp och ned på sina armar.

En dag hade han varit ute på egorna,
när ett störtregn oförmodadt började falla,
hvarföre han måste gå in för att byta om
kläder. På vägen till sitt rum såg hertigen
sin lilla kära flicka, och han kunde ej undgå
att stanna för att leka litet med henne. Det
var hans största nöje att höra hennes friska
skratt och gifva akt på hennes joller.
﻿Prinsessan och hennes favoritåsna.

Men hertigen stod för länge; en
frosskakning öfverföll honom till följd af de våta
kläderna. Han sjuknade in och kort derefter
— mycket kort, hade den lilla prinsessan
Victoria förlorat sin fader. Men hon hade en
god, kärleksrik moder, och hon gjorde allt
hvad som stod i hennes makt för att dana
sin lilla dotter till en god och duglig qvinna.

Prinsessan var ett gladt och älskligt barn.
Godt utrymme att springa omkring hade hon
i det stora Kensington-palatset, der hon kunde
﻿springa i de långa korridorerna och de
furstliga gemaken.

Alla nöjen egde dock ej rum inomhus.
Många ridturer företogos i Kensington-parken
på hennes egen åsna, prydd med blått
schabrak. Modren gick ofta vid hennes sida och
talade med henne. När någon då helsade på
den lilla prinsessan, nickade hon så vänligt
och önskade en »god morgon», så att hvar
och en riktigt lärde sig att älska den lilla
flickan.

Prinsessan Victoria var en mycket flitig
liten flicka. Tidigt på morgonen stod hon upp
för att vara beredd till frukosten klockan åtta,
under hvilken hon satt vid det lilla runda
bordet vid modrens sida, njutande endast bröd,
mjölk och frukt, spatserade så ut i parken
med systern, prinsessan Feodore, så in igen
för att läsa inne hos modern, derefter två
timmars arbete med läsning, skrifning och sömnad,
så ut igen, när lektionen var slut, för att se om
sina blommor i den lilla trädgård, hon hade
tätt under palatsets fönster, vattna sina
geranier, resedor och callor, hvarvid ofta hände
att till och med de små fötterna blefvo
vattnade. Så gick det dagen i ända, hvarje dag;

﻿Morgonstunder i Kensington.
﻿
﻿alltid hade hon något som måste göras, något,
som måste slutas eller ses om. Hvad under
då, att den lilla prinsessan växte upp
lycklig, flitig och älsklig.

Men lektionerna voro ej alltid så lätta,
och mången suck stal sig fram ibland, och då
tänkte hon:

»Hvad skall det gagna till att lära det?
Hvarföre skall jag vara tvungen dertill?»

Föga tänkte hon då på huru nyttigt det
är att lära allting, och huru isynnerhet hon
i en framtid skulle komma att behöfva stora
kunskaper under sin kommande, händelserika
lefnad.

Det är alltid så, att om vi lära oss våra
lexor riktigt och göra vårt bästa, isynnerhet
med det, som förefaller oss mest svårt och
ledsamt, så skola vi en dag vara tacksamma
och glada deröfver, och förstå hvarföre vi
måste lära oss så mycket.

Prinsessan Victoria tillbragte ej all sin
tid i det stora, gamla Kensington-palatset.
Än var hon i Clermont House, än styrde hon
sina steg till stranden, och då såg man henne
springa längs vattnet liksom andra småflickor,
eller också såg hon genom teleskopet huru
﻿de gamla kustvaktarne foro ut i sina båtar
på det mörkblåa vattnet.

När prinsessan började blifva äldre, och
den ene efter den andre dog, som stod
mellan henne och tronen, började det engelska
folket alltmera göra sig förtroligt med den
tanken, att den lilla prinsessan Victoria en
dag skulle blifva landets drottning. När hon
då gick ned till hamnen vid Brighton, eller ned
till Ramsgates sandbankar, så kommo många
menniskor fram till henne för att se henne,
och alla beundrade och älskade de henne.
Den lilla flickan visste ej skälet härtill, och hon
förundrade sig mycket, hvarföre man brydde
sig mera om henne, än om hennes äldre
syster, prinsessan Feodore, hertiginnan af Kents
dotter i första giftet och som derföre aldrig
kunde komma att uppstiga på den engelska
tronen.

Hennes förståndiga moder undvek att
låta barnet veta, att hon en dag kunde
komma att blifva Englands drottning, ty hon
ansåg, att detta ej vore väl för hennes lilla
dotter att veta.

Hvart hon kom, vann hon allas hjertan.
Unga och gamla, rika och fattiga, alla kommo
﻿
Prinsessan Victoria vid Ramsgate.
﻿
﻿för att se henne, alla lärde sig att älska henne,
och mången bön sändes upp till Gud, att han
skulle skydda henne och göra henne till en
god och ädel drottning.

Kanske hafva ni, mina små vänner, hört
talas om den gamle, ädelsinnade juden, Moses
Montefiore, som lefde anda till öfver hundrade
års ålder, och som gjorde så oändligt mycket
för sin nations lycka och välsignelse.

Nåväl, Moses Montefiore bodde vid
Ramsgate. Der hade han en riktigt förtjusande
trädgård, full med blommor och träd och
fridfulla, skuggiga alléer. Prinsessan Victoria
hade ofta önskat, att någon gång kunna få
gå in och vandra omkring bland träden och
blommorna, och för ett ögonblick komma bort
från den heta sanden, de bullersamma
musikanterna och de många menniskorna.

En dag anlände till prinsessan en
present från Moses Montefiore. Det var en liten
nyckel af guld. Den var ämnad att öppna
en liten privatport till parken, och när nu den
lilla prinsessan önskade vinna ro, kunde hon
nyttja sin lilla nyckel och i skuggan af de
grönskande träden finna svalka efter sina
promenader på den knarrande, bländande sanden.

﻿Det fans emellertid intet ställe, som
prinsessan hellre besökte än ön Wight. Der
brukade hon stå vid Norris Castle vid modrens
sida, och mången gång sprungo de båda i
kapp på den härliga ön.

Osborne House, på ön Wight.

Prinsessan glömde aldrig dessa lyckliga
dagar på ön Wight, och många år sednare,
när hon blifvit drottning af England, lät hon
bygga ett palats på ön, åt sjösidan och för
sin egen räkning.

﻿Prinsessan Victoria vid tio års ålder.
﻿

﻿Tiden gick, och den ene efter den andre,
som stått mellan prinsessan Victoria och
Englands tron, slumrade in för evigt och hvar
och en i Storbrittannien visste nu, att den lilla,
älskliga tolfåriga flickan en gång skulle ega
rätt att uppbära den gyllene kronan och sitta
i samma gamla stol, der alla Englands
konungar och drottningar, ända sedan Edvard
Trosbekännarens dagar, hade setat på deras
kröningsdag.

Hvar och en visste det, utom den lilla
prinsessan sjelf. Hertiginnan bevarade väl
sin hemlighet, och ingen annan hade heller
berättat för prinsessan hvad som förestod
henne. Det var modrens önskan att dana en
enkel och allvarlig flicka, och hon ansåg det
derföre vara bättre, att hennes dotter ej skulle
få kännedom om den höga samhällsställning,
hon skulle komma att intaga, förr än efter
sin tolfte födelsedag. Men då vore tiden
kommen att upplysa dottern om hennes
framtid. Derföre lade hon nu i hennes engelska
historia en genalogisk karta öfver Englands
konungar och drottningar från Wilhelm
Eröfrarens tid intill den närvarande, och der stod
hennes namn som närmaste arfvinge till tronen.

﻿När prinsessan Victoria nästa gång kom
till sin lektion, fann hon i Englands Historia
ett papper, som hon ej märkt förut.

»Hvad är detta?» frågade hon sin
guvernant. »Det har jag aldrig sett förut».

»Det var heller icke nödvändigt», blef
svaret.

Prinsessan läste. Så såg hon upp och
sade:

»Jag ser, att jag står tronen närmare,
än jag trodde».

Så lade hon sin lilla hand i
guvernantens och fortfor:

»Jag skall blifva god. Nu vet jag,
hvarföre ni ville att jag skulle lära mig så
mycket. Förut läste jag, emedan ni ville det, nu
fattar jag allting bättre. Jag skall blifva
god».

Barnets löfte denna dag lät Gud gå i
uppfyllelse. Hela det engelska folket älskar
i dag som är sin »goda drottning Victoria».



﻿

Prinsessan Victoria som drottning.


Åren förflöto och när prinsessan Victoria
uppnått aderton års ålder, afled hennes
onkel, konung Wilhelm den fjerde, på slottet
Windsor. Det var tidigt på morgonen, strax
efter dagbräckningen, den 20 Juni 1837, som
hans själ flyktade bort till sällare rymder.

Windsor Castle sedt från floden.


﻿En stund derefter redo tvenne herrar ut
från Windsor framåt vägen till London, så
fort hästarne förmådde bära dem.

Hvilka voro de? Jo, de voro
erkebiskopen af Canterbury och Lord Chamberlain på
väg till Kensington-palatset för att underrätta
prinsessan Victoria, att hon var Englands
drottning.

Tidigt på morgonen uppnådde de
London. Fåglarne började stämma upp sina
morgondrillar i parkens trädkronor, då de
passerade den upp till Kensington-palatset. Allt
låg der försänkt i tystnad. Ej ett ljud kunde
höras. Alla lågo försänkta i sömn. De
bultade, de ringde och slutligen vaknade
portvakten och de sluppo in.

De väntade nere på palatsets gård,
under det portvakten gick att väcka någon af
tjenarne. Denne visade dem nu in i ett
mindre rum och återigen fingo de vänta. Det
såg ut, som hade man helt och hållet glömt
dem; slutligen förlorade de tålamodet och
ringde. När en betjent inkom, tillsade de
honom att underrätta prinsessan Victorias
tjenarinna om att de önskade tala med
prinsessan.

﻿Drottningens första konselj.


﻿Men ingen kora, så att de slutligen
återigen ringde. Nu kom tjenarinnan sjelf och
underrättade de besökande, att prinsessan låg
försänkt i så djup sömn, att hon ej vågade
väcka henne.

De svarade:

»Vi komma på statens vägnar till
drottningen, och derföre måste hennes sömn gifva
vika».

Hemligheten var yppad! Prinsessan
Victoria hyllades som Englands drottning.

Tjenstflickan skyndade bort för att
uträtta befallningen, och när den unga
drottningen hörde nyheten, så lät hon hvarken
erkebiskopen eller Chamberlain vänta ett
ögonblick. Hon skyndade upp, kastade en schal
omkring sina axlar, och kom ned i sin
nattdrägt, med håret böljande kring axlarne,
tofflor på fötterna och tårar i ögonen.

Så fort de hade uträttat sitt ärende, vände
sig den unga drottningen till erkebiskopen af
Canterbury och utbrast:

»Bed för mig, ers nåd!»

Nu böjde de tre knä vid hvarandras sida,
och bad, att Guds nåd alltid skulle följa henne.
﻿Så började drottning Victoria sin regering,
lyckligare än de flesta af hennes företrädares.

Om vi blott gingo till Gud i alla våra
fröjder och sorger, och bådo honom stå oss
bi, när något svårt förestår oss, huru mycket
lyckligare skulle vi ej vara!

Så satte sig den unga drottningen ned
till att skrifva ett bref till den stackars
enkedrottningen. Det var ett kärleksrikt bref och
som adress stod: »Till Hennes Majestät
Drottningen». Man påminde henne om, att hon
sjelf nu var drottning, och att drottning
Adelaide nu endast var »enkedrottning».

»Jag vet det», svarade hon, »men jag vill
ej vara den första att påminna henne derom».

Så aflägsnade sig erkebiskopen och
Chamberlain, och hon gick upp för att kläda sig
och tala med modren om allt, som förestod
henne. Lång tid till eftertanke hade hon dock
icke, ty vid niotiden anhöll premierministern
om audiens, och vid elfvatiden anlände
Englands stormän för att närvara vid
den unga drottningens första konselj. Den
ene efter den andre steg fram till henne,
kysste hennes hand och lofvade henne trohet.

﻿Drottningen på kröningsdagen.
﻿

﻿Så satte hon sig ned vid det långa
bordet och höll sin första konselj.

Ett år och fyra månader hade drottning
Victoria regerat, när hennes kröning ändtligen
beslutades. Flera månader förut var denna
vigtiga händelse allmänna samtalsämnet i hela
landet. En ny krona hade blifvit förfärdigad,
ty den gamla, som hennes onkel burit,
var för tung och stor för henne. Denna nya
krona förvaras nu bland regalierna i Towern.
Man kan göra sig en föreställning om dess
skönhet, när man hör, att endast juvelerna
deruti kosta nära två millioner kronor.
Sånger och hymner diktades och sattes i musik
för att sjungas på kröningsdagen. Medaljer
präglades och förberedelser vidtogos för att
hylla den unga drottningen.

Slutligen kom den stora dagen. Så fort
det blef ljust, började man röra på sig, och
mellan sex och sju på morgonen voro
Londons gator redan fylda med en mängd åkdon
och verkliga karavaner med folk. Alla
väntade gladt på sin drottning.

När klockan i det stora Citytornet slog
tio, tillkännagaf en salut af tjugoett skott, att
drottningen lemnat Buckinghampalatset och
﻿var på väg till Westminster Abbey, der hon
skulle krönas. Drottningen åkte i den stora
statsvagnen, hvilken sken som guld i
solskenet och drogs af åtta isabellfärgade hästar.

Hvilka lefverop der höjdes, när hon for
genom folkmassorna! Hvarje fönster, balkong,
trappa, hustak och skorsten voro öfverfylda
med menniskor. Näsdukarne viftade,
blommor kastades ned och »Lefve drottning
Victoria» skallade från alla håll.

Slutligen uppnådde hon Westminster
Abbey. Kyrkan var fyld af adelsmän och
damer i de elegantaste toaletter, strålande af
juveler.

Först sjöngs en hyllningssång: »Länge
lefve drottning Victoria», och derunder låg den
unga drottningen på knä och bad.

Derefter yttrade erkebiskopen med hög
röst:

»Här presenterar jag för eder drottning
Victoria, drottning öfver detta konungarike.
I, som här ären närvarande, ären I villiga
att hylla henne som eder drottning?»

Ur tusende menniskobröst ljöd: »Gud
skydde drottningen!», trumpeterna smattrade,
trumhvirflarne ljödo, och den älskliga, unga
﻿
Buckingham-palatset. Utsigt från trädgården.
﻿
﻿flickan, som stod der midt bland dem alla,
kände att hon nu verkligen var Englands
drottning.

Derefter hölls predikan, och så lade
drottningen sin hand på bibeln, och lofvade, att
hon skulle göra sin pligt som drottning öfver
Storbrittanien och Irland. Derpå satte hon sig
ned i samma gamla stol, hvari före henne
trettiotre konungar och fyra drottningar hade
setat. Under den stod en gammal sten, hvarpå
Skottlands konungar setat för många hundra
år tillbaka, när de kröntes.

Ett kläde af guld hölls derpå öfver
drottningens hufvud, och hon smörjdes med olja
på panna och händer. Och så kom det
ögonblick, hvarpå alla dessa hundradetals
menniskor hade väntat i flera timmar.
Erkebiskopen steg fram, och satte Englands krona på
den unga drottningens hufvud. I samma
ögonblick satte hvarje pär och deras gemåler på
sina hufvuden de kronor, dessa landets
högsta adelsmän ega rättighet att bära, och
solskenet, som strömmade in genom den gamla
kathedralens fönster, strålade på alla dessa
tusende ädelstenar, gnistrande som stjernorna
en kall vinternatt,

﻿Därefter tog drottningen plats i en annan
stol, den så kallade »hyllningsstolen», och alla
lorderna trädde fram för att aflägga sin
hyllning. Den ene efter den andre steg fram,
böjde knä, aftog sina egna kronor, och
vidrörde drottningens krona med dem, hvarefter
de kysste hennes lilla hand. En gammal
adelsman, Lord Rolle, råkade att förlora balansen,
när han med sina darrande händer skulle med
sin krona vidröra drottningens, så att han
vacklade ned för tvenne af trappstegen till
tronen. Han hjelptes upp, och ärnade just
göra ett nytt försök, då drottningen reste
sig, gick honom till mötes, och räckte honom
handen under de omkringståendes jubel.

Slutligen vardt allt slut och drottningen
åkte hem genom de jublande folkmassorna.
Hennes drägt bestod af en purpurmantel, på
hufvudet bar hon den härliga kronan, i högra
handen spiran, och i den venstra äpplet,
konungamaktens symboler.

»Gud skydde drottningen!» ljöd det ur
folkskarorna, när statsvagnen körde upp till
palatsets trappa.

Men då hörde drottningen ett annat

﻿Lustparti vid Virginia Water, nära Windsor.
﻿
buller. Det fans någon i palatset, som helsade
henne välkommen hem.

Hvem kunde det vara? Jo, det var
hennes lilla hund, Dash, som nu mottog henne.
Stackars Dash hade omöjligen kunnat förstå
huru den unga matmodern egt hjerta att lemna
honom ensam så länge, men nu, när han hörde
vagnshjulen knarra på stranden, och förstod
att hon återkommit, nu började han skälla
helt glädtigt.

»Se der är Dash!» utbrast drottningen.
»Han måste bada».

Så skyndade hon bort för att aflägga den
gyllene spiran, äpplet och den lysande
kröningsdrägten, så att hon skulle kunna sköta
om sin lilla hund.

Drottningen erhöll många
lyekönskuingsbref och bland dem fans äfven ett från
hennes kusin, prins Albert af Saxen Coburg.
Året derpå reste han och hans broder Ernst
öfver till slottet Windsor för att aflägga ett
besök hos den unga drottningen.

Af alla de slott, drottning Victoria eger,
är slottet Windsor det vackraste.
Drottningen var derföre mycket nöjd med att få visa
sin kusin sitt nya hem. Detta besök glömde
﻿den unga drottningen aldrig, ty när det var
till ända, så hade hon och hennes kusin
Albert lofvat att älska hvarandra högre än allt
annat i verlden. Kort derefter firades äfven
deras bröllop, och återigen samlades stora
folkskaror, när drottningen passerade gatorna.
Denna gång bar hon ej krona på hufvudet,
utan en krans af orangeblommor; i stället för
den purpurfärgade kröningsmanteln en drägt
af hvitt siden med spetsslöja.

Ingen maka kunde älska sin make högre
än drottning Victoria prins Albert, och ingen
maka hade heller större skäl härtill. Alltid
stod han vid hennes sida, och lyftade en god
del af den börda, som annars ensamt skulle
hafva fallit på hennes skuldror. Huru
lyckliga de voro; huru varmt han älskade henne, och
huru hon såg upp till honom och huru många
fröjder och sorger de upplefde tillsammans.

Det var ett lyckligt år. De frukosterade
vid niotiden, hvarefter de togo en stunds
promenad tillsammans. Så kom tiden för
statsgöromålen. Efter lunchen kom
premierministern till audiens; derpå redo de ut eller också
körde prins Albert för drottningen i en
phaeton, dragen af ponies. På aftnarne sjöngo
﻿och spelade de tillsammans, och så förflöto
deras dagar lyckligt.

I November samma år bereddes
drottningen en ny glädje. Då föddes hennes
första barn, prinsessan Victoria. Ett år sednare,
i November 1841, kom så en liten gosse,
prinsen af Wales, att dela sin systers förtjusande
barnkammare, och kanonerna sköto och
klockorna ringde, och hela England helsade
arfvingen till den engelska kronan välkommen.

Hafven I sett något oliveträd, mina små
vänner? Jag har ofta sett dem växa på
oliveberget och på kullarne och i trädgårdarne
rundt omkring Jerusalem. Oliveträdets färg
är icke vacker. Bladen äro mörkt blågröna,
men det är af flera skäl ett märkvärdigt träd,
och förnämligast till följd af dess egendomliga
sätt att växa. Så fort oliveträdet når en viss
höjd, breder det ut sina grenar åt alla håll,
och hvarje gren skiljer sig från
moderstammen, och bildar ett nytt träd, så att, under
det den gamla stammen så småningom dör
bort, olivegrenar växa upp rundt omkring
liksom i en cirkel. Konung David hade ofta
sett oliveträden växa upp, och han profeterade
att den som fruktade Gud, kring hans bord
skulle barn skjuta upp som olivegrenar.

﻿Den kungliga prinsessan.

Drottning Victoria hade nio
olivetelningar, fyra gossar och fem flickor. Hertigen
af Wellington, »jernhertigen», som han
kallades, stod fadder till den tredje gossen, och
hertigen var mycket kär i sin lille gudson,
Arthur kallad efter gudfadern.
﻿
De kungliga prinsarne och prinsessorna
hade en mycket lycklig barndom, ty såväl
deras fader som moder egnade dem en stor
del af sin tid, och gjorde allt hvad de kunde
för att göra dem lyckliga.

Sin största glädje hade de af en liten
trädgård, som de fått för sin egen del nära
Osborne House på ön Wight. Denna lilla,
förtjusande trädgård fingo de på drottningens
födelsedag. Midt uti den stod en tilltalande
sommarpaviljong i form af en schweizerhydda,
och taket var fästadt med stora stenar,
alldeles som schweizerhyddorna för att de ej
skola blåsas bort af de häftiga vindarne på
alperna.

Främre sidan af hyddan intogs af nio
trädgårdar, en för hvarje barn, och på sidorna
derom funnos orangerier, der barnen fingo
uppehålla sig två till tre timmar om dagen
under trädgårdsmästarens uppsigt. Till hvarje
trädgård funnos ett antal redskap, märkta
med egarens eller egarinnans namn.

Trädgårdsmästaren hade erhållit i
uppdrag af prins Albert, att dagligen afgifva
rapport om hvarje barns arbete, och i
öfverensstämmelse med de omdömen denne afgaf,
erhöllo de af fadren belöningar för sitt arbete.

Der fans äfven en snickareverkstad i
trädgården för att de små prinsarne skulle lära
sig att arbeta. Med fadrens bistånd byggde
de äfven upp en fästning, och till den gjorde
de allt arbete sjelfva, till och med murningen.

Der lärde sig de små prinsessorna att
baka kakor, tårtor och alla slags pastejer,
koka vegetabilier från deras egna trädgårdar,
sylta in frukt och bereda konserver.

När det så blef någon födelsedag eller
annan högtidsdag, så inbjödo barnen
drottningen och prins Albert att komma och dinera
hos dem i deras schweizerhydda, der hvarje
rätt blifvit lagad af dem sjelfva. Vanligen
skänktes dock den mat, de små prinsessorna
lagade, åt de fattiga i byarne rundt omkring,
så som de blifvit lärda att göra, ty de skulle
alltid tänka på att vara barmhertiga och
vänliga mot andra, hade deras moder,
drottningen, sagt.

Öfre våningen i schweizerhyddan var
inredd till ett museum, och nästan allt hvad
som fans der hade blifvit hopsamladt af
barnen sjelfva. Der funnos pressade blommor,

﻿Prinsen af Wales vid sex års ålder.
﻿
﻿ordentligt ordnade enligt botaniken; stenar
och fossiler för att utgöra geologisk
afdelning; uppstoppade fåglar och andra djur, samt
för öfrigt en hel mängd saker, förfärdigade
af barnen sjelfva. Oaktadt prinsarne och
prinsessorna nu äro fullvuxna, glömma de dock
säkerligen aldrig huru lyckliga de voro i sin
schweizerhydda och i sina trädgårdar.

Men ehuru de kungliga barnen voro
lyckliga på Osborne, kände de der dock
aldrig samma fröjd, som när de kommo till de
skottska högländerna.

Huru skönt det är att klättra öfver
bergen, när den friska hafsvinden svalkar
ansigtet, eller att sitta ned på en bänk af
ljungblommor, omgifven af stenkummel, och på
milslånga afstånd endast se gråa klippor,
ljungväxter, ormbunkar, luft och vatten.

Derföre älskade äfven drottningen och
hennes familj att begifva sig till Balmoral,
deras hem i högländerna. Der sågo de
rådjuren hoppa öfver klipporna och störta fram
bakom en klippa, täckt af ormbunkar; der
plockade de vilda örter; der frukosterade de
bland klipporna; der klättrade de öfver
bergen, och vadade ut i strömmarne, förgätande
﻿all hofetikett, alla hofseder. Der voro de för
sig sjelfva, utan att behöfva hafva en mängd
folk omkring sig, som vaktade på hvarje
deras rörelse.

Barnen älskade derföre Balmoral högt och
drottningen kände sig lycklig i sitt hem i
högländerna. Åtföljd af sin trogne tjenare, John
Brown, klädd i den pittoreska
höglandsdrägten, red drottningen på sin pony emellanåt
öfver bergen.

Men hela tiden i Balmoral åtgick ej till
nöjen. I likhet med hvar och en, som eger
ett ädelt och kärleksrikt hjerta, var det
drottningens största nöje att gå och se om alla
de fattiga, som lefde i byarne omkring
slottet. Alla kände henne, alla älskade henne!
När de voro sjuka, besökte hon dem,
medförande små vänliga gåfvor. Det fans
isynnerhet en, som var drottningens favorit. En
gammal gumma om åttiosex år, Kitty Kear,
 boende i en låg koja på berget, och
lifnärande sig med att spinna på en
gammalmodig spinnrock. En dag gaf drottningen en
varm kjortel åt gamla Kitty.

»Må Gud skydda eder och de edra, här
och hädanefter; må Gud blifva eder
 följesla-﻿gare och bevara eder för sorger!» sade den
gamla qvinnan.

Det var en varm bön för drottningen,
och så är det alltid, när vi göra en god
gerning. Den för alltid sin välsignelse med sig,
både i detta och i det tillkommande lifvet!

Bland annat egde drottningen och prins
Albert en segeljakt, som blifvit uppkallad
efter dem, och i den seglade de ofta längst
kusten; en gång gjorde de till och med
ett besök på Irland, medtagande tre af sina
äldsta barn, för att dessa skulle få se »den
gröna ön», som Irland kallas.

De irländska bönderna voro högeligen
förtjusta i barnen. En gammal irländsk qvinna
utbrast:

»O, drottning, kalla ett af dina barn
Patrick, och hela Irland skall gerna gå i döden
för dig!»

Det irländska folket, som tillhör den
katolska trosbekännelsen, har nemligen S:t
Patrick till skyddspatron.

Aret derpå fick drottningen en liten son,
och den kallade hon bland annat Patrick.

Många sorger har drottning Victoria
nödgats bära under sin långa lefnad. Det har
﻿funnits tider, då hon känt bördan af
drottningkronan så tung, att hon knappast trodde
sig kunna bära alla de sorger, som drabbat
henne. Men aldrig kände hon sig likväl så
sorgsen till mods, som när Krimkriget rasade.
Och hvem fasar ej öfver alla de omätliga
olyckor och sorger, som blifva följden af ett
krig, der den ene medmenniskan strider mot
den andre, och gräsliga grymheter begås?

De brittiska soldaterna stridde tappert,
men tusenden dödades i striden, eller
omkommo af köld och hunger. Drottningen tog
sig så hårdt deraf, att hon nästan blef sjuk
af sorg och ångest. När
generalbefälhafvaren gjorde ett flyktigt besök på Windsor, sade
de små prinsarne och prinsessorna till honom:

»Ni måste genast skynda tillbaka till
Sebastopel och taga det, ty annars blir mamma
sjuk».

Men kriget fortfor under hela året, och
det ena skeppet efter det andra ankom till
England medförande invalider och sårade.
Drottningen besökte dem på hospitalen,
talade tröstande ord till dem, och utdelande
medaljer till dem, som stridit tappert.

﻿I September anlände glada nyheter.
Sebastopel hade fallit. Underrättelsen bragtes
genast till drottningen, som då befann sig på
Balmoral.

Snart derefter blef drottningens äldsta
dotter bortgift med kronprinsen af Tyskland.
Det var ett vackert bröllop, och hon var en
riktigt vacker liten brud. Men när hon några
dagar derefter skulle säga farväl till alla de
sina, då kände hon sig sorgsen till mods, och
när vagnen körde genom Londons gator, såg
folket att hon hade tårar i ögonen. Men
tårarne bvttes i leende, när hon hörde en röst
ur hopen yttra:

»Om han icke behandlar er väl, så kom
åter till oss!»

Mången ljus tafla har lyst upp drottning
Victorias lif, nu komma vi till en sorglig —
dödens dystra skepnad. Det var en sorglig
tid för drottning Victoria, men nu, när hon
skådar allt förklaradt af det ljus, som
strömmar från Fadrens soliga hem, nu inser
hon säkerligen, att dessa sorgliga pröfningar
voro lika nödvändiga, som de fröjder, Herren
bereder sina trogna och hon skall med
profeten utbrista:

﻿»Han styrer allt till det bästa!»

På ett år, 1861, förlorade hon både
moder och make. Ord kunna ej skildra huru
djupt denna dubbla förlust gick henne till
sinnes. Det var sorg på sorg. Men vid den
första sorgen fann hon tröst hos sin make;
när äfven han blifvit henne beröfvad, var hon
lemnad allena, men nej, hon var ej allena, ty
Herren stod vid hennes sida och uppehöll
hennes mod och förtröstan.

Prins Albert låg sjuk endast en kort tid.
Drottningen vårdade honom kärleksrikt, och
i sin dotter, prinsessan Alice, hade hon sin
högra hand. Hon brukade läsa högt för sin
fader, spela och sjunga hymner för honom.

Helst älskade han höra denna härliga
konung Davids psalm:

Mitt fasta hopp till Herren står,
Jag vill hans hjelp förbida,
Och vet att jag hans bistånd får,
Ehvad jag än må lida.
Jag vet att Gud är vis och god;
Ej faran nedslå skall mitt mod,
Hur stor hon än må vara.

»Jag hoppas, ni skall blifva bättre inom
några dagar», sade någon af läkarne en gång.
﻿»Nej, jag skall aldrig stiga upp, men jag
blifver ej öfverraskad. Jag är förberedd»,
svarade han.

Drottningen stod vid hans sida, ända till
det sista. När han redan låg döende, och
hon böjde sig öfver honom och hviskade:
»Det är din egen lilla hustru!», så vände han
på hufvudet och kysste henne.

Under en tid såg det ut, som om
drottning Victoria skulle följa sin make. Hon var
så angripen af allt, som öfvergått henne, att
man hyste allvarliga farhågor för hennes lif.
Hon fann ingen sömn, och öfver hela landet
hördes ständigt frågan: »Huru är det med
drottningen?» Slutligen kom den glädjande
nyheten: »Drottningen har njutit några
timmars sömn», och hennes undersåtar tackade
Gud.

De förluster, drottningen lidit, kommo
henne ej att glömma andras sorger, utan de
gjorde henne än mera deltagande för andras
olyckor.

Prins Albert hade ej varit död en
månad, när en förskräcklig händelse inträffade.
Tvåhundra grufarbetare förolyckades i en af
kolgrufvorna i Hartley. Drottningen hörde
﻿talas derom och skyndade att midt under sin
egen sorg, telegrafera sitt varma deltagande
för de fattiga enkorna och mödrarne.

Drottningen har äfven alltid varit
mycket kär i små barn. Ar 1876 besökte hon
Londons hospital. En liten sjuk flicka fick
höra talas derom.

»O, låt mig se drottningen!» utbrast hon.
»Snälla, goda, låt mig se drottningen. Jag
blir mycket bättre, om jag får se
drottningen!»

Man underrättade drottningen, som för
ögonblicket befann sig i en annan flygel,
derom och, hon vände genast om med
tillsägelse, att man skulle föra henne till den
lilla sjuka flickans bädd. Der talade hon så
kärleksrikt med barnet, att det lugnt och
lyckligt lade sig tillbaka ned på kuddarne,
när drottningen gått.

Och nu, mina små vänner, har jag
upprullat några taflor ur drottning Victorias lif.
Må vi hoppas, att vi alla taga exempel af
drottning Victoria, att vi alla som barn äro
flitiga, snälla och goda, och att vi, när vi
hunnit till mognare år bibehålla barndomens
kärleksrika hjerta och oskuldsfulla förtröstan
﻿
Drottningen på Londons hospital.
﻿
﻿på Den, som älskar de ädelsinnade,
varmhjertade och rättrådige, vår himmelske Fader,
han som sade:

»Låter barnen komma till mig, ty de
höra himmelriket till!»

Den 21 Juni 1887 firade drottning
Victoria sitt 50-åriga jubileum som Englands
drottning.

Hennes lif har varit rikt på glädje,
såväl som sorg, men Gud har stått henne bi
och det skall han med hvar och en, som
älskar och förtröstar på honom.

Hvar och en, som minnes psalmistens
sköna ord:

Befall i Herrans händer
Din möda och din väg;
Och hur sig verlden vänder
Hans ord i hjertat äg;
Ty intet ord är gifvet,
Så fast, som Herrans ord,
Och ingen gerning blifvit,
Som ej i Gud är gjord.

Tro ej han löftet bryter,
Tro ej han från dig flyr,
Då stormen mot dig ryter
Och dundret kring dig gnyr;
﻿Han går på stormens vingar,
Han far på dundrets vagn,
Och sjelfva skadan tvingar
Att tjena dig till gagn;

hvar och en som minnes och lägger dessa
ord på hjertat, han skall kunna med ro se
tillbaka på de flydda åren.




STOCKHOLMNYA TRYCKERI-AKTIEBOLAGET 1887.

﻿På A. V. Carlsons förlag, Stockholm, finnes i Bokhandeln att tillgå:

KARTBOK

FOLKSKOLAN.

Utgifven af

E. Bergsten. Pris: häft. 40 öre, kart. 50 öre.

Denna kartbok kan med skäl rekommenderas och detta ej endast för sitt billiga pris; hon eger något som månget dyrt kartverk ofta är i saknad af: tydlighet. Synnerligen vårt eget land har man bemödat sig om att lemna en så noggrann öfverblick af som möjligt varit.

Upsala-Posten.

En prisbillig kartbok kan man med skäl kalla en »Kartbok för Folkskolan», som, utgifven af hr E. Bergsten, i dagarne utkommit på A. V. Carlsons förlag härstädes. Den omfattar ej mindre än 32 blad, som säljes likväl till det billiga priset af 40 öre (i kartoneradt band 50 öre). Kartorna äro tydliga och rediga samt synas vara utarbetade med omsorg. Nya Dagl. Alleh.

En prisbillig kartbok kan säkerligen med skäl den »Kartbok för Folkskolan» kallas, som, utgifven af hr E. Bergsten, i dagarne utkommit på A. V. Carlsons förlag härstädes. Den omfattar ej mindre än 32 blad, men säljes likväl till det otroligt billiga priset af 40 öre (i kartoneradt band 50 öre). Flertalet af kartorna synes vara omsorgsfullt utarbetadt och i afseende på namnbeteckningar ganska tillräckligt. I afseende på tydlighet och redighet, en bland de förnämsta fordringarna på en god karta, kunna de till och med fördelaktigt täfla med kartor och kartböcker af större anspråk. Öfver fäderneslandet innehåller kartboken utom en hufvudkarta öfver hela halfön en mängd specialkartor, der några få landskap äro sammanförda på ett blad. Den lilla atlasen blir säkert mycket välkommen för ungdomen i våra folkskolor. Dagens Nyheter,﻿På A. T. Carlsons förlag, Stockholm, finnes i Bokhandeln att tillgå:

Små Berättelser

från några Flickors och Gossars barndom af Arla. Pris: 40 öre.

Mjölkflickan. Spegel af nya födelsen i renhet och sanning, berättalse ur verkliga lifvet af L. Richmond, Pastor i Turwey, i engelska grefskapet Bedford. Öfversatt från tyskan efter en i New-York i Norra Amerika af trycket utgifven upplaga af Johan Dillner, f Pastor i Öster-Wåla. Tredje upplagan. Pris häft. 20 öre.

Den omvände negern. Spegel af bättringen i dess renhet. En sann berättelse af L. Richmond, Pastor i Turwey, i engelska grefskapet Bedford. "jfversatt från tyskan af Joh. Dillner, t Pastor i Öster-Wåla. Fjerde upplagan. Pris: 12 öre.

Lärobok i Fosterlandets historia för svenska folkskolans barn af Henning Wendell.   Pris: kart. 30 öre, inb. 40 öre.

Allmän Historia i kort sammandrag af F. Erikson. Andra upplagan.   Pris: häft. 25 öre, kart. 85 öre.

Sjung! En samling sånger för folkskolan, dels komponerade, dels samlade och harmoniserade af Richard Norén, folkskole-inspeksör. Andra upplagan. 1 häft. kart. 50 öre, 2 häft. kart. 50 öre, 1 och 2 häft. i ett band 1 kr.

Doktor Mårten Luthers Lilla Katekes med kort utveckling, af Kongl. Maj:t den 11 Oktober 1878 antagen. Skolupplaga med bibelspråk enligt den af Kongi. Maj:t godkända nya öfversättningen af Nya Testamentet, och med den lilla katekesens stycken införda på motsvarande ställen i utvecklingen, utgifven af F. Erikson, lärare vid Stockholms folkskolor. Inbunden i skinnrygg och litografieradt omslag.   Pris: netto 12 kr. 50 öre pr 100 ex.

Doktor Mårten Luthers Lilla Katekes med kort utveckling stadfäst genom Kongl. Maj:ts nådiga cirkulär den 11 Oktober 1878, jemte hänvisningar till bibliska exempel och psalmverser. Samlade och utgifha af Karl Fr. Sundén. Pris: 25 öre.﻿
﻿
﻿
﻿
