






Ill. J. Exner, Xyl. J. F. Rosenstand


Christian Vinthers
Træsnit.
*
Med Tegninger af danske Kunstnere.
------------------------
Andet Oplag.------------------------
Kjøbenhavn.
C. A. Reitzels Forlag.
Thieles Bogtrykkeri.
1873.


Indhold.

*


Titelbillede af J. Exner.Side
Vignet, med Tegninger af P. Krohn7.
Hans og Grethe, med Tegning af C. Dalsgaard13.
Steffen og Anne, — C. Dalsgaard19.
Henrik og Else, — Const. Hansen29.
Jørgen og Trine, — O. Bache39.
Johan og Lise, — T. Wegener47.
Christen og Lene, — J. Sonne55.
Svend og Inger, — O. Bache65.
Asbjørn og Thora, — Const. Hansen 77.
Martin og Marie, — J. Sonne87.
Erik og Ellen, — J. Exner95.
Rudolf og Bertha, — T. Wegener105.
Jacob og Lone, — J. Exner115.
*
Træsnittene udførte af H. P. Hansen, F. Hendriksen, J. F. Rosenstand
og C. L. Sandberg.






Ill. P. Krohn, Xyl. F. Hendriksen

Vignet.

*


Troer ei, at Elskovs Gud kun boer
Blandt Grever og Baroner;
At kun ved Hoffers Dandsechor
Han reiser sine Throner!
Troer ei, han kjøler kun sit Mod
Paa Fyrster og Prindsesser!
Ei stedse for saa kostbart Blod
Han sine Pile hvæsser;
Ei altid spænder han sit Garn
Ved lumske Intriguanter
For adelige Pigebarn
Blandt Oncler og hos Tanter.
Nei han, som vækker stor Alarm
Bag Oberstens Vattering,
Han taaler ingen rolig Barm
Bag en gemeen Mundering.



Ill. P Krohn, Xyl. F Hendriksen

Han rammer Hjertet nok saa vist,
Hvor Pels og Vadmel værne,
Som Brystet under fiin Battist,
Hvor Skjoldet er en Stjerne;
Og ligegodt den fulde Barm,
Fordulgt i uldne Trøier,
Som den, der svulmer hvid og varm
Bag Tyll og Silketøier.
Han styrker vel den Riddersmand,
Som intet Spær kan rokke,
Han drager ham til Skrankens Rand
Ved Damens blonde Lokke; — 
Men Bondens Knøs ved Høstens Tid
For Ridderen ei viger;
Han strider tidt en ædel Strid
For alle smukke Piger.
Den Ene kroer sig siirligt, ømt
I sine gyldne Lænker;
Den Anden spørger uden Skrømt,
Hvad Pigebarnet tænker.

Thi vil jeg flye fra Stadens Muur
– At sige kun figurlig — 
Og male Landets frie Natur,
Thi den er saa naturlig.
Her skrider ingen Hertug frem,
Som i de smaa Noveller,


Ill. P. Krohn, Xyl. F Hendriksen

Her har ei Ducs og Grever Hjem,
Prindsesser ikke heller;
Ei Lorden med Camascher paa
Sin Elskovsqval forkynder; –
Nei de, som paa min Scene gaae,
Er jævne danske Bønder.
Og Scenen, er den ikke smuk?
Ak! under Løvets Bue
Der 1yder dog et Elskovssuk
Meer kjønt end i en Stue.
Husk paa, at Nattergalens Hjem
Er mellem Løv og Grene;
Paa Landet svulmer Rosen frem
Og Lilierne, de rene;
Violen venligt leger Skjul
Ved Bækkens klare Bove,
Og Solen vælter blank sit Hjul
Høit over tause Skove;
Af Maanens ømme Øiekast
Kan S1ettens Piger 1ære; —
Jo, her staaer Amors Tempel fast,
Hvor kan det Andet være?
Han boer i Skov, han boer i Dal,
Han sig i Hytten sniger,
Han flagrer i den mørke Stald
Og gjækker Bondens Piger.
Jeg saae den lille Gud, min Tro!


Ill. P. Krohn, Xyl. F. Hendriksen

Hvor Hyrdehornet klinger,
Der sad han paa en Malkeko
Og slog med sine Vinger.
Jeg saae ham tidt ved Bry1lupsfærd,
Det var saa kjønt at skue;
Han var, som han var hjemme der,
Og klar steeg Faklens Lue.
Naar Jordens Sommerdragt er gjemt,
Han har ved Juledandse
Sin Glæde; thi jeg veed bestemt,
Han knytter mange Krandse.
I Vaarens lysegrønne Lund,
Hvor Bukkar staaer i Klynge,
Han lærer Pigens røde Mund
Et E1skovsqvad at synge;
Den vilde Jæger i sin Skov
Til Sangen jo maa lytte,
Han standser, lader flye sit Rov
Og vorder selv et Bytte.
Sirenen soler sig paa Steen
Med sine hvide Bryster, 
Hun har en Stemme sød og reen,
Med Sang hun sig forlyster;
Imens hun fletter Haarets Guld,
Sig Bølgen sagte vugger,
Thi Elskov, heed og længselfuld,
I hendes Sange sukker.



Ill. P. Krohn, Xyl. F. Hendriksen

See, Fiskerpigen roer i Land
Bag Bugtens grønne Banker,
Hun staaer og lytter tyst paa Strand
Og synker dybt i Tanker;
Hun røres ved det hulde Qvad,
Hun græder, Barmen hæves,
Sin Haand hun rækker ham, der bad
Saa længe og forgjæves!

Af disse Elementer faa
Med Ydmyghedens Stempel
Jeg bygger, — hvis jeg ellers maa, —
En Fløi til Gudens Tempel;
Og i den lille Hal vil jeg
Iblandt saa meget Andet
Ophænge Jer et Contrafei
Af Kjærlighed paa Landet.


*





Hans og Grethe.

Ill. C Dalsgaard, Xyl. J. F. Rosenstand

„Naar Kukkeren den sover, og Nattergalen slaaer,
Naar natlige Skygger gjennem Haugegangen gaaer, 
Kom da bag Præstens Lade ved den hældende Piil,
Der skal Du, Hjertensven! see din Elskedes Smiil.


Saa gaae vi ned ad Gyden mellem vilde Roser smaa
Og sætte os i Baaden, hvor de klare Bølger gaae;
Saa seile vi til Øen, hvor vort Lysthuus er sat,
Der favnes vi og kysses den hele Sommernat!“

Saa talte hun en Morgen og ind ad Døren sprang.
Jeg gik til Ploug og Harve; men Dagen var saa lang!
Jeg saae kun hendes Bulle med Sølverlænken paa,
Det røde Stoffesskjørt og de Fødder pene, smaa.

Det hvide Særkeærme høit om den trinde Arm,
Og Silkeklædet hang løst om min Piges Barm;
Det gav jeg hende selv til Markedsgave nys,
Og derfor gav hun mig det første søde Kys.

Da Solen nu var nede, og Kræet bragt i Ro,
Og hele Byen slumred, da stod vi begge to
Bag Præstens store Lade ved den hældende Piil,
Der skued jeg saa henrykt min Elskedes Smiil.

Saa gik vi ned ad Gyden mellem vilde Roser smaa
Og satte os i Baaden, hvor de klare Bølger gaae;
Vi landede paa Øen, hvor vort Lysthuus er sat,
Der vilde vi jo kysses den hele Sommernat.



Jeg slyngede min Arm om hendes smækkre Liv,
Jeg ønskede: Gud give, Du var min Ægteviv!
Og mens vi langsomt vandrede hen ad den grønne Grund,
Jeg kyssed hendes Øie, hendes Kind, hendes Mund.

Vi talede saa sagte de søde Elskovsord
Og stode ofte stille paa den dugfulde Jord;
Men da vi kom til Huset paa Møllebækkens Rand,
Da traadte frem af Busken vor gamle Herremand.

„Jeg hørte fra mit Vindve, at her var Stevnet sat,
Her vilde I jo kysses den hele Sommernat?
Hvi vover I alene at gaae i Natten ud?
Naar eders Engel sover, da vaager Elskovs Gud.

For unge Hjerter stiller han Nettet trædsk og snild,
Og dem, han ikke fanger, dem skyder han med Piil;
Og Pilen, ak! den brænder, den er dyppet i en Gift,
Og sidenefter haanligt kun beleer han sin Bedrift.

Rynk ei dit Øienbryn, min vakkre Ungersvend!
Græd ei, Du kjønne Pige, alt for dit Hjertes Ven!
Jeg være vil den Engel, som vækker Jer til Liv;
Vær Du min troe Forvalter — og Du hans Ægteviv!“









Steffen og Anne.

Ill. C. Dalsgaard, Xyl. J. F. Rosenstand

Lidt uden for vor By ved det røde Vangeled
Paa den svulmende Banke der boede Steffen Smed;
Saa tæt ved Veien staaer hans Smedie og hans Huus,
Med de blankeste Vindver og med Blomster i Kruus.




Naar Aftensolen slog sit Blik mod Havet ned,
Og vort Kirketaarn og Husene de rødmede derved,
Han hviilte sine Arme paa Dørens grønne Bræt
Og skued ned i Dalen og blev dog aldrig træt.

Der boer en vakker Pige; hun hued ham saa vel,
Og ofte med et kjærligt Blik hun frydede hans Sjæl.
Hun rakte ham saa villig den søde Kind og Mund;
Hun vidste, at han elskede af Hjertets dybe Grund.

End havde han ei beilet; da skiftede hun Sind
Saa hurtigt, som paa Havet den bedragelige Vind;
Hun gik ham koldt forbi og nynnede en Sang,
Som mere hende rørte end Smedens Hammerklang.

Han filede vel Kniven skarp og Saxen saa fiin,
Som nogen Frøken bruger i det spædeste Liin,
Og kunstige Nøgler han smedede med Harm,
Thi ingen kunde aabne den Hjertelskedes Barm.

Naar Sommernatten spredte sin velsignede Duft,
Og Gnisterne fra Essen de foer saa høit i Luft,
Da lytted han heel ofte til den rolige Dal;
Der qviddrede en Stemme som en kjælen Nattergal.



Han traadte ud af Døren med Tanken fuld af Mord,
Thi til den velske Cither han hørte disse Ord:
„Mig aldrig gaaer af Minde dit Øies søde Smiil,
Det staaer i Hjertet inde som en brændende Piil.“

Vor Skolemesters Frits var kommet hjem til vor By,
Vort Orgel var forstummet, nu synger det paany;
I Kongens Kjøbenhavn har han lært det at slaae,
Mange andre Instrumenter kan han ogsaa lege paa.

Hans Kinder ere blege, og Læggen er saa spæd,
I Dandsen dog han springer saa deiligt afsted;
Den smægtende Tone han strækker saa lang,
Alle Pigerne maae græde, naar de høre hans Sang.

En Morgenstund drog Steffen sin Kjortel af Skriin,
Om Hagen har han bundet det hvideste Liin;
I venstre Øre hænger en Ring saa sølverhvid,
Den bærer han med Glæde fra sin Soldatertid.

Han vandrer ned i Dalen til den lille Bondegaard.
I Portrummet seer han skjøn Anne; hun staaer
Og forer sine Ællinger; den graadige Flok
Ommylrer hende tæt og faaer dog aldrig nok.



Han sukker saa dybt, og hans Kind bliver varm,
Han presser hendes Haand til sin bankende Barm,
Han rører sine Læber, hun hører knap hans Ord,
Han fæster saa undseeligt sit Øie mod Jord.

„Her er jeg, skjøn Anne! Du kjender mig saa vel,
Vil Du min Hustru være, meer end min halve Sjæl?
Ak, hvis Du siger nei! — jeg veed ei, hvor det er fat,
Jeg haver ikke Ro, hverken Dag eller Nat.“

Ei, Steffen Smed! hvad tænker han? det ei saa hurtigt gaaer;
Alene vil jeg leve endnu en to, tre Aar.
„Du giver mig dit Løfte dog? — med ydmygt Begjær
Jeg gjerne jo vil bie to Aar eller fleer.

Jeg troer, vi kunde leve saa lykkeligt, vi to;
Men Du elsker vel en Anden end mig, kan jeg troe?“
Jeg kan jo ikke nægte, — Hr. Organisten, — han —
“I Alt jeg tør mig maale med den usle Spillemand!“

Han synger dog saa yndigt, den nette unge Mand,
Han huer mig saa meget godt, jeg siger forsand;
Den smægtende Tone han strækker saa lang,
Jeg altid maa græde, naar jeg hører hans Sang.



Han siger, at han aldrig kan glemme mit Smiil,
Det staaer i hans Hjerte som en brændende Piil;
Om han mener det saa lige, jeg ikke rigtigt veed.
— Her vendte Smeden Ryggen og skyndte sig afsted.

Mens han iler til Hjemmet, han snakker med sig selv,
Hans Hjerteblod strømmer som en sydende Elv.
Med knyttede Næver, med fortvivlede Blik,
Med vaklende Fødder til sin Smedie han gik.

Snart iler han, snart standser han de sittrende Knæe
Og knuger sin Pande mod Ledstolpens Træ;
Og alt som han vandrer, og alt som han staaer,
Hans tabte Lykkes Billede forbi hans Øie gaaer.

„Hvor ofte har vi siddet under blomstrende Træer,
Paa Bænken saa fortroligt, hinanden saa nær!
Hvi lod Du mig da favne dit smekkre, trinde Liv,
Mens Du ikke vilde være min elskede Viv?“

Den rasende Qval ham gjennem Skov og Marker jog,
Han kom først til sit Huus igjen, da Aftenklokken slog;
Hans Øine ere stive, og bleg er hans Mund,
Han Ølflasken knuser og sparker til sin Hund.


Af sit Øienbryn han visker den iiskolde Sved,
Men paa de blege Kinder randt ingen Taare ned;
Nu standser han og grunder med et rædsomt Smiil,
Saa render han til Smedien, til Hammer og Fiil.

Sin Pande han rynker, den ærlige Smed,
Hans Hammer og Ambolt kan mærke, han er vred,
Han filer og hamrer, han bander, sukker, leer. —
De Skolebørn saa bange hen til Smedien seer.

Alt Natten spredte ud sin Kappe saa blaa
Og vinked alle Stjerner hid at smile derpaa,
Mens Steffen, den lændestærke, saa vildt sin Hammer svang,
Da toned op fra Dalen den smigrende Sang.

Den rørte ham ikke, den pusted op et Baal,
Den hærdede hans Hjerte, som Vand hærder Staal;
Men hist i Dalen eensomt de forelskede To
Sødt strømmed hen i Ømhed og hviskede og loe.

I Haugen ved Gaarden sad skjøn Anne med sin Ven,
De Timer var saa korte, — nu maa han gaae igjen.
Hun fulgte ham til Porten, hvor hun stod med Steffen nys,
Der gav hun ham det første og, ak! det sidste Kys.


Thi, som han sig vil liste forbi Smedien brat,
Der suser ud et Lyn i den stjerneklare Nat;
En glødende Piil i hans Hjerte sidder fast,
Han sank, hans Cither klang, og hans Øiestene brast.

Men vanvittigt griinte den fortvivlede Smed,
Saa Svalen over Døren den vaagnede derved:
„Nu aldrig meer med Smerte Du skal see hendes Smiil,
Nu kjøles i dit Hjerte den brændende Piil!“

Nu ligger Steffen Smed i Jern paa Bidstrupgaard,
Han bider i sin Lænke, han rusker i sit Haar;
Paa Kirkegaarden hviler Frits i Dødens søde Blund;
Og Anne? — ja, hun sørger vel endnu en lille Stund.






Henrik og Else.

Ill. Const. Hansen, Xyl. H. P. Hansen?

„Nei, nei, min ædle Herre! I troe mig, om I kan:
Sin Henrik ene elsker hun i hele Danmarks Land.
Min Else er saa trofast som den ranke Lilievand,
Der sætter eders Hjerte i en evig Elskovsbrand.“



„Min bolde Svend! imorgen er der atter en Dag,
Da vil jeg hende prove og forfare den Sag.“
Saa talte Herren listigt og saae mod Flisen ned,
De andre Herrer smidskede saa lønligt derved.

Alt Sommerlærken synger over Vordingborg By,
Og Guldgaasen glimter i det klare Morgengry,
Den milde, friske Vind bølger frem gjennem Korn,
I den susende Skoo høres Hunde og Horn.

Liden Else sidder luunt ved sin Faders Urtegaard
Med sin flittige Rok, og rundt om Stolen staaer
Pioner, Tulipaner og Buxbom, Krusemynt;
Men Pigen var dog Haugens alsomdeiligste Pynt.

En mørkeblaa Kjortel om de ranke Lemmer laae,
De sneehvide Ærmer til Haandledet naae;
Og flittig og vims er den lillebitte Fod,
Den dreier Rokkehjulet med trøstigt Mod.

En Kat med sorte Striber bag ved en Solbærhæk
Høit skyder op sin Ryg; ved den tindrende Bæk
Der gaaer den lille Ælling saa guul og rund og reen,
Ret som en Æggeblomme, der nyligt har faaet Been.


Paa sin Vinge svømmer Bien, mens Solen er saa varm.
Da hæver hun sit Hoved rask og skygger med sin Arm;
En Flok af vilde Jægere med buldrende Trav
Sig skynder over Mark, over Grøft, over Grav.

Hver Ridder var saa pyntet, som han vel kunde bedst,
Men smukkest var dog han paa den skimlede Hest;
Han skinnede som Solen i den brogede Flok,
Han standsede sin Ganger, og hun standsede sin Rok.

„Hil sidde Du blandt Roser, selv en Rose saa skjøn,
Liden Else! jeg har elsket Dig længe i Løn.“
Da neied sig mod Jorden den tugtige Mø,
Af Blussel og af Angst var hun nær ved at døe.

„Til dit Hjerte og din Haand jeg beile nu vil,
Disse gode danske Herrer ere Vidne dertil.“
Da rysted hun paa Hovedet med blussende Kind,
Da greb hun til sin Rok og vilde gaae ind.

„Jeg giver Dig Forlov at betænke den Sag,
Liden Else! imorgen er der atter en Dag.“
Det sagde han saa listigt og saae til Pigen ned,
De andre Herrer smidskede saa lønligt derved.


„Med hvide Perler fletter jeg dit guldgule Haar,
Din Fløielskjortel fores med Sobel og Maard,
Jeg binder dyre Stene om din Hals og din Arm,
Jeg spænder fire Heste for din hængende Karm.

Til Harper og til Fløiter under tusind Kerters Glands
Paa kostelige Tillie der træde vi vor Dands;
Ved barske Vintertider i Salen luun og tæt
Vi spille Guldtavl ved Malvasier og Claret.“

Da reiste hun sit Hoved, slog Lokken fra sin Kind,
Hun smiilte med sit Øie, saa listefuld i Sind.
Hvor gule var de Lokker, som rundt om Panden laae,
Og saa disse Øine, — hvor friske og hvor blaae!

„Jeg er kuns Bondepige, men I en Ridder stolt,
Snart vilde eders Øie kun skue mig koldt.
En Bonde maa det være, en Bonde har jeg kjær;
Thi hænge I bort eders blanke Herresværd!“

„Velan, jeg hænger gjerne min Dyrendal paa Væg,
Nu vil jeg hvæsse Leens og Plougjernets Egg.“
„Men Kaaben hiin røde jeg aldrig skue vil,
En dygtig Vadmelskofte maa I lægge Jer til.“


„Ja, Vadmel vil jeg bære, og det røde Fløielsskrud
Paa Herrens høie Alter jeg breder ydmygt ud.“
„Saa skjenke I bort eders ridderlige Hest!
Min Mand skal drive Studen, det passer ham bedst.“

„Jeg jager ind i vilden Skov min gode Ganger graa,
Den Hest, som mig har baaret, skal Ingen sidde paa;
Men selv vil jeg langsomt i Plougfuren gaae,
Ifald jeg, liden Else! dit Hjerte kan faae.“

„Af eders Borgekjelder I trille hvert et Fad!
Det Øl og Mjød, jeg brygger, gjør ogsaa Hjertet glad.“
„Ja, gjerne vil jeg drikke det danske Øl og Mjød,
Saa giver jeg min Sanger den Viinmost saa sød.

Ei lyder Sangen lifligt, naar Halsen er for tør,
Og dygtigt maa den skylles, det har jeg mærket før.“
Det sagde han saa listigt og saae til Sangren hen,
De andre Herrer smidskede saa lønligt igjen.

„Jert Herreskjold, med Mærker og Billeder besat,
Det sætte I for Knæ og bryde det brat;
Og ned maa I styrte eders stolte Ridderhuus
Og lade Plougen vandre over Grundmurens Gruus!“



Da straalede hans Ansigt med Høihed og Ro,
Han mærkede klarligt, hun var sin Kjærest tro:
„Jeg seer det, liden Else! Du kan Dig fra mig snoe,
Thi Skjoldet maa jeg bære, i Huset vil jeg boe.

I Skjoldet springe Løver og Hjerter staae i Brand;
Hvor kunde jeg vel bryde deu dyre Skjolderand?
Thi jeg er Kong Volmer, og Danmark er mit Huus;
Og skulde jeg vel Danmark nedstyrte i Gruus?

Jeg frister Dig ei længer, nu kjender jeg din Hu,
Christ give, hver en Ungmø var trofast som Du!
Belønne Dig — det vil jeg; Du har talt mig til Behag,
Guds Fred! Farvel! imorgen er der atter en Dag.“

Saa kasted han omkring sin urolige Hest,
Bort foer han med sin Skare som en Efteraarsblæst;
Da raslede Løvet under dundrende Hov,
Vildt skingrede Halloh! i den undrende Skov.

Men over Gjerdet svang sig hendes hjertenskjære Ven,
Han ilede med Jubel i Pigens Arme hen;
Med stille Fryd de ginge over Marken til By,
Hvor Guldgaasen glimtede paa Taarnet under Sky.


For alle vakkre Piger paa Danmarks grønne Vang,
Der blive deres Beiler troe, jeg digted denne Sang.
Jeg synger deres Priis, til jeg lægges i min Grav;
Thi dem er der, Gud skee Lov, dog endnu mange af!






Jørgen og Trine.

Ill. O. Bache, Xyl. H. P. Hansen

I græsbegroede Enge, tæt ved Østersøens Bugt,
Der slynger sig den klare Bæk, saa vevert og saa smukt;
Paa dens ene Side hæve sig Eeg og Bøg i Sky,
Paa den anden sig leirer en Kirke og en By.



Hvo vader gjennem Bækken der med stive Støvler paa?
Hans vaiende Kaske sig speiler dybt i Aa.
Det er Jørgen Rytter, en Krigskarl saa rank;
Forsigtig han sig støtter paa Pallasken blank.

Hvo sidder paa hans Arm? — det er hans Trinemoer,
Det er hans lille Pige med de sølvspændte Skoer;
Som paa en kroget Egegreen hun sidder der saa tryg
Og slaaer sin ene Arm om sin Kjærestes Ryg.

Hun læner paa sin Hofte den pene Malkespand;
Bag de smilende Læber der sad en Perlerand.
Men Svenden? hvorfor sukker han? hvad gaaer ham vel imod?
Nu sætter han jo Pigen ved Bøgetræets Rod.

I Græsset reen han stamper sin klirrende Fod,
Paa Kinderne ham brænder hans røde Hjerteblod:
„Farvel, min lille Trine! jeg maa nu bort i Krig;
Men bliver Du mig ogsaa tro foruden Falsk og Svig?

Jeg veed det nok, min Fæstemø! Du holder lidt af mig;
Men vor Skovriders Peter dandser altid med Dig.
Det er en vakker Knøs, ja han valser grumme snildt;
Men takke ham Du kunde dog en Smule mindre mildt.



Hør! øiner Du i Stranden fjernt den store Kampesteen?
Den salte Bølge bruser og slikker den reen;
Hvis mig min Pige svigter, da redes hist engang
Min Brudeseng forsanden af Søgræs og Tang.“

Hvad tog han frem af Tasken? en gylden Ring paa Stand,
Den satte han saa venligt paa hendes Guldbrand;
Han trykkede sin Knebelsbart paa hendes søde Mund
Og vandrede saa bort gjennem tykke Bøgelund.

„Ak, det er tungt at skilles, men sødt at sees igjen!
Jeg bliver Dig vist huld og tro, min kjære, kjære Ven!“
Saa hvisked hun og satte sig og malkede i Spand,
Fra begge hendes Øine randt det klare Perlevand.

Det var ved Foraarstide; — men da Høet skulde ind,
Da gik hun med sin Rive og sang med muntert Sind.
Hver Morgen saae hun Peter, naar han gik i Skooen hen,
Hver Aftenstund hun valsed med den kjønne Jægersvend.

Da Vinteren var kommet, og Kornet sat i Hæs,
Alt Qvæget stod i Huus, og man slagted Lam og Gjæs,
Sad Trine just i Stalden hos sin hjelmede Ko,
Der bad hende Peter om Hjerte og om Tro.


„Ung Peter han eier baade Gaard og Skov og Eng,
Han rede kan sin Hustru saa blød en Ægteseng.
Jeg hører ei fra Jørgen; han staaer sig vel brav, —
Og Sehested blev mangen god Dannemands Grav.“

Saa tænkte hun i Hjertet og rakte Haanden hen,
Hun kyssede saa blussende den friske Ungersvend.
Da var hun vel glad; men underligt engang
Hendes Fæstensring imellem blev Fingeren for trang.

Alt Vinteren nedsendte sit kolde Svaneduun,
Hver Sø var melkehvid, hver Bøgestamme bruun;
Da var der ogsaa lyst tre Gange over Ø
For velagte unge Karl og dydsirede Mø.

Clarinetter, Violiner fra Brudehuset klang,
Da de rødgule Aftenskyer alt i Luften hang;
Da skulde Slædefarten over Strandbugten gaae
Til Peters Gaard paa Næsset; der skulde Dandsen staae.

Den første Slæde gjemte den rødmende Brud,
Den elskovsdrukne Brudgom i den anden drog ud;
Saa kom de Gamle, alle med et andet Slags Ruus,
De fore ned til Stranden fra det larmende Huus.


Hver Slæde skinner broget, og Bjælden gjør Musik.
Da stiller sig en Rædsel for det undrende Blik;
Tvert over Veien stormer en Rytter i Galop,
Og Iisbroen knager ved de vældige Hop.

Fra Kasken nedvifter et Svæv af Hestehaar,
Den lange brede Pallask mod venstre Spore slaaer,
Han sidder skarpt i Sadlen, med Næven paa sit Laar;
Men i Brystet til Venstre der bløder dybt et Saar.

I den dæmrende Aften han stirrer som et Liig;
Ak! Bruden dækker Øiet med et hvinende Skrig.
Han vinker blot med Haanden: hendes Kudsk styrter ned,
Og de fnysende Heste over Fladen afsted!

Langt ude hist i Stranden ved den store Kampesteen
(Den salte Bølge bruser og slikker den reen),
Der Rytteren med Bruden nedsynke Skaren seer;
Man hørte blot et Klageskrig, man saae dem aldrig meer.

Hvert Aar, naar Dagen kommer, og Vinden bærer hid,
Da hører man det Jammerhyl i skumle Aftentid;
De Piger hviske ængsteligt paa deres Qvindeviis,
Men liden Dreng om Morgenen faaer af sin Moders Riis.



Den, som har Visen sjunget, det er en dansk Student,
Og endnu er ham aldrig slig Hjerteqvide hændt.
Han eier ingen Kjæreste; men vælger han sig een,
Mon hun vel ogsaa volder hans Hjerte saadan Meen?





Johan og Lise.

Ill. T. Wegener, Xyl. C. L. Sandberg

Jeg sad just i vor Hauge med Naalen i min Haand
Og syede paa min Trøie de røde Silkebaand;
Da kom den unge Greve med Fjedren i sin Hat,
Paa Jægertrøien flunkede hver Knap som en Ducat.


Han støtted sig paa Bøssen, med Smiil paa Mund og Kind:
„Hør, Lise! giv mig Noget, som qvæge kan mit Sind!
Jeg er saa træt af Jagten; Du har det ganske vist;
Jeg beder Dig saalænge, Du gier mig det tilsidst!“

Javel, min ædle Herre! jeg svared ikke seen,
Der hænge røde Æbler imellem Løv og Green.
„Nei, Æbler er vel røde; men Noget mere rødt
Er det, som jeg forlanger, og meget mere sødt!“

Naa, vil I, jeg skal hente den sukkersøde Mjød?
Den skinner imod Solen saa liflig og saa rød.
„Nei, det, som jeg forlanger, mig giver bedre Ruus
End den, der endnu slumrer paa Bunden af et Kruus.

Det, som mit Hjerte ønsker, som gjør mig glad og sund,
Er Kys paa dine Læber og paa din friske Mund;
Ifald Du mig vil unde blot een Gang denne Lyst,
Saa faaer Du denne Kjede, som blinker paa mit Bryst.“

Herr Greven er saa kjøn; men jeg tænkte paa Johan,
Han er dog meget raskere og være vil min Mand.
Jeg sagde: Ædle Junker! slet ingen Kys I faaer,
Saa groede paa min Hage jo de krusetsorte Haar.



Imorgen efter Prædiken jeg gaaer til Nørreby,
Der lærer mig min Moster at kniple og at sye;
Hvad vilde hun vel sige, den gamle Mutter graa,
Ifald de fæle Skjæggehaar hun paa min Hage saae?

„Du er jo overtroisk, mit vakkre Pigebarn!
Den, som har lært dig saadant, er et letfærdigt Skarn.
Jeg faaer da vel at qvæge mig udi den blanke Sø,
Men ræk mig dog nu Haanden til et kjærligt Adieu!“

Jeg rakte ham vel Haanden, men tænkte paa Johan,
Og da han saa var borte, jeg steeg op paa Gjerdets Rand.
Hist meiede han Hvede; men hurtigt paa mit Vink
Han kastede sin Lee og kom springende saa flink.

Imorgen efter Prædiken jeg gaaer til Nørreby,
Der lærer mig min Moster at kniple og at sye;
Min sødeste Johan! hvis Du vil med mig gaae,
To Kys eller trende dem skal Du gjerne faae.

Lad Andre ramme Skiven og lad Keglerne i Ro,
Saa blier Du ogsaa borte fra den slemme, slemme Kro!
Min Moster skal Dig skjenke baade gammelt Øl og Viin;
Hun veed, at Du vil være Allerkjæresten min.



„Ja, Lise! jeg vil følge Dig — alt i vort hele Liv,
Og jeg skal aldrig spille meer, naar Du først er min Viv;
Saa drikker jeg ei Brændeviin; da er din søde Mund
Den Himlens Mannakrukke jo, som gjør mig stærk og sund.“ —

Den næste Middag stod jeg da og ventede min Ven,
Hvor Huulveien slynger sig imellem Buske hen;
Natregnens Skyer hang i Luften mild og luun,
Paa Gadekjæret vipped knap det fine Gaaseduun.

Da sprang den grønne Junker frem af grønne Krat og Siv
Og slog sine Arme om min Hals, om mit Liv;
Jeg kjæmpede mig træt med min Haand mod hans Bryst,
Da hørte jeg fra Bakken min Kjærestes Røst.

„Hei, holdt, bolde Greve! nu gaaer I nok for vidt;
I jager efter Kys, ja men dette Kys er mit.
Jeg er hendes Kjæreste, og Tøsen er min Brud;
Gjem kun eders Lærkespid og pak jer saa med Gud!“

Hvad drog han ud af Skeden? eja sin blanke Kniv!
Den havde han vist stukket i min Kjærestes Liv,
Hvis ikke den Stærke havde grebet den med Magt
Og den hele pene Junker i Mergelgraven lagt.



Jeg græd med mine Øine, men jeg loe med min Mund;
Thi Greven blev saa pyntet i Mergelgravens Bund:
Den ene Side grøn og blank som Vaaren var at see,
Den anden var saa hvid som den klare Vintersnee.

Da hørte vi en Rumlen gjennem Huulveien gaae,
De fire gule Hingster og den lukte Vogn vi saae;
Den bar den gamle Greve, den bragte os vor Trøst;
Ud steeg han af Karossen med Stjernen paa sit Bryst.

„En lille Fugl har sjunget mig den hele Storm og Strid,
Jeg vil bortjage Skyen, saa vil Himlen vorde blid;
Men straffes skal I alle, og derfor hid jeg kom.“
Da stode vi saa ængsteligt og ventede vor Dom.

„Min hvidgrønne Junker skal forvises Slot og Land,
Han føre skal de Ryttere, vel femhundred Mand,
Under Marlboroughs Fane; ved Cartovernes Spil
Han skal vise de Franske, hvad Dansken duer til.

Johan skal straffes skarpest og i evigt Fængsel gaae,
I Ægtestandens Lænker vi flux ham smedde maae,
Og Lise skal ham holde fast, i Fangenskab saa haardt,
At han hverken gaaer paa Jagt efter Kys eller Kaart.“



Saa talte han og tog min Haand og klappede min Kind,
Saa steeg han med sin Søn i Karethen atter ind;
Johan og jeg gik Arm i Arm tilbage til vor By,
Jeg glemte reent af Glæde at kniple og at sye.

Om Aftenen ved Kroen flink de Sølvtrompeter sang,
Og oppe fra det høie Slot man hørte Atterklang;
Foran sin raske Rytterflok den kjønne Junker drog
Forbi mit Vindve, trued, men dog mildt til Hatten tog.

Nu gaaer Johan i Mark og Vang og passer Kræ og Korn
Og frygter hverken Junkerens Jagt eller Horn;
Jeg sidder alt og syer paa de Vuggepuder smaa
Og nynner denne Vise til, — den er kun saa som saa.





Christen og Lene.

Ill. J. Sonne, Xyl. H. P. Hansen

I Kroen er der lystigt med Spil og med Sang,
Og Tappen den driver, og Flasken giver Klang;
Mens Liremanden spiller og øver sin Hals,
Faaer Kruset omkring Bordet sin rolige Vals.


Ved Bilæggerovnen med det store Messingfad
Der sidder Peter Hald ved Brændeviin og Mad;
Hans Nabo, Rasmus Stub, udpuster sin Tobak,
Slaaer Armene paa Kors og hører paa hans Snak.

„Du troer, at lille Lene hun er mit eget Barn?
Ja, Tøsen har mit Hjerte ret fanget i sit Garn;
Jeg elsker hende næsten som mit eget Kjød og Blod,
Især fordi mit første Barn saa tidligt mig forlod.

For atten Aar siden, da den Lille hun var død,
Da var jeg saa bedrøvet; for at glemme min Nød
Saa sled jeg baade Nat og Dag, saa det var en Gru;
Da hændte mig just det, jeg vil fortælle nu.

Jeg var just gaaet ud i Troldestue-Skov,
At hugge mig en Aas til den engelske Ploug,
Den skulde staae og tørres; jeg havde bjerget Hø,
Og af Sorg og Mathed jeg var færdig at døe.

Jeg sov nu, som jeg pleier efter Arbeide, drøit,
Da hørte jeg en Stemme, som kaldte mig høit;
Dog drømmende jeg hørte, og vaagende jeg sov,
Det susede for Øret, som om Natten i en Skov.


Men Stemmen raabte: „Peter Hald! før Solen skrider frem,
Stat op, træk Trøien paa, forlad dit lune Hjem;
Ved Troldestuens hule Eeg der finder Du en Skat,
Lyksalig, hvis Du lyder mit Varsel i Nat.“

Nu hørte Stemmen op, og jeg vaagnede brat;
Da vidste jeg slet ikke, hvordan det var fat.
Fast hoppede mit Hjerte af Angest i mit Liv,
Og Lysten sagde: gaa! men Frygten sagde: bliv!

Jeg reiste mig fra Maren, hun slumrede trygt,
Jeg lænede vor Gadedør og lyttede med Frygt;
Natten var saa luun, og det lynede i Vest,
Og ned ad Præstens Gyde hørtes Trampen af en Hest.

Jeg kløede mig bag Øret og grundede lidt,
Jeg tog til mine Buxer, men betænkte mig tidt:
Snart var jeg curassig; men naar kuns Uglen skreeg,
Saa vilde jeg slet ikke gaae til Troldestuens Eeg.

Men da jeg fik min Trøie paa og Øxen i min Arm,
Da blev mig vor Stue for lummer og varm;
Jeg listede mig bort og tænkte som saa:
Du kan jo vende om, hvis Du ikke tør gaae.



Imens jeg gik den lange Vei norden om Sø,
Jeg Skovfogdens Hunde hørte langt borte gjøe;
Paa den store Tørvemose jeg kyste Viben op,
Den kolde Nattegysen foer gjennem min Krop.

Nu Klokken slog to paa Taarnet i vor By,
Og Hanerne galede, mens Dagen vilde grye,
Jeg gik kun jævnt, og snart blev det i Østen lyst,
I Skoven var det endnu heel dunkelt og tyst.

Men da jeg kom til Pladsen om det hule Egetræ,
Jeg saae et deiligt Pigebarn; hun laae paa sine Knæe
I røde Silkeklæder med et Belte om sit Liv,
I Hatten var der Fjedre, saa høie vel som Siv.

Hendes Ansigt var saa nydeligt med Rødt og med Hvidt;
Med sine Liin den hede Graad hun tørrede tidt.
Hun laae henslængt i den grønne, bløde Eng
Og kyssede med Suk et Barn udi en lille Seng.

Hun trykkede mod Barmen den hvide Kurvebast.
Ved Ellestubben stod hendes Fole bundet fast;
Kridhvid den var, med broderet Schabrak,
I Morgenluft den vrinskede og slog med sin Nak.


Knap fik hun mig i Sigte, før hun flygted som en Vind,
Hnn pegede paa Kurven med Taarer paa sin Kind.
Hun svang sig som en Svale let paa Gangeren høi
Og traved gjenuem Skov, saa de gule Lokker fløi.

Jeg nikkede til hende vel, men talte ei et Ord,
Saa gik jeg hen til Kurven; der laae det lille Noer,
Indsvøbt i fine Klæder med en Seddel paa sit Bryst,
Af Barnets brune Øine jeg havde ret min Lyst.

„Tag mig, Dn gode Bonde! — Helene er mit Navn,
Min Moder har udstødt mig for evigt af sin Favn.
Lad mig din Datter være i din lille Piges Sted,
Og tredive Ducater dem faaer Du aarligt med.“

Mit Hjerte er ei bygt af Jern og Marmorsteen;
Jeg Øxen tog og huggede en dygtig Hasselgreen,
Den stak jeg gjennem Hankene, bar Pigen til vor Moer,
Og hun blev vor Datter, blev smuk og blev stor.

See, det var Aaret før ved den store Revue,
Da de mange Regimenter laae rundt omkring vor By;
Paa Gaarden var der Damer og Herrer i en Flok,
Den unge General — Du forstaaer mig jo nok?


Jeg trænger nu til Hjælp, jeg er gammel, vov og tung;
Men din Christen derhjemme han er lystig og ung,
Lad os gifte ham med Lene, — han har jo tjent ud, —
Hun bliver Byens rigeste og smukkeste Brud!“

Her endte Peter Hald sin lange Passiar,
Imedens Rasmus Stub sig skaber som en Nar;
Han rykker i sin Hue, han smidsker bag sit Kruus,
Gnider Daasen med sin Albue og tager sig lidt Snuus.

„Jeg var ogsaa gaaet ud for en Time eller to
I Troldestue-Skov at vande Hest og Ko;
Bøgen var saa lysegrøn, saa frisk efter Regn,
Og lifligen duftede de blomstrende Hegn.

Men som jeg nu søger efter noget af mit Kræ,
Saa seer jeg gjennem Krattet ved det hule Egetræ
Min Christen med et Pigebarn i heftig Snak at staae;
Jeg kjendte hende ikke, hun havde Solhat paa.

Fra det han var i Frankrig, er det Fanden til Knegt;
Han kan snakke for Pigerne med Fynd og med Vægt.
Hun stillede sin Rive ved den svære Egekrop
Og brød en lille Green, som nyligt var skudt op.


Mod Jorden slog hun Øiet med undseeligt, stille Sind;
Han kiggede saa skjelmsk under Solklædet ind
Og snakkede saa ivrigt; men jeg hørte ei hans Ord,
Som Avnerne fra Skovlen de fra hans Læber foer.

Han vendte sig og snoede sig og krammede sin Hat,
Hun plukkede Qvisten, som hun havde faaet fat,
Og trippede med Foden, som Takten til en Dands,
Og dreiede paa Armen en broget Malkekrands.

Nu slog han sig for Brystet, nu fægted han med Arm,
Nu tørred han af Kinden en Taare saa varm;
Saa gav hun ham da Haanden, — han greb den med Hast,
Slog begge sine Arme om Pigebarnet fast.

Han var vel hidsig først; men nu fik Tøsen Liv,
Huu syntes nok, at det var en artig Tidsfordriv;
Hun gav hans røde Kinder saa mange bløde Klap,
Lagde Haanden bag hans Nakke og kyssede om Kap.

Men da de skulde kysses, var hans Hoved for stort,
Han skjød hendes Solhat fra Ansigtet bort;
Bagaf den faldt i Græsset; — hvad saae jeg saa der?
Det var jo din Lene, som var hans Hjertenskjær!



Det vilde jeg fortælle Dig; jeg fløi som en Fjer
Og traf Dig da i Kroen, — og nu sidde vi her!“ —
Rask slog de Haand i Haand, et ret mandhaftigt Tag,
Som paa en Lo om Vintren et vældigt Pleielslag.

„Til Mikkelsdag med Klang og Spil skal deres Bryllup staae,
Og Suul og Øl og Brændeviin jeg sparer ikke paa;
Mit Storstuegulv er af Flensborgersteen,
Hei, hei, hvor skal vi røre vore gamle stive Been!“

— „Af mig skal de hver saae en opredet Seng!“
— „Af mig de femten Lam, som græsse i min Eng,
En Qvie fra ifjor og den blakkede Ko!“
— “Otte Grise af mig, en Galt og en So!“

— „Jeg gier et Par Heste!“ — „Og jeg gier en Vogn,
Nyhugget, malet, som ingen i vort Sogn!“
— „Og begge to vi bygge dem af Ny et Alhuus op!“
— „Nei, nei! Peter Hald, lad os nu sige Stop!“





Svend og Inger.

Ill. O. Bache, Xyl. H. P. Hansen?

Dybt nede mellem Banker, ret som i en Tragt,
Hvor tykke Bøgetræer ere Bankernes Pragt,
Der slynger sig en Skovvei, der risler en Bæk,
Der Vandmøllen skjuler sig bag ved sin Haugehæk.



I Sommernattens Stilhed den kneisende Raa
Hendandser over Høien saa let paa sin Taa.
Smaafuglene de hviske, — selv veed de ikke hvad,
Og Dugdraaben lister sig fra Blad og til Blad.

Veemodigt Maanens Øie paa den fjerne Kirke seer,
Den speiler sig i Bækken og rødmer og leer;
Men i Møllerens Stue der boer den klare Dag,
Der klinger Violiner og Paukens dumpe Slag.

Der skingrer lystig Latter, der trampes flinkt en Dands,
Mens ud af Vindvet straaler den natlige Glands,
Som farver Æblestammen og Ferskengreneu rød
Og taber saa sin Straale i Buegangens Skjød.

Men dybt i Æblehaugen i den lønligste Vraa
Et Lindetræ sin duftende Skjerm mon udslaae,
Og under Træet strækker sig af Mos en venlig Bænk,
Did sniger sig kun sjelden en Stjernes Sølverstænk.

Paa bløde Bænk der sidde forelskede To,
Og begge ere blussende og friske og troe;
De snakke tyst og hemmeligt om Kys og Kjærlighcd,
Og Bækken hist bag Hegnet den snakker ogsaa med.


Da rasler det i Busken, og i Maaneskinnet blank
Fremtræder der en Herre, saa stolt og saa rank,
Hau glatter med sin Haand sine lange, gule Haar
Og taler til sin Tjener, som ved hans Side staaer.

„Hvad tænker hun, den trodsige, den lille Møllertøs?
Troer hun, at jeg vil vige for den plumpe Bondeknøs?
Jeg synger til min Cithar, men hun leer mig kuns ud,
Jeg trygler om et Kys, men hun svarer: jeg er Brud!

Af Silke er min Kofte med Fløil og Hermelin,
Strunk Strudsfjedren vaier paa Baretten fiin;
Min Ganger kan jeg styre, han vrinsker høit i Sky,
Han bærer mig saa stolt over Land, gjennem By.

Og Landets bedste Qvinde saa rødmende og smuk
Med blysomme Øine har bønhørt mit Suk;
Ja, hver en skjøn Jomfru hun øusker jo ved sig:
Gud give, Kay Lykke vilde beile til mig!

Din List har mig hjulpet saa mangen god Gang;
Til Sværd kan man gribe, gjør Manden Veien trang,
Men Qvinden kan jo daare det allerbedste Sværd,
Thi maae vi Listen bruge i denne Qvindefærd.


Drik Mølleren fuld af hans eget fulde Kruus
Og bær mig saa som Hvede i en Sæk til hans Huus;
Da skjenker mig vel Natten saa mørk og saa stil,
Hvad Dagen den lyse hverken kan eller vil.“

Flux ile de afsted; — men Svend i sin Vraa
Leer lystigt med sin Mø ad det, de hørte og saae;
Han trykker hendes Haand, han kysser hendes Mund
Og hvisker et Par Ord, før han iler ud af Lund.

„Han husker ei, den Qvindekarl, sit eget Haresind:
Da Svenskekongens Slæde foer over Sjælland ind,
Da manglede hans Ryttere, selv fjæled han sig tryg,
Han vilde heller varme bag Ovnen sin Ryg.

Imens vi Andre strede for Land og for Mø,
Og Kong Fredrik i sin Rede langt heller vilde døe,
Sit smukke glatte Ansigt han sparede paa;
Nu skal han, søde Inger! en Lectie faae.

Du er min egen lille, min huldeste Mø,
Jeg saae ei nogen kjønnere paa Land eller Sø;
Og hvis Du troer, „jeg spadser“ og „er ei rigtig klog“,
Saa see kuns i det lille Speil bag i din Spændebog!“ —


J Møllerens Huus er der Taushed og Ro,
Og Bøhmerne er gangne til Byens store Kro;
Men Inger gaaer og sysler saa tankefuld i Sind,
Og Møllerkonen sidder og nynner ved sit Spind.

Hun nikker alt imellem, men retter flux sin Ryg,
Naar Lyset formørkes af en brændende Myg;
Men Puddelhunden strækker sin kulsorte Lab,
Han gaber høit og snorker med Mølleren om Kap.

Liden Inger hun er munter, hun rydder op i Hast,
Hun sætter Almanakken i Speilrammen fast,
Hun vander Krusemynten, afstøver Vindvets Karm
Og titter ud af Ruden, støttet paa sin Arm.

Saa seer hun paa sin Moder med fiffige Blik
(De mørkeblaae Øine have altid den Skik),
Nu leger hun med Katten og nynner med sin Moer
Og snakker lidt med Hunden, som sover under Bord.

Hun pusler ved sin Seng, der skinner som en Snee;
Da banker det paa Mølledøren, — een, to, tre!
Ind træder Lykkes Tjener og hilser med sin Hat:
„Og vil I laane Huus til min Sæk her i Nat?“


Den gamle Mutter tager af Næsen sine Glas:
„I kommer her om Natten juft icke ret tilpas;
Men sæt den kun ved Enden af min Datters Sengefjæl!“
Han sætter den og gaaer med Guds Fred og Farvel.

Sig Pigebarnet næppe kan bare for at lee;
Da banker det paa Mølledøren, — een, to, tre!
Den gamle Hans fra Kroen han træder ind i Huus:
„Jeg veed ei, hvor jeg gjemme skal min Sæk her for Muus.

Jeg proppet har i Sækken uoget grumme meget Rart,
Og vogter I det vel, karr I hver faae sin Part.“
— „Ja, sæt den hen ved Sengen, hvor den anden Pose staaer!“
Han sætter den og smidsker og bort fra Møllen gaaer.

Alt Møllerkoneu sover ved Siden af sin Mand,
Mens Inger tænder Lys ved Kjøkkenarnens Brand;
I Stuen er der stille, kuns Rottens travle Tand
Og Uhrets Perpendikkel faa grant man høre kan.

Da reiser sig den ene Sæk og strækker sig ud,
Den bliver til en Herremand, saa rank og saa prud;
Den anden fanger ogsaa Liv, den er ei heller seen,
Den bliver til en Bondekarl med stærke Arm og Been.


Een lister sig til Venstre, til Høire famler Een,
Hiin tramper Kattens Hale, og denne Hundens Been;
Mens grueligt de hyle som Nattens fæle Aand,
Ind træder liden Inger med Lampen i sin Haand.

Flux Svend i Krogen griber et vældigt Kosteskaft:
„Lad see, min vakkre Oberst! om I har Mod og Kraft!“
Men Herren vover ei at komme Bonden nær,
Han mindes ei at drage det blanke Staal fra Lær.

Han skjælver og han bæver, den fine Cavalier,
Og trods den røde Sminke den blege Frygt man seer.
„Troer I endnu, hver Danmø af Hjertet ønsker sig:
Gud give dog, Kay Lykke vilde beile til mig“?

Møllerkonen laae saa dybt i Angestens Sved,
Og Katteu stirred roligt fra Sengetoppen ued;
Men Mølleren i Sengen overende sad og saae
Saa strunk som et Spøgelse med Nathue paa.

Kay Lykke staaer saa stille, han mæler ei et Ord,
En ringlende Pengepung han slænger hen paa Bord.
Da luer Bondens Øie, hans Kind bliver varm:
„Nu burde I med Rette følt Svend Poulsøns Arm!


Mig har Kong Fredrik givet baade Gaard og Skov og Jord,
Han har husvalt mit Hjerte med milde Kongeord,
Fordi jeg streed mod Svensken med List og med Magt;
Paa eders Løsepenge jeg kaster stor Foragt!“

Alt hæver han sin Arm til det vældigste Drag,
Da høres der paa Døren saa ængstelige Slag;
Ind farer Junkrens Tjener, saa bleg som et Liig,
Og kalder paa sin Herre med Graad og med Skrig.

Han rækker ham en Æske, han giver ham et Brev,
Saa silkehvidt Papir som Haanden, der det skrev;
Han aabner det med Bæven, paa Bænken synker ned,
Hans Øine tindre begge, ret næsten som han græd.

Han læser snart med bleg, snart med blussende Kind
Og skyder Brevet voldsomt under Fløielskosten ind;
Han heftigt aabner Æsken, da straaler huldt med Glands
Rubiner, Diamanter, Smaragder i en Krands.

Et deiligt Ansigt smiler af Glorien ham imod
Og jager op i Kinderne alt — alt hans Hjerteblod;
Saa stirrer han derpaa med et bittert Taaresmiil
Og knuger det mod Brystet og gjemmer det med Jil.


Med eet han springer op, og til Svend han hurtigt gaaer,
Mens Rædsels kolde Perle paa den smukke Pande staaer:
„Tilgiv mig nu, Svend Poulsøn! dit Hjerte er ei haardt,
Bed Guds hellige Engle, Du maa hjælpe mig bort!

Din Mark naaer ned til Stranden, Du eier jo en Baad?
O, tag dog dette Guld for din Hjælp og dit Raad!
Thi Morgnens lyse Øie maa ikke see mig her,
Og aldrig gamle Danmark skal favne mig meer.“

Det sagde da hans Stemme saa bønlig og blød,
Den fulde Børs han lagde paa Pigebarnets Skjød;
Han trykker deres Hænder saa inderligt og fast
Og drager dem af Huset med krampagtig Hast.

Snart gjennem Krattet ile de hurtigen did
I lune Morgendæmring, hvor Søen skummer hvid;
Paa Stien gjennem Kornet de vandre taus i Rad,
Bagefter bærer Inger en Kurv med Viin og Mad.

Alt strømmer Solens Blod af Østens Sluser op,
Da gynges fjernt Kay Lykke paa Bølgens falske Top;
Men Svend og Inger vinke Farvel fra steile Bred
Med Hjertet fuldt af Veemod og trofast Kjærlighed.






Asbjørn og Thora.

Ill. Const. Hansen, Xyl. J. F. Rosenstand

Høstsolen blinker liflig, frisk blæser Østenvind,
I Ulvesund en Snekke stolt og herlig stryger ind,
Med broget Skjold i Masten, med gyldne Fløi paa Top
Den skyder gjennem Bølgeskum sin stærke, slanke Krop.



Hvor Kulsbjerget hæver sin grønne Spids i Sky,
Mens Foden sig gjemmer luunt i Skovkrandsens Ly,
Hvor Bølgen slaaer mod Klinten, og Bækken gaaer deri,
Den giver op sit Seil og lægger roligt bi.

Den Viking staaer paa Toft og skuer ind mod Land,
Han kneiser med sit Hoved, den vældige Mand;
Hans Øie luer venligt, men kraftig er hans Færd,
Op skyder han sin brede Hat og støtter sig paa Sværd.

„Langt oppe hist i Skoven der staaer et Bondehuus,
Af Bøge rundt beskjermet mod Vinterstormens Suus,
Og Bondens rige Lader bag Toppen kan I see;
Den Mand vil jeg nu gjæste to Dage eller tre.

I Lasten ligger Øl og Mjød og røget Flesk og Kjød,
Og gjæster I en Bonde, betal ham for hanst Brød;
Men den, som røver Kid og Lam, skal snart i Helheim boe,
Ved Thor! det sværger Asbjørn, og ham kan I troe.“

Søgutterne forstaae ham, de løfte deres Hat,
Saa bliver han i Jollen flux til grønne Strandbred sat;
Den milde Sommervind omkring hans Kinder slaaer,
Han aander Skovens friske Lust og op ad Banken gaaer.


Glad hører han paa Fuglene, de synge dog saa dansk,
Saalænge har han hørt dem at qviddre velsk og fransk!
Mens Odins Øie luer mellem Bøgenes Top,
Han trænger gjennem Krattet og jager Haren op.

Han hører Hunden glamme, og snarligt han staaer
Med bankende Hjerte ved Bondens Urtegaard,
Der leirer sig om Huset med Hække rundtomkring
Og ender sig ved Høien, hvor Bækken gjør et Sving.

Hvi banker da hans Hjerte? Ak! han seer sin Fæstemø,
Den fuldeste Rosenblomst paa hele Sjællands Ø.
Alt fra den spæde Alder var Thora ham bestemt,
Sex Aar han drog i Leding; hvis hun ham nu har glemt?

Der staaer hun nu i Haugen, som den rankeste Vaand,
Og strækker mellem Grenene den flittige Haand,
Hun hæver sig paa Taaen og plukker Æbler ned
Og lægger dem i Kurven af det hvide Pileved.

Med sine trinde Fingre hun reder Træets Blad
Af de guldgule Lokker og skiller dem ad;
Da seer hun Ungersvenden, som kiger skjult derind,
Da isner hendes Hjerte, da blegner hendes Kind.


„Hist lurer jo en Viking bag Pilehækkens Væg,
Saa rank som et Straa og saa stærk som en Eeg,
Ved høire Hofte Øxen med S÷lverblomst indlagt,
Det brede, blanke Sværd ved den venstre holder Vagt.

Hvor mon han vel har røvet den gyldenblanke Ring,
Som slynger sig om Armen med Bugter og med Sving?
Og Hornet af Sølv? — Men hvor vil jeg dog hen?
Det er jo Ashjørn Bonde, min høitelskede Svend!

For sex Aar siden vi leged her i Eng,
Af Mod han var en Kjæmpe, af Alder kun en Dreng;
Nu er han sex Aar smukkere, — eia, hvor er han smuk!
Ih, Freia mig bevare! mon han hørte det Suk?

Men at skræmme mig saaledes! naa, bi Du mig kun!“
Med Fingren lagt paa Kinden hun grunded en Stund,
Saa iilte hun til Laagen og lukkede den op
Og vinkede ad Manden over Hasselbuskens Top.

„Hvis ei Du er en Viking med vildt og blodigt Sind,
Saa træd igjennem Haugen med mig i Hallen ind!
Min Fader er til Skovs; men det ere Skik i hans Huus,
At hver en Vandringsmand skal lædskes af hans Kruus.“


Hun førte ham i Stuen, lagde Hyndet paa Bænk
Og rakte ham i Hornet den første Velkomstskjenk;
Hun bredte Dug paa Enden af det lauge Egebord
Og satte Fadet frem med Skinken trind og stor.

Saa sysled hun omkring ham; men han saa stille sad
Og rørte ikke Haanden til Drik eller Mad.
Hans Øie hende fulgte, ihvor hun monne gaae,
En brændende Længsel udi hans Blikke laae.

„Men see, Du vil ei smage hverken Suul eller Brød,
Saa spiis af denne Frugt, Du kan troe, den er sød!
Og vil Du ikke dette, saa fortæl mig da,
Hvor gaaer vel din Vei, og hvor kommer Du fra?“

„Saa vidt om alle Lande jeg paa Bølgerne drog,
Hist hviler sig min Snekke fra det vildsomme Tog.
Med Kong Regner har jeg vovet i Frankland en Dyst,
Og mine Sværd har blinket paa Grækenlands Kyst.

Nu vil jeg Plougen tømre i min rolige Bo,
Hvor Bøgene værne, og hvor Axene groe;
I Høsten vil jeg bede i Skov den vilde So,
Om Vintren vil jeg tømme mit Mjødhorn i Ro.


En trofast Ven mig fulgte paa Havets stærke Flod,
Han fulgte mig, ihvor jeg saa gik eller stod;
Han hedder Asbjørn Bonde, og han sendte mig afsted
At bringe dig god Hilsen, — og Smykker har jeg med.“

Han sagde det saa hurtigt og drog saa et Suk
Og tømte saa et Mjødhorn med vældige Sluk;
Men Pigebarnet rødmede, hun smilede, hun loe
Og bukkede sig hastigt og spændte sine Skoe.

„Ak ja! jeg kan nok huske ham, vi legede i Eng
For sex Aar siden, da han endnu var en Dreng;
Nu kjendte jeg ham ikke, det troer jeg besternt,
Og mig har han vist ogsaa for længe siden glemt.“

„Nei, frisk dit Minde leved i hans Hjerte overalt,
I den fredelige Bugt, og hvor Slyngeregnen faldt,
I duftende Lunde, blandt Roser og Jasmin,
I Kamp, naar Sværd opstemte de frygtelige Hviin.

Saa tidt har Freia hørt hans forelskede Ord,
Dit Navn han ofte satte mellem Odin og Thor,
Hans Troskab er saa grøn, som Bøgetræet hist,
Og aldrig vil den visne, det kan Du troe forvist.


Vel mangen faver Qvinde ham sendte søde Blik,
Men aldrig ham beruste den stærke Luedrik;
I Myklegaard de vrimle, som Foreller i en Aa,
Men aldrig fik de Ungersvendens Hjerte til at slaae.

De ere slanke Svaner med krumme Ørnenæb,
Gazellens frække Øie, Paafuglens stolte Slæb;
Ei Morlandets bruunrøde Rose blev ham kjær,
Kun Du, hans danske Lilie med Morgenrødens Skjær!“

Med søde Smiil paa Læben hun hørte hvert hans Ord
Og lænede den hvide Arm paa mørke Egebord.
Hun sagde: „Ak, nu hører jeg, Du er da vist en Skjald?
Du øver dine Kunster og følger Brages Kald.

Hvad Du har sagt om Asbjørn, det er jo grumme smukt,
Men i mit Hjerte bærer det dog ingen liflig Frugt.
Hvi reiste han saa vide bort, mens jeg end var et Barn?
Ak, nu har Freia fanget mig udi et andet Garn!“

Det sagde hun med List; — men bleg som en Væg,
Han strøg sig barsk med Haanden om det krusede Skjæg
Og reiste sig fra Bænken og tog til sin Hat,
Ned ad den lange Halle han skyndte sig brat.


Da hørte han, „Ak, Asbjørn!“ fra hendes Læber lød,
Ham foer gjennem Hjertet en Glædessittren sød,
Som naar en kjølig Luftning i stille Sommernat
Heel pludseligt hensvæver i det gysende Krat.

Han vendte sit Hoved, han læste hendes Blik,
Der laae en reen Forklaring, han ingen anden fik;
De favnedes saa kjærligt, de trykked Mund paa Mund,
Saa tæt som Tvillingmuslingen paa Havets tause Bund.

Den gamle Thorkil feired saa stolt en Bryllupsfest,
Og alle Asbjørns Gutter de vare med til Gjæst;
Heel lystig Leeg blev drevet med Dands og med Sang,
Mjødhornet stod ei stille, mens Harperne klang.

Den tredie Dag til Stranden gik det hele Bryllupstog,
Hvor Snekken utaalmodig laae i Bølgerne og slog;
Med rige Skjenk og Gave blev Ruffet fyldt paa Stand,
Sidst førte man den bedste Skat ud fra den grønne Strand.

Høstsolen blinker lifligt paa Himmelspeilet klart,
Da bugne sig de hvide Seil, og Snekken tager Fart;
Hvem fører Vestenvinden vel af Ulvesundet ud?
Ak, det er Asbjørn Bonde og Thora, hans Brud!





Martin og Marie.

Ill. J. Sonne, Xyl. H. P. Hansen

Min Søn! seer Du ei Søen? den vælter Bølgen sort
Og stænker Skum paa Bredden, — Du maa ei ride bort!
Hør Stormen, hvor den tuder i min Skorsteen fælt,
Den hvide Maage skriger under Skyens lave Telt!



„Lad Natten kuns iføre sig sin Kappe tung og sort,
Kjær Moder! ak, kjær Moder! jeg maa dog ride bort;
Jeg gyser ei for Regnen, ei for den vilde Sø,
Jeg frygter for Marie, min lille Fæstemø!“

Min Son! hun er vist ikke saa syg, som Du vil troe;
Men husk den tydske Rytter, som Du tugted i vor Kro!
Han svor en rædsom Eed; jeg frygter, vist engang —
Hør! nu ringer det i Klosteret bag Skov til Vespersang!

„Lad tydske Kunz blot prale saa meget, som han vil,
Thi jeg har gode Næver, han er mig kun et Spil;
Med Junker Slenz i Ditmarsk fik han jo ogsaa Klø, —
Jeg frygter for Marie, min lille Fæftemø!“

Min Søn! Du husker ei, Du skal ride forbi,
Hvor Galgen skummelt kneiser med Vildttyven i;
Han hænger der og stirrer med Panden sorteblaa,
Det gyser i mit Hjerte, uaar jeg tænker derpaa!

„Den skakkels Jochum Trane! det var kun for en Hjort,
Den slog hun i sin Hauge, saa slæbte de ham bort;
Mig skræmmer ei hans Sjæl, den maa saa leve eller døe,
Jeg frygter for Marie, min lille Fæstemø!“


Saa ledte han as Stalden ud det skimlede Øg,
Rask reed han over Heden, mens Støvregnen føg,
Dybt i det bløde Muld fank den Skimledes Hov,
Snart i den tykke Taage svandt Klosteret bag Skov.

Høit sukkede Stormen med den grædende Natur,
Qg Natten gjorde Himlen til et skummelt Fangebuur;
Høit Ungersvenden sukkede og lod sin Tanke gaae
Didhen, hvor nu hans Fæstemø paa Sygeleiet laae.

Men da han kom til Banken, hvor Galgen den staaer,
Han standsed, som han pleied, og bad tre Fadervor:
Han bad med bittre Taarer for den stakkels Jochums Sjæl
Og for sin lille Pige og eet for sig selv.

Da steeg den hængte Jochum fra Galgebakken ned,
Ung Martin paa ham stirred og gyste derved;
Men Graaskimlen pusted, og sittrende den stod
Og mægted ei at løfte fra Jorden sin Fod.

Han talte, og det lød, som naar en Nattevind
Ad Fængselsdørens Sprækker trænger pibende ind;
Han stod saa stiv i Mørket og strakte ud sin Arm,
Af Skræk snart Martin blegned, snart blussed han varm.


„Tak, Martin Jensen! Tak for hver en Bøn, Du bad,
Hvergang Du reed forbi enten sorgfuld eller glad!
Snart løser Du min Sjæl af den pinende Ild,
Men ud af Dødens Snare jeg nu frelse Dig vil.

Hist nede bag ved Broen, svøbt i sin Kappe rød,
Der ligger Een i Grøften, som pønser paa din Dod.
Laan mig din Hest og Kofte og vær kuns ikke ræd,
Jeg betaler Dig min Gjæld for Tid og Evighed!“

Ung Martin paa ham stirred og gyste derved,
Men rakte dog sin Kofte og steeg af Hesten ned;
Det var ham som en Drøm, da den Døde steeg op
Og foer gjennem Mulmet i susende Galop.

Han lyttede saa ængsteligt, det for hans Øre sang,
Fjernt nede Hesten dundrende paa Træbroen sprang.
Saa blev det atter tyst; men pludseligt med Knald
Det blinkede i Natten, — saa et Skrig og et Fald!

Men iilsomt tilbage paa Hest den Døde jog,
Og Nattens kolde Vind i Koftens Flige slog,
Han standsed ved Galgen og sprang af Sadlen ned,
Men Skimlen stod og rystede med Stønnen og Sved.


„Gak, Martin! nu med Fred, din Fæstemø er sund,
Hun venter Dig i Morgen som Rosen rød og rund;
Men den, som hist lod Kuglen frækt mod en Dødning gaae,
Han maatte den som Hevngjeld i sit eget Hjerte faae.

Tak for dit fromme Hjerte, for hver en Bøn, Du bad,
Hvergang Du reed forbi enten sorgfuld eller glad!
Høilovet være Herren, hans Miskundhed er stor,
Høilovet være Gud og hans hellig Englechor!“

Saa svandt han i Taagen, høit Nattens Ugle skreeg,
Men Martin som i Drømme paa Skimlen atter steeg.
Den bar ham som et Lyn paa sin stærke, rappe Fod,
Mens Regndraaben kjølede hans Kinders hede Blod.

Da Hanerne nu svarede fra By og til By,
Og Solen sig reiste fra den synkende Sky,
Da Hundene gjøede, og Veien blev travl,
Da øinede han Huset med den kalkede Gavl.

I Portrummet bandt han ved Grimen sin Hest
Og tyssede paa Hunden, der hilste ham som Gjæst;
Han ilede til Huset, greb Klinken saa fast
Og aabnede saa Døren med ængstelig Hast.


Men i sin lune Stue sad Marie rank og fiin
Og syede heel flittigt paa Brudestads og Liin;
Hun fløi i hans Arme saa munter og kjæk
Og kyssed fra hans Pande al Nattens sæle Skræk.

Men som de sad og talte de mange søde Ord,
Som i forelskte Hjerter i Tusindtal der boer,
Og som han hende trykked til sin trofaste Barm,
Da hørte de paa Gaden stor Skrigen og Larm.

I Byen ind man bar paa Stigen en Død,
Saa lang og stiv han laae under Rytterkappen rød;
Men da de saae de blege Træk, da raabte de brat:
„Det er den tydske Kunz, som har skudt sig i Nat!“





Erik og Ellen.

Ill. J. Exner, Xyl. J. F. Rosenstand

Jeg havde fast besluttet det, men vidste ei, hvordan
Jeg rigtig skulde gribe den Lilles Hjerte an;
I otte Dage stræbte jeg at naae mit søde Maal,
Men Leiligheden smutted mig af Haanden som en Aal.



Hun skyede mig bestandigt. Forleden bar vi Vand;
Jeg tænkte: Erik Hansen! nu tee Dig som en Mand,
Sæt Dig nu ret i Skik og vær kuns ikke seen! —
Da hældte hun mig Spanden over begge mine Been.

Hun bad vel om Forladelse, men satte sig og loe,
Imens jeg taalig tørred i Græsset mine Skoe;
Hun loe, saa Taaren rendte ad hendes Kinder ned,
Men da jeg vilde tale, sprang hun op og løb afsted.

Stod hun i Melkestuen, og jeg sneeg mig derind,
Saa foer hun ud i Kjøkkenet saa let som en Vind,
Og sprang jeg saa bagefter, saa var hun ikke der,
Og allevegne var hun, — kuns ikke mig nær.

Saa hændtes det forleden en Eftermiddag,
Paa Høstænget laae jeg i bedste Ro og Mag;
I Tærskeloen nede tæt ved den aabne Dør
Jeg saae den gamle Trine, hun sad og hegled Hør.

Da gik min lille Ellen over Gaarden saa flink,
Med Roser paa sin Kind og i Øiet skjelmske Blink;
Hun kom i Loen ind til den gamle døve Moer
Og rakte hende Kaffe med venlige Ord.

Hun feied sig en Plads paa Logulvet reen
Og svøbte sine Skjørter om de pene smaa Been,
Saa sad hun ned og lagde sin Haand paa Konens Knæer:
„Hør, spaa mig nu, Katrine! mens vi er ene her.“

Men jeg laae paa Stænget, som en Skytte bag sit Garn,
Og hørte, hvad hun sagde, det lystige Barn;
Den Gamle tørte Brillerne og satte dem paa
Og tog hendes Haand og gav sig til at spaae.

„Her seer jeg strax i Haanden en deilig Bondegaard,
Ved Siden bredt og langt et Rigdomsbord der staaer.“
Med nysgjerrigt Blik hun selv i Haanden seer:
„Men siig mig nu, Katrine! staaer der saa ikke meer?“

— „Jo vist, mit hjerte Barn! den Streg, som her mon gaae,
Den siger mig, at Alderdom gjør hendes Lokker graae.“
Med halv undseeligt Blik hun paa den Gamle seer:
„Men siig mig dog, Katrine! staaer der slet ikke meer?“

— „Ti hun kun stille, Barn! det Bedste kommer her,
En vakker Ungersvend, han er Dig ganske nær.
Men han maa komme først; mærk vel, mit unge Blod!
Man ei bør ryste Træet, før Frugten den er moed.“

Da reiste sig den Lille og bort fra Stolen gik
Og sagde, næsten stødt, med alvorlige Blik:
„Det er vel Erik Hansen? hm! hvad skal jeg saa med ham?“
— „Til Kjærest og til Huusbond, forstaaer hun vel, mit Lam!

Her staaer, han kommer snart; naa, pas hun kun paa!
Hvad Skjebnen engang vil, det kan man ei undgaae.“
Men jeg laae saa glad, som en Skytte bag sit Garn,
Og hørte, hvad hun sagde, det lystige Barn.

Med Eet hun kom tilbage, saa underligt, saa mildt,
Hun satte tæt sin Mund til den Gamles Øre snildt,
Med begge sine Hænder hun dulgte hvert et Ord,
Hun hviskede saa sagte og saa tilbage foer.

Ei, hvor den Gamle smidsked, og jeg lytted til!
Hvad kan det dog vel være, hvad Ellen vide vil?
Men Lykken var mig blid; hun er døv, den gamle Her,
Hun raabte: „Trende Piger og Drengebørn sex.“

Høit blussed Ellens Kinder, hun løfted Haanden op
Og truede den Gamle og løb med lette Hop;
Men jeg lod mig glide fra Høstænget ned,
Og halv var jeg glad, og halv var jeg vred. —

Langt inde i vor Skov en Bæk sig skynder frem
Og strømmer ned i Søen til sit rolige Hjem;
Der stod jeg hen mod Aften og tømred paa en Bro,
Snart sukkede mit Hjerte, og snart var det fro.

Det var saa luunt i Dalen, det lakked alt ad Qveld,
Og Fuglene sang Solen et sødeligt Farvel;
Om Stenen risled Bækken, og Skoven var saa smuk,
Høit Echo talte efter ethvert mit Øxehug.

Der krummer sig en Gangsti ned over Bankens Barm
Igjennem Busk og Krat. Med Kurven paa sin Arm
Kom der vor liden Ellen og bragte mig mit Brød,
Ned gik hun over Banken i Dalens lune Skjød.

Hun vifted sig med Haanden, thi Kinden var saa heed,
Og paa en styrtet Bøg hun træt sig satte ned:
„Her bringer jeg Dig, Erik! din Midaftensmad,
Kom, sæt Dig her paa Bullen og spiis og vær glad!“

Jeg sad ved hendes Side, — hun aabned Kurvens Laag,
Eia, hvor slog mit Hjerte, og Blodet kom i Kog!
Jeg vilde til at tale, men Halsen var saa trang,
Hun smiilte: „Er Du tørstig? saa drik dog en Gang!“

Da stammede jeg sagte: „Den lifligste Drik
Ei qvæge kan mit Hjerte som dit venlige Blik.
Hvad bjælper mig vel Brødet og den lækkreste Brad,
Naar uden Dig, min Ellen! jeg aldrig bliver glad?“

Men alt som jeg talte, saa blev jeg mere kry,
Jeg holdt hendes Haand, at hun ikke skulde flye;
Huu lod mig holde Haanden saa løst og saa lindt,
Den anden lod hun lege med Stammens Bark og Splint.

„Jeg tjener vel din Fader, men eier selv en Gaard,
O, bliv min Hustru kjære, vær nu dog ikke haard!
Mit Stuebord staaer tømret, og det er langt og bredt.“
Da mørkned hun sit Øie, det blev eu Smule vredt.

„Hvad Skjebnen engang vil, det kan man ei modstaae!“
Da løfted hun sit Hoved og forundret paa mig saae.
„Jeg trofast vil Dig elske, til Lokken bliver graa!“
Da drog hun bort sin Haand og vilde til at gaae.

Men jeg blev mere dristig, jo længer hun taug,
Jeg raabte, mens jeg hentede min Øxe og min Saug:
σDet lykkeligste Ægtepar det bliver dog nok vi,
Troer jeg saa vist og fast, som tre til sex er ni!“

Høit blussed Ellens Ansigt som Aftensolens Skin,
Hun skyndte sig og pakkede sin Madkurv ind;
Dog medens Haanden syslede med Iver og med Jil,
Der spilled omkring Munden et fiint lille Smiil.

Men dette Smiil det blev mig en Morgenrøde klar,
Mig hendes Taushed sødere end tusind Taler var;
Mit Sind var vel bevæget, men saa frydefuldt, derved,
Og derfor gik jeg trøstig og fulgte hendes Fjed.

Ja, ved den høie Stente, som skiller Mark fra Skov,
Der bar jeg hende over og spurgte ei Forlov;
Tidt syntes mig, hun sukked, og ved hvert et Suk, der kom,
Jeg ventede med Længsel, jeg skulde faae min Dom.

Men da vi stod ved Porten og vilde just gaae ind,
Hun kom til mig og lagde sin Kind til min Kind
Og kyssed mig og sagde saa venlig disse Ord:
„Saa taler Du i Morgen med Fader og med Moer?“






Rudolf og Bertha.

Ill. T. Wegener, Xyl. C. L. Sandberg

I Skoven Stormen suser og hvirvler Sneen hvid,
Der tumler ned fra Himlen i skumle Midnatstid;
Den hvisler hen ad Marken, den dækker Vand og Muld,
Og Kampestenen knager i den bitterlige Kuld.


Bortdragne eller skjulte er Skovens muntre Børn,
Af Sneen sort fremrager den sørgelige Tjørn,
Ved Jettehøien staaer den, og Stormen paa sin Gang
Med Hvinen synger Helten sin vilde Klagesang.

I Skovens Skjød derinde, hvor Hasselkrattets Vold
En lille Plet beskjermer mod Vinterstormen kold,
Der staaer en Jægerbolig, — den synes saa forladt,
Der glimter ei et Lys ud i den sorte Nat.

I Stuen er dog luunt og hyggeligt og stil,
Kuns Ovnen buldrer lystigt med knittrende Ild,
Hvis Straale hopper ivrigt paa Gulv og paa Muur,
Hvor Dompappen sover i sit hængende Buur.

Ved Vindvet sidder Bertha med utaalmodigt Sind,
Paa begge Hænder støtter hun den friske Rosenkind,
Sig under Linet trænge de gule Krøller frem,
Hun er saa rank, men fyldig, saa lille, men saa nem.

Hun stirrer ud i Mulmet og hører Nattens Larm,
Sit Forklæde svøber hun med Gysen om sin Arm:
„Hvor længe han dog tøver, hvi kommer han ei hid?
Nu, Rudolf er i Byen, er det den rette Tid.

Er dette nu hans Løfte, beseglet dyrt med Eed?
De fornemme Herrer ei kjende Kjærlighed,
De føle ei den Smerte, ei saadan Lue heed,
Som her i dette Hjerte skal boe til Evighed.

Det var i Efterhøsten i Fogdens store Vang,
Vi bandt just Hveden op, da saaes vi første Gang;
Og sidenhen ved Gildet han af den hele Flok
Kun dandsede med mig, — jo, jeg husker det nok!

Han er dog altfor herlig, saa mandig og saa smuk,
Jeg kunde ikke taale at høre flere Suk;
I Kirken sidste Søndag det lille søde Brev
Beholdt jeg da iHaanden, — lad see dog, hvad han skreo!“

Hun tog det frem af Barmen og lagde det paa Skjød
Og læste det igjen ved Ovnens Flamme rød,
Hun trykked tusind Kys paa Skriften, paa hans Navn,
Hun lagde det paa Hjertet og tog det i Favn.

— Men fjernt fra Jægerhuset ved Skovens ydre Rand
Der snoer sig en lille Aa med stivfrosset Vand,
En Bro med hvælvet Bue sig over Vandet slaaer
Og støder til Alleen, som til Herregaarden gaaer.

Her staaer den unge Jæger og lurer paa sit Rov,
Paa Tyven, der vil plyndre hans Jagt og hans Skov;
Men, tys! hoad lød nu atter igjennem Stormens Hviin?
Det skarpe Jægerøre grant skjelnet har et Trin.

Og flur han spænder Hanen, men sænker Bøssen brat,
Det er hans unge Herre med Kappen, med sin Hat
Nedtrykket dybt i Øiet, der over Broen gaaer;
Da øiner han sin Jæger, som bag Egestubben staaer.

Ham Ungersvenden hilser: „Hvordan er det fat?
Hvi har De dog, Hr. Greve! de varme Duun forladt?“
Da studsed Herremanden, dog fatted han sig brat:
„Hør, Rudolf! kan Du gioe mig Huus og Skjul i Nat?

Der truer mig paa Slottet et grumt Forræderi,
Men skjul mig til i Morgen, da Faren er forbi;
Skjøndt frossen, Jorden brænder som Glød for min Fod,
Ak! Skrækken har bortveiret min Tillid og mit Mod.

Grev Fredriks Magt er knuset, for høit hans Attraa steeg,
Nu søger man hans Venner, og derfor jeg undveeg.“
Han slængte op sin Kappe om Kind og om Mund
Og smiilte ret saa lumsk ved sit hurtige Fund.

„Kom, følg mig over Mosen, træd De kun dristigt frem,
Mit Liv, min ædle Herre! jeg vove vil for Dem;
Ved Skoveus anden Kant min Jægerbolige staaer,
Der boer min lille Bertha, og didhen vi gaaer.

Jeg husker ei, Hr. Greve! har De seet hende før?
Den Skjønneste blandt Egnens min Brud jeg nævne tør;
Jeg veed, huu er mig tro,“ — her smiilte Grevens Mund, —
„Min Elskov kan ei bygge paa en fastere Grund.

Da hun var ganske spæd, forladt og frændeløs,
Min gamle Moder pleied den lille stakkels Tøs;
Hun elsked hende inderligt, og fandt der Forskjel Sted,
Saa skjenked hun nok Bertha sin meste Kjærlighed.

Da hun gik op at læse, var jeg alt blevet Svend
Og reiste bort af Landet; men da jeg kom igjen,
Jeg saae, hvor hun var voxet, som Hinden saa rask,
Saa rank som en Gran og saa smidig som en Ask.

Før var jeg hendes Broder, nu jeg en Beiler blev,
Min Ømhed snart saa klarligt sig paa mit Ansigt skrev,
Min Tunge talte smukke Ord, — Gud veed, hvor de kom fra! —
Saa sidst ved Fogdens Gilde hun gav mig sit Ja.

Min Moder er i Graven; — da maatte hun jo tye
Ind i min nye Bolig, mens jeg er i vor By.
Med al min hele Eie vort Huus er peent bereed,
Men hvad kan vel opveie min Berthas Kjærlighed!

To Gange lyste Præsten vort Navn fra Prækestol,
Den sidste er paa Søndag, — da klares op min Sol;
Naar næste Uge kommer, da skal mit Bryllup staae,
At komme til mit Gilde, De vil mig ei afslaae?

Selv nærmer jeg om Natten mig aldrig hendes Bo,
Men disse ædle Hænder jeg tør min Skat betroe.
Hun vil Dem ei forraade, hun er mig huld og tro!“
— Da skjulte Hiin sit Ansigt i Kappen og loe.

„Her staae vi nu ved Haugen, gak De kun trøstigt ind,
Jeg ønsker sødt at sove, jeg ønsker Fred i Sind,
Jeg ønsker Mod i Barmen, — vær ikke saa forsagt!
Thi møder end det Værste, jeg stande vil paa Vagt.“ —

Glad sneeg han sig i Stuen ind, mens høit hans Hjerte slog,
Hun sukked ømt af Glæde, men skjælvede dog;
Skjøndt Hjertets Længsel Hjertet saa varmt imøde gik,
Stod mellem dem dog Ængstelsen med nedslagne Blik.

De troede, de var ene; — men ved Siden af enhver
Stod end en lille Engel med Lilie og med Sværd;
Den første var Undseelsen med bly og frygtsomt Blik,
Den sidste det var Æren med fast, alvorlig Skik.

De troede, de var ene, hver med sin Hjertenskjær, —
Da svæved ind usynlig Fru Venus med sin Hær,
Sin Hær af vilde Aander, med Satyr og med Dverg;
Ind kom hun gjennem Luften fra sit natteskumle Bjerg.

En blodrød Valmurose hun plukked af sin Krands,
— Den dysser hver en Tanke, den døver hver en Sands, —
Paa begge Engles Pande hun rysted den med Jil
Og viede sin Trolddom med et rædsomt Honningsmiil.

Først segnede den større, der støtted sig til ham,
Den slumred ind som Ære, men vaagnede som Skam;
Tilsidst den lille Engel, Undseelsen, hvid og rød,
Men den opvaagned aldrig, thi, ak! — den var død!

— Sig Himlen havde klaret, sig Stormen havde lagt,
Og Morgensolen tændte Sneediamantens Pragt;
Da voved sig de Tvende af Kamrets lune Skjød,
Med Brødens Skrift paa Panden, og Kinden dunkelrød.

Ei Svendens Øie skued, hvad denne Nat forbrød,
Han følte ingen Smerte, han saae ei Troskabs Død;
Alt Himlens Engle havde hans Hjerte Balsam bragt,
Thi dødfrossen stod han, men — trofast paa sin Vagt.





Jacob og Lone.

Ill. J. Exner, Xyl. J. F. Rosenstand

Hvor Landeveien løber midt i Tersingeby,
Der staaer en lille Hytte under Valnødtræets Ly;
Foran en Strimmel Hauge, og bagved et Skuur, —
Skomagerskiltet hænger paa den kalkede Muur.


Naar Vaarrosen pranged, og Lærken sang i Luft,
Naar Neglik og Viol formæled deres Duft,
Naar Løvtaget skjermed mod Somrens hede Sol,
Da flytted Mester Jacob ud sit Bord og sin Stol.

Der sad han tæt ved Døren med Risp og Syl og Kniv
Og fløitede sin Vise alt til sin Tidsfordriv;
Men skjøndt han sad og syede saa trøstigt og tro,
Hans Tanke var ei stedse hos Støvler og Skoe.

Paa hiin Side Veien, hvor Milepælen staaer,
Der kneiser Sognefogdens den velfornemme Gaard,
Langs Veien gaaer Stakittet med Laagen, grøn og hvid,
Hvor Blegpladsen skinner i Foraarets Tid.

Og kom man saa kjørende, naar Morgensol stod op
Og blinked smukt paa Ruderne og Kirketaarnets Top,
Da saae man Fogdens Lone, — det aldrig slog feil, —
Hun vanded der sit Lærred, sit Garn og sit Dreil.

Og kom man saa kjørende, naar Solen gik i Seng,
Naar Aftentaagen hvilede paa Moser og paa Eng,
Da saae man Mester Jacob med Piben i sin Mund,
Han fladdrede med Lone i stille Aftenstund.

Han stod bag sit Gjerde og læned sig derved,
Hun sad paa en Bænk ved det grønne Haugeled,
Og mangen lystig Tale tvers over Veien drog,
Saa Mester Jacobs Hjertefred tilsidst sin Afsked tog.

Men ei han turde vove at sige Ordet frit:
„Giv, Lone! mig dit Hjerte, see her, der har Du mit!“
Og dvæler Munden længe at være Hjertets Tolk,
Da tabes let Processen, — saa tale kloge Folk.

Det var en Aften silde, han laasede sin Dør
Og listed hen i Kroen, som Ungkarle gjør;
Der traf han til sin Trøst en Glarmestersvend,
Hans Jonathan, hans Danion, i Liv og Død hans Ven.

Ved fyldte Glas og Kruus han klaged ham sin Nød:
„Min kjære Jesper Mayer! ak, gid jeg vel var død!
Jeg tør ei ud med Sproget, det skrækkelige Ord,
Og uden Lone gaaer jeg, min Sandt! i sorten Jord.“

Den Anden loe: „Mig morer dit Suk af Hjertensgrund.
Troer Du, at stegte Duer skal flyve i din Mund?
Skyd Hjertet op i Livet! hvis ei, — nu, som Du vil,
Der er foruden hende jo mange Piger til.“

— „Nei, hun er dog den bedste, saa skjær som Diamant!“
— „Ja kold, min Far! som Stenen, og skarp som Stenens Kant.“
— „Hun er en deilig Rose!“ — „Ja vist, med Tornen hvas,
Saa falsk, som Jis paa Mose, og skjør som Rudeglas.

Som Nelden er en Pige med bidsk og bittert Sind;
Thi rører Du den lempeligt, saa brænder Du dit Skind,
Men er dit Greb kun dristigt, og fast din Haand, dit Mod,
Du rusker uden Smerte den op med Top og Rod.

Hvi klynke her og raabe, hvi stampe med din Fod?
Du har ei mindste Draabe Courage i dit Blod;
Hvi vil Du gaae og maabe? træd kjæk den lige Vei
Og kald saa mig en Taabe, hvis hun Dig siger Nei!“

— „Ak, eier jeg vel Andet end Risp og Syl og Læst?
Hvor troer Du, jeg tør byde den Lille til Gjæst
Ind i min gamle Rønne, hvor Alting er confuus,
Hvor Regnen drypper ned, og hvor Nissen holder Huus?

Ja, Nissen, vil Du troe mig! boer hos mig under Tag
Og plager mig saa grusomt ved Nat og ved Dag;
Der kan ei tænkes Pine, der kan ei findes Ondt,
Ei Bittert, han jo blander det i al min Færd og Dont.

Han orer alt mit Meel og muldner alt mit Brød,
Han danner store Klumper i min Velling og min Grød,
Han gjør, at Rispen brister, og Sylen springer brat,
Han stjæler Høns og Æg hver evige Nat.

Vil jeg see hen til Hylden, hvor Lærken den staaer,
Med Glasset hængt om Halsen, — har han drukket hver en Taar;
Og smører jeg et Fidtebrød til Midaftensmad,
Saa svipper det af Haanden, hvordan jeg bær mig ad.

Naar jeg fra Kroen kommer — og feiler ingen Ting,
Saa snurrer som en Top han min Hytte omkring,
Og faaer jeg da tilsidst paa Nøglehullet Ram,
Saa skal det aldrig feile, jeg brækker Nøglens Kam.

Jeg ligger i min Rede, men Du maa ikke troe,
At Nissen, den lede, mig lader der i Ro;
Da gynger han mig op og ned, som Vand paa Havets Bred,
Og triller mig af Dynen paa Leergulvet ned.

Han kniber brune Pletter i min Arm og min Læg,
Han piber som en Rotte imellem Seng og Væg,
Tilhvisker mig i Drømme den gyseligste Skræk
Og rider paa mit Bryst, tung som en Møllesæk.

Tidt vaagner jeg om Natten og troer, det klemter Brand,
Da ringler han med Glasset paa Flaskehalsens Rand;
En rædsom Skoggerlatter han da kan opslaae,
Saa Ruderne de klirre, og Uhret gaaer i Staa.

Om Nissens Spøgeri har vist Pigen faaet Nys,
Hun nægter mig hver Dands og — paa det Lav! — hvert Kys;
Den Krands af røde Roser, igaar jeg hende gav,
Hang blandt de gamle Hoser idag paa Gjerdestav.

Men vilde Du mit Vel, Jesper Mayer, min Ven!
Saa lod Dn mig nu flytte til din tomme Hytte hen,
Der ligger hist paa Skrænten ved Forpagterens Toft,
Hvor Du har nye Fjæle lagt til Gulv og til Loft.

Jeg Nissen lod rumstere med mit eget braadne Skuur,
Og Lone blev ei mere saa brydsk og saa suur!“
— Den ædle Rudemester han purred sin Paryk,
Dog rørtes Hjertet snart, skjøndt han gjorde sig lidt tyk:

„Gud vel da, lad det være saa med os en afgjort Sag,
I Huset kan Du drage selv i Morgen den Dag;
Men Leien? har Du Mynten? der holder det nok stivt?
Den skal Du mig betale, naar først Du vel er gift.“

Begeistret høit af Glæde, af Brændeviin og Øl,
Foer Jacob fra sit Sæde og spjætted som et Føl;
Han sang og han jublede: „Farvel, mit gamle Huus!
Kom, derpaa vil vi tømme endnu et bredfuldt Kruus!“

Saa drak de ædle Venner, til Morgenhanen gol,
Da reiste sig begge fra Bord og fra Stol;
Dem lyste da til Hjemmet Nathimlens Sol saa bleeg,
Der sagtelig fra Skyen bag fjerne Skov sig sneg.

Ung Jacob var faa lystig, saa let i sit Sind,
Det glimted for hans Øie, det blussed paa hans Kind;
Han slog med ftort Rabalder sin Dør paa viden Gab
Og gav sig flux ifærd med sin Seng og sit Skab.

Det var den hemmelige, den sære, tauae Tid,
Da Morgenskjæret förer med Maanelyset Strid,
Det var den underlige, den skumle Nattestund,
Da selv den slinke Lærke sig faaer det sidste Blund.

Heel ufortrøden slæbte ung Jacob paa sit Gods,
Hvor loe hans unge Hjerte af Glæde og af Trods!
Han stablede sit Skrammel saa høit som et Hæs,
Og snart han havde bygget det brogede Læs.

Men som han gik bag Vognen at binde Smækken fast,
Med Eet han saae sin Nisse, den lille fule Gast;
Der sad han i en Bøtte i god Ro og Mag
Og griinte: „See, vi flytte, — vi flytte nok i Dag!“

Dybt sank vor Mesters Hjerte, som Møllesteen i Vand,
Af Arrigskab og Smerte han rystede forsand,
Han kylede sin Hue mod Utysket med Magt,
Men Nissen var en Letbeen, han tog sig vel i Agt.

Han smutted op af Bøtten og ind i hans Uhr,
Hvor Kukkeren sad stille i det surrende Buur,
Og raabte høit: „Du Daare! Du vil forsage mig,
Der elsker dig saa saare, og det kuns for en Slig!

Dog hør, hvis Du vil blive her i vor vante Bo,
Du skal herefrer leve med mig i Fred og Ro;
Ja, selv jeg vil Dig lære, Mester Spandrem! hvordan
Du fange kan din Guldfugl og vorde Lones Mand.“

Han hvisked ham sit snilde Raad, — høit Jacob loe derved,
Men stilled dog sit Skrammel hen paa det gamle Sted;
Da vaagned Lærken op og frank mod Himlen drog,
Og Kukkeren den galede, og Seierværket slog.

— Under Træet sidder Jacob tæt ved sin Hyttes Væg,
Han fløiter sine Viser og smidsker i sit Skjæg;
Hvad er det, som han kløttrer saa flittigt, skal jeg troe?
Det er ei Præstens Støvler, det er ei Degnens Skoe.

Han snitter Saffian, baade sort og grønt og rødt,
Han klipper Inderforet af Silke blankt og blødt,
Den sneehvide Hampetraad til Risp han sig har kjøbt,
Hvert Sting blev som en Perle i lige Former støbt.

Det blev to spæde Tøfler af sort Saffian,
Med grønne Hæl; to Hjerter af rødt der var foran,
Med sine Sting broderet og Blomster uden Tal,
Til Pigens Pusselanker et yndigt Futteral.

Thi begge Lones Fødder de var saa bitte smaa,
De gik som Trommestikker, — det maatte hun forstaae;
Hun satte dem saa dristigt, saa kjækt i Verden frem,
Og saae man dem blot eengang, man glemte aldrig dem.

Der stod de smaa Pampusser, og Mester Jacob gik
Og sendte alt imellem dem ret forlibte Blik,
Imens han smukt sig heied, — ja med ængstelige Træk,
Ret som han kunde frygte, de vilde løbe væk.

Med Tøflerne i Haanden, med Hatten under Arm,
Med glødende Kinder og bankende Barm
Han holdt sin Friertale og gik ei reent derfra,
Thi Lone tog hans Tøfler og gav ham sit Ja.

Der gik ei mange Uger, da stod det lystigt til
I Sognefogdens Stuer med Sang og Dands og Spil,
Der dandsedes nu Lone af Pigernes Lag,
Hun dandsede som Kone under Ungersvendens Tag.

Om Freden blev tilhuse, derom jeg Intet veed;
Men at den lille Sælle, Huusnissen saa leed,
Har Mester Jacob narret, jeg skulde næsten troe:
Een Nisse var der for, — nu har han nok to.

Den ene ham fixerer, thi stadigt i hans Bo
Vedbliver den at dvæle og lader ham ei Ro;
Den anden ham regjerer, — thi Kjærlighed er stærk,
Og begge Tøffelhæle var, ak! hans eget Værk!









