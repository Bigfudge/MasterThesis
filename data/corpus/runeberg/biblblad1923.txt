<chapter name="Biblioteksbladet
Åttonde årgången 1923">
<h3>BIBLIOTEKSBLADET</h3>

ORGAN FÖR SVERIGES ALLMÄNNA
BIBLIOTEKSFÖRENING

REDAKTION:
FREDRIK HJELMQVIST och KNUT TYNELL

<i>ÅTTONDE ÅRGÅNGEN</i>
1923

STOCKHOLM
P. A. NORSTEDT & SÖNERS FÖRLAG

STOCKHOLM 1924
KUNGL. BOKTRYCKERIET. P. A. NORSTEDT & SÖNER
230272

</chapter>
<chapter name="Innehåll.">
<h3>INNEHÅLL.</h3>
<table><td><td r>Sid.
<td><sc>Ackerknecht, E.</sc> Biblioteket och det allmänna bildningsarbetet . . . <td r>162
<td><sc>Andrews, Siri.</sc> Något om biblioteksarbetet med barn i Amerika . . . <td r>133
<td><sc>Berggren, Elisabet.</sc> Det nya Värtabiblioteket . . . <td r>189
<td>Berättelse över Sveriges allmänna biblioteksförenings nionde årsmöte . . . <td r>121
<td>Bokförsäljning genom bibliotek . . . <td r>16
<td><sc>Bolin, I.</sc> Några arbeten om Bohr's atommodell . . . <td r>148
<td>— På svenska utkommen litteratur över relativitetsprincipen . . . <td r>113
<td>— Radiolitteratur . . . <td r>116
<td>D:r E. Ackerknecht och Stettins stadsbibliotek. 1, 2 . . . <td r>66
<td>Eskilstuna biblioteksfråga . . . <td r>13
<td>»Folkbildningskommitténs utlåtande» . . . <td r>192
<td><sc>Forsslund, Maja.</sc> De större landskommunernas biblioteksfråga . . . <td r>185
<td>Förmedling av statsbidragsböckerna . . . <td r>43
<td>Halmstads stadsbibliotek . . . <td r>213
<td><sc>Hjelmqvist, F.</sc> Ämneskatalogisering . . . <td r>33
<td>Kalmar stadsbibliotek . . . <td r>217
<td><sc>Linder, Gurli.</sc> Böcker för barn och ungdom julen 1922 . . . <td r>72
<td>Linköpings nya stadsbibliotek . . . <td r>219
<td><sc>Lundahl, N.</sc> Centralbyrån i Lund för populära vetenskapliga föreläsningar 25 år . . . <td r>153
<td><sc>Lundberg, Hildur.</sc> Några synpunkter vid val och utstyrsel av ungdomsböcker . . . <td r>126
<td>— Svenska biblioteket Fri läsning. (Recension.) . . . <td r>81
<td>Nordisk familjebok i ny förkortad upplaga . . . <td r>43
<td>Norstedt & Söners hundraårsjubileum . . . <td r>209
<td>Statsunderstödda folkbibliotek i Sveriges städer . . . <td r>194
<td>Stockholms stadsbiblioteksfråga . . . <td r>35
<td><sc>Tynell, K.</sc> Holländska stads- och folkbibliotek. 1—3 . . . <td r>1, 36
<td>Biblioteksnotiser . . . <td r>17, 44, 84, 197, 220
<td>Litteratur . . . <td r>21, 45, 86, 97,
<td><td r>137, 171, 201, 222
<td>Några danska böcker från år 1922 . . . <td r>61
<td>Några norska böcker från år 1922 . . . <td r>31
<td>Tidskriftsöversikt . . . <td r>32
<td>Viktigare nyutkomna arbeten . . . <td r>27, 63, 94, 117,
<td><td r>150, 182, 206, 229
</table>

<table>
<td><td r>Sid.
<td>A. B. F. . . . <td r>19
<td>Bibliografier . . . <td r>19
<td>Bibliotekarien C. M. Stenbock död . . . <td r>199
<td>Bibliotekskurserna . . . <td r>220
<td>Biblioteks- och folkbildningsfrågor . . . <td r>17
<td>Böra originalupplagornas tryckår angivas? . . . <td r>18
<td>Danska bibliotekslagens revision . . . <td r>17
<td>D:r Paul Ladewig . . . <td r>84
<td>Finskspråkig litteratur åren 1911—15 . . . <td r>44
<td>Folkskolornas bibliotek i Danmark . . . <td r>221
<td>Kommerskollegium . . . <td r>85
<td>Landstingsanslag för folkbildningsändamål . . . <td r>221
<td>Norsk och dansk tidskriftsindex . . . <td r>85
<td>Norske utrikesministern J. L. Mowinckel . . . <td r>20
<td>En ny bibliografi över kommittébetänk. . . . <td r>18
<td>Den nye Litteratur . . . <td r>200
<td>Skola alla biblioteksfrågor överföras till<td r>
<td><tab>den borgerliga kommunen? . . . <td r>84
<td>»Stadshistorisk revy» . . . <td r>44
<td>Svensk författningssamling . . . <td r>44
<td>Svenska bokhandelns fackkataloger . . . <td r>200
<td>Det svenska folkbildningsarbetet . . . <td r>19
<td>Södermanlands-Närikes nations hembygdskurser . . . <td r>20
<td>Tidskrifter för studiecirklar . . . <td r>84
<td>Västra Sveriges folkbildningsförbund . . . <td r>44
<td>Översatta böckers titel . . . <td r>221
<td>1921 års accessionskatalog . . . <td r>44

<td><tab><tab><tab>————<td r>

<td><i>Bergen:</i> stadsbiblioteksfrågan . . . <td r>19
<td><i>Eskilstuna:</i> stadsbiblioteksfrågan . . . <td r>13
<td><i>Göteborg:</i> folkbiblioteken . . . <td r>198
<td><i>Halmstad:</i> stadsbiblioteket . . . <td r>200, 213
<td><i>Hälsingborg:</i> biblioteken . . . <td r>199
<td><i>Kalmar:</i> stadsbiblioteket . . . <td r>217
<td><i>Köpenhamn:</i> kommunebiblioteker . . . <td r>200
<td><i>Linköping:</i> stiftsbiblioteket . . . <td r>199
<td><i>Luleå:</i> folkbiblioteket . . . <td r>200
<td><i>Malmö:</i> biblioteken . . . <td r>198
<td><i>Malmö:</i> stadsbiblioteket . . . <td r>44
<td><i>Norrköping:</i> stadsbiblioteket . . . <td r>199
<td><i>Stettin:</i> biblioteken . . . <td r>66
<td><i>Stockholm:</i> folk- och församlingsbiblioteken . . . <td r>197
<td><i>Stockholm:</i> Kungl. biblioteket . . . <td r>19
<td><i>Stockholm:</i> stadsbiblioteksfrågan . . . <td r>19, 35
<td><i>Stockholm:</i> Värtabiblioteket . . . <td r>189
<td><i>Västervik:</i> stadsbiblioteket . . . <td r>200
<td><i>Västerås:</i> biblioteken . . . <td r>200
<td><i>Växjö:</i> stiftsbiblioteket . . . <td r>19
<td><i>Örebro:</i> biblioteken . . . <td r>199
</table>

</chapter>
<chapter name="Förteckning över i litteraturrecensionerna använda signaturer.">
<h3>Förteckning över i litteraturrecensionerna använda signaturer.</h3>
<table><td>A. B.             <td>Fröken Anna Bergh.
<td><sc>A. B-s.</sc>           <td>Redaktör August Brunius.
<td>A. H.             <td>Andre bibliotekarien A. Holmberg.
<td><sc>A. H—h.</sc>       <td>Fil. kand. Axel Hirsch.
<td><sc>A. H—r.</sc>        <td>Seminarielektor Alf Hildinger.
<td><sc>A—e H—m.</sc>   <td>Gymnastikdirektör A. Holmström.
<td>B. M.             <td>Förste bibliotekarien Bert Möller.
<td>B. R.             <td>Byråinspektör Birger Rundblom.
<td><sc>C. F. Hbg.</sc>    <td>Bibliotekarien C. F. Hennerberg.
<td><sc>C. R—b.</sc>        <td>Förste kanslisekr. Curt Rohtlieb.
<td><sc>C. S—g.</sc>        <td>Professor Carl Skottsberg.
<td><sc>E. E—m.</sc>        <td>Docenten Erling Eidem.
<td><sc>E. H—m.</sc>       <td>Lektor Ernst Hedström.
<td><sc>E. K—n.</sc>        <td>Amanuensen Ernst Klein.
<td>E. N.             <td>Fru Ellen Nordenstreng.
<td><sc>E. N—nn.</sc>     <td>Förste arkivarien Erik Naumann.
<td><sc>E. S—m.</sc>        <td>Andra bibliotekarien E. Sundström.
<td><sc>E. Sqt.</sc>          <td>Fru Elin Söderquist.
<td><sc>E—n.</sc>             <td>Seminarielektor Elisabet Eurén.
<td>F. H.              <td>Fil. d:r Fr. Hjelmqvist.
<td>F. V.              <td>Docenten Fredrik Vetterlund.
<td>G. B.             <td>Teol. d:r G. A. Brandt.
<td>G. D.             <td>Teol. lic. Gunnar Dahlquist.
<td><sc>G. Lbrg.</sc>        <td>Docenten Gustaf Lindeberg.
<td><sc>G. Sch.</sc>          <td>Professor Gunnar Schotte.
<td><sc>G—a L.</sc>         <td>Fil. mag. Greta Linder.
<td>H. H.            <td>Amanuensen H. Hörlin.
<td>H. K.             <td>Biblioteksamanuensen H. Küntzel.
<td>H. N.             <td>Fil. kand. Harald Nordström.
<td><sc>H. R—r.</sc>       <td>Biblioteksamanuensen H. Richter.
<td><sc>H. Sg.</sc>            <td>Fil. d:r Harald Svanberg.
<td>H. W.            <td>Teol. d:r Henning Wijkmark.
<td><sc>Hj. L—n.</sc>      <td>Bibliotekarien Hj. Lundgren.
<td><sc>H—m.</sc>            <td>Sekreteraren Gustaf Hummerhjelm.
<td>I. B.               <td>Fil. lic. Iwan Bolin.
<td>J. B.               <td>Med. d:r Jacob Billström.
<td>J. F.               <td>Fil. d:r Johan Feuk.
<td><sc>J—i.</sc>               <td>Förste aktuarien N. A. Jacobi.
<td><sc>K. R—dt.</sc>      <td>Rektor Knut Ramstedt.
<td>K. T.              <td>Fil. d:r Knut Tynell.
<td>K. W.—B.     <td>Kamrer K. Welin—Berger.
<td>K. Å.             <td>Fil. d:r Karl Åmark.
<td>L. T.              <td>Kyrkoherde Lars Tynell.
<td>M. F.             <td>Rektor Mathias Feuk.
<td>M. P. N.        <td>Professor Martin P. Nilsson.
<td><sc>N. Fr.</sc>            <td>Undervisningsrådet Nils Fredriksson.
<td><sc>O. J—n.</sc>        <td>Fil. lic. Olof Jonasson.
<td><sc>O. W—n.</sc>       <td>Förste bibliotekarien Oscar Wieselgren.
<td><sc>P—n.</sc>            <td>Lektor T. Pehrsson.
<td>R. N.             <td>Fröken Rut Nordgren.
<td><sc>R. S—dt.</sc>      <td>Författaren Runar Schildt.
<td><sc>Rg.</sc>                 <td>Professor Lännart. Ribbing.
<td>S. S.               <td>Lektor Sixten Samuelsson.
<td><sc>S. Sr.</sc>             <td>Författaren Sten Selander.
<td>W. B.             <td>Undervisningsrådet Wilhelm Björck.
</table>



</chapter>
<chapter name="Litteratur.">
<h3>LITTERATUR.</h3>
Aberstén, S., Bibliogr. Gothob. 21.
Adrian Nilsson, G., D. gudoml. geometrien 102.
Ahlberg, A., De fil. grundprobl. 137.
— F. Nietzsche 222.
Aho, J., Minns du —? 171.
Alving, F., Fam. v. Skotte 49.
Andersson, G., Kraft o. kultur I. 59.
Andersson, L. G., Min egen botanik 109.
Anet, C, Ariane 47.
Anker Larsen, J., De vises sten 1, 2. 172.
Anrich, C. J., Beskrivn, t. karta över Sv. åkerareal 178.
Appleton, W. A., Verkligheten bakom fraserna 107.
Argentarius, En bankdir. brev t. sin son 57, 107.
Armfelt, C. G., Vildm.-hist. 49.
Asplund, K., o. Silfverstolpe, G. M., Vers fr. väster 98.

Bagge, R., Caritas egen bok 78.
Bain, F. W., Kärlekens höga visa 137.
Balten, Ode. Se Freudenthal, P.
Bartsch, R. H., Schwammerl 47.
Baudouin, C, Suggestion  147.
Behm, A., Nordiska däggdjur 61.
Belfrage, S., Gustavianska dikter i stilhist. belysn. 98.
Benavente, J., D. skapade intressena 47.
Bendz, E., Fest i Lund 89.
Benedicks, C, Rum o. tid 113.
Bennett, A., Edvin Clayhangers ungd. 88.
Benoit, P., Jättarnas stråkväg 202.
Berend, A., Babette Bomberlings friare 88.
Berg, B., Fågelbilder 61.
— M. tranorna t. Afrika.
Berg, D., Moloks leende 89.
Berger, H., Pedanten 101.
Bergh, R., Efterl. skr. 25.
Bergholm, C, Lärob, i fysik I. 146.
Berglund, V., Elektr.-lära 143.
Bergman, D., En åsnespark 89.
Bergman, H., Eros begr. 101.
Bergström, H., Handbok f. kolare 146.
Bergvall, E., Simlära 109.
Berndtson, G., Länninghus 173.
Bertrand, L., Invasionen 138.
Beskow, E., Borgm. Munte 72.
— Farmors lapptäcke 75.
— Fostersyskonen 173.
Beskow, N., Jesu liknelser 86.
Beskow, S., Fjäderseglatsen 76.
Bildmark, K., Entrepr.-bok 143.
Bismarck, O. v., Kejs. o. jag 54.
Bjerne, H., Lilla Jälm 89.
Bjerre, P., Hur själen läkes 147.
Björck, W., Skolreformen 46.
Björke, H., Spiritismen 86.
Blanck, A., A. M. Lenngren 87.
Blomberg, H.,Om skeppet Skulda 222.
— Tiden o. en människa 23.
Blomgren, A. H., Bananboken 205.
Boethius, G., De tegelornerade gråstenskyrkorna 91.
Bojer, J., Dyrendal 88.
Boken, ngt om böcker 97.
Bolander, C.-A., Den hoppande lågan 140.
Bolin, L., Handl, vid självstud. i zoologi o. hälsolära 109.
— Om åskådligh. o. naturiakttagelse 97.
Bolinder, G.,  Naturf. kultur 55.
Borg, A., Hushållets bok I. 93.
Bourget,P.,Laurence Albani 99.
Boye, K., Moln 89.
Brandes, G., Voltaire 106.
Brandt, G.  A., En liten övers. ö. d. filos. tänk. hist. 201.
Bredenberg, G., o. Kronow, C. G., Skärgårdsnavigatören 107.
Brillouin, L., Einsteins teorier 113.
Brodén, T., Bjerrum, M., o. Strömgren, E., Matematiken
<tab>o. d. exakta naturvet. 114, 146
Brundin, G., Under söd. sol 86.
Brunius, A., Mod. eng. litt. 223.
Brusewitz, M., Fr. d. heliga minnenas land 106.
Busch, O., Lågan 89.
— Spelet 202.
Bühler, K., Albatrosser 104.
Böök, F., Resa t. Konst. 176.

Carlson, H., o. Finn, A., Handledn. i metallbearbetn. 144.
Carlsson, B., Kr. Nilsson 105.
Carlsson, G., På egen hand 79.
Carlsson, R., I Polaris' tecken 77.
Carlström, G., Solguld-skatten 73.
Cassel, G., Penningväs. 26.
Castrén, G., Juhani Aho I, 2. 91.
Cederberg, T., Vandrad väg 89.
Cederborgh, F., Ottar Trallings lefnadsmålning 224.
Centerwall, B., Parisluft 204.
Cervantes, Don Quixote 80.
Chesterton, G. K., Fader Browns visdom 88.
— D. flygande värdshuset 88.
Collins, A. F., Amatörernas radiobok 116.
Collodi, C, Pinocchios äventyr 80.
Coué, E., Hur man vinner herravälde över sig 147.

Dahllöf, S., Sagor 80.
Dan. Se Bergman, D.
Dante Alighieris gudoml. komedi I. 88.
Deledda, G., R. Tagliamari 223.
Devasagayam, Hj., Ur mitt liv 104.
Dhejne, H., Klockbojeu 89.
Didring, E., Sigrid Persd. Bjurcrona 23.
Dixelius-Brettner, H., Prästdottern 24.
— Prästdotterns son 24.
Djurberg, W., Ett kungl. cancerfall 52.
Edelfelt, B., Al. Edelfelt 104.
— Ur en gammal dagbok 92.
Ege, R., Kön o. ålder 147.
Ehrensvärd, A., Fransk medeltid o. renässans I, 2. 137.
Einsteins teorier 114.
Eje, Anders. Se Essén, A.
Ek, K., Idyll o. elegi 90.
Ekholm, N., o. Svedenborg, G. V. E., S. A. Andrées ballongfärd 146.
Ekman, S., Djurvärldens utbredn.-hist. 26.
Elektrotekn, i lantbr. tj. 146.
Elmblad, S., En fågel sjöng 75.
Elster d. y., K., D. ensl. ön 77.
Elfman, L., Lärob, i mek. l8l.
Elfving, F., Grunddragen av växternas näringsliv l8l.
Elgström, A. L., Elfenbenstornet 176.
Ericsson, N.,Flygplansmod. 144.
Erix, E , Hur jag gör min egen radio 179.
— Vad är vad i radio? 180.
Ernst, P., Valda noveller 88.
Eskelin, K., Första hjälpen v. olycksfall 26.
Essén, A., Folk, fä o. fakirer 92.
Estlander, B., Elva årtionden ur Finl. hist. 52.
Eyth, M., Plog o. skruvstäd 138.

Farmer, J. B., Växternas liv 205.
Faxén, H., Relavitetsprinc. 114.
Feilitzen, V. v., Första handl. vid utbildn. i Skidlöpn. 109.
Fitinghoff, R., Maj 90.
Fjelner, A., Typer 90.
Fogelqvist, T., Dan Andersson 103.
— När stugan blev mig trång 56.
Folcke, N. M., Under vingen 49.
Folke, E., Tänkare i d. gamla Kina 201.
Forsslund, K. E., M. Dalälven 228.
— Skörd o. sägen 90.
Forsstrand, C, Mina Uppsalaminnen 104.
Fredholm, H., Vad är radio? 116.
Freudenthal, P., Resa t. Venus 140.
Friis, J. A., Lajla 79.
Fröding, H., Berättelser ur Gbgs hist. under gustavianska t. 57.
Furuhage, A., Skapelsen 49.

Gadelius, B., D. mänskl. själslivet 112.
Gadolin, C. A. J., o. Born, E. v., Polit, besök hos ryska monarkister 103.
Gaupp, R., Barnets psykologi 97.
Geddes, P., o. Thomson, A., Evolution 109.
Geijer, E. G., Brev t. h. hustru 105.
Gertz, R., Handl. f. patentsökande 59.
Gezelius, B., Väggk. o. Eur. 179.
Gilliard, R., Tsarfam, öde 53.
Gottwaldt, B. L., Radioamatören 116.
Graetz, L., Die Atomtheorie 150.
Granat, H., D. st. oron 202.
Gredsted, T., Hocoota 77.
Grenander, M., Einsteins relativitetsteori 114.
Grimm, L. K. o. W. K., Sagor 74.
Gripenberg, B., Dikter i urv. 49.
Grönbech, V., Rel. strömn. 171.
Gsell, P., A. France o. h. krets 105.

Haeder, H., o. Haeder, W., Maskintekn. handbok 144.
Halfvarsson, H., Fr. land o. strand v. Ljunga älv 143.
Hallin, G., Handbok f. stålbehandlare 144.
Hallman, M. Agneta Uggla 224.
Hallström, O., Verktygslära I: 1—4. 180
Hammer, B., Samskolan 201.
Hand, H., Bortom stjärn. 173.
Hansson, S., Arb.-rör. i Sv. 57.
Hardy, Th., Heden 99.
— I grönan skog 99.
Hasselrot. A., Författningshandbok f. elektroteknik. 143.
Hauptmann, G., Fantomer 100.
Hearn, L., Karma 89.
Heckscher, E. F., Valutafr. 58.
Hedberg, T., Hemmets sånger 24.
— Nationalmonumentet 140.
— Tre sv. målargenier 203.
Hede, G., Arrende 140.
Hedenvind-Eriksson, G., Ur en fallen skog 101.
Hedin, S., Mount Everest 176.
Hellström, G., En man utan humor 2. 224.
Hemmer, J., Förvandlingar 49.
— Rågens rike 49.
Hémon, L.,M. Chapdelaine 172.
Henderson, H. D., Tillgång o. efterfrågan 58.
Henning, A., Stjärnskymning 224.
Herner, S., Israel 86.
Heussi, K., Kyrkohist. 171.
Hildinger, A ,Folkskoleped. 201.
— Psykologi 137.
Hillman, A., Schubert 55.
Hirdman, M., Människoträsket 101.
Hjelmqvist, E., Böjes på Byhult 79.
— En speleman fr. slätten 224.
Hjelt, E., o. Aschan, O., Lärobok i organ, kemi 109.
Hjermann, A., Ola 77.
Hjertén, L, D. rom. glad. 203.
Holmberg, O., Almqvist 91.
Holmgren, A.-M., Heliga Birgitta 81.
Holmgren, T., Landsbygdselektrifiering 144.
— o. Stedt, C. A., Underlag f. beräkn. av starkstr. 144.
Holmström, L., Naturlära I. 181.
Holmström, M., Majorens dotter 140.
Holst, H , o. Kramers, H. A., Bohrs atomteori 149.
Holzhausen, A., Trädgårdens blommor 107.
Horn, V., D. små Knösarna 53.
Hudson, W. H., I ombúträdets skugga 48.
Hur man skriver affärsbrev 180.
Hänninger, N., D. amerik. Uppfostr. världen 98.
Hävd o. Hembygd 227.

Inghe, J. A. J:ons, Laborationsövn. i kemi 181.

Jacobson, G., Gustav Vasa 174.
— Harald Hjärne 105.
Jacobsson, M., Platon 22.
Jacobsson, N., Svenskar o. indianer 97.
Jerndahl, M., Hans o. Gretas äventyr 73.
Johansson, G., Synerna 50.
Johansson, P., Elektromotorisk drift I: 2. 144.
Johnsson, H., M. farbror Sixtus bl. Afrikas vildar 76.
Jändel, R., Havets klockor 140.
Jörgensen, A. Th., Filantropiens ledare 179.

Kaijser, C, o. Fogelberg, S., Sv. småglasindustri 144.
Karlfeldt, E. A., Valda dikter 24.
Karsten, A., Ljusbehandl. vid tbc 112.
Kant, I., Kritik av d. rena förnuftet 222.
— Tanke o. hälsa 148.
Kellgren, Th., Celia 173.
Kirchberger, P., Die Entwicklung der Atomtheorie 150.
Kjellander, K., Sv. drogist.-handb. 145.
Kjellberg, O., A-B-C-bok 74.
Klinckowström, A., D. hemliglighetsfulla fotbollen 50.
Knudsen, J., Leva på pengar 100.
Koch, L. J., Paulus 222.
Kock, R., Navigatören 108.
Kolthoff, K., Fr. väderkv. ö 110.
Konow, S., Indiens kultur 174.
Krusenstjerna, A. v., En dagdriverskas anteckn. 202.
Kuylenstjerna-Wenster, E., Mor Bab 77.
Küntzel, H., Moliére 142.
König, A. J., D. hel. palats. 223.

Lagergren, C, Mitt livs minnen 54.
Lagerkvist, P., D. lyckl, väg 50.
— D. osynl. 225.
Lagerlöf, S., Legender 90.
— Mårbacka 101.
Landtman, G., Kant 137.
Langlet, F., Geometr. konstr.- o. projektionslära 146.
Larsson, A., D. sv. kem. industrien 59.
Larsson, H., Skolformer 46.
Larsson, M., Smårep. 108.

Laurent, V., Ett år s. piga fr. New-York t. S. Francisko 228.
Leacock, S., Millionärer i Arkadien 48.
Le Moine, O., Konsten att fiska 108.
— Trädet på gott o. ont 50.
Lenotre, G., En rojalistisk konspiratör 54.
Lewenhaupt, A., C. G. Lewenhaupt 1662—1703 174.
Lewenhaupt, C. A. C, Bl. Lusitanias rosor 106.
Levertin, O., Kung Salomo o. Morolf 90.
Liander, G. H., Biografen 102.
Lichtenberger, A., Biche 48.
Lidforss, B., En minnesskr. 175.
Lie, K., Prinsessan på ärten 79.
Lieberath, E., Strykfåglar 76.
Lilie, E., o. Malmgren, G., Skolidrottsboken 60.
Lindblom, G., I vildmark o. negerbyar 56.
Lindeberg, G. W., D. evangeliska missionen 21.
Lindman-Jan, M., Snipp, Snapp, Snurr 73.
Lindorm, E., Bekännelser 50.
Lindskog, Cl., Grek. kvinn. 203.
Ling-Lander, Y., Hemstadens visor 50.
Ljungquist, I., Livets strid 24.
Lobben, P.,Elektr, o. magn. 180.
Locke, W. J., Gycklaren 100.
Lohmander, C. L., Fysik l8l.
Long, W. J., Hur djuren tala 110.
Lugn, P., Egypten 226.
Lundahl, J., Det ofrånkomliga 140.
Lundahl, J. E., Världsmiss. 87.
Lundborg, H., Rasbiol. 148.
Lundgren, K. H., Gamla kavaljerer 173.
Lundh-Eriksson, N., Våra kryddor 81.
Lundholm, T., Kortf. lärobok i varukännedom 93
Lundquist, E., Vårens oro 225.
Lybeck, M., Schopenhauer 140.
Lönegren, T., Ulla Winther 78.
Lönnberg, E., Sv. vatten o. dessas invånare 205.

Maeterlinck, M., Maria Magdalena 138.
Malmberg, B., Orfika 225.
Malmberg, G., Kemik.-lära 145.
Mann, H., Diana 48.
— Minerva 48.
— Venus 48.
Mann, Th., Underbarnet 48.
Manslield,K., Mannen utan temperament 100.
Mantzius, K., D. sceniska konsten 203.
Maran, R., Batuala 48.
Martins, G., D. gula pavilj. 50.
Matematiskt tidsfördriv 146.
Mattsson, G., Pop.-vet. upps. 110.
Maupassant, G. de, Bel-Ami 138.
Melander, R., B. Runes ävent. 76.
Minckwitz, M. v., Söndagsbarnet 74.
Missionsuppg. 45.
Mikkelsen, E., Hämnaren 138.
Moe, L., D. gröne spelm. 72.
Mohr, O. L., Bananflugan 110.
Montelin, G., Tysk litt. 171.
Moore, D., En förrymd prinsessa 79.
Morris, I. N., Minnen 175.
Myren, V., Folk fr. gränsen 50.
Möller, A., Femton år 51.
Mörne, A., Inf. havets anl. 51.

Nerman, T., Saml. vers 1, 2. 140.
Newcomb, S., Astronomi 181.
Nielsen, A., Min skog o. min flicka 49.
Nielsen, J., Pers ävent. resa 77.
Nilsson, H., Våra viktigaste handelsvaror 93.
Nilsson, M. P., D. romerska kejsart. 25.
Nilsson, N. G., Sjöfart 108.
Nitti, F., D. fredl. Eur. 103.
Norberg, P. G., Mina bankaffärer 93.
Nordenskiöld, E., Biologiens hist. 110.
Nordenson, H., Einsteins relativitetsteori 114.
Nordenstreng, R., Nordlandens fornsagor 80.
Nordisk familjebok. 3 uppl. 43.
Nordisk statistisk tidskr. 143.
Nordling, J., Berg o. buda 51.
Nordlund, K., Läraren 46.
Nordström, E. B., Tok-Konrad 225.
Nordström, L., Fyrskeppet 24.
Norlén, G., J. S. Bach 104.
— D. moderna orkestern 102.
Norlind, T., Kort handbok i musikens hist. 203.
Norrbo, Elf. se Törnblom, A.
Nylund, B., Polarjakter o. pojkäventyr 76.

Oljelund, I., Saltstänk o. strömolm 173.
Om R. Steiners uppfostrings- o. undervisningskonst 47.
Orre, T., Skisser fr. öknen 177.
Oseen, C. W., Atomistiska föreställn. 114, 149.
— D. Einsteinska lagen 114.
— Omkr. relativitetsteorin 114.
Ossiannilsson, K. G., Vad kvinnan vill . . . 90.
Oterdahl, J., D. bergtagnas dotter 74.
— Brittsommar 173.

Pallin, E., Pojkarna på Klasro 76.
— Sportfolk 53.
Pelle Frisk o. Stygga Mimmi 75.
Penseldrag 138.
Pepys, S., Dagbok 55.
Pero, P., Mek. teknol. 145.
Pérochon, E., Jordlotten 32 202.
Petersen, C. O., Sagan om Storka-Lasse o. Storka-Lisa 73.
Petrini, S., Skogens bet. 108.
Pettersson, A., o. Bjurberg, M., Första klippboken f. barn 113.
Pflüger, A., 13. Einsteinska relativitetsprincipen 114.
Pleijel, H., Einsteins rel.-princ. 115.
Poulsen, F., Färder o. fynd 177.
Preger, E., Verktyg 180.

Radio 116.
Radiovärlden 116.
Radscha, D. förste svensken 76.
Ramberg, L., Grunddragen av d. kem. anal. teori 110.
Raphael-Linden, O., Änglabarnens julbestyr 73.
Redpath, E., Radio Telegr. 116.
Richert, J. G., Tekn.-Vetensk. forskn. i England 145.
Rieck Müller, M., Fr. gångna tider 101.
Ringström, N., Jag o. min brors underb. öden 73.
Roadster, Gammalmans råd om automobilkörn. 180.
Rodhe, E., Livet eft. död. 45.
Roesler, E., Förbränn.-mask. 145.
Rolland, R., Pierre o. Luce 22.
Romdahl, A. L., Gamla städer 177.
Rosen, A. v., Flickorna på Vesterliden 79.
Rosén, N., o. Molander, A. R., Havsfiskar o. havsfisken 146.
Rosén, S., Äventyr i Akvil. 141.
Rosenblad, N., Hemsjukv. 112.
Rosenborg, E., Meunier 103.
Ruhe, A., Jag o. du 98.
Runa. Se Beskow, Elsa.
Rung, O., När vattnen sjönko 139.
Runnström, J., Befruktn. o. fosterutveckl. problem 110.


Ruotsalainen, A., Moder o. barn 61.
(D.) röde hanen l80.
Rönström, A., Skoltal 98.

Sandegren, H., Kast o. kristendom i Sydindien 45.
Saxon, J.L., D. nya Palestina 56.
Schauman, A., Fr. sex art. 1, 2. 92.
Schlesinger, E., Ur stråkinstr. o. dess st. mästares hist. 91.
Schomerus, H., Rel. kamp 45.
Schück, H., Allm. litt. hist. 4. 87.
— Kulturhist, skisser 142.
Schwanenflügel, W., D. tekn. framstegen 145.
Selander, S., Vår Herres hage 225.
Selling, H., Varukännedom 93.
Serner, G., Du dåre 102.
Sexuell hygien o. etik 112.
Siegbahn, M., Elektr., materia, energi 149.
Sillen, M. af, När saven stiger 202.
Silverstolpe, G. W., Nationalekon, f. alla 58.
Simon, M., Om lungtbc. 205.
Siwertz, S., En handfull dun 102.
— Hem fr. Babylon 225.
— Ställverket 24.
Sjögren, A., Ur anteckningsboken I. 52.
Sjöstedt, E., En bok om fransmännen 176.
Sjöstrand, A., Krut, dynamit o. a. sprängämnen 59.
Skog, J., Mot kvällen 51.
Skogström, A., Motorplogar 180.
Skånberg, C, D. elektr. utrustn. å automobiler 145.
Smirnoff, K., Makter 51.
Smith, E., Fjordens egna 51.
Smith, G. E., Tutankhamon 226.
Spegel, H., Dagbok 175.
Speglarna v. Downing street 53.
Spitteler, C, Imago 139.
Spolen, E., Ditt hem 141.
Stade, F., Bibeln 222.
Stagnér, O., Livsbilder ur sv. mission 22.
Starck, G., Mater. struktur 149.
Steinach, E., Föryngring 111.
Stenström, W., Lurifax o. Spjuver 80.
— Prinsessan s. inte ville äta havresoppa 80.
Stjernstedt, M., Ullabella 77, 102.
Stjernsvärd, S., Ungarna i stora huset 78.
Strengell, G., Staden s. konstverk  142.
Stuart, E. M., J. S. Bach 54.
Stubbendorff, K., Prinsessan o. trollen 141.
Stålberg, E., Söndag 90.
Sundberg, C., Läkarvetenskap o. d. samhällsbet. 148.
Swahn, W., Den gamla vallen 90.
— Haga 177.
— Trogna själar 202.
Svedberg, T., Tid, rum o. rörelse 115.
Svedelius, J., Vår huvudstad 177.
De svenska miss. 1922 45.
Sveriges natur III.
Sylwan, O., W. Scott 106.
Sällfors, T., Om industr. självkostnadsberäkn. 108.
Söderberg, E. N., D. nya psalmboken 46.
Söderberg, H., Ödestimmen 91.
Söderbäck, P., Skrock, sed o. sägen 56.
Söderlund-Hammar, H., D. yttersta skärven 141.

Tagore, R., Skeppsbrott 139.
Tallqvist, Hj., Nyare stråln.- o. atomfysik 149.
Talvio, M., Tranorna 22.
Tegnér, E., Lyriska dikter 225.
Tengstrand, E., Handb. f. musikvänner 103.
Terhune, A. P., »Lad» 139.
Tharaud, J. o. J., En ökendröm 223.
Thirring, H., Einstein 115.
— Om rotationsrörelsens relativitet 115.
— Relativitetsteor. grundt. 115.
Thomaeus, G., På luffen bl. kanakas 106.
Thomsen, W., Fönsterträdg. 109.
Thorburn, U., Med Fidra 204.
Thorvall, D., Prästgårdsbarnen 78.
Tolstoj, S., Självbiogr. 142.
Topelius, Z., Självbiogr. ant. 175.
Trädgård, I, Männ. o. djurv. 94.
Tullgren, A., o. Wahlgren, E., Sv. insekter 111.
Tunberg, S., Gustav Vasas konungaval år 1523 204.
Törnblom, A., Pojkdagar 124.

Ullman, G., »Lekom fagert» 91.
Undset, S., Kristin Lavransdotter 1, 2. 22.
— Visa jungfrur 23.
Waern-Bugge, E., En gammal herrgård 175.
Wagner, H., Mannen med de många kvinnorna 23.
Waldner, D., Filmen 25.
Valkola, V., Mätverktyg 59.
Wallenberg, J., Min son på galejan 51.
Waller, S., Prövn. av Einsteins relativitetsteori 115.
Walpole, H., D. gröna spegeln 172.
Warfvinge, K. Hj., Radiotel. 116.
Wedberg, B., Konungens högsta domstol 58.
Weigall, A., Farao Achnaton 226.
Wells, H. G., Hjärtats lönnliga vrår 139.
— Världshistoria 227.
Vennersten, A., Tullpolit. eft. kriget 58.
Wenström, K., Barnen på Böljenäs 79.
Verne, J., D. hemligh. ön 75.
— Ingeniör Roburs luftfärd 75.
— Jorden runt på 80 dagar 75.
— Kapten Hatteras' resa 75.
— Mathias Sandorf 75.
— Till jordens medelp. 75.
Wesenberg-Lund, C, Fr. sjö o. strand 147.
Westeson, H., Ödemarksprofetens lärjungar 87.
Whitlock, A., Skolreformen 98.
Wiborg, J., Karen Vangen längtar ut i världen 78.
Wigforss, E., Industr. dem. 58.
Wijkmark, H., S. Ödmann 204.
Wilhelm, Bl. dvärgar o. gorillor 57.
— Selene 141.
Villetard, P., Herr Bille 23.
Villon, F., Stora testamentet 23.
Wranér, H., Valda skr. 51.
Wägner, E., D. namnlösa 141.
Värmlands hembygdsförb. årsbok 178.

Yates, R. F., o. Pacent, L. G., D. fullst. radioboken 1l6.
Ylppö, A., Modern s. sitt späda barns vårdarinna 112.

Zade, B., Goethes barndom 105.
Zernander, A., Alster 178.
Zeromski, S., Livets fägring 23.
Zethræus, F., Modern radioteknik 1l6.
Zilliacus, E., Sonetter o. sånger 23.

Åkerhjelm, A., Korset 220.
Årads, E., Sthmsglimtar 52.

Äldre kyrkl. konst i Skåne 52.

Öbergs sagoböcker 75.
Öhrvall, H.,D. fysiol. döden 111.
— Om sinnesvillor 112.
Östenson, H., Sanningsstrålar i sagodagg 74.
Östergren, A., Vägen t. ekon. hälsa 59.
</chapter>
<chapter name="Holländska stads- och folkbibliotek.">
<h2>HOLLÄNDSKA STADS- OCH FOLKBIBLIOTEK.</h2>
Av <sc>Knut Tynell.</sc>

Vårt svenska folkbiblioteksväsen bygger helt naturligt i mycket på erfarenheterna
från andra länder. Det är väl känt hur mycket impulserna från England,
Förenta Staterna och Tyskland samt på senare år Danmark och Norge betytt på
detta område.

I motsats mot ovannämnda länders folkbiblioteksväsen torde däremot de holländska
stads- och folkbiblioteken vara så gott som fullständigt obeaktade i vårt land.
Det syntes emellertid på förhand vara att vänta, att dess bibliotek skulle kunna
erbjuda iakttagelser av intresse för en svensk. Holland är ju — jämte våra
grannländer — det europeiska land, som genom sin folkmängdssiffra, sina resurser, sin
kulturståndpunkt o. s. v. närmast är jämförbart med vårt eget och borde därför
— trots lika påtagliga olikheter mellan de båda länderna, framför allt
sammanhängande med Hollands i jämförelse med vårt land täta bebyggelse — kunna ge
oss svenskar ett jämförelsematerial av intresse vid ordnandet av vår egen
biblioteksfråga. En till 1914 års bok- och biblioteksutställning i Leipzig utgiven
broschyr på tyska språket om holländskt biblioteksväsen gav någon inblick i en i
vissa avseenden ganska egenartad biblioteksorganisation och lockade till en
närmare bekantskap. Då jag hösten 1921 fick ett resestipendium för att studera
folkbiblioteksväsendet i några europeiska länder, använde jag därför med glädje
tillfället att göra besök också i en  del holländska bibliotek.

De äldsta folkbiblioteken i Holland torde vara de som skapats av den stora,
ännu existerande folkbildningsorganisationen »Maatschappij tot Nut van't
Algemeen», den holländska motsvarigheten till vårt flera årtionden yngre »Sällskap för
nyttiga kunskapers spridande». Det holländska sällskapet började med skriftspridning
liksom det svenska men gick sedan över till att även bilda folkbibliotek.
14 stycken upprättades redan under de sista åren av 1700-talet, det äldsta i
Haarlem år 1791. Redan 1860 hade man 275 bibliotek med ungefär 100,000
band, 18,500 låntagare och 165,000 lån. Sedan dess har antalet bibliotek blott
obetydligt ökats, 1913 hade man 321 folkbibliotek med ungefär 300,000 band,
47,000 låntagare och 835,000 lån, vartill kom ett 80-tal ungdoms-, skol- och
fackbibliotek.

Den bekanta engelska Ewart bill gav stöten till ett livligt biblioteksintresse på
åtskilliga håll också i Holland, och vid 1850—51 års generalstater framlades rent
av förslag om skyldighet för varje stad att ordna ett offentligt bibliotek. Denna
uppblomstring följdes emellertid snart av en avmattning, i det att liksom i vårt
land 1870- och 80-talen beteckna en avgjord tillbakagång. Med år 1892 börjar
emellertid en ny epok. Då skapades nämligen i Utrecht det första holländska
moderna »allmänna bibliotek», som medvetet avsåg att tillgodose alla

samhällslager. Detta följdes snart av flera, men egentligen är det efter 1903, som det
ena allmänna biblioteket efter det andra slår upp sina portar, till en början efter
impulser från Tyskland men på senare år alltmera under engelsk påverkan. 1908
stiftades en centralförening för dessa moderna stadsbibliotek, och från 1916 ha de
sitt eget tidskriftsorgan, Bibliothekleven. Statens anslag har gradvis ökats, senast
genom en reglering av år 1919.

När man studerar organisationen av holländskt folkbiblioteks väsen, lägger man
genast märke till en skarp gräns mellan å ena sidan de s. k. Openbare leeszalen
en bibliotheken i de större och medelstora samhällena med en gräns nedåt om
5,000 inv., vad man något oegentligt skulle kunna kalla städernas biblioteksväsen,
å andra sidan biblioteksverksamheten i de mindre samhällena och på landsbygden,
vad holländarna kalla platteland-lectuur-voorziening. Det är städernas
bibliotek som utgöra grundstommen i allt holländskt folkbiblioteksväsen; endast de
få direkt anslag av staten, och de bära i själva verket till allra största delen upp
också arbetet med landsbygdens förseende med böcker.

<b>I. Städernas bibliotek.</b>

Vid studiet av dessa bibliotek i de större samhällena, Openbare leeszalen en
bibliotheken (O. L. B.), finner man en typ som i det stora hela ansluter sig till de
stadsbibliotek, som man känner från Amerika, England och Tyskland, och påverkan
från dessa länder — alldeles särskilt från England — är högst påtaglig. De
holländska O. L. B. äro — liksom de engelsk-amerikanska »public libraries —
allmänna bibliotek. De inskränka sig, som redan nämnts, ej till att arbeta för att
fylla de mera begränsade uppgifter, för vilka de äldre folkbiblioteken — i
Holland alltjämt snarast representerade genom Maatschappij tot Nut — i första
rummet arbetade. Man torde tvärtom kunna säga, att det mest utpräglade draget i
holländskt folkbiblioteksväsen är en alldeles påtaglig tendens att göra biblioteken
till verkliga bildningshärdar för alla folkklasser och skilda intressen och ej blott
rena centraler för bokspridning, en tendens som man märker i fråga om bokurvalet
(t. ex. den vikt man lägger vid uppslagsböcker och tidskrifter), olika slag
av hjälpmedel för dettas rationella utnyttjande i studiesyfte (t. ex. tryckta
periodiska bibliotekspublikationer), personalrekryteringen o. s. v. Det är denna så att
säga kvalitativa synpunkt som skjutits i förgrunden. Arbetet på bredden, syftande
på att tillgodose så många låntagare som möjligt genom anordnande av filialer i
olika stadsdelar o. s. v., torde hittills åtminstone i de större städerna kunna sägas
ha kommit i andra rummet.

I ett avseende skilja sig de holländska biblioteken avgjort från den stora
massan av sina förebilder i andra länder. De tillhöra så gott som undantagslöst ej
kommunerna utan privata biblioteksföreningar, och i regel få endast föreningsmedlemmar
hemlån i biblioteken. Medlemsavgiften är emellertid synnerligen låg
— den får ej överstiga 1:50 fl. årligen, och ingen låneavgift får därutöver
upptagas, varjämte vern som helst får besöka läsrummen. Förklaringen till bibliotekens
natur av föreningsbibliotek ligger framför allt i den stora vikt man fäster vid
att lämna det vidast möjliga spelrum för privat initiativ och privat intresse, en
strävan som väl också sammanhänger med den av historiska skäl så starkt
utpräglade allmänna frihets tendensen i holländskt kynne. Deri garanti för att
biblioteket skall vara ett allas bibliotek, som man i flertalet andra länder, t. ex. hos
oss, bäst tror sig finna i att göra det till en kommunal institution, vill man i
stället i Holland vinna genom den föreskrift som införts i villkoren för

statsanslag, att biblioteken böra vara avsedda för alla, utan hänsyn till religiös tro,
politisk ståndpunkt eller samhällsställning, överhuvudtaget bära naturen av fullkomlig
opartiskhet och innehålla litteratur av alla åskådningar (dock ej moraliskt skadliga
eller rent agitatoriska arbeten), principer, som också lett till den i våra ögon
egendomliga bestämmelsen, att vid statsbidragsansökan skall bifogas en
förteckning på styrelsemedlemmarna med avgivande av deras politiska och religiösa
åskådning. Påfallande är dock att man måst göra ett undantag från dessa
principer genom auktoriserandet av speciellt katolska bibliotek vid sidan om de

<img 1>
Fig. 1. Openbare leeszal en bibliothek i Amsterdam.
</img>

allmänna, för vilka bibliotek bl. a. föreskriften om ett allsidigt valt bokförråd
uttryckligen slopats.

Den bästa bilden av de olika avdelningarna i ett holländskt O. L. B. torde
man få genom att gå igenom några typiska välordnade bibliotek i städer av olika
storlekar.

Biblioteket i Hollands främsta stad, <i>Amsterdam</i> (647,000 inv.), är blott 4 år
gammalt. Det är inrymt i en av staden för ändamålet anvisad byggnad, ett
gammalt vackert borgarhus vid en trädkantad kanal, ett hus av det slag som det
finnes så många av, med relativt smal fasad åt gatan, men tillbyggt djupt in i

kvarteret (fig. 1). Det är klart, att mycket i fråga om lokala anordningar i en sådan
byggnad är annorlunda än det skulle varit, om biblioteket självt fått bygga, och
framför allt äro dimensionerna nästan på alla punkter för små, men det är å andra
sidan påfallande i hur hög grad man lyckats att trots dessa lokalsvårigheter här
tillgodose olika krav på ett välordnat stadsbibliotek i en större stad.

Den starkaste avvikelsen från vad vi här i de nordiska länderna, närmast efter
amerikanskt mönster, äro vana vid att anse som ett karakteristikum på ett
modernt folkbibliotek konstaterar man i samma ögonblick man kommer in i
bottenvåningen. Den här belägna utlåningen försiggår ej efter öppna hyllornas princip;
överhuvudtaget har man här i Holland, liksom för övrigt i så stor  utsträckning i

<img 1>
Fig. 2. Openbare leeszal en bibliothek i Amsterdam: del av läsesalen för vuxna.
</img>

England, avsiktligt reserverat denna för filialerna och de mindre städernas
bibliotek. I huvud våningen en trappa upp ligger allmänna läsesalen (fig. 2) samt en
tidnings- och tidskriftssal (fig. 3 och 4) med tillsammans 112 sittplatser, men dessutom
har man där, i förbindelse med kortkatalogen i ett särskilt rum bibliotekets
»upplysningsbyrå» med ett mindre bokförråd av uppslagsböcker, bibliografier,
tidskriftsregister o. s. v. Det kan ha sitt intresse att ta del av bibliotekariens program
för denna avdelning i den tryckta redogörelse, som utgavs vid bibliotekets
öppnande. Man hade härmed velat skapa en motsvarighet till »vad som i engelska
och amerikanska bibliotek blivit en ytterst nödvändig avdelning, 'quick reference
library'. Ett sorgfälligt urval av denna lilla boksamling och erfarenheterna från
ett dagligt umgänge med detta material bilda en garanti för att denna del av

institutionen verkligen kan bli en för den stora allmänheten bekväm källa till
upplysning. Det finns nu en gång i storstaden många, som ej veta någon plats, dit
de kunna frimodigt vända sig för att få kunskap om allehanda förhållanden av
samhällelig, vetenskaplig eller litterär natur.» Bibliotekets årsredogörelser visa att
denna avdelning motsvarat förväntningarna. Vid den centrala biblioteksföreningens
årsmöte 1921 uttalade också en av Hollands mer kända folkbibliotekarier med
hänvisning till experimentet i Amsterdam som sin mening att även bibliotek, vilka
ej kunde skaffa egen lokal för upplysningsavdelningen, borde söka att tillgodose
behovet av »quick reference» genom att låta en särskild person specialicera sig på
detta arbete.

<img 1>
Fig. 3. Openbare leeszal en bibliothek i Amsterdam: tidskriftssalen.
</img>

Två trappor upp har biblioteket ett antal specialavdelningar. Här finnes en
teknisk avdelning, bestående av 2 läsrum med ett 30-tal sittplatser och dessutom
ett ritrum för dem, som önska att på platsen använda större planschverk, som ej
lämpligen kunna hemlånas, och till denna avdelning ha överflyttats två tidigare
fristående tekniska bibliotek i staden. Biblioteket har också en större välförsedd
handelsavdelning med ett 50-tal sittplatser. Avdelningen, som förefaller att vara
mönstergillt ordnad, har 160 tidskrifter, ett rikhaltigt bibliotek, huvudsakligen
bestående av uppslagsböcker (c:a 3,150 bd), kortregister, innehållande
affärsunderrättelser av de mest skilda slag, lagupplagor på kort, som genom ständigt
nytryckta kort alltjämt hållas up to date o. s. v. Affärsavdelningen underhålles
delvis av en organisation av affärsmän, som tillskjuter årligen c:a 5—6,000 fl. till

bokinköp. Både den tekniska och handelsavdelningen ha var sin sakkunnige bibliotekarie.
Antalet besök i dessa avdelningar var 1921 resp. 14,424 och 11,636.
En utställningssal i samma våning är avsedd att inrymma dels en permanent
utställning av bokhantverk, dels tillfälliga utställningar av litteratur rörande
speciella förhållanden.

3 trappor upp finnas bl. a. i särskilda lokaler ett musikbibliotek (som 1921
utlånade 8,300 band) samt ett blindbibliotek (antal lån c:a 1,500 band). Här
inrymmes också ett mindre barnbibliotek samt central för vandringsbibliotek o. s. v.
Man har därjämte ett särskilt rum, avsett för smärre bibliotekstekniska föredrag
vid personalutbildningen.

<img 1>
Fig. 4. Openbare leeszal en bibliothek i Amsterdam: hörn av tidningsrummet. (Man
lägger märke till pulpeter för ortstidningar, vid vilka den besökande stående måste läsa sin tidning, en
i större bibliotek mycket vanlig anordning varigenom man vill undvika att en person allt för
länge upptar samma tidning.)
</img>

Det behöver knappast påpekas, att biblioteket har sitt eget bokbinderi — detta
gäller även om ganska små holländska bibliotek. Amsterdambiblioteket sysselsätter
2 bokbindare samt 2 à 3 pojkar. Därtill kommer ett tryckeri, där bl. a.
samtliga katalogkort tryckas. Avdrag utsändas härifrån också till några andra
holländska bibliotek, som efter dessa beställa de kort de behöva. I samband med
tryckeriavdelningen kan det förtjäna omtalas, att biblioteket, liksom så många
andra holländska O. L. B., har sin egen periodiska publikation.

Biblioteket öppnades 1918 efter det att i 2 år en personal om 4 personer
arbetat på anskaffande och katalogisering av ett första bokbestånd.

Ännu återstå många ouppfyllda önskemål för Amsterdams O. L. B. Framför

allt är filialfrågan så gott som fullkomligt olöst — 1922 hoppades man att få sin
filial n:r 2, i st. f. att man enligt lagen om statsunderstöd till filialer skulle haft
rätt till anslag av staten till ej mindre än 7 stycken. Man försöker tillsvidare
i möjligaste mån hjälpa sig med att utsända vandringsbibliotek o. d. dels till
äldre folkbibliotekslokaler, som man övertagit, dels till föreningslokaler:
tillsammans utsändes under år 1921 12,000 band i 38 dylika vandringsbibliotek,
varierande mellan högst något tusental band, lägst blott ett hundratal. Det påpekas
emellertid, att denna vandringsbiblioteksverksamhet aldrig kan bli mer än ett
surrogat för verkliga filialer under skötseln av fackkunnig personal, som kan se
till att »rätt bok kommer i rätta händer», och att filialfrågan givetvis måste vara

<img 1>
Fig. 5. Amsterdam. Barnläsesal. (Bibliotek med en ganska typisk holländsk rumsinredning.)
</img>

mer än någonsin brännande i ett bibliotek med så knappt tillmätta utrymmen i
huvudbiblioteket. Under sådana omständigheter är det ej heller ägnat att väcka
förvåning, att siffrorna för bibliotekets verksamhet ännu äro ganska låga —
utlåningen var 1921 blott en kvarts million band eller c:a 0,4 lån pr invånare.

En av de grenar av ett modernt folkbiblioteks verksamhet, som lokal- och
penningbrist hittills ej tillåtit Amsterdams O. L. B. att ta hand om, är ordnandet
av särskilda barnavdelningar. Det nyligen nedlagda barnbiblioteket i staden
drevs av Maatschapij tot Nut (fig. 5). Ett initiativ på barnbiblioteksverksamhetens
område, som kan vara förtjänt av ett omnämnande, då det ej hos oss har någon
motsvarighet, är ett under barnens sommarferier anordnat »parkbibliotek» med
utlåning vid vacker väderlek, ett exempel, som vunnit efterföljd också i Rotterdam.
Från den senare staden berättas, att experimentet gjordes med ett bokbestånd om

c:a 300 band, utlåningen ägde rum kl. 2,15—5 e. m., och vissa dagar hade man
110 besökande barn. På båda ställena var man enbart nöjd med resultatet och
skulle önska att kunna utvidga det till att omfatta även andra parker.

Som man finner karakteriseras Amsterdams biblioteksorganisation av en initiativrik
ledning, som rationellt söker att tillgodose moderna krav — den som med tanke
på Stockholms stadsbiblioteksfrågas förestående lösning studerar

<img 1>
Fig. 6. Gemeentebibliothek i Rotterdam. Nybyggnadens fasad.
</img>

förhållandena konstaterar ju att här en hel rad av de problem bragts till sin lösning, som
också framförts för Stockholms vidkommande, såsom specialavdelningar, ej minst
handelsavdelningen, upplysningsbyrån, utställningssalen o. s. v. Vad som har
måst vänta är snarast arbetet på bredden — utlåningen till och öppnandet av
läsesalarna för den stora massan. Det råder emellertid ingen tvekan att även
dessa sidor av arbetet inom kort komma att bringas till lösning.

Också <i>Rotterdams</i> »gemeentebibliotheek» (506,000 inv.), som är åtskilligt äldre

än Amsterdambiblioteket (från 1907), och ett av de båda kommunala O. L. B. i
Holland, har mitt under den innevarande krisen fått sin länge uppskjutna
byggnadsfråga löst, i det att 1919 grunden lades till en stor huvudbiblioteksbyggnad,
som nu hunnit så långt att inredningsarbetet pågår (fig. 6). Byggnadskostnaden
beräknades till 1,336,000 fl. eller jämt 2 millioner kronor. Byggnaden innehåller
en tidskrifts- och en tidningsläsesal samt en större och två mindre läsesalar för
vuxna med tillsamman c:a 250 sittplatser, vartill komma två läsesalar för barn.
De för utlåning avsedda böckerna äro liksom i Amsterdam placerade i helt för
publiken avstängda bokmagasin. Dessa upptaga 7 våningar, som rymma
tillsamman 250,000 band. Därtill komma — utom arbetsrum för personalen — en
stor utställningssal, fotografirum med mörkrum och betydande reservutrymmen.
Även om denna byggnad framför allt genom tillämpning av de slutna hyllornas
politik till hela sin planläggning fullständigt avviker från det för Stockholms
stadsbibliotek uppgjorda förslaget, kan det förtjäna att påpekas, att två så viktiga
siffror som antalet sittplatser i de vuxnas läsesalar samt det antal band som
biblioteket rymmer äro så gott som alldeles lika i de båda städerna.

Biblioteket har tre filialer, vartill i år skall komma ytterligare en.

Chef för O. L. B. i <i>Haag</i> (360,000 inv.) är den om den moderna
biblioteksrörelsen i Holland högt förtjänte d:r H. E. Greve, som samtidigt är
sekreterare i den sammanslutning av de holländska biblioteken, som har hand om de
organisatoriska uppgifter, vilka i flertalet andra länder ordnas av
statsmyndigheterna. Hans eget bibliotek har hittills lidit under i hög grad ogynnsamma
lokalförhållanden. Även här står man emellertid nu inför en avgjord förbättring, i
det att staden beslutat att upplåta åt biblioteket en kommunal byggnad, som skall
inredas för ändamålet. Antalet sittplatser blir 120, bokutrymmet 57,000 band,
och bland de avdelningar, som i och härmed skola kunna tillgodoses, märkes
bl. a. en särskild »upplysningsavdelning». Någon definitiv lösning av biblioteksfrågan
vinnes givetvis icke genom dessa begränsade utrymmen, utan styrelsen har
därjämte framlagt ett mera utförligt framtidsprogram för folkbiblioteksväsendets
utveckling i Haag, vilket bl. a. upptager, jämte en plan till slutgiltigt ordnande
av huvudbibliotekets lokalfråga, byggande av en rad av filialer — för vilka
tomter i vissa fall redan reserverats — anordnande av särskilda barnläsesalar, som
också skola utlåna böcker till skolorna, vidare en samverkan med stadens
katolska bibliotek, utsändande av vandringsbibliotek till kommunala inrättningar och
arbetsplatser samt till den kringliggande landsbygden.

Av punkterna på detta organisationsprogram har barnens biblioteksfråga avancerat
längst, i det att hösten 1921 för barnen öppnats en första läsesal, som torde
kunna anses som en mönsteranstalt i sitt slag inom landet. Ett helt hus — vilket
visserligen i Haag med dess typiska smala enfamiljhus i 2 à 3 våningar betyder
åtskilligt mindre än hos oss — har inrättats för ändamålet, och en trappa upp
har man här inrett en synnerligen trevlig och inbjudande läsesal, med öppna
hyllor, där barnen under uppsikt av 4 samtidigt tjänstgörande damer ha fri
tillgång till hela bokbeståndet. Om sommaren ämnar man släppa ut barnen i den
lilla trädgården, varigenom man också här får en viss motsvarighet till
»parkbiblioteken» i andra städer. Barnen från de högsta klasserna i skolan skickas
klassvis till biblioteket för att ta kännedom om dess anordning. Ingen direkt
utlåning äger däremot rum härifrån, utan denna sker uteslutande genom skolorna.
Till folkskolorna utsändas klassbibliotek efter val av klassläraren ur en tryckt
katalog, och klassbiblioteken ombytas efter 3 à 4 månader. För folkskolans
överbyggnader (handelsskolor o. s. v.) användes en annan metod, i det att eleverna i

varje klass utse 2 av kamraterna, som skola vara »klassbibliotekarier». Genom
dessa tillhandahållas tryckta kataloger och blanketter för önskelistor, vilka ifyllda
insändas till biblioteket, varefter detta ombestyr böckernas avlämnande i klassen i
ett särskilt prydligt kartongomslag för varje barn. Det är avsikten att efterhand
inrätta en hel rad dylika barnbibliotek inom staden, så att man skall kunna
komma därhän, att man kan erbjuda vartenda barn lån.

Som redan nämnts är <i>Utrechts</i> (138,000 inv.) O. L. B. det äldsta av mera
modern typ i landet. Det disponerar en 1912 uppförd vacker byggnad (fig. 7),

<img 1>
Fig. 7 Openbare leeszal i Utrecht.
</img>

vars bägge läsesalar för vuxna rymma 140 sittplatser (fig. 8), vartill komma 30
sittplatser för barn. Biblioteket har bl. a. en vacker planschsamling och ett
blindbibliotek. Utrymmet i byggnaden är emellertid f. n. alldeles otillräckligt.

Bland biblioteken i mindre holländska samhällen besökte jag två, Hilversum
och Bussum, båda belägna helt nära Amsterdam. Av stort intresse var O. L. B.
i <i>Hilversum</i> (40 000 inv.), ett modernt samhälle, som betydligt skiljer sig från den
allmänt kända pittoreska typen av holländska småstäder och i stället representerar
den typ, som vi närmast skulle kalla de moderna industri- och stationssamhällenas.

Biblioteket, vars föreståndarinna inom parentes sagt på mödernet tillhör en svensk
släkt, har sitt eget lilla envåningshus, inbäddat i en lummig trädgård, som f. ö.
är stadens lilla botaniska trädgård. Huset rymmer läsrum med ett 50-tal
sittplatser och en utlåningsavdelning med ett bokbestånd om 32,000 band, uppställda
här som i många andra mindre holländska bibliotek på öppna hyllor. En verklig
sevärdhet är bibliotekets betydande planschavdelning, som till en början vuxit
fram ur ett par stora donationer och nu omfattar åtskilligt över 10,000 nummer,
systematiskt ordnade i mer än 100 stora kapslar. Huvudparten är reproduktioner
av konstverk, ordnade efter länder, perioder och skolor, men därtill komma
porträtt, geografiska bilder o. s. v. Dessa planscher studeras på platsen och lämnas

<img 1>
Fig. 8. Openbare leeszal i Utrecht: tidskriftsrummet.
</img>

ut till stadens skolor, men dessutom utlånas de inom glas och ram till ett pris
av 5 cent i månaden för 2 tavlor till familjer, som sätta värde på att få goda
reproduktioner på sina väggar, ett försök att bidraga till befolkningens estetiska
fostran, som här gjorts närmast efter mönster från Volkshuis i Leiden. På varje
tavlas baksida antecknas några notiser om konstverket och dess motiv. Antalet
lån till privata har varit mellan 400 och 500 om året. Också en ganska stor
samling tidningsurklipp (biografier, frågor av lokalt intresse, recensioner o. s. v.) vittnar
om samlareintresse och samlaremöda.

Biblioteket hade tidigare en särskild utställningssal, där specialutställningar av
litteratur på olika områden förekommo, vid behov ordnade med hjälp från någon
sakkunnig institution (en utställning av litteratur om Indien med hjälp av Koloniaal
Instituut o. s. v.). Åtskilliga i bibliotekets tidskrift ingående förteckningar

över litteratur på något speciellt område utgöra varaktiga vittnesbörd om dessa
utställningar. Man lägger t. ex. märke till en liten Rembrandtbibliografi på 15
sidor, som visar vad biblioteket förmår på ett område, som det särskilt intresserar
sig för. Även sedan denna utställningssal nu måst tagas i anspråk för annat
ändamål har man då och då haft mindre utställningar. Den senaste nyheten i
bibliotekets arbete är utsändandet av portföljer med tidskriftshäften för läsecirklar
i staden. Kostnaden blir 20 fl. pr år för 14 tidskriftsserier. Man konstaterar
vidare en intim samverkan med stadens föreläsningsverksamhet. Överhuvud visar
detta bibliotek ett utpräglat exempel på de moderna strävandena i holländska
bibliotek att vidga bibliotekets verksamhet genom »library extension», närmast
efter engelskt mönster.

Biblioteket har en filial med 40 sittplatser och 4,600 band. Tillsamman
lånade de båda biblioteken 1921 ut 105,400 band, varvid emellertid bör tilläggas,
att samhället därjämte har ett katolskt och ett reformert bibliotek med tills. 9,000
band och 46,400 lån. Pr inv. blir utlåningssiffran för samtliga bibliotek c:a 4 lån.

Från andra synpunkter förtjänar biblioteket i det närbelägna villasamhället <i>Bussum</i>
(c:a 10,000 inv.) att omnämnas. Dess 1914 uppförda biblioteksbyggnad visar —
i motsats mot Rotterdambyggnaden — en planläggning som utgår från öppna-hyllsystemet
och i allt väsentligt överensstämmer med bibliotek av motsvarande
storlek i England och Förenta staterna. Den har utlåning i mitten samt två
läsesalar för vuxna om 30, resp. 16 platser. Plats finnes för c:a 20,000 band.
Biblioteket har eget bokbinderi, vartill komma arbetsrum för personalen. Som sa
ofta äro barnen relativt sämst tillgodosedda och släppas in blott en gång i veckan
i en eljest för annat ändamål avsedd lokal.

Hela antalet O. L. B. i Holland är nu ett 60-tal (år 1922 c:a 65) på c:a
55 olika platser. Därav äro 20 katolska och 2 reformerta, resten allmänna
bibliotek.

Till sin allmänna typ torde flertalet i allt väsentligt arbeta efter samma
riktlinjer som de skildrade, om än i åtskilliga fall i mindre skala än dessa.

Blott vid ett par efter vad det förefaller typiska detaljer tillåter utrymmet att dröja.
Först må ett par ord nämnas om den stora betydelse som tillmätes läsesalarna
med deras uppslagsböcker och tidskrifter. Det torde vara mer än en tillfällighet
att bibliotekens officiella namn skjuter fram ordet »läsesal» i främsta rummet.
Antalet tidskrifter är också genomgående relativt stort; även i rätt små bibliotek
kan man få se ett par hundra tidskrifter och Amsterdambiblioteket har c:a 800.
Den stora vikt som lägges på läsesalen återkommer f. ö. när det gäller
landsbygdens bibliotek.

Ett annat genomgående drag torde vara den vikt man tillägger bibliotekets
»leeszaalblaadjes», de små av biblioteken utgivna periodiska publikationer, som
ha till syfte att utgöra en förbindelselänk mellan dessa och deras publik. En
översikt i Bibliothekleven 1917 visade, att av 24 bibliotek (de katolska
undantagna) 14 eller över hälften hade sitt »läsesalsblad» och nästa år hade antalet
stigit till 16 (samt 4 katolska). Ett par av dessa inskränkte sig till rena
periodiska boklistor över nyheterna, men i flertalet fall sträckte man sig längre.
Man hade »anmärkningar» angående innehållet i de anskaffade arbetena, sammanfattande
översikter över böckerna inom ett bestämt område, t. ex. i samband med
en serie föreläsningar eller i anslutning till aktuella problem, enstaka längre
recensioner, monografier över holländska författare med karakteristik över deras
arbeten, i vissa fall innehållsöversikter över tidskriftslitteraturen, små uppsatser om
konsten att läsa, notiser om bibliotekens verksamhet o. s. v.

En nödvändig förutsättning för ett effektivt bildningsarbete är tydligen tillgång
till verkligt kompetent och skolad personal. På detta område har man i Holland
varit ganska lyckligt lottad. Landets närhet till England och Tyskland gör att
ett stort antal biblioteksfunktionärer, om de ej genomgått biblioteksskolor i något
av dessa länder, praktiserat i något bibliotek där, oftast i England. Dessutom
har man länge haft en holländsk biblioteksskola, som under åtskilliga år utgjort
en del av ett socialt institut i Amsterdam. 1922 har biblioteksutbildningen
emellertid övertagits av den centrala biblioteksföreningen. Den består av två helt
fristående delar: assistentutbildning samt bibliotekarieutbildning. Assistentutbildningen,
som måste föregås av ett halft års bibliotekstjänstgöring, omfattar minst ett års
blandat praktiskt och teoretiskt arbete. Det praktiska biblioteksarbetet omfattar 5
dagar i veckan, det teoretiska en dag i veckan Det förra kan ske vid vilket
som helst av de f. n. 35 för detta ändamål auktoriserade biblioteken i landet,
under det att teoretisk undervisning, som omfattar katalogisering, klassifikation,
bibliografi och biblioteksförvaltning, meddelas blott vid 4 större O. L. B., där
bibliotekarien erbjudit sig att ordna dylik undervisning. En dylik uppdelning
förefaller ju en svensk nästan obegriplig, men förklaras givetvis av de ytterst
korta avstånden i Hol1 and. Innan diplom erhålles, skall eleven utarbeta en
uppsats i en biblioteksfråga och utföra ett bibliografiskt arbete. Utbildningen till
bibliotekarie, som förutsätter förutgående assistentutbildning eller däremot svarande
kunskaper i biblioteksskötsel, varar 6 månader och meddelas delvis i ett
vetenskapligt bibliotek och delvis i ett O. L. B.

Av största vikt är att genom de gällande bestämmelserna om statsanslag kravet
på diplom är obligatoriskt för varje föreståndare för bibliotek samt för de
ansvariga souscheferna i de större biblioteken.

I fråga om bibliotekslönerna har man i Holland hunnit så långt att en kommitté
gjort upp förslag till vissa normala lönegrader. Förslaget går ut på att
t. ex. i varje bibliotek med minst 30,000 floriners inkomst bibliotekarien skulle
avlönas med 5,500—6,500 fl., underbibliotekarier med 3,500—5,000, förste
assistenter med 2,500—3,500, andre assistenter med 2,000—2,500. Som jämförelse
kan nämnas, att andre assistent skulle få högre begynnelselön men ungefär samma
slutlön som ämneslärare i folkskolan (vilken har 1,600—2,600 fl.). Bibliotekarien
i ett bibliotek med mellan 5 och 10,000 fl., den lägsta gruppen, skulle erhålla
2,000—2,500 fl., assistent 1,500—2,000 fl. Arbetstiden föreslås till högst 6,5
timmar dagligen och krav reses på ledighet minst 3 kvällar i veckan. Man har
också hunnit så långt att det anses antagligt, att bibliotekspersonalen skall erhålla
pension i samma ordning som statstjänstemän.

</chapter>
<chapter name="Eskistuna biblioteksfråga.">
<h2>ESKILSTUNA BIBLIOTEKSFRÅGA.</h2>
Som redan tidigare i korthet omnämnts i Biblioteksbladet har Eskilstuna biblioteksfråga
nu bragts till lösning, sedan Eskilstuna teater-a.-b. beslutat att uppföra
en byggnad, som jämte teater också skall inrymma lokaler för stadens bibliotek
jämte föreläsningssal och rum för studiecirklar. Ritningarna till byggnadskomplexet
äro uppgjorda av arkitekt Ebbe Crone, vad den bibliotekstekniska sidan av saken
angår i samarbete med bibliotekskonsulenterna i Kskolöverstyrelsen. Byggnaden

uppföres med anslag av Eskilstuna stad, som för ändamålet anvisat
nöjesskattemedlen under ett antal år.

De lokaler som upplåtits för biblioteket och därmed sammanhängande
folkbildningsverksamhet äro inrymda i en särskild flygel i tre våningar.

Till bottenvåningen har förlagts de egentliga bibliotekslokalerna, som bestå
av ett utlåningsrum, där böckerna uppställts på öppna hyllor, samt två läsrum, ett för
vuxna och ett för barn. <i>Utlåningsrummet</i> (c:a 110 m<sup>2</sup>) är placerat i mitten av de
för allmänheten avsedda lokalerna med disken omedelbart vid ingången och passage
vid båda sidor om denna (vid ena sidan för ingående, vid andra sidan för utgående)
samt med plats för tillsammans c:a 12 000 band på öppna hyllor, uppställda dels
längs väggarna under de högt placerade fönstren, dels på hyllor pa golvet. De
senare, till ett antal av 3, placeras parallellt med rummets långsidor, varigenom
övervakning över de låntagare, som uppehålla sig bland böckerna, kan ske från den i
utlåningen tjänstgörande. Då rummet har fönster åt två sidor blir belysningen god.
Övre delen av väggen mot läsrummet för barn göres av glas. Därigenom möjliggöres
alltså uppsikt från disken även över barnavdelningen. <i>Barnrummet</i> (c:a 50 m<sup>2</sup>).

<img 1>
Fig. 1. Byggnaden för teater och stadsbibliotek i Eskilstuna.
</img>

där plats kan beredas för c:a 3 000 band, får två ingångar, en direkt från
förstugan, en från expeditionen, den senare för personalen samt avsedd att användas
när undantagsvis barnrummet övervakas av samma person som tjänstgör i de
vuxnas avdelning. Vid ingången placeras ett bord för den tjänstgörande.
Rummet rymmer c:a 35 sittplatser. Tillträde till <i>läsrummet för vuxna</i> (c:a 40 m<sup>2</sup>)
vinnes blott genom expeditionen, och rummet skiljes från denna genom en glasvägg
över en låg hylla, varför särskild personal för övervakning här är överflödig.
Här rymmes, jämte tidskrifter och tidningar på särskilt därför avsedda tidskriftshyllor,
minst 12—1500 band längs väggarna. Antalet sittplatser kan vara c:a 20.
— Vid sidan av förstugan finns ett särskilt arbetsrum för bibliotekarien (15 m<sup>2</sup>).

I våningen 1 tr. upp förläggas föreläsningssal (c:a 70 m2) och 4 studiecirkelrum
(20—30 m<sup>2</sup>), i våningen 2 tr. upp tre studiecirkelrum (jämte takträdgård).
I våningen 1 tr. upp ordnas en kokvrå så att enklare téservering i samband med
studiecirkelsamkväm o. d. kan anordnas. Meningen är att rummen, alldeles särskilt
de båda som ligga intill föreläsningssalen, skola möbleras så hemtrevligt som
möjligt, så att de kunna tillsamman med föreläsningssalen bilda en liten våning
lämplig för sällskapliga sammankomster.

Då det har synts av största vikt att tillse att goda möjligheter till utvidgning
förefinnes, har till det nu framlagda förslaget fogats ett särskilt förslag till tillbyggnad

av biblioteket. Biblioteksbyggnaden uppföres nämligen så att den utskjutande delen
av flygeln, som t. v. gjorts lägre och ovanpå vilken förlagts en takterrass, kan
påbyggas med två våningar. Vid en kommande utvidgning skulle plandispositionen bli
följande. Bottenvåningen förblir i sitt nuvarande skick med undantag därav att en
spiraltrappa till våningen i tr. upp anlägges i garderoben vid väggen mot läsrummet.
Båda läsrummen i bottenvåningen användas till läsrum för vuxna. En trappa upp

<img 1>
Fig. 2. Plan av bottenvåningen i teater- och biblioteksbyggnaden.
a. Utlåningsrum.
b. Utlåningsdisk.
c. Läsrum för vuxna.
d. Läsrum för barn.
e. Bibliotekariens arbetsrum.
f. Garderob.
g. Trapphall,
m. Toilett.
n. Trapphall för reservtrappan.
</img>

borttagas alla innerväggarna i den utskjutande delen av flygelbyggnaden. Det här
bildade stora rummet (c:a 130 m<sup>2</sup>) användes som läsesal för barn. Ett bokmagasin
inredes i den del av våningen en trappa upp som nu upptages av hallen och de
båda i anslutning till denna liggande studierummen (c:a 75 m<sup>2</sup>). Detta bokmagasin
göres i två våningar av vanlig bokmagasinshöjd, varför redan från början denna
våning byggts så hög att den utan påbyggnad kan uppdelas i tvenne låga våningar.
Bokmagasinet ställes genom en bokhiss i direkt förbindelse med expeditionen. I

den nedersta påbyggda våningen över flygelbyggnaden inrymmes föreläsningssalen.
Våningen får även i övrigt samma indelning som nuvarande våningen en trappa
upp. Den kommer alltså att innehålla utom föreläsningssalen fyra studierum, hall
och kokvrå. Den andra på flygelbyggnaden påbyggda våningen skall innehålla fyra

<img 1>
Fig. 3. Plan av våningarna i  tr. upp och 2 tr. upp (den del av byggnaden,
som inrymmer bibliotek m. m.).
h. Föreläsningssal,
i. Studierum,
k. Hall.
l. Kokvrå,
m. Toilett.
o. Takträdgård.
</img>

studierum. Takterrassen kommer sedan utvidgningen blivit verkställd att ligga
över den del av biblioteksbyggnaden som ligger längs scenhuset. Efter denna
tillbyggnad skulle i biblioteket i dess helhet rymmas c:a 60,000 band, antalet
sittplatser för vuxna skulle bli c:a 50, för barn c:a 100.

</chapter>
<chapter name="Bokförsäljning genom bibliotek.">
<h2>BOKFÖRSÄLJNING GENOM BIBLIOTEK.</h2>
Sedan den i Bibl.-bl. 1922, s. 163 omnämnda överenskommelsen med bokförlag och
bokhandlare numera trätt i kraft, ha fem bibliotek insänt meddelande att man där önskar börja
med bokförsäljning: Limhamns folkbibliotek, Hälsingborgs lärlings- och yrkesskolors bibliotek,
Grytnäs skolbibliotek, Karlsborgs högre folkskolas bibliotek och Torps kommunbibliotek.

Huvudpunkterna i överenskommelserna äro att bibliotekets styrelse skall utse en
»bokförmedlare», som har att för försäljning rekvirera böcker från bokhandel eller bokförlag.
Böckerna skola betalas kontant, men rekvirenten erhåller, med vissa undantag, 20 % rabatt och
har i regel ombytesrätt. Bokförlagen sanda böckerna fraktfritt till rekvirentens postadress.
Böckerna skola försäljas till bokhandelspriset. Vinsten delas på lämpligt sätt mellan
bokförmedlare och bibliotek.

Bibliotek, där man önskar begagna sig av överenskommelsen, skola vända sig till Sveriges
allmänna biblioteksförenings sekreterare d:r F. Hjelmqvist, Barnhusgatan 18, Stockholm.

</chapter>
<chapter name="Biblioteksnotiser.">
<h2>BIBLIOTEKSNOTISER.</h2>
<b>Danska bibliotekslagens revision.</b> Den danska lagen av den 5 mars 1920 om statsunderstödda
bibliotek (se ang. denna Bibl.-bl. 1920, s. 90) innehöll en bestämmelse att den
skulle inom tre år föreläggas riksdagen till revision. Detta har nu skett, och det är ett talande
bevis på hur allmän belåtenheten varit med 1920 års biblioteksreform, att det är högst obetydliga
ändringar som vidtagits. Under lagförslagets första behandling i folketinget underströks det
också starkt från olika partiers talemän, att lagens verkningar hade varit till stort gagn. De
viktigaste ändringsförslagen äro följande. Minimum för det ortsbidrag, som är erforderligt för
att komma i åtnjutande av statsunderstöd, har höjts från 50 till 100 kronor. Det sammanlagda
beloppet av de under olika rubriker utgående statsunderstöden må ej, såsom förut varit tillåtet,
överstiga det ortsbidrag, som biblioteket erhållit under närmast förflutet år. I fråga öm
centralbiblioteken har man uteslutit bestämmelsen att området för ett dylikt biblioteks verksamhet
skall vara ett »amt eller lignende». Bestämmelsen att understödet till Köpenhamns
kommune-biblioteker skall fastställas genom särskilt beslut i »finansloven», varigenom möjlighet öppnades
för Köpenhamn att erhålla ett väsentligt högre understöd än det annars gällande maximum
(understödet utgår med 105,000 kr. i st. f. 15,000 kr.) har utsträckts att kunna gälla även större
bibliotek i andra kommuner. Detta har skett med särskild tanke på önskvärdheten att kunna
upprätta vissa större centralbibliotek, s. k. »landsbibliotek». Slutligen har man föreslagit att
föreskriften, att bibliotekariens person och avlöningsförmåner skola godkännas av
biblioteksdirektören, som hittills endast gällt om bibliotek som åtnjutit statsunderstöd av minst 2,000
kr., numera skall gälla om alla bibliotek, som erhålla statsbidrag.

I sammanhang med lagförslagets framläggande i folketinget gav undervisningsministern
några siffror belysande biblioteksväsendets utveckling under de tre år, då lagen varit gällande.
Statsunderstödet till folkbibliotek har på finansloven stigit från 189,000 till 755,000 kr., varvid
dock är att märka att i sistnämnda belopp också är inräknat understödet till de sønderjydske
biblioteken. Statens bidrag till löner åt bibliotekarier anställda vid folkbiblioteken (staten
bestrider hälften av utgifterna för bibliotekarisk hjälp) utgjorde 1919—20 145,000 kr. Sista
året utgjorde det 307,000.    Antalet centralbibliotek har stigit från 7 till 15.

<b>Biblioteks- och folkbildningsfrågor vid årets riksdag.</b> Statsverkspropositionen för år
1923—24 visar vad biblioteks- och folkbildningsfrågor angår föga av större intresse. På
enstaka punkter ha smärre inskränkningar gjorts med hänsyn till den statsfinansiella situationen,
men i andra fall hava mindre ökningar föreslagits.

För <i>Kungl. biblioteket</i> föreslås för bokinköp och inbindning utöver det ordinarie anslaget
(45,000 kr.) å extra stat samma belopp som föregående år eller 20,000 kr. För redigeringen
av den för Sveriges offentliga bibliotek gemensamma accessionskatalogen föreslås 5,000 kr. i
st. f. 6,000 kr. föregående år. Även anslaget till katalogisering över ofullständigt förtecknade
delar av Kungl. biblioteket föreslås nedsatt, från 25,200 till 19,000 kr., varvid emellertid påpekas
att anslaget ånyo bör förhöjas, då de ekonomiska förhållandena det medgiva. På personalkontot
föreslås smärre jämkningar, som innebära dels en mindre ökning av anslaget, dels på andra 


punkter en mindre nedsättning (huvudsakligen bestående däri att anslaget för nattlig bevakning av Kungl.
bibliotekets byggnad strukits). För <i>Uppsala universitetsbibliotek</i> föreslås jämte det ordinarie
anslaget för materiell m. m. om 50,000 kr. samt för uppvärmning och belysning om 15,800 kr.,
ett anslag på extra stat för materiell m. m. om 44,500 kr. samt för bokbinderiarbeten om
2,650 kr. I allt väsentligt äro anslagen desamma som föregående år. För <i>Lunds universitetsbibliotek</i>
föreslås utöver det ordinarie anslaget till matriell, 50,000 kr., ett extra anslag för materiell
om 30,000 kr. och för uppvärmning och belysning om 5,000 kr., innebärande en sammanlagd
ökning om 15,000 kr. i jämförelse med föregående år. För <i>Linköpings stifts- och
läroverksbibliotek</i> föreslås, utöver tidigare belopp, ett extra anslag om 1,960 kr. för täckande av
uppkommen brist, och för <i>Pedagogiska biblioteket</i> ett till 12,900 kr. höjt anslag (ökning 1,800 kr.).

För <i>folk- och skolbibliotek</i> beräknas i staten oförändrat belopp (400,000 kr.). Den enda
förändringen är att det föreslås ett särskilt belopp om 1,200 kr. till ersättning för vikarier för
de kvinnliga biträdena hos bibliotekskonsulenterna.

För <i>föreläsningsverksamheten</i> föreslås ett oförändrat belopp om 350,000 kr., varav bl. a.
skulle utgå högst 25,000 kr. till understöd åt centralbyråer och undantagsvis även åt andra
sammanslutningar för förmedling av dylika föreläsningar.

Som bidrag till <i>Arbetarnes bildningsförbund</i> för organisations- och administrationskostnader
föreslås ett till 15,000 kr. höjt belopp.

Det tidigare sedan 1922 utgående särskilda anslaget för anskaffande av litteratur till kurser
i medborgarkunskap föreslås ej uppfört i staten för 1923—24 med hänsyn till den
statsekonomiska ställningen.

<b>Böra originalupplagornas tryckår angivas på böckerna?</b> Prof. A. S. Steenberg har
i Dansk Boghandlertidende (1923 n:r 1) upptagit till diskussion en fråga, som också för
vårt lands vidkommande är väl vard att diskuteras. Han påpekar hurusom angivandet i
bibliotekskatalogerna av tryckåret för en senare upplaga av ett skönlitterärt arbete för låntagarna
i många fall kan verka förvirrande, under det att uppgiften för biblioteket självt givetvis har
intresse. Den kände litteraturhistorikern bibliotekarien Carl S. Petersen har också till hjälp
för låntagarna i katalogen för landsbiblioteket i Aabenraa angivit originalupplagornas tryckår.
För det stora flertalet bibliotek är det emellertid omöjligt att skaffa sig en dylik upplysning.
Nu framlägger professor Steenberg det förslaget att de danska bokförläggarna måtte på
titelbladets baksida ange originalupplagans tryckår, liksom man i vissa andra länder finner en dylik
upplysning därstädes. Det torde vara antagligt att många både bibliotek och privata bokköpare
skulle sätta värde på en upplysning sådan som den här ifrågasatta.

<b>En ny bibliografi över kommittébetänkanden.</b> Den av Erik Thyselius utarbetade
bekanta »Förteckning öfver komitébetänkanden» går med sina båda band blott fram t. o. m.
år 1903. I fråga om den rikhaltiga kommittélitteraturen efter detta år har man därför stått
tämligen hjälplös, i det att årskatalogerna givetvis blott kunnat erbjuda ett synnerligen
ofullständigt surrogat för en verklig bibliografi.

Denna synnerligen kännbara lucka i vår bibliografiska litteratur har nu avhjälpts, i det att
från Kungl. bibliotekets sida utgivits en katalog över officiella kommitté- och
sakkunnighetsbetänkanden, lagförslag m. m. från tiden 1904 t. o. m. mars 1922. Katalogen är såtillvida av
ett speciellt intresse, som man tryckt den icke som de föregående i bokform utan på lappar
(cards av internationellt format, 7,5 X 12,5 cm.). På översta raden har med fetstil tryckts dels
ett »ämnesord», angivande det ämne som behandlas i betänkandet, dels år och datum för
dettas avgivande. Katalogen levereras ordnad efter ämnesorden, men genom den vidtagna
anordningen har man åsyftat underlättande av ett omordnande av korten i kronologisk ordning
med bortseende från ämnesorden. Jämte ett huvudkort för varje arbete finnas också i vissa fall
hänvisningskort.


Katalogen omfattar ungf. 1,800 lappar och kostar i sin helhet 54 kr. Rekvisition sker
genom Kungl. biblioteket eller genom A.-B. Hasse W. Tullberg, Stockholm.

Genom den nya bibliografien ha vi nu fått möjlighet till en samlad översikt över svenskt
kommittétryck från 1809 till den dag, då de nya föreskrifterna om »statens offentliga
utredningars yttre anordning» trädde i kraft (jfr härom Bibl.-bl. 1922, s. 119). Det är avsikten att
till den nu föreliggande katalogen trycka årliga supplement, likaledes på cards, vilka med fördel
kunna inordnas i huvudkatalogen.

<b>Bibliografier.</b> Disponent Carl Sahlin har publicerat en Förteckning över svensk färgerilitteratur,
som ingår som n:r 14 i Ingeniörsvetenskapsakademiens handlingar. Bibliografien, som är
kronologiskt uppställd, innehåller 807 nummer, det äldsta från år 1720. I en inledning
behandlas bl. a. i korthet en del äldre notiser om färgning i svensk litteratur.

I Röda fanor, Sveriges ungsocialistiska partis organ, ingår (årg. 1922 n:r 11) en
förteckning över Litteratur om anarkismen i Sverge av G. H:son Holmberg. Bibliografien är
systematiskt ordnad och omfattar ett 60-tal arbeten.

<b>Det svenska folkbildningsarbetet.</b> Lektor Oscar Olsson har i Folkets studiehandbok 9
givit en sammanfattande redogörelse för det svenska folkbildningsarbetet (69 s., pris 1:50),
vilken redogörelse sedermera återgivits i Bulletin XIV o. XV utg. av The World Association
for Adult Education (13 John street, Adelphi, London, W. C. 2, pris pr n:r 1 sh.).

<b>A. B. F.</b> Arbetarnes bildningsförbunds centralbyrå har börjat utgiva en egen tidning,
A. B. F., som avser att utgöra ett förbindelseled mellan A. B. F:s centrala studieledning och
de olika lokalavdelningarna. Tidningen, som innehåller cirkulärmeddelanden angående
bildningsarbetet samt meddelanden och notiser från A. B. F:s olika verksamhetsgrenar, utkommer
med 10 á 12 häften årligen. Prenumerationspriset är 1 kr. och prenumeration sker direkt
genom A. B. F:s centralbyrå, Brunnsvik, Sörvik.

<b>Vid Kungl. biblioteket</b> har till andre bibliotekarie utnämnts amanuensen därstädes Einar
Sundström.

<b>Stockholms stadsbiblioteksfråga.</b> I Forums sista häfte för 1922 (s. 556—569)
behandlades Stockholms stadsbiblioteksfråga av fil. mag. Greta Linder.

<b>Växjö stifts- och gymnasiebiblioteks</b> historia har i Hyltén-Cavallius-föreningens årsbok
1922 skildrats av läroverksbibliotekarien adjunkt O. Fridlund. Till denna historik hoppas
vi få återkomma, då den nu pågående inredningen av bibliotekets utlåningsavdelning är avslutad.

<b>Bergens offentlige bibliotek</b> ger i sin sista årsberättelse för arbetsåret 1921—22 en
återblick på utvecklingen under de senaste åren med anledning av att bibliotekets
mångårige chef Arne Kildal definitivt lämnat biblioteket för den befattning som norsk pressattaché
i Förenta Staterna som han i ett par år innehaft. Under Kildals bibliotekarietid ökades
utlåningssiffrorna från 102,000 band år 1910 till 297,000 år 1921, antalet tjänstgörande från 5 till
14 och biblioteket fick sin nya moderna byggnad.

Det kommunala anslaget för året 1921—22 slutade på 166,600 kr. Biblioteket, som redan
flera gånger förut erhållit större penningedonationer, erhöll under året av en privatman 20,000
kr. som bidrag till uppförandet av en ny flygel av byggnaden. Härigenom stego bibliotekets
samlade fonder till över 270,000 kr.

Bokbeståndet var 150,000 band. Inom huvudbiblioteket utlånades till vuxna 185,000 band
(därav 4,400 band från »betalningsduplettsamlingen» och 366 band blindböcker) varav 116,000

band skönlitteratur och 69,000 band facklitteratur. I fråga om siffrorna för utlånade arbeten
på främmande språk uppvisar engelskan den avgjort högsta siffran (13,523 band), därefter tyskan
(5,504 band) och franskan (1,630 band), varjämte ett obetydligt antal böcker på italienska (28),
ryska (24) och spanska (10) utlånats. I filialer och utlåningsstationer utlånades till vuxna
23,000 band, i  ungdomsavdelningarna inom bibliotekets alla lokaler 77,000 band.

I bibliotekets föredragssal höllos 83 kinematografföreställningar för 18,120 barn och 17
föredrag för 3,302 barn. 55  sagostunder ha hållits för 3,323 barn.

Biblioteket har erhållit tillstånd att överta en undervisningstimme i alla 7:de och 8:de
klasser i folkskolorna och har använt dessa lektioner till att ge barnen en översikt över
användandet av ett bibliotek, uppställningen av böckerna och katalogernas bruk. Inalles var antalet
lektioner 42 för 1,236 barn.

Under året har biblioteket upptagit arbetet för bildandet av en planschsamling för
användande i skolorna.

Med innevarande år har biblioteket ånyo börjat utgiva den publikation, Meddelelser og
Boklister, som för några år sedan måste nedläggas. Jämte en förteckning över nyanskaffade
böcker till biblioteket innehåller tidskriften en del notiser från dettas arbete. I det första
häftet för 1923 omnämnes bl. a. en utställning i bibliotekets studierum vid Holbergsjubileet.
Utställningen omfattade bibliotekets stora samling Holbergiana, inemot 1,000 band
Holbergsskrifter i olika upplagor och på skilda språk. En särskild i 300 numrerade exemplar tryckt
katalog över denna samling — en gåva till biblioteket från en boktryckerifirma i Bergen —
utdelades vid utställningen.

<b>Norske utrikesministern J. L. Mowinckel</b> har utfäst sig att bekosta dekorationen av
taket i Bergens offentliga biblioteks studierum. Arbetet har anförtrotts åt konstnären Arne
Lofthus, en elev av Joachim Skovgaard.

<b>Södermanlands- Nerikes nations hembygdskurser</b> ha alltsedan 1907 utgjort en stående
institution. Under åren 1907—21 ha hållits 16 dylika kurser, och i ett nyligen utgivet
häfte lämnar fil. d:r M. Essén, som de sista år varit kursledare och ordnat ej mindre än 7 av
dessa kurser, en redogörelse för erfarenheterna från de gångna åren. Häftet, som erhålles genom
utgivaren (adress Odensgatan 12 A, Uppsala) eller i bokhandeln, betingar ett pris av 50 öre.
Kurserna ha i regel pågått omkring 8 dagar och vanligen avslutats med en hembygdsfest.
Dagligen hållas 2 à 4 föreläsningar, och kurserna ha varit mycket besökta. Antalet sålda seriekort
har växlat mellan 44 och 482, antalet deltagare i hembygdfesten har uppgått till högst 3,120.
Av särskilt intresse för denna tidskrifts läsare är den omständigheten att man alltid ordnat
möteslokalen så att man kunnat erhålla särskilt läsrum. Om dettas verksamhet meddelas i
redogörelsen följande:

I läsrummet ha de vanliga orts- och Stockholmstidningarna varit utlagda. Dessutom har
där funnits litteratur om hembygden, böcker som beröra de av föreläsarna behandlade ämnena
samt diverse småskrifter. Bland dessa kan nämnas »Sörmlandsboken», litteratur angående
naturskydd och hembygdsvård, Biblioteksbladet, de flesta av Verdandis och Heimdals
småskrifter. Många av dessa ha kunnat köpas genom oss. Särskilt efterfrågade ha
Verdandi-skrifterna varit. År 1918 såldes 300, 1919 336 exemplar, och flera hade försålts, om ej de
mest begärliga tagit slut. Av Svedelius, Boken om Sörmland, såldes år 1921 29 exemplar.
Geologiska kartblad ha även sålts. Den s. k. »Sörmlandsboken» hade flitigt efterfrågats, tyvärr
går den ej att anskaffa.

</chapter>
<chapter name="Litteratur.">
<h2>LITTERATUR.</h2>
</chapter>
<chapter name="A. Bok- och biblioteksväsen.">
<h3>A. Bok- och biblioteksväsen.</h3>
<b>Aberstén, S[imon].</b> Bibliographia Gothoburgensis. Systematisk förteckning
över skrifter rörande Göteborg utkomna t o. m. år 1920 jämte alfabetiskt register.
På uppdrag av jubileumsutställningen utarbetad. Medéns bokh. 1922. 397 s. <i>Aaan.</i> <b>14:—.</b>

Forskningar rörande Göteborgs förhållanden, vilket område de än kunna gälla, ha fått en
ovärderlig hjälp i bibliotekarien Abersténs synnerligen innehållsrika bibliografi över litteratur om
Göteborg. I allt finnas 4,000 nummer där förtecknade. Antalet skrifter som medtagits går
emellertid i själva verket till en högre siffra, då det ej så sällan händer att flera arbeten förts
samman under ett och samma nummer.

Det är ett ytterst mångsidigt material, som här lägges fram. Någon gång kan man t. o. m.
vara frestad att undra om en och annan medtagen skrift verkligen försvarar sin plats. Det
kan t. ex. förefalla att samlarenitet drivits obehövligt långt, då man i förteckningen finner
medtagen litteratur, som står i ett så löst och tillfälligt förhållande till Göteborg som
förhandlingarna vid de till Göteborg förlagda läkaremötena. Men även om man ej skulle anse
exemplet nödvändigt att följa, så är det i alla fall en ytterst lätt vägande anmärkning, att innehållet
är rikare än man strängt taget skulle anse behövligt.

Uppställningen är systematisk, börjande med allmänna geografisk-historisk-statistiska
beskrivningar över Göteborg och slutande med »Göteborg i skönlitteraturen». I ett bihang finnas
upptagna några manuskript berörande Göteborg. I vissa detaljer kan rec. vara av annan mening
än förf. Så förefaller det inte så lämpligt att sjukvården förts in under kommunalväsen, då
den omfattar mycket som ej har något direkt sammanhang med det kommunala.

En stor förtjänst hos arbetet är dess register, som upptager ej blott författarnamn och titlar
utan också ej så få »ämnesord». Just i fråga om dessa senare skulle emellertid det ha varit
önskligt om en viss normalisering genomförts i fråga om stavningen. Om man slår efter
litteratur om Konvalescenthemmet finner man den utom under Anneberg under convalescenthemmet
med c men däremot inte under konvalescenthemmet med k, vilket senare väl hade varit det
lämpligaste, om överhuvudtaget något annat uppslag än Annebergs convalescenthem behövts.
Även denna anmärkning rör dock en jämförelsevis obetydlig detalj. Och som slutomdöme
kan man ej annat än lyckönska både Göteborgsforskarna och författaren till denna ståtliga
Bibliographia Gothoburgensis. <tab><i>F. H.</i>

</chapter>
<chapter name="C. Religion.">
<h3>C. Religion.</h3>
<b>Lindeberg, G[ustafj W[ilhelm].</b> Den evangeliska missionen. Sv. kristl.
stud. 1922. 112 s. (Religionsvetensk. skr. 7.) <i>Cl.</i> <tab><b>2:—.</b>

Detta arbete utgör en historisk framställning av de evangeliska kyrkornas mission allt från
1500-talet. Till en början framhållas de faktorer, som förhindrade upptagandet av hednamission,
särskilt inom den lutherska kyrkan, och påpekas den betydelse katolska kyrkans mission
haft för att väcka de evangeliska kyrkornas samvete på denna punkt. Bland övriga faktorer,
som bidragit till missionstankens genombrott framhållas dels enskilda personligheter, dels
kolonialpolitiken och dels den stora pietistiska väckelsen. Intressant är att se den stora roll filosofen
Leibnitz har spelat vid sidan av pietisten Francke. Därefter får man följa missionstankens
utveckling i de främsta protestantiska länderna: England, Tyskland och Förenta Staterna,
ävensom Sverige. Slående karaktäristiker lämnas här av de olika kyrkornas speciella insatser på
missionsområdet. Därefter vändes blicken från kristenheten ut till världsmissionsfältet.
Synnerligen klara och koncentrerade överblickar ges av missionens historia och det nuvarande läget å
de olika missionsfälten. Till sist lämnas några mycket belysande uppgifter rörande
missionsarbetets resultat.

Då denna bok är den första kortfattade missionshistorien på svenskt språk, fullt à jour med
den ifrågavarande forskningens nuvarande ståndpunkt, och dessutom given i en i bästa mening
populär framställningsform, så synes den i hög grad förtjäna beaktande. <tab><i>G. D.</i>

<b>Stagnér, Olof.</b> Livsbilder ur svensk mission och kärleksverksamhet. Bv.
1921. 160 s. Ill., litt. <i>Cjc.</i> <tab><b>3:50,</b> inb. <b>4:50.</b>

Den nya undervisningsplanen för rikets folkskolor anbefaller som ett moment i
kristendomsundervisningen bilder och berättelser från missionen och den kristna kärleksverksamheten,
särskilt med beaktande av svensk insats på dessa områden. Författaren, lärare vid Stockholms
folkskolor, har nu till tjänst för läraren men även med tanke på att få en lämplig läsebok för
barnen sammanfört en del dylika bilder jämte historiska notiser. Om urvalet kan man ha
olika meningar, men i det hela förefaller det vara gott, och boken har nog förutsättningar för
att kunna fylla det avsedda ändamålet. <tab><i>G. Lbrg.</i>

</chapter>
<chapter name="D. Filosofi.">
<h3>D. Filosofi.</h3>
<b>Jacobsson, Malte.</b> Platon som politiker. N o. k. 1922. 87 s. Ill., portr.,
litt. (Natur o. kultur 12.) <i>Dbe.</i> <tab><b>2:75,</b> inb. <b>3:75.</b>

Som en förberedelse till en undersökning över statsmoralen har prof. Malte Jacobsson tagit
upp till behandling Platons ställning till frågan om de etiska krav, som kunna ställas på staten.
Det sätt, varpå Platon tar upp problemet, bär givetvis märke av politiska och kulturella
förhållanden i det dåtida Grekland. Utgångspunkten för honom är stadsstaten, staten, som vuxit upp
omkring och alltjämt väsentligen består av en stad. Men i grunden är ända problemet det
samma som i våra dagar, och den framställning som professor Jacobsson lämnar av Platons
försök att lösa de svårigheter, som möta på detta område, har därför ej endast historiskt
intresse utan kastar även ljus över ganska aktuella förhållanden. <tab><i>F. H.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Rolland, Romain.</b> Pierre och Luce. Övs. [fr. fra.] av Sigrid Elmblad.
A. B. 1921. 112 s. <i>Hcej.</i> <tab><b>3:50.</b>

En liten fin och fager men kanske något spröd kärlekshistoria med kriget som
bakgrund. <i>Rg.</i>

<b>Talvio, Maila.</b> Tranorna. Roman. Övs. fr. fi. av Hagar Olsson. A. B.
1921. 429 s. (Moderna romaner.) <i>Hceua.</i> <tab><b>5:75.</b>

En bitvis gripande och ohygglig skildring av krigets fasor. Det är striden mellan Finlands
vita och röda, som bokens handling rör sig om, från dess första början i en avlägset liggande
bondby. De rödas agitation griper med ryskt stod omkring sig, och inom kort är
inbördeskriget i gång. De vitas hjälp är efterlängtad och i berättelsens slut skymta deras segrande
förtrupper. <tab><i>E. Sqt.</i>

<b>Undset, Sigrid.</b> Kristin Lavransdotter. Övs. [fr. no.] av Teresia Eurén.
[1, 2.] Nst. 1921, 22. <i>Hcedb.</i> <tab><b>9:75, 12:50.</b>

1. Brudkronan. — 2. Husfrun.

Det är kärlekens problem, som alltid varit det centrala i Sigrid Undsets diktning. I
föreliggande arbete är miljön medeltida, men det är ej det kulturhistoriska elementet, som främst
fångar vårt intresse — trots all yttre vederhäftighet har förf. knappast fått fram, kanske ej heller
åsyftat att få det, någon starkare känsla av den stora skillnad i livsuppfattning, som väl ända
måste ha förefunnits mellan medeltidens människor och vår tids. Det som fängslar är i stället
de för alla tider typiskt mänskliga ödena, som framstå klarare mot bakgrunden av en gången
tids mera primitiva samhällstillstånd. Huvudpersonen är en kvinna för vilken kärleken är allt,
som med fatalistisk hänförelse går hängivandets och lidandets väg för den man hon älskar, en
stolt nordisk kvinnotyp, skildrad med minutiös psykologisk sanning. — En tredje, sista del
har utkommit på norska (jfr nedan s. 32) och utges inom kort även på svenska. <tab><i>G—a L.</i>

<b>Undset, Sigrid.</b> Visa jungfrur. Övs. fr. no. av Axel Nihlén. Nst. 1922. 178 s. <i>Hcedb.</i> <tab><b>4:50.</b>

Tre allvarliga och omsorgsfulla — men kanske något tunga — livsskildringar från enkla
människors värld. Är författarinnan verkligen på höjd med sitt rykte, torde denna bok knappast
tillhöra hennes bästa. <tab><i>Rg.</i>

<b>Wagner, Hermann.</b> Mannen med de många kvinnorna. Övs. fr. ty. av
Karin Jensen, f. Lidforss. W. & W. 1922. 216 s. <i>Hcef.</i> <tab><b>4:50.</b>

En underhållningsroman med humoristisk anläggning, trots ett tysk-sentimentalt och klent
slut ganska läsbar i sitt goda, ej  ointelligenta humör. <tab><i>F. V.</i>

<b>Villetard, Pierre.</b> Herr Bille och världsstormen. Övs. [fr. fra.] av Rolf
Calissendorff. Sk. 1922. 256 s. <i>Hcej.</i> <tab><b>4:75.</b>

Att nu rekommendera krigsböcker lönar sig antagligen icke, men »Herr Bille och världsstormen»
är värd att läsas. Man skulle knappast vänta, att fransmännen redan med så mycken
humor och satir kunna se tillbaka på kriget. Det är en verkligt rolig bok, och man följer
med intresse Herr Bille och hans strapatser i 46-åringarnas klass. Den ger också en utmärkt
bild av franskt småstadsliv med många lustiga typer, främst då fru Bille själv med sitt lilla
kristidsjobberi, som osökt påminner även oss om de år, som gått. <tab><i>E. Sqt.</i>

<b>Villon, François.</b> Stora testamentet. I sv. tolkning [fr. fra.] av Ane Randel
samt inledande essay av översättaren. A. B. 1922. 199 s. (Bonniers klassikerbibl.)
<i>Hcej.</i> <tab><b>7:50.</b>

En i det hela ypperlig tolkning av den begåvade franske 1400-talspoetens i mer än ett
avseende riskabla poesi. De konstrika och invecklade versformerna ha klarats med fyndighet
och energi. Översättaren inleder med en orienterande essay. Det är en bok för mogen publik,
men ett bibliotek bör helst ej sakna den. <tab><i>F. V.</i>

<b>Zeromski, Stefan.</b> Livets fägring. Övs. fr. po. av E. We[st]er. H. G.
1922. 221 s. Portr. <i>Hcemc.</i> <tab><b>4:—.</b>

En med liv och kraft skriven skildring av en ung rysk-polsk officer, som slites mellan nyvaknad
kärlek till det polska fosterlandet och å andra sidan uppfostran, framtidsutsikter och
lidelse för en fager men tom ryska. <tab><i>Rg.</i>

<b>Zilliacus, Emil</b> [övs.]. Sonetter och sånger. Tolkade. A. B. 1921. 97 s. <i>Hce.</i> <tab><b>2:25.</b>

Dessa sonetter och sånger äro skickliga tolkningar från franska, italienska, engelska, tyska
och finskskrivande skalder. De kunna rekommenderas. <tab><i>F. V.</i>

<b>Hcb. Skönlitteratur: nysvensk (med finsk-svensk).</b>

<b>Blomberg, Harry.</b> Tiden och en människa. Roman. A. B. 1921. 376 s. <tab><b>9:50.</b>

En god bok. En väl uppbyggd och avvägd skildring av en ung mans utveckling från
drömmare till arbetsmänniska. Sidoskepnaderna äro väl tecknade. <tab><i>Rg.</i>

<b>Didring, Ernst.</b> Sigrid Persdotter Bjurcrona. En släktroman. Å. & Å.
1922. 270 s. <tab><b>6:50.</b>

Med denna bok synes Ernst Didring ha velat åstadkomma en lättläst, populär herrgårdsroman
i vedertagen stil. Alla ingredienser finnas däri: ett gammalt adelsgods som hotas med
ruin, men räddas genom ett självuppoffrande arbete; ett par kärlekshistorier, en kontinentresa,
godsägareumgänge och på slutet en storartad, lantlig bröllopsfest. Emellertid har förf. med
bokens hjältinna skapat en vacker, väl genomförd typ, en idealgestalt av energisk pliktuppfyllelse.
Alla bokens figurer äro för övrigt gjorda med stor säkerhet och rutin, och även om romanen
verkar något traditionell har den en viss vinnande flärdlöshet som tilltalar. <tab><i>Hj. L—n.</i>

<b>Dixelius-Brettner, Hildur.</b> Prästdottern. Berättelse. 7 uppl. Å. & Å.
1922. 287 s. <tab><b>9:50,</b> inb. <b>14:—.</b>

En bok värd att uppmärksammas ej endast för den bild av gammaldagsliv, som den frammanar,
utan också och framför allt för sin utmärkta människoskildring. Sara Alelia, prästdottern,
växer genom skiftande öden till en av dessa storstilade, inat starka och för sin krets
betydande gestalter, som man ej sällan möter i våra bygdehävder, kanske särskilt uppifrån
Norrland. <tab><i>H. N.</i>

— — Prästdotterns son. (Fortsättn. av Prästdottern.) Berättelse. 9 uppl. Å. & Å.
1921. 252 s. <tab><b>7:50,</b> inb. <b>11:—.</b>

En god bok även den. Visserligen kan man ibland här sakna den fasta klarheten i komposition,
som utmärkte »Prästdottern», men den utfyller väl skildringen i det förra arbetet.
Särskilt de kapitel, där vi få följa prästdotterns vidare öden och se nya sidor av hennes
karaktär, stå fullt i nivå med denotidigare skildringen. — Nyligen har utkommit en tredje del av
samma cykel: <i>Sonsonen,</i> Å. & Å. 1921, pris 6:50, inb. 9:50. <tab><i>H. N.</i>

<b>Hedberg, Tor.</b> Hemmets sånger. Dikter. A. B. 1922. 115 s. <tab><b>4:50.</b>

De senaste dikter Tor Hedberg utgivit skildra hemmets och hemlivets lycka i små ofta
sångbara visor av en innerlighet och värme, som annars ej brukar utmärka denne diktare. Men
det finnes också i denna samling mycket av den åldrande mannens retrospektiva blick över
livet, mycket av mild och vis resignation. All bitterhet är borta ur hans syn — en klar och
ljus harmoni har han vunnit. Mycken vidd och resning får han in i sina strofer av en
skenbart konstlös enkelhet. Det är en poesi, som kanske ej är lättillgänglig eller populär, men det
lönar sig att tränga in däri. <tab><i>Hj. L—n.</i>

<b>Karlfeldt, E[rik] A[xel].</b> Valda dikter tillägnade ungdomen. W. & W.
1922. 128 s. <tab><b>4:75,</b> inb. <b>10:—.</b>

En samling Karlfeldtspoesier ur skaldens olika diktsamlingar med skaldens porträtt efter
Carl Larssons tavla. Flera hans mest populära saker, Dalmarschen, Jungfru Maria, Intet är
som väntans tider ha här naturligen medtagits. <tab><i>F. V.</i>

<b>Ljungquist, Ivar.</b> Livets strid. 2 uppl. W. & W. 1922. 208 s. <tab><b>5:75.</b>

De löften som gåvos genom förf:s debutbok »Det mörka Småland» (Bibl.-bl. 1921, s. 191)
infrias fullt av hans nya berättelse, också den lokaliserad till Småland. Själva greppet på
ämnet syftade kanske djupare i den tidigare boken, men stilen har blivit lugnare och mera
behärskad i den senare. Det är god taga i torparhustrun Kersti, som är den som »Livets strid»
egentligen handlar om. Hon håller reda på man och barn och har mycket i sig av den
ambition, den duglighet och sega ihärdighet, som är framstegsfaktorn framför andra.

»Livets strid»  har många förutsättningar att bli en verklig folkbok. <tab><i>F. H.</i>

<b>Nordström, Ludvig.</b> Fyrskeppet. En dagbok. Med teckningar av förf. (Titelrubr.:
Skildringar ur svenska nationens liv.) A. B. 1922. 355 s. Kart. <tab><b>9:50.</b>

Man kan vara tveksam, om Ludvig Nordströms senaste bok skall hänföras till
skönlitteraturen eller ej. Det är dagboksanteckningar från författarens vistelse på ett fyrskepp i
Stockholms skärgård. Men dessa anteckningar äro färgade av författarens bekanta »totalistiska»
synpunkter. Ur journaler, statistiska tabeller och redogörelser söker han utlösa en ny »totalistisk»
poesi. Dock vill det förefalla, som Nordström ej riktigt bottnade i en del fysiska och
naturvetenskapliga frågor. Men ställvis är han riktigt underhållande och lyckas förträffligt suggerera
den öde och enformiga stämningen där ute på skeppet. Över huvud taget synas hans nya
synpunkter mera givande och tillämpliga för detta slags skildringar än när han anlägger dem
på personer och karaktärer, ty då lyckas han blott göra karrikatyrer eller ointressanta
abstraktioner. Som motvikt mot hans totalistiska människoskildring skulle man vilja rekommendera
den gamla skriften av Stuart Mill: »Om individualitetens betydelse». <tab><i>Hj. L-n.</i>

<b>Siwertz, Sigfrid.</b> Ställverket. A. B. 1921. 265 s. <tab><b>7:75.</b>

Det är sex noveller Siwertz här samlat till en bok. En trist och dyster stämning genomgår flera,
men de äro alla gjorda med författarens kunnighet och artistiska talang. Som vanligt

bygger Siwertz upp sina berättelser över en idé, vilken skildringen i konstnärlig form framhäver,
och så skicklig konstnär är han, att man sällan märker avsikten. Reflexen från världskriget,
novellen »I fiendeland», har särskilt många fint iakttagna episoder och väl uttänkta detaljer och
gör som helhet ett starkt intryck. <tab><i>Hj. L-n.</i>

</chapter>
<chapter name=". Skön konst (med musik och teater).">
<h3>I. Skön konst (med musik och teater).</h3>
<b>Bergh, Richard.</b> Efterlämnade skrifter om konst och annat. A. B. 1921.
4:o. 192 s. Ill. <i>Ia.</i> <tab><b>12:—.</b>

Efter konstnärens och museimannens död ha hans efterlämnade skrifter publicerats i denna
stora och vackert illustrerade upplaga. Det förnämsta bidraget »Stilproblemet i den moderna
konsten» är tidigare utgivet i billighetsupplaga. Därtill sluter sig föredraget »Konstmuseet som
skönhetsvärld», i vilket förf. angav sitt program för Nationalmusei omdaning. Övriga uppsatser
äro den psykologiskt märkliga anteckningen »Några ord till Frödings Bild», försvaret för Berghs
Visby-tavla »Vision», »En intervju med mig själv» och en mängd längre och kortare tankar
och aforismer om konst och liv. Genomgående i dessa äro fordran på konstakademiernas
ombildning eller raserande och strävan till äkthet och allvar. Boken är ett av de betydelsefullaste
konstteoretiska arbeten som utkommit på svenska i modern tid, oavsett det ljus den sprider
över författarens eget konstnärliga arbete. <tab><i>A. B—s.</i>

<b>Waldner, Dagmar.</b> Filmen, dess framställning, inspelning och förevisning.
Ch. 1921. 152 s. Ill. <i>Iku.</i> <tab><b>6:—.</b>

Förf. till föreliggande arbete har med stor energi verkat för att sprida kunskap om filmen
både genom egna framställningar och bibliografiska översikter. Boken ger ganska fylliga
upplysningar om filmens tekniska grundvalar, dess framställning och förevisning samt några
antydningar om filmindustriens ekonomiska organisation; även åtskilliga vetenskapliga tillämpningar
av filmen beröras. Åtminstone i uttryckets precision synes förf. lämna en del övrigt att önska. <i>B. M.</i>

</chapter>
<chapter name="K. Historia.">
<h3>K. Historia.</h3>
<b>Nilsson, Martin P:n.</b> Den romerska kejsartiden. D. 1, 2. Nst. 1921.
Ill., portr. kart., litt. <i>Kaad.</i> <tab><b>16:—, 20:—,</b> inb. <b>18:75, 22:75.</b>

En utomordentligt mångsidig lärdom, grundlighet och självständighet präglar detta
standardarbete över en tid, som på så många punkter lockar till jämförelse med vår egen. Man kan ej
tänka sig den romerska kejsartiden modern nog, har det sagts. Det är en period, som i
kulturskedenas utveckling betecknar ett stadium motsvarande vår egen kulturepok. Det är också
en av de stora förtjänsterna i professor N:s arbete att han i sin skildring, så ofta ämnets natur
ger anledning därtill, drar upp paralleller med förhållanden i vår egen tid. Särskilt har den
senaste kristiden lämnat ett mycket rikt material, som kan lara oss bättre förstå den
ekonomiska utvecklingens gång under den romerska kejsartiden och kanske också göra det möjligt
för oss att hämta lärdom av denna.

Den första av arbetets båda delar lämnar efter en kronologisk tabell, som är en
välbehövlig hjälp vid läsningen, först en skildring av huvuddragen i kejsartidens politiska historia och
av dramats huvudpersoner samt går därefter över till en framställning av »land och folk». I
sammanhang med läsningen av det senare avsnittet bör man emellertid även studera den till
andra delen hörande kartan. Den andra delen ger under rubrikerna »stat och samhälle» och
»bildning och tro» en ingående redogörelse för rikets inre förhållanden i socialt, ekonomiskt
och kulturellt avseende.

Det stora problemet i den romerska kejsartidens historia är frågan om orsakerna till det
romerska rikets undergång. Det är enligt N. i första rummet ett rasproblem. Den rasblandning
i allra största skala, som försiggick under den romerska kejsartiden, har skapat en brokig
och hållningslös massa utan fasta och moraliska riktlinjer. En befolkning av denna karaktär
har ej kunnat stå emot påfrestningen under det tredje århundradets ekonomiska katastrof, om
vilken bl. a. myntförsämringarna bära vittne.

Ett särskilt framhållande förtjänar prof. N:s synnerligen intressanta översikt av de religiösa
förhållandena med hans väl avvägda, objektiva utredning av kristendomens utveckling och
betydelse. »Både i de förgängliga enskildheterna och i de oförgängliga ledande idéerna har den
romerska kejsartiden i kristendomen funnit sitt högsta och samlade uttryck.» <tab><i>F. H.</i>


</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Cassel, Gustav.</b> Penningväsendet efter 1914. Nst. 1922. 356 s. <i>Ogc.</i> <tab><b>8:50.</b>

Boken åsyftar enligt förfrs egna ord att ge en sammanhängande framställning av de öden
världens penningväsen undergått från krigsutbrottet till nuvarande tid. Framställningen är
genomgående, som man kan vänta i ett arbete av prof. C, mästerligt klar och utomordentligt
fängslande. På sätt och vis utgör boken en med hänsynstagande till de senaste årens
utveckling given fortsättning på förfrs tidigare arbete Dyrtid och sedelöverflöd. (Ang. detta arb. se
Bibl.-bl. 1919, s. 239.) Om än naturligtvis hans slutsatser i deras ofta tillspetsade formulering
måste vara föremål för delade meningar bland fackmännen, torde dock det föreliggande arbetet
obetingat få anses som det f. n. bästa, på svenska förefintliga hjälpmedlet för en allmän
orientering i dagens penningpolitiska spörsmål. <tab><i>K. Å.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Ekman, Sven.</b> Djurvärldens utbredningshistoria på Skandinaviska halvön.
A. B. 1922. 614 s. Ill., kart. <i>Ugd.</i> <tab><b>50:—.</b>

Den skandinaviska djurgeografien har länge väntat på en systematisk genomarbetning.
Sven Nilssons och Sven Lovéns givetvis i åtskilligt föråldrade klassiska pionjärarbeten från
mitten av förra århundradet ha alltjämt utgjort de källor, till vilka den intresserade varit
hänvisad, då det gällt att söka en orientering i de centrala problemen. Lektor Sven Ekmans
nyligen utgivna grundliga undersökning om drygt 600 sidor fyller denna lucka på ett
förtjänstfullt sätt och ställer sig värdigt vid föregångarnas sida. Han lämnar en uttömmande kritisk
sammanställning av hela ryggradsdjursfaunan och beaktar jämväl viktigare grupper av de
ryggradslösa djuren. Utbredningsområdena fastläggas i detalj och på grundvalen av de sålunda
vunna resultaten klargör han invandringsvägarna och begränsar de olika faunaområdena.
Framställningen bygger alltigenom på de senaste årens rika kvartärgeologiska forskning och
uppmärksammar ävenledes de slutsatser, till vilka växtgeografien kommit vid lösningen av
motsvarande problem. Undersökningen i dess helhet är genomförd med en konsekvens och en
vederhäftig kritik, som fullt ut rättfärdigar arbetets inrangerande bland den klassiska litteraturen på
området. Alldeles särskilt är förf. värd erkännande för den omsorg han nedlagt på att åt
framställningen giva en vårdad, möjligast allmänfattlig form, som gör den tillgänglig även för
de många amatörzoologer, vilkas medverkan vid materialinsamlingen är av oskattbart värde.
Talrika belysande kartor äro ägnade att ytterligare underlätta framställningens tillgodogörande.

Arbetet har en given plats i de större biblioteken, liksom det i seminarie- och
läroverksbiblioteken bör kunna bliva till en betydelsefull hjälp vid studiet av olika områdens natur och
djurvärld.

Må det till slut tillåtas att uttrycka en förhoppning, att lektor Ekman icke dröjer med
att i ett sammanfattande populärt arbete till överkomligt pris bereda en större läsekrets
tillfälle att taga del av de rika forskningsresultat i fråga om den skandinaviska djurvärldens
tillblivelse, som hans nu utgivna vackra undersökning uppvisar. <tab><i>W. B.</i>

</chapter>
<chapter name="V. Medicin.">
<h3>V. Medicin.</h3>
<b>Eskelin, K[arolina].</b> Första hjälpen vid olycksfall och plötsliga
sjukdomsfall. N. o. k. 1922. 174 s. Ill. <i>Vfb.</i> <tab><b>2:50,</b> inb. <b>3:50.</b>

En utmärkt liten handbok och oumbärlig i varje större hem på landet ävensom i skolor
på landet. Klar och fullständig samt skriven med öppen blick för de praktiska behoven, t. ex.
avd. om »utrotande av ohyra i håret». Avdelningen om förgiftningar är den bästa populära
framställning jag någonsin sett på något språk. Det nedtill på sidan 5 avbildade
instrumentet benämnes i Sverige péan och ej pince, dessutom torde rådet att med detsamma »skrapa
orenlighet från sår och deras omgivningar» knappast böra givas åt andra än medicinskt
skolade. Avd. om sinnessjukdom delvis bra. Boken bör köpas inbunden. <tab><i>J. B.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>C. Religion.</b>

<i>Aulén, G.</i> Kristendomens själ. Sv. kristl. stud. (Sv. kristl. studentrör.,  skriftser. 148.) 1:25.
<i>Bergström, T.</i> När livets förlåt rämnat. Sv. kristl. stud. (Sv. kristl. studentrör, skriftser. 146.) 2:25.
<i>Beskow, N.</i> Jesu liknelser. Birkagården. 3:50.
<i>Briem, E.</i> Spiritismen, 1. Spiritismens historia. Gle. 10:—.
<i>Lehmann, E.</i> Tvedräkt och endräkt. Gle. 7:50.
<i>Lönroth, Elisabeth.</i> Sierskan från Norden jämte flera berättelser från påvedömets mörkaste tid. Diak. 4:—.
<i>Södergren, V.</i> Norskt och svenskt i kyrkoliv och folkvärld. Gle. 3:75.

<b>D. Filosofi.</b>

<i>Folke, E.</i> Tänkare i det gamla Kina. Birkagården. 3:—.
<i>Gaupp, R.</i> Barnets psykologi. Lb. 3:—, inb. 3:50.
<i>Keyserling, H.</i> Österland och Västerland. En filosofs resedagbok. D. 2. H. G. 8:50.
<i>Rasmussen, V.</i> Barnets själsliv. 1. Hembarnet. Gle. 4:75.
<i>Wikner, P.</i> Föredrag över Platon. Utg. av A. Ahlberg o. Th. Hjelmqvist. A. B. (Skrifter 5.) 3:75.

<b>E. Uppfostran och undervisning.</b>

<i>Petander, K.</i> Fri skola eller statsmonopol? Skolreformen. Nst. 1:75.

<b>F. Språkvetenskap.</b>

<i>Brate, E.</i> Sverges runinskrifter. N. o. k. (Natur o. kultur 11.) 2:75, inb. 3:75.
<i>Hellquist, E.</i> Svensk etymologisk ordbok. [Komplett i 16 häften.] Gle. 61:—, inb. 68:25.
— — Svensk ordbildningslära. [Ingår även i föreg. arb.] Gle. 3:—.
<i>Tegnér, E.</i> Ur språkens värld. Tre uppsatser. A. B. 12:—.

<b>G. Litteraturvetenskap.</b>

<i>Ehrensvärd, A.</i> Fransk medeltid och renässans. [1.] Essayer. [2.] Översättningar. Gle. 10:75, 7:75.
<i>Schück, H.</i> Illustrerad allmän litteraturhistoria. Avd. 4. Den franska klassiciteten. H. G. 22:50, inb. 37:50.

<b>H. Skönlitteratur.</b>

<i>Asplund, K.,</i> o. <i>Silfverstolpe, G. M.,</i> [övs.]. Vers från väster. Modern engelsk och
amerikansk lyrik i svensk tolkning. A. B. 4:50.
<i>Bédier, J.</i> Romanen om Tristan och Isoide. 2 uppl. H. G. 3:75, inb. 6:—.
<i>Benavente, J.</i> Mors rival. Drama. A. B. 2:75.
— — De skapade intressena. Marionettskådespel. Sv. andelsf. 4:—.
<i>Brachvogel, A. E.</i> Parcival eller den siste tempelriddaren. D. 1, 2. Sv. bokhandelscentr. 7:50.
<i>Bruun, L.</i> Den okände guden. L. H. 5:75.
<i>Curwood, J. O.</i> Gengångare. A. B. 3:25.
<i>Elster, K., d. y.</i> Den ensliga ön. L. H. Inb. 3:75.
<i>France, A.</i> I livets blomningstid. Nst. 5:75, inb. 7:25.


<i>Hamsun, K.</i> Den sista glädjen. Sv. andelsf. 4:50.
<i>Keller, P.</i> Vid sidan om vägen. Lb. 5:50, inb. 7:25.
<i>Kleist, H.</i> Michael Kohlhaas och andra noveller. W. & W. 5:—.
<i>London, J.</i> Tre hjärtan. Boh. 5:25, inb. 8:25.
<i>Pérochon, E.</i> Jordlotten 32. Nst. 5:—, inb. 6:50.
— — Néne. Roman. Nst. 6:—, inb. 7:50.
<i>Poe, E. A.</i> Guldbaggen och andra noveller. A. B. 3:75.
— — Sällsamma historier. B. & B. 3:—.
<i>Shakespeare.</i> Dramatiska arbeten. Övs. av Per Hallström. [Ser. 1:1,  2:1.] à 6:—.
<tab>[Ser. 1.] Lustspel. Bd 1. Så tuktas en argbigga. Förväxlingar. Förspilld kärleksmöda.
<tab>[Ser. 2.] Krönikespel. Bd 1. Henrik den sjätte. Del 1—3.
<i>Stevenson, R. L.</i> Catriona. Forts. på »Bortsnappad». A. B. 6:50.
<i>Turgenev, I.</i> Rudin. Sv. andelsf. 5:—.
<i>Wassermann, J.</i> Gåsgubben. Sv. andelsf. 8:75.
<i>Wells, H. G.</i> Hjärtats lönnliga vrår. Sv. andelsf. 5:—.
<tab><tab><tab><tab><tab><tab><tab>————
<i>Andersson, D.</i> Skrifter. [1.] Kolarhistorier. Inledande essay om Dan Andersson av
Torsten Fogelqvist. [4.] Posthuma noveller. Tiden. 5:25, 7:25, inb. 7:50, 9:50.
<i>Björck, Amalia.</i> Blomsterkonungen på Hammarby. Liten svensk komedia. A. B. 3:75.
<i>Ek, Karin.</i> Idyll och elegi. A. B. 3:75.
[<i>Essén, A.,</i> pseud.:] <i>Anders Eje.</i> Folk, fä och fakirer. Första jordenruntboken. A. B. 12:—, inb. 16:—.
<i>Geijer, E. G.</i> Dikter. Nst. 2:25, inb. 3:50.
<i>Hansson, O.</i> Samlade skrifter. D. 16, 17. Tiden. 5:25, 2:75; inb. 7:50, 4:75.
<i>Hedin, S.</i> Tsangpo Lamas vallfärd. Nomaderna. A. B. 7:50, inb. 11:—.
<i>Hemmer, J.</i> Onni Kokko. A. B. 4:50.
<i>Klinckowström, A.</i> Filmstjärnans arv. Äventyrsroman. Å. & Å. 6:50.
<i>Lagerlöf, Selma.</i> Legender i urval. Ill. av Einar Nerman. A. B. 12:50, inb. 20:—.
— — Mårbacka. A. B. 8:50, inb. 11:50.
<i>Levertin, O.</i> Kung Salomo och Morolf. Dikter. Ill. av Isaac Grunewald. A. B. 12:50.
<i>Lindorm, E.</i> På villovägar och andra kåserier. A. B. 5:50.
<i>Mörne, A.</i> Kristina Bjur. A. B. 6:50.
<i>Nordenskjöld, Rosa.</i> Dagrar och skuggor. A. V. C. 4:—.
<i>Rieck-Müller, Maria.</i> Från gångna tider. En samling noveller. Flammén & Westerlund, Sundsvall. 3:75.
<i>Roos, Anna Maria.</i> Farao och guden och andra noveller. A. B. 5:25.
<i>Sjöberg, B.</i> Fridas bok. Småstadsvisor. Ord och toner. A. B. 6:50.
<i>Ståhlberg, Ester.</i> Söndag. A. B. 5:50.
<i>Söderberg, H.</i> Ödestimmen. Skådespel. A. B. 3:75.
<i>Ullman, G.</i> Valda dikter. A. B. 4:50.

<b>I. Skön konst (med musik och teater).</b>

<i>Engström, A.</i> Bland kolingar, bönder och herremän. A. B. (Albert Engströms »gubbar».) 3:75.
— — Tokar, kloka och som folk är mest. Teckningar med text. A. B. 3:75.
<i>Rosenborg, E.</i> Constantin Meunier. Industriarbetets konstnärlige tolk. A. B. (Verd. småskr. 256.) 1:—.

<b>K. Historia.</b>

<i>Diehl, C.</i> Bysantinska gestalter. D. 2. H. G. 6:—.
<i>Bjurberg, V.</i> Ett kungligt cancerfall. Carl XI:s sista sjukdom och död. H. G. 3:—.
<i>Ferrero, G.</i> Rom, dess storhet och förfall. 3. Från Cæsar till Augustus. A. B. 12:—.
<i>Kleinmichel, Marie.</i> En värld i spillror. W. & W. 7:50.
<i>Snorre Sturlasson.</i> Norges konungasagor. Övs. av Emil Olson. D. 2. Gle. 18:—, inb. 25:—.
<i>Weibull, C.</i> Sveriges och Danmarks äldsta historia. Gle. 4:—.

<b>L. Biografi (med genealogi).</b>

<i>Dahlgren, Lotten.</i> Nordenfeldtarna på Björneborg. En värmländsk släkthistoria. W. & W. 10:—, inb. 18:—.
<i>Kyrkfönster.</i> Studier över religiösa personligheter. Av en herre med dammtrasa. Sv. kristl. stud. 4:50.
<i>Nonnen, Emily E.</i> Systrarna på Liseberga. Anteckningar ur familjen Nonnens brev och dagböcker. Peh. 5:25.
<i>Speglarna</i> vid Downing street. Några politiska reflektioner av en herre med dammtrasa. Sv. kristl. stud. 3:50.
<i>Vem</i> är det? Svensk biografisk handbok. 1923. Nst. Inb. 10:—.
<tab><tab><tab><tab><tab><tab><tab>————
<i>Holmberg, O.</i> C. J. L. <sp>Almqvist.</sp> A. B. 7:50.
<i>Fogelqvist, T.</i> Dan <sp>Andersson.</sp> En minnesteckning. [Ingår även i D. Anderssons
Skrifter 1, jfr föreg. sida.] Tiden, 1:—.
<i>Norlén, G.</i> Johann Sebastian <sp>Bach.</sp> Lb. 4:50.
<i>Kuylenstierna, O.</i> <sp>Bellman</sp> och hans samtida Stockholm. L. H. 7:50, inb. 11:50.
<i>Holmgren, Ann Margret.</i> Om kvinnosakspionjären Fredrika <sp>Bremer.</sp> A. B. (Verd. småskr. 260.) 1:—.
<sp>Ford,</sp> H. Mitt liv och mitt arbete. N. o. k. 2:75, inb. 3:75.
<i>Edquist, Marta.</i> Lars Levi <sp>Læstadius.</sp> Diak. 4:50.
<sp>Leffler, Anne Charlotte.</sp> En självbiografi grundad på dagböcker och brev. A. B. 8:50, inb. 11:—.
<sp>Nyblom, Helena.</sp> Mina levnadsminnen. D. 1, 2. A. B. à 9:—.
<sp>Ohanian,</sp> A. Dansösen från Shamakka. Thall & Carlsson. 6:50.
<i>Edelfelt, Berta.</i> Ur en gammal dagbok. En episod i J. L. <sp>Runebergs</sp> liv. A. B. 5:75.
<i>Cederschiöld, G.</i> <sp>Snorre Sturlasson</sp> och hans verk. 1, 2. A. B. (Verd. småskr. 257. 258.) à 1:—.
<i>Brandes, G.</i> <sp>Voltaire.</sp> A. B. (Verd. småskr. 261.) 1:—.

<b>M. Antropologi och folkkunskap.</b>

<i>Olán, G.</i> Svenska brännvinets historia. Fri. bokh. 7:50.
<i>Sjöstedt, E.</i> En bok om fransmännen. Fri. bokh. 3:75.

<b>N. Geografi.</b>

<i>Brusewitz, Maria.</i> Från de heliga minnenas land. Bv. 6:—.
<i>Centerwall, B.</i> Parisluft. Kåserier. Nst. 3:75.
<i>Hedin, S.</i> Mount Everest och andra asiatiska problem. A. B. 6:75.
<i>Jacques, N.</i> På långfärd och fest bland kineser. L. H. 7:50.
<i>Nelson, H.</i> Canada, nybyggarlandet. Bv. 7:50.





<i>Pauli, G.</i> En målares resa. A. B. 12:—, inb. 16:—.
<i>Sjögren, C.</i> Holländska Indien. Orienterande handbok för svenska affärsmän. Sv. allm. exportfören. Inb. 9:—.
<i>Thorburn, U.</i> Med Fidra på världsomsegling. A. B. 11:—.
<tab><tab><tab><tab><tab><tab><tab>————
<i>Ekeberg, G.,</i> Hasselblad, I., Pihl, H. G. Västra Västmanland. Läsebok för skola och
hem. Lb. (Hembygdsböckerna. Västmanland 2.) 6:50, inb. 8:50.
<i>Fröding, H.</i> Berättelser ur Göteborgs historia under gustavianska tiden. Medéns bokh., Gbg. 10:—.
<i>Hyltén-Cavallius. G. O.</i> Wärend och Wirdarne. D. 2. 2 uppl. Nst. 10:—.
<i>Lagerberg, C.</i> o. <i>Thulin, O.</i> Göteborg under 300 år. Medéns bokh., Göteborg. Inb. 45:—.
<i>Löfgren, E.</i> Det gamla Njurunda. Studier i hembygdskunskap. D. 1. Flammén & Westerlund, Sundsvall. 8:50.
<i>Osbeck, P.</i> Utkast til beskrifning öfver Laholms prosteri 1796. Utg. av B. Möller. Gle.
(Sv. bygder i äldre beskrivn. Halland 1.) 7:50.
<i>Petersson, E.</i> Blekinge. Läsebok för skola och hem. Lb. (Hembygdsböckerna). 9:—, inb. 11:—.
<i>Östberg, R.</i> Stadshuset. En vägvisare. Tisells tekn. förl. 1:50.
<i>Österlund, J.,</i> o. <i>Ugglas, C. R. af.</i> Visby. 2 uppl. Nst. 5:50, inb. 7:50.

<b>O. Samhälls- och rättsvetenskap (med nationalekonomi och statistik).</b>

<i>Cassel, G.</i> Återuppbyggnadsproblemet. Föredrag. Fri. bokh. (Skr. utg. av Sv. bankfören. 32.) 1:75.

<b>P. Teknologi.</b>

<i>Hagnell, A.</i> Praktisk linearritning för den unge metallarbetaren. Bv. Inb. 1:50.
<i>Hedström, P. A.</i> Modellserie för träslöjd. Bv. 3:75.
<i>Traneus, B.</i> Elektroindustrien. N. o. k. (Natur o. kultur 14.) 2:75, inb. 3:75.

<b>Q. Ekonomi (med industri, handel och kommunikationer).</b>

<i>Aho, J.</i> Småfisk och storfisk. A. B. 4:75.
<i>Feery, L. M.</i> Konsten att skylta. N. o. k. 2:50, inb. 3:50.
<i>Handbok</i> i skogsteknologi. Utg. av Wilh. Ekman [m. fl.]. Fri. 37:—, inb. 42:—.
<i>Holzhausen, A.</i> Trädgårdens blommor. A. B. 13:50, inb. 17:50.
<i>Nilsson, N. G.</i> Sjöfart och skeppsbyggeri. N. o. k. (Natur o. kultur 13.) 2:75, inb. 3:75.
<i>Palmblad, A.</i> Handeln och dess former. Nst. 1:90.
<i>Wahlgren, A.</i> Skogsskötsel. Nst. 30:—, inb. 33:—.

<b>R. Gymnastik, sport, lek och spel.</b>

<i>Hellsten, N. E.</i> Vägledning vid undervisning i florettfäktning med avdelning. B. & B. 4:75.
<i>Hoffman.</i> Trollkonsternas bok. Övs. och bearb. av D. S. Hector. B. & B. 4:—.
<i>Uggla, G.</i> o. <i>B.</i> Svenska pojkarnas idrottsbok. Vinterboken. Öberg & Son, Eskilstuna. 1:25.

<b>U. Naturvetenskap.</b>

<i>Benedicks, C.</i> Rum och tid. H. G. 1:75.
<i>Berg, B.</i> Med tranorna till Afrika. Nst. 9:75, inb. 12:75.
<i>Hortling, I.</i> Fågelliv och fågellåtar. Wahledow. 3:75.


<i>Högbom, A. G.</i> Om meteorer och meteoriter. A. B. (Verd. småskr. 259.) 1:—.
<i>Larsson, R.</i> Den torgförda vetenskapen. Biologiska kåserier. Gle. 4:75.
<i>Long, W. J.</i> Björnens lillebror. 1, 2. H. G. à 2:50.
<i>Nordenson, H.</i> Einsteins relativitetsteori. N. bokh. 2:50.
<i>Timberg, G.</i> Kortfattad väderlekslära. 2. Hurudant blir vädret? A. B. (Verd. småskr. 262.) 1:—.

<b>V. Medicin.</b>

<i>Furstenberg, A.</i> En kurs i barnavård. N. bokh. 3:—.
<i>Karsten, A.</i> Ljusbehandling vid tuberkulos. Nutiden. 2:—.
<i>Rosenblad, N.</i> Hemsjukvård och första hjälpen vid olycksfall. A. B. 2:50.

</chapter>
<chapter name="Några Norska böcker från år 1922.">
<h2>NÅGRA NORSKA BÖCKER FRÅN ÅR 1922.</h2>
Till tjänst för de bibliotek, som önska anskaffa norsk litteratur på originalspråket,
meddelas här en av norska statens bibliotekskonsulent, Karl Fischer, uppgjord lista, upptagande
ett antal under 1922 utkomna viktigare arbeten.<footnote>För tidigare utkomna arbeten hänvisas till Nordisk litteraturförteckning, pris 2 kr. (för
medlemmar av föreningen Norden, Hornsgatan  1, Stockholm, 1 kr.).</footnote>

I ett följande häfte kommer en motsvarande lista över dansk litteratur att inflyta.

Vid rekvisition genom Folkbildningsförbundet, Norrlandsgatan 17, Stockholm, erhålles å
danska och norska böcker en rabatt om 10 %; den danska och norska kronan beräknas efter
dagskurs.

<b>Facklitteratur.</b>

<i>Aarum, T.</i> Utbyttedeling. En utredning av spørsmålet om andel i bedriftenes overskudd
for arbeidere og funksjonærer. Steen'ske forlag. 4:75.
<i>Anderssen, O.</i> Av liv og lære. Tanker om opdragelse og undervisning. Aschehoug. 6:50.
<i>Bjørnson, B.</i> Mit livs historier. Fra barndommens dage. Aschehoug. 7:25.
<i>Brun, L.</i> Det nye testamente i lys av historisk forskning. Olaf Norli. 3:50.
<i>Bull, E.</i> Den russiske arbeiderrevolution. 1, 2. Det norske arbeiderpartis forlag, à 4:—.
<i>Collin, C.</i> Ved en ny tids frembrud. Gyldendalske boghandel. 13:50.
<i>Debes, I.</i> Utbyttedeling. 2. Norge. Steen'ske forlag. 2:75.
<i>Gran, G.</i> Alexander L. Kielland og hans samtid. Gyldendalske boghandel. 12:—.
<i>Hauch, G.</i> Breve fra Grieg. Ett udvalg. Gyldendalske boghandel. 9:50.
<i>Kinck, H. E.</i> Storhetstid. Om vort aandsliv og den literære kultur i det trettende aarhundrede. Aschehoug. 5:50.
<i>Kolsrud, S.</i> Maal og maalgranskning. [Norskt landsmål.] Det norske samlaget. 3:60.
<i>Lumholtz, C.</i> Under tropernes himmel. To aar blandt hode-jægerne paa Borneo. Gyldendalske boghandel. 14:50.
<i>Paasche, F.</i> Snorre Sturlason og Sturlungene. Aschehoug. 11:50.
<i>Western, A.</i> Det britiske parlament i fortid og nutid i populær fremstilling. Aschehoug. 4:50.
<i>Vogt, N. Collett.</i> Levende og dade. Smaa portrætter og skildringer. Aschehoug. 7:—.

<b>Skönlitteratur.</b>

<i>Böjer, J.</i> Fangen, som sång. 4 opl. Gyldendalske boghandel. 7:40.
<i>Duun, O.</i> I ungdommen. [Norskt landsmål.] Olaf Norli. 8:—.
<i>Egge, P.</i> Den hellige sjø. Fortælling. Gyldendalske boghandel. 7:75.
<i>Kinck, H. E.</i> Fra Fonneland til Svabergssveen. Noveller og humoresker. Aschehoug. 6:—

<i>Lie, J.</i> Kommandørens døttre. 12 opl. Gyldendalske boghandel. 2:50.
<i>Normann, Regine.</i> Min hvite gut og andre fortællinger. Aschehoug. 3:75.
<i>Scott, G.</i> Emanuel. Et menneskefrø. Gyldendalske boghandel. 7:—.
<i>Undset, Sigrid.</i> Kristen Lavransdatter. [1—3.] Aschehoug. 12:—, 15:—, 14:50.
<i>Wildenvey, H.</i> Nye digte i utvalg. Gyldendalske boghandel. 5:75.
<i>Wiers-Jenssen, H.</i> Hvorhen? Aschehoug. 7:50.

</chapter>
<chapter name="Tidskriftsöversikt.">
<h3>TIDSKRIFTSÖVERSIKT.</h3>
(Förkortningar: F. = Forum, N. Sv. = Det nya Sverige, N. T. = Nordisk tidskrift, O. o. B. =
Ord och bild, Sv. T. = Svensk tidskrift, T. = Tiden.)

Med detta häfte avslutas tidskriftsöversikten för år 1922. I fråga om 1923 är det
redaktionens avsikt att i Biblioteksbladets sista häfte för året ge en samlad översikt över innehållet
i de tidskrifter, vilka hittills bnikat tagas upp i den i varje häfte ingående tidskriftsöversikten.
Härigenom kunna biblioteken få ett slags index över de för det stora flertalet bibliotek allra
viktigaste svenska tidskrifterna, i avvaktan på att den allmänna svenska tidskriftsindexen någon
gång skall komma över utredningsstadiet.

<b>A. Bok- och biblioteksväsen.</b> <i>Linder, Greta.</i> Stockholms stadsbiblioteksfråga. (F. s. 556—569).

<b>E. Uppfostran och undervisning.</b> <i>Hedén, E.</i> Den stora reformen (T. 411—460). —
<i>Jacobsson, M.</i> Skolkommissionens förslag till enhetsskola. (T. s. 383—410.) — <i>Mac Cracken, H. N.</i>
De amerikanska universiteten. (Sv. T. s. 571—580.) — <i>Mjöberg, J.</i> Skolkommissionens
ända. (F. s. 625—630.) — <i>Samuelsson, S.</i> Enhetsskolan. (Sv. T. s. 561—570.)

<b>F. Språkvetenskap.</b> <i>Nachmanson, E.</i> Champollion [tolkaren av hieroglyfskriften].
(Sv. T. s. 37—49.)

<b>G. Litteraturvetenskap.</b> <i>Burchardt, C.</i> Ny romantik i engelsk litteratur.   (N. T. s.
478—499.) — <i>Centerwall, J.</i> Ur världens äldsta diktning. (O. o. B. s. 641—646.) — <i>Noreen, E.</i>
Eiriksmal och Hakonarmal. (N. T. s. 535—542.) — <i>Renqvist, H.</i> Den finska slädvisan.
(O. o. B. s. 625—629.) — <i>Sverdrup, G.</i> Profeten Jonas. (N. T. s. 560—576.) — <i>Ohlin, P.</i>
Tre kampsånger. (T. s. 473—485.)

<b>I. Skön konst (med musik och teater).</b> <i>Kuylenstierna, O.</i> Modernismen och dess
inhemska beskyddare. (N. Sv. s. 464—468.) — <i>Moselius, C. D.</i> Johan Tobias Sergels
skulpturverk. (O. o. B. s. 647—651.) — <i>Pauli, G.</i> Porträttmåleri som konst (O. o. B. s. 632—640.)

<b>J. Arkeologi.</b> <i>Boethius, A.</i> Kreta och dess bronsålder. (Sv. T. s. 547—560.)

<b>K. Historia.</b> <i>Braunthal, J.</i> Bolsjevismens imperialism. Underkuvningen av Georgien.
(T. s. 485—497.) — <i>Claus, C. A.</i> Den italienska fasciströrelsens uppkomst och utveckling.
(N. Sv. s. 451—459) — <i>Sköld, H.</i> Baltisk politik. (T. s. 463—472.)

<b>L. Biografi (med genealogi).</b> <i>Duve, H.</i> Gerhart <sp>Hauptmann.</sp> (N. T. s. 451—465.)
— <i>Friis, O.</i> <sp>Holberg</sp> og den Danske Skueplads. (N. T. s. 435—444.) — <i>Haralds, H.</i>
Rudolf <sp>Kjellén.</sp> (N. Sv. s. 460—463.)

<b>N. Geografi.</b> <i>Richert, J.</i> Sicilianska studier. (N. T. s. 466—477, 543—559.)

<b>O. Samhälls- och rättsvetenskap (med nationalekonomi och statistik).</b>
<i>Forssell, A.</i> Prytaneion [ang. Heckscher, Gammal och ny ekonomisk liberalism.] (N. Sv. s.
499—511.) — <i>Josephsson, O.</i> Några synpunkter på den statsfinansiella situationen. (F. s. 593—624.)
— <i>Löfgren, E.</i> Våra jordfrågor. (F. s. 529—549.)

<b>Q. Ekonomi (med industri, handel och kommunikationer).</b> <i>Blomever, K.</i>
Tysklands ekonomiska läge. (Sv. T. s. 539—546.) — <i>Langlet, V.</i> Oljans världsmakt 4. (N. Sv.
s. 481—498.)

<b>U. Naturvetenskap.</b> <i>Marke, A. W.</i> Niels Bohrs atomteori. (N. T. s. 515—524.)



</chapter>
<chapter name="Ämneskatalogisering.
Några anvisningar med anledning av det utkomna registerhäftet till grundkatalogen.">
<h2>ÄMNESKATALOGISERING.</h2>
Några anvisningar med anledning av det utkomna registerhäftet till grundkatalogen.

Av <sc>Fredrik Hjelmqvist.</sc>

Med det i slutet av förra året utkomna häfte 4 föreligger grundkatalogen för
folk- och skolbibliotek färdig, och härmed har ett arbete slutförts som ej har
någon full motsvarighet i något av de andra skandinaviska länderna. <i>Hur</i> det
utförts, kan den, som själv står som utgivare, naturligtvis ej uttala sig om. Att
där finnas många ojämnheter och felaktigheter, det visar redan den långa listan
över rättelser och tillägg, som är införd i sluthäftet och vilken tyvärr med
säkerhet kan ytterligare kompletteras. Här skall emellertid framhållas några avseenden,
i vilka det nu föreliggande sluthäftet bör kunna vara till hjälp även för sådana
bibliotek, som ej varit i tillfälle att erhålla alla de föregående häftena.

Innehållet av sluthäftet utgöres i huvudsak av två omfattande register: ett
författar- och titelregister och ett ämnesregister. Dessutom bör framhållas att
däri ingå en förklaring av de för förlagens namn använda förkortningarna samt
en jämförande tablå över de två olika klassifikationssystem, som använts i
grundkatalogen och dess tilläggshäften. Både förkortningslistan och den jämförande
tablåen böra kunna vara till nytta för biblioteken. Men framförallt skule jag här
vilja hänvisa till ämnesregistret och den dithörande förklarande inledningen.

I ett bibliotek har man mycket stor nytta av att jämte en alfabetisk författar
-och titelkatalog samt en systematisk katalog lägga upp en alfabetisk <i>ämneskatalog,</i>
d. v. s. en katalog där arbetena äro ordnade efter det ord som anger det speciella
<i>ämne</i> arbetet handlar om <i>(»ämnesorde»),</i> vilket ord ej behöver ingå i själva boktiteln.
Finnas flera olika ämnen behandlade i ett arbete, låter man vart och ett av dessa
få sitt kort i ämneskatalogen. För att spara utrymme kan man dock därvid
föra arbeten, som behandla samma ämne, samman på <i>ett</i> kort. Man bör
ämneskatalogisera ej blott fristående arbeten utan också tidskriftsuppsatser. Vid
utskrivningen av ett ämneskort kan man förfara på följande sätt. På kortets
översta linje, ungefär 2 cm. från vänstra kanten skriver man ämnesordet med
rött bläck. Därefter skriver man på raderna nedanför de arbeten där ämnet
finnes behandlat, varvid man alltid tydligt (med understrykning) bör utmärka
ordningsordet (författarnamnet o. s. v.) i varje särskild boktitel, men i övrigt
förkortar titeln så mycket som möjligt. Varje arbete skall givetvis ha ny rad. I
marginalen till vänster skrives arbetets signatur och nummer. Exempel på ett
ämneskort:
<table>
<td><td>Karl XII.
<td>K 3045     <td><i>Hjärne, H.,</i> Karl XII. 1902.
<td>B 5597     <td><i>Ord</i> och bild 1918, s. 561—578 (Grimberg).
</table>
Med tillhjälp av en på vederbörligt sätt uppgjord ämneskatalog kan man direkt
få reda på, om ett visst ämne finnes behandlat i något arbete i biblioteket.

Man behöver ej — som man måste göra, när det gäller den systematiska katalogen
— först tänka efter, till vilken ämnesgrupp hör detta ämne? Man söker
utan vidare det ifrågavarande ämnet i den alfabetiska serien. Själva uppgörandet
av en dylik ämneskatalog har emellertid sina svårigheter. Det är ej alltid så lätt
att välja lämpligt ämnesord. För en fullständig ämneskatalog kräves dessutom
ett system med hänvisningar mellan olika ämnesord. I båda dessa avseenden
kan arbetet väsentligen underlättas om man bestämmer sig för att följa
ämnesregistret i grundkatalogen.

Man finner i ämnesregistret först och främst en ganska rikhaltig förteckning
över ämnesord, utgörande antingen enstaka ord eller sammansatta uttryck. I det
senare fallet bestå de av t. ex. ett adjektiv och ett substantiv, två substantiv
förenade genom »och» eller två substantiv av vilka det första står i genitiv form.
Man har visserligen i registret gått längre i specialisering än vad ett litet bibliotek
kan behöva, men det hindrar inte, att man även i ett litet bibliotek kan ha hjälp
av detsamma. Här några specialfall. Det kan ofta vara tveksamt, om det
beträffande geografiskt bestämda förhållanden är lämpligast att ge företräde åt det
geografiska uttrycket eller åt sakbegreppet, om det t. ex. bör heta Sverige:
historia eller Historia: Sverige. Registrets princip är härvid att ju mer speciellt
ett begrepp är, desto snarare bör man låta det bli huvudrubrik. Utgöres det
geografiska begreppet av namnet på ett svenskt landskap eller en ort, är det
alltid det som i registret fått företrädet. I fråga om länders namn är förhållandet
mera komplicerat. En god överblick över vilka sakbegrepp som lämpligen kunna
föras som underrubriker under det geografiska begreppet får man under rubrikerna
Svensk, Svenska, Sverige. En annan fråga som kan vara tveksam i sammanhang
med geografiska begrepp är, om man bör välja landets namn eller det ur landets
eller folkets namn härledda adjektivet, om man t. ex. bör säga Sverige: historia
eller Svensk historia. Den regel som följes i registret är att använda den
adjektiviska formen huvudsakligen, när det gäller förhållanden, som ha att göra med
folkkaraktär, språk eller litteratur. Det heter alltså där Svenska språket men
Sverige: historia.

Av inte minst värde är att ämneskatalogisera skönlitteraturen. I grundkatalogens
register har detta skett i ganska stor utsträckning. Att det är fråga om
en skönlitterär behandling utmärkes i regel genom tillfogande av: (vitt.) = vitterhet.
I detta sammanhang kan det vara skäl att erinra om två uppslag i registret, som
kunna ha särskilt intresse: Sociala frågor i skönlitteraturen, Religiösa frågor i
skönlitteraturen.

I en fullt utförd ämneskatalog ingår som ovan framhållits ett system med
hänvisningar. Från de allmännare begreppen hänvisar man till de mera speciella, i
fråga om liktydiga ord hänvisas från det som man inte valt till det som man
valt, mellan begrepp som på ett eller annat sätt stå i beröring med varandra har
man korshänvisningar. Om man också kan ha gagn av en ämneskatalog, även
om den ej är fullständigt utbyggd med alla dessa olika slag av hänvisningar, kan
man ej helt undvara dylika. Ämnesregistret kan därvid ge en del nyttiga
anvisningar. Man gör därför vid ämneskatalogiseringen klokt i att genom registret
skaffa sig en översikt över de begrepp, som stå nära det ämnesord det i varje
särskilt fall är fråga om.

I bibliotek där man tar ämnesregistret till hjälp vid uppgörande av en ämneskatalog,
kan det vara skäl att i bibliotekets exemplar av registerhäftet sätta märke
vid de ämnesord i registret, som man väljer för egen del. En annan åtgärd som
kan vara till nytta vid ämneskatalogisering särskilt i bibliotek, där man ej har

något vidlyftigare hänvisningssystem, är att göra upp en systematiskt ordnad
förteckning över valda ämnesord. En dylik förteckning är ett ganska gott
hjälpmedel att undvika användandet av olika ämnesord för samma ämne.
Personnamn och geografiska namn behöver man naturligtvis ej införa i denna
systematiska förteckning.

</chapter>
<chapter name="Stockholms stadsbiblioteksfråga">
<h2>STOCKHOLMS STADSBIBLIOTEKSFRÅGA.</h2>
Stockholms stadsbiblioteks byggnadsfråga synes nu stå inför en omedelbar lösning
sedan »Knut och Alice Wallenbergs stiftelse» ställt till stadens förfogande det
belopp som fattas för uppförandet av en byggnad i enlighet med det senast
framlagda reducerade byggnadsförslaget.<footnote>Detta förslag, som framlagts av borgarrådet Larsson i en till stadskollegiet ställd P. M.,
går ut på ett uppskov med byggandet av södra flygeln, som enligt kommittéförslaget (Bibl.-bl.
1922, s. 36 ff.) skulle rymma föreläsningssal, bokmagasin och några rum för personalen. Med
föreläsningssalen skulle t. v. få anstå, och ett första bokmagasin rymmande 70—75,000 band
skulle förläggas under den centrala utlåningshallen. Kostnaden för det sålunda reducerade
byggnadsförslaget beräknades med nuvarande prisläge till  1,860,000 kr.

Hela det ursprungliga byggnadsförslaget skulle efter en omräkning på grundvalen av nu
gällande priser betinga en kostnad av 2,190,000 kr. Det belopp, som står till förfogande, utgör
— bortsett från den senaste donationen  —  c:a 1,730,000 kr.</footnote> Donationsbrevet från stiftelsen har
följande lydelse:

Till Stockholms stadsfullmäktige.

Sedan det kommit till vår kännedom, att det senast uppgjorda förslaget till
stadsbibliotek skulle draga en kostnad av 1,860,000 kronor och att för ändamålet
disponibla medel den 1 januari 1923 beräknas till 1,730,000 kronor och att
således en brist föreligger av 130,000 kronor för att detta önskvärda och
samhällsnyttiga företag skall kunna realiseras, förklara vi oss villiga att, utöver den av oss
för ändamålet redan anslagna summan av en miljon kronor, ytterligare ställa ett
belopp av intill 130,000 kronor till förfogande för uppförande av
stadsbiblioteksbyggnad i huvudsaklig överensstämmelse med det sålunda numera föreliggande
förslaget, och skall detta belopp utbetalas vid behov, sedan ovannämnda 1,730,000
kronor jämte upplupna räntor äro för byggnadens uppförande använda.

Vi göra detta erbjudande under förutsättning att stadsfullmäktiges beslut
angående byggnadens uppförande fattas under innevarande år samt att arbetet på
byggnaden påbörjas senast den 1 maj 1924.

Högaktningsfullt

För <i>Knut och Alice Wallenbergs stiftelse</i>

<sp>Knut Wallenberg.</sp>

Alla intresserade erinra sig hurusom det var »Knut och Alice Wallenbergs
stiftelse», som genom sin storartade donation till ett Stockholms stadsbibliotek om
en miljon kronor den 30 mars 1918 bragte stadsbiblioteksfrågan från de fromma
önskningarnas område därhän att man kunde ha rätt att hoppas på ett snart
realiserande av planen, och nu har samma stiftelse alltså än en gång trätt hjälpande
emellan, då det på grund av de inträffade prisstegringarna efter den förra

donationens överlämnande yppade sig svårigheter att få de för ändamålet disponibla
medlen att räcka till, även i den reducerade form som det sista förslaget innebar.

Genom denna nya donation, som tryggar tillblivelsen av Stockholms stadsbibliotek,
har bankdirektör K. A. Wallenberg och den stiftelse som bär hans och
hans makas namn ej blott säkerställt Stockholms stadsbibliotek utan också givit
ett handtag åt modern stads- och folkbiblioteksrörelse överhuvud i vårt land, som
till sitt värde icke kan överskattas. Det torde ej vara alltför sangviniskt att
hoppas att föredömet från huvudstaden och den vidsynta uppfattning om bibliotekens
betydelse i det moderna samhället, varom ej minst denna senaste donation bär
vittne, skall komma att i hög grad påverka biblioteksfrågans ordnande också ute
i orterna landet runt.

</chapter>
<chapter name="Hollänska stads- och folkbibliotek.">
<h2>HOLLÄNDSKA STADS- OCH FOLKBIBLIOTEK.</h2>

Av <sc>Knut Tynell.</sc>

<b>II. Statens anslag till städernas biblioteksväsen.</b>

Det har av den gjorda framställningen framgått, att i Holland staten genom sin
lagstiftning i flera avseenden givit impulser till en kraftigare utveckling. Efter ett
par tidigare regleringar av statsanslagen år 1910 och 1917 tillkom den nu gällande
år 1919. Det har redan antytts, att det blott är biblioteken i kommuner med
över 5,000 inv., som räknas tillhöra kategorien fullmyndiga bibliotek, Openbare
leeszalen en. bibliotheken. Det är också blott dessa större bibliotek, som kunna
få anslag direkt av staten. Statsanslagets storlek beror på kommunens invånarantal.
I kommuner med 5,000 inv. uppgår det till 2,500 fl. (1 fl. = 1:50 kr.) och stiger
sedan, ehuru i starkt fallande progression, med folkmängden, så att det i en stad om
640,000 inv. (ungf. = Amsterdam) uppgår till 10,240 fl. För åtnjutande av
statsanslag fordras emellertid därjämte att biblioteket erhåller ett visst bestämt,
likaledes glidande, minimum av lokalt anslag (från kommun och provins).
Understiger det lokala anslaget det minimum, som i lagen stipuleras för en kommun
av vederbörande storlek, får biblioteket ej alis något statsanslag — med undantag
för en kort övergångstid för tidigare statsunderstödda bibliotek, t. o. m. utgången av
år 1923. Detta lokala minimianslag stiger från 750 fl. i städer med 5,000 inv.
småningom till 71,680 fl. för en stad med 640,000 inv. Talen äro så avvägda
i förhållande till statsanslagsbeloppen, att det lokala anslaget i de minsta
kommunerna med 5,000 inv. utgör minst 30 % av statens. I en medelstor stad om
40,000 inv. har det nått 100 %, i det att det fordras minst 3,840 fl. lokalt
anslag och staten likaledes ger 3,840 fl. I en stad om 140,000 inv. har man
hunnit så långt att minimum är dubbla statsanslaget, resp. bortåt 12,000 och
bortåt 6,000 fl., i en stad med 640,000 inv. det sjudubbla, resp. 71,680 och
10,240. Dessa statsanslag kunna emellertid betydligt ökas för de större städernas
vidkommande, i det att statsanslag kan lämnas till filialer i alla städer med minst
10,000 inv., varvid anslag utgår i en stad med mellan 10—20,000 inv. till en
filial ända till i en stad med över 640,000 inv. till 7 stycken, och varje filial får
1/3 av det ursprungliga anslaget till huvudbiblioteket mot en motsvarande ökning
av det lokala anslaget. På detta sätt kan en stad med 640,000 inv. få ett

anslag av staten om tillsammans 34,133 1/3 fl. mot ett lokalt anslag om tillsammans
238,933 1/3 fl. Av dessa bestämmelser bör man särskilt lägga märke till å ena
sidan de absolut taget ganska höga anslagen av staten i större städer och å andra
sidan den relativt stora del av anslagen som faller på statens andel i de mindre
städerna, och slutligen också kravet på ett visst, i relation till folkmängdssiffran
stående, minimianslag till ett bibliotek, för att det överhuvud skall anses värt
statsbidrag.

Den sistnämnda föreskriften, som torde vara något tämligen enastående för
Holland, har där hälsats som bibliotekens »myndighetsförklaring» i den mening att
man härigenom skapat förutsättningen för verkligt kvalificerade bibliotek. Det
är också tydligt att det rent principiellt innebär ett ytterst viktigt erkännande av
det oundgängliga behovet av verkligt tillfyllestgörande bibliotek i ett modernt
samhälle. En annan sak är frågan huruvida det här valda minimianslaget är så
avvägt, att det verkligen kan garantera en någorlunda tillfredsställande lösning, och
på denna punkt har en utlänning svårt att bilda sig en egen mening. Om man
undersöker det belopp som stipulerats som minimianslag i städer av olika storlek
blir resultatet följande:

<table b>

<td><td c 2>För huvud-<br>bibliotek:<td c 3>För filialer:<td c 2>S:a minimi-<br>anslag pr inv.
<td><td c>Stats-<br>anslag<br>fl.<td c>Minsta<br>lokala<br>anslag<br>fl.<td c>Högsta<br>antal<br>filialer m.<br>statsanslag<td c>Stats-<br>anslag<br>härför<br>fl.<td c>Minsta<br>lokala<br>anslag<br>fl.<td c>För<br>huvudbibl.<br>fl<td c>För huvud-<br>bibl. jämte<br>filialer till<br>högsta<br>antal<br>fl.
<td r>5,000 inv. . . . <td c>2,500<td c>750<td c>—<td c>—<td c>—<td c>0:65<td c>0:65
<td r>10,001 inv. . . . <td c>2,900<td c>1,450<td c>1<td c>966 2/3<td c>483 1/3<td c>0:43<td c>0:58
<td r>20,001 inv. . . . <td c>3,300<td c>2,460<td c>2<td c>2,200<td c>1,760<td c>0:30<td c>0:49
<td r>40,001 inv. . . . <td c>3,840<td c>3,840<td c>3<td c>3,840<td c>3,840<td c>0:19<td c>0:38
<td r>80,001 inv. . . . <td c>4,720<td c>0,608<td c>4<td c>0,29373<td c>8810 2/3<td c>0:14<td c>0:33
<td r>160,001 inv. . . . <td c>6,080<td r>13,376<td c>5<td c>10,133 2/3<td c>22,293 1/3<td c>0:12<td c>0:32
<td r>320,001 inv. . . . <td c>8,000<td c>30,400<td c>6<td c>16,000<td c>60,800<td c>0:12<td c>0:36
<td r>640,001 inv. . . . <td c>10,240<td c>71,680<td c>7<td c>23,893 1/3<td c>l67,253 1/3<td c>0:13<td c>0:43
</table>

Det innebär med andra ord, att minimum för ett bibliotek i lägsta storleksgruppen
blir 0:65 fl. per inv. (eller o: 97 kr.), varefter det faller så att det —
om man räknar med det högsta antal filialer, som enligt statsanslagsbestämmelserna
kan få anslag — blir för en stad med 10,001 inv. 0:58 fl. (eller 0:87 kr.)
och för städer med 60,000 inv. 0:32 fl. (0:48 kr.), varefter åter en stigning
börjar så att siffran i högsta gruppen blir 0:43 fl. (0:64 kr.).<footnote>På grund av de tillgängliga medlens otillräcklighet ha 1921 de i lagen stipulerade
anslagen till biblioteken måst minskas med 7 1/2 %, 1922 med 10 %. I år har också den tidigare
bestämmelsen att varje år 5 nya Openbare leeszalen kunna få anslag, för året suspenderats.</footnote>

Till dessa mellan c:a 0:65 och 0:32 fl. (eller 0:97 och 0:48 kr.) varierande
anslag av stat, kommun och provins komma emellertid överallt inkomsten av
låneavgifter o. d.

En jämförelse med svenska förhållanden visar att, om en lag sådan som den
holländska infördes i vårt land, detta skulle — därest biblioteken utbyggdes med
filialer — höja biblioteksanslagen i alla svenska bibliotek utom ett par, och i


många fall skulle det innebära en högst avsevärd ökning. Det genomsnittliga anslaget
till alla svenska statsunderstödda stadsbibliotek är i själva verket blott c:a
35 öre per inv. En jämförelse med Danmark visar däremot att där i åtskilliga
fall anslagen äro ganska väsentligt högre än de som enligt de holländska
bestämmelserna utgöra minimum, genomsnittsanslaget är där i kr. per inv.<footnote>Jfr Bibl.-bl. 1922, s. 160 f.</footnote>

I Holland anser man också att statsanslagen äro för låga och vill ha en revidering
av lagen framför allt i två avseenden: dels vill man ha särskilda anslag
till verksamheten för barn och ungdom, då beloppen ej anses räcka härtill och
biblioteken därför ofta rent av måste lämna denna verksamhet helt å sido, dels
vill man ha särskilda anslag för nygrundande och omorganisation av bibliotek.
Det torde väl ej heller vara tvivel underkastat att antingen en höjning av statens
bidrag eller också lokala tillskott ej obetydligt högre än de föreskrivna
minimianslagen i många fall skola visa sig nödvändiga. Att detta gäller om de större
städerna är alldeles påtagligt men framhålles i Holland också med särskild hänsyn
till de mindre städerna.

Blott ett bibliotek i varje stad kan få anslag av staten. Enda undantaget
utgör städer med en större katolsk befolkningssiffra. Det holländska folket är
nämligen ingalunda det så gott som homogent protestantiska, som man ofta föreställer
sig. Den holländska reformerta kyrkan, som är den avgjort största, omfattar i
själva verket ej ens hälften av landets hela befolkning. Framför allt finnes det
en mycket starkt organiserad katolsk kyrka, som inom sig rymmer åtskilligt över
1/3 av folkmängden. Till förmån för denna har lagen gjort det medgivandet att
vid sidan om det allmänna biblioteket statsanslag enligt grunder analoga med dem
som gälla för detta kan lämnas till ett särskilt katolskt bibliotek i städer med
minst 3,333 katoliker, där. de kommunala myndigheterna lämna anslag. Något
motsvarande medgivande till de få och relativt obetydliga speciellt reformerta
bibliotekens favör har däremot ej gjorts.

Samma tilltro till det enskilda initiativets överlägsenhet, som visar sig i den
förut nämnda omständigheten att så gott som alla bibliotek tillhöra enskilda föreningar,
visar sig också däri att det ej existerar någon som helst statlig institution
som förbereder utdelandet av statsbidragen, utan dessa utdelas av ministern på
förslag av den centrala biblioteksföreningen, vilken alla bibliotek äro skyldiga att
tillhöra, varjämte kontrollen över bibliotekens arbete handhaves av en
uppsiktskommitté i vilken denna förening väljer alla medlemmar utom en.

Sekreterare i föreningen är, som förut nämnts, D:r H. E. Greve. Det kan också
förtjäna att framhållas, att chefen för Hollands nationalbibliotek, De Koninklijke
Bibliotheek i Haag, D:r P. C. Molhuysen, nedlägger ett intresserat arbete;
han är bl. a. sekreterare i kommittén för biblioteksutbildningen och föreningens
byrådirektör.

<b>III. Landsbygdens biblioteksfråga.</b>

Det är, som inledningsvis påpekats, blott i samhällen med minst 5,000 inv.
som biblioteksfrågan ordnats i enlighet med hittills angivna grundlinjer. I mindre
samhällen har den ordnats efter andra principer och på ett sätt som betydligt
avviker från vad vi känna t. ex. från våra nordiska länder. De naturliga
förutsättningarna äro ju också i Holland väsentligt annorlunda än t. ex. i vårt land.
Landets ringa utsträckning och de därmed följande bekväma förbindelserna underlätta
givetvis i hög grad ett rationellt ordnande av biblioteksväsendet för

landsbygdens vidkommande. Hollands ytinnehåll är mindre än 1/13 av Sveriges. En
god uppfattning om hur ofantligt mycket tätare landet är befolkat får en svensk,
om han får veta att folktäthetssiffran för Holland i dess helhet är mer än dubbelt
så stor som för Sveriges tätast bebyggda län, Malmöhus län. I Sydholland — den
starkast befolkade delen — bor befolkningen t. o. m. mer än 5 gånger så tätt,
och ej ens den svagast befolkade av provinserna kommer långt efter Malmöhus
län. I sammanhang därmed dominerar stadsbefolkningen på ett helt annat sätt
än i Sverige. 2/5 av holländarne bo i stora och medelstora städer (om man
sätter gränsen nedåt för dessa till 20,000 inv.), medan siffran i vårt land är blott
1/5, och Holland har 15 städer med över 40,000 inv. mot hos oss blott 5. Då
man vet vilken betydelse de stora stadsbiblioteken måste få i en modern
biblioteksorganisation inser man, hur stort pius detta utgör till Hollands favör i
jämförelse med t. ex. vårt land. I Holland har man konsekvent kunnat bygga på
stadsbiblioteken. Det är som nämnt blott de stora och medelstora biblioteken i
samhällen med minst 5,000 inv. som överhuvudtaget få direkta anslag av staten.
Dessa få sedan faktiskt ta hand även om »plattelands»-verksamheten. Man
resonerar på följande sätt. Man kan aldrig komma därhän att varje holländare får
möjlighet att låna alla de böcker han av ett eller annat skäl önskar läsa enbart
genom att lita sig till små fasta bibliotek spridda på landsbygden. Bokbeståndet i
de mindre samhällenas bibliotek kan aldrig bli annat än i hög grad otillräckligt för
allt verkligt studiearbete — det kan bli tillfredsställande blott om man i huvudsak
inskränker sig till att kräva tillgång till läsning av det mest populära slag — och
vidare kan man där aldrig påräkna hjälp av utbildad personal. Till en början lät
man på somliga håll landsbygdens befolkning låna i städernas bibliotek precis som
stadsbefolkningen — det mötte inga formella hinder, de fingo betala sin årsavgift
som alla andra. Men även om detta i Holland med dess tätt boende befolkning
kunde ske i mycket större utsträckning än det skulle kunna låta sig göra i vårt
land, innebar det givetvis ingen verklig lösning. Så småningom har emellertid
av sig själv utvecklats ett fullständigt nationellt system för »plattelands»verksamheten,
tidigast i Friesland och provinsen Holland. Som redan antytts handhaves
också denna verksamhet av Openbare leeszalen eller rättare av provinsförbund av
dessa bibliotek. På rena landsbygden, där ingen sammanträngd befolkning bor,
arbetar man genom s. k. correspondentschappen. Ett antal låntagare, t. ex. minst
10, ha rätt att sluta sig samman och bland sig välja en s. k. correspondent. Hos
denne, som ofta är avlönad, rekvireras böcker efter tryckta kataloger, varefter han
insänder rekvisitionerna till närmaste bibliotek, och hos honom få böckerna också
några dagar senare avhämtas. Orsaken till att ej var och en får själv rekvirera
sina böcker direkt är dels att man genom den valda anordningen sparar
fraktkostnader, dels att man därigenom vinner lokal kontroll över låntagarna.
Nackdelarna äro å andra sidan påtagliga: man kan ej genast få med sig en bok hem,
utan man får gå två gånger med några dars mellanrum. Finnes en starkare
läslust finnes därför möjlighet för Correspondenten att vid sidan av denna sin
verksamhet rekvirera ett vandringsbibliotek från länsförbundet (eller från en
riksorganisation). Men förbundet går längre: på platser med en större sammanträngd
befolkning ordnar det små fasta bibliotek, vad lagen kallar agentschappen, helst
kombinerade med ett vandringsbibliotek, varjämte bibliotekarien givetvis även här
har rätt att som correspondent rekvirera böcker från Openbare leeszalen.

Gradationen skulle alltså bli:

1) i de större landsbygdssamhällena ett mindre bibliotek, agentschap,
kompletterat med vandringsbibliotek och correspondentschap,

2) i mindre samhällen blott correspondentschap och vandringsbibliotek, och
slutligen

3) för ett färre antal låntagare på en plats endast correspondentschap.

Genom 1919 års bibliotekslag har denna verksamhet auktoriserats från statsmakternas
sida. Staten ger nu anslag till provinsförbund av O. L. B., som åtager
sig att bedriva »plattelands-lectuur-voorziening» enligt ovan antydda plan, genom
correspondentschappen och agentschappen. Anslaget utgår med 2 cent per
invånare (efter frånräknande av städer med statsunderstött bibliotek) mot att
provinsen lämnar minst 1 cent per invånare. Också till vandringsbiblioteksverksamhet
lämnas särskilt anslag.

Dessa anslag ha emellertid varit alldeles otillräckliga, och ett nytt förslag till
grunder för fördelande av statsanslaget har utarbetats, enligt vilket i stället varje
correspondentschap skulle få 500 fl., varje agentschap 1,000 fl. mot att provinsen
lämnade halva detta belopp, dock med den begränsning att i varje provins blott 5
nya correspondentschappen (varvid varje agentschap räknas som två) årligen skulle
kunna få anslag. Man hoppades att anslagen skulle komma att redan fr. o. m.
1922 utgå efter dessa principer men med en tillfällig reduktion av 30—35 %.

Den närmare utformningen av plattelands-verksamheten är emellertid olika i olika
landsdelar. Förhållandena äro olika så till vida som man på en del håll har
tidigare haft relativt många fristående smärre folkbibliotek. I hela landet räknade
man för några år sen ej mindre än 500 dylika, därav, såsom redan nämnt, 300,
startade av Maatschapij tot Nut van't Algemeen. Det framhålles att åtskilliga av
dessa äro ytterst obetydliga och föra ett i hög grad tynande liv, men att de bästa
av dem kunna utvecklas till goda lokala bibliotek, som borde anknytas till
länsförbunden. Förutsättningarna äro alltså från denna synpunkt olika på olika håll.

Å andra sidan bedömes också värdet av anordnandet av små fasta bibliotek
rätt olika. Vid en diskussion vid 1920 års biblioteksmöte talade en av inledarna
för skapandet av fasta små utlåningsbibliotek på alla platser, där antalet låntagare
var minst 100, till vilka bibliotek emellertid blott borde anskaffas ett mindre antal
ofta lästa arbeten, under det man i övrigt skulle låna från ett O. L. B. Endast
på en del större platser, där särskilda förutsättningar funnes, borde tillkomma en
läsesal. En annan av inledarna uttalade sig däremot avgjort för ett energiskt
tillgodoseende av just läsesalsbiblioteken. Han menade att en läsesal i årligt
underhåll ej behövde kosta mer än 1/4—1/5 så mycket som ett någorlunda
tillfredsställande utlåningsbibliotek och att man därför i första hand borde skaffa ett fast
referensbibliotek kompletterat med vandringsbibliotek och först i andra hand vid
sidan därav ett fast utlåningsbibliotek.

Lagen om statsanslag torde vara så vagt formulerad att i dessa avseenden
skilda önskemål kunna tillgodoses allt efter olika lokala förutsättningar.

Som ett prov på hur denna holländska plattelandsverksamhet fungerar, kan
man studera arbetetet i det äldsta länsförbundet, Vereeniging vor openbaar
leeszalwezen in Friesland (fig. 1). Friesland är en provins med 385,000 inv., till
största delen landsbygd. Den största staden är Leeuwarden, som har 40,000 inv.
I provinsen finnes 5 O. L. B. Det av dessa konstituerade länsförbundet hade
1921 5 agentschappen (eller som det här kallas Plattelands O. L. B), vardera
med ett bibliotek, bestående av ett antal viktigare uppslagsböcker (22—57 st.)
och tidskrifter (24—32 st.). Antalet correspondentschappen var 67, av vilka 18
därjämte hade vandringsbibliotek. Härtill kommo ett antal ungdomsklubbar
(jeugdleesclub). Inalles utlånades på hela provinsens landsbygd genom dessa
bibliotek av olika slag 42,092 band till 2,242 låntagare.

<img 1>
Fig. 1. Karta utvisande biblioteksverksamheten i Friesland.
</img>

Förbundet utbetalar fr. o. m. 1922 som bidrag till varje P. O. L. B. årligen
400 fl. i en fast summa (första året 500 fl.), vartill kommer 75 fl. till
uppslagsböcker (första året 250) och 250 fl. till tidskrifter. Övriga utgifter få betalas
med lokala anslag. För de böcker som utlånas genom correspondentschappen betalar
förbundet frakten samt i arvode till varje correspondent 1 fl. per låntagare
(och därutöver för flertalet correspondenter ett fast belopp om 20—30 fl.). Till
det O. L. B., under vilket vederbörande correspondent sorterar, utgår som
ersättning för dess arbete 40 fl. och därutöver per lån 0:05 fl., en summa som
emellertid anses för låg.

Till förbundet utgår anslag av stat, provins o. s. v., varjämte av de avgifter,
som låntagarna betala, 1 fl. pr låntagare inflyter till förbundet. Det centrala
arbetet för provinsen skötes av en särskilt avlönad bibliotekarie, som varje år skall

besöka alla correspondentschappen och i regel därvid ha sammanträde med dess
låntagare.

Då statförslaget sista året (1922) torde ge en klarare bild av organisationen av
hela detta arbete, återgives det här:
<table>

<td c>Inkomster<td r>
<td>Anslag av staten . . . <td r>10,500
<td>Anslag av provinsen . . . <td r>8,950
<td>Bidrag av medlemmar . . . <td r>1,000
<td>Bidrag av föreningar . . . <td r>1,700
<td>Bidrag av låntagare . . . <td r>3,800
<td 2 r>—————
<td><td r>25,950 fl.
<td><td>
<td c>Utgifter<td r>
<td>Hyra . . . <td r>400
<td>Lön: bibliotekarie . . . <td r>2,500
<td><tab>correspondenter . . . <td r>2,990
<td>Reseersättningar . . . <td r>700
<td>Till 5 O. L. B. . . . <td r>2,500
<td>Till 6 P. O. L. B. . . . <td r>2,600
<td>Frakter för correspondentschappen . . . <td r>1.800
<td>Ersättning till O. L. B. för corr.schappen . . . <td r>5,79O
<td>Bokinköp (till 7 äldre och 2 nya<td r>
<td><tab>P. O. L. B. 800, till 16 vandringsbibliotek<td r>
<td><tab>2.400 fl., underhåll 250 fl.) . . . <td r>3,450
<td>Tidskrifter (till 6 P. O. L. B.) . . . <td r>1,500
<td>Möbler och inventarier . . . <td r>1,300
<td>Div. . . . <td r>420
<td 2 r>—————
<td><td r>25,950 fl.
</table>

Det har redan omnämts att Holland vid sidan av länsförbundens vandringsbiblioteksverksamhet
har en centralförening för vandringsbibliotek. Denna utsände hösten
1920 160 vandringsbibliotek, varav 135 om 100 band och 25 om 50 band.
Hela antalet låntagare i dessa bibliotek var 6,600 och antalet lån 68,000, därav
11 % facklitteratur, 50 % skönlitteratur och 39 ^ungdomsböcker. Utgifterna voro
1921 14,400 fl., därav 7,300 fl. till personal och 3,600 fl. till böcker och
bindning. Arbetet i denna centralförening utfördes av en bibliotekarie och två
assistenter.

<tab><tab><tab><tab><tab><tab><tab><tab>*

Det kan hända att ett studium av holländskt biblioteksväsen ej ger så mycket
direkt nytt — det går ju i så mycket tillbaka till förebilder i England och
Tyskland, även om man på vissa punkter kan märka påtagliga nationella
egendomligheter.

Det intressanta är emellertid just detta, att man kan se hur i det stora hela
samma idéer och likartade organisationsformer med smärre modifikationer, allt
efter nationella egendomligheter, möta oss på biblioteksväsendets område i olika
länder.

Man får i Holland ännu en gång och i synnerligen extrem form en erinran
om den avgörande betydelse för ett lands folkbiblioteksväsen i dess helhet av väl
tillgodosedda stadsbibliotek, ordnade så att de verkligen bli studiebibliotek i modern
mening. Man finner vidare en stark känsla för vikten av för sitt yrke utbildad
bibliotekspersonal och ett intressant försök att lösa bibliotekens svåra
utbildningsfråga. Också för landsbygdens vidkommande iakttar man med särskilt intresse
samma försök att gynna verkliga studiebehov genom samverkan omkring stadsbiblioteken
som naturliga centra, genom tillsättandet av särskilda bibliotekarier,
vilka ha till uppgift att hjälpa till med arbetet ute i bygderna, genom försöken
att skapa små läsesalar och handboksamlingar på så många ställen som möjligt
i orterna landet runt o. s. v.


Man antecknar också med tillfredsställelse den i Holland direkt uttalade principen
om ett visst, icke blott absolut utan i förhållande till folkmängdssiffran stående,
minimianslag till biblioteken för att de skola kunna anses fylla statens krav.

Det är otvivelaktigt, att det system för biblioteksväsendets organisation, som
utvecklats i Holland, på åtskilliga punkter ingalunda skulle lämpa sig att
efterbildas i vårt land och alldeles särskilt att de långa avstånden hos oss ställa helt
andra krav på ett system för lösningen av landsbygdens biblioteksfråga än i
Holland, men detta hindrar ej att också vi ha mycket att lara av holländskt
biblioteksväsen och de principer, som ligga till grund för dettas organisation.

</chapter>
<chapter name="Förmedling av statsbidragsböckerna.">
<h2>FÖRMEDLING AV STATSBIDRAGSBÖCKERNA.</h2>
Som tidigare i Biblioteksbladet omnämnts har vid 1922 års riksdag på hemställan
av Skolöverstyrelsen fattats beslut, som skulle möjliggöra ett upphävande
av centraliseringen av bokförmedlingen av statsbidragsböckerna till de
statsunderstödda biblioteken fr. o. m. det statsanslag, som beviljas år 1923, varigenom
biblioteken alltså i fortsättningen skulle kunna erhålla rätt att köpa böcker för
statsanslaget direkt genom bokhandeln i stället för som hittills endast genom
särskilda bokförmedlingsanstalter. I enlighet med det sålunda fattade beslutet har
en kungl. kungörelse (Svensk författningssamling 1922 n:r 619) utkommit, vilken
emellertid hänvisar till ytterligare föreskrifter, som senare skola av Kungl. Maj:t
meddelas. Så snart bestämmelserna utfärdats, komma de att inflyta i Biblioteksbladet.
I fråga om de 1922 beviljade anslagen gälla dock de äldre bestämmelserna.

</chapter>
<chapter name="Nordisk familjebok i ny, förkortad upplaga.">
<h2>NORDISK FAMILJEBOK I NY, FÖRKORTAD UPPLAGA.</h2>
Samtidigt med att andra upplagan av Nordisk familjebok håller på med utgivandet
av sina supplementband, har prospekt utsänts om en ny, förkortad upplaga
av detta standardverk. Den nya upplagan beräknas skola omfatta 20 band och
utgivandet utlovas skola taga högst 8 år. Priset är satt till 20, 23 eller 25 kr.
pr band allt efter dettas art.

Det utsända prospektet innehåller prov på artiklar och illustrationer. Dessa
visa att den nya upplagan i båda avseenden skall hållas uppe på samma höga
nivå som den gamla.

När den nya upplagan av Nordisk familjebok har börjat utkomma, ha sålunda
biblioteken ytterligare en möjlighet, då det gäller att tillgodose behovet av ett
konversationslexikon. Bonniers lexikon är fortfarande det billigaste (se därom
Bibl.-bl. 1922, s. 217), men artiklarna i den nya upplagan av Familjeboken komma
att bli på ett helt annat sätt ingående. Den blir i det närmaste dubbelt så stor.
Illustrationerna lova också att i det hela bli bättre. Bonniers lexikon har
emellertid den ej alldeles oväsentliga förtjänsten att det kommer att bli färdigt 5 år
tidigare. <tab><tab><tab><tab><tab><tab><tab><tab><tab><tab><tab><tab><tab><tab><i>F. H.</i>

</chapter>
<chapter name="Biblioteksnotiser.">
<h2>BIBLIOTEKSNOTISER.</h2>
<b>1921 års accessionskatalog</b> för Sveriges offentliga nibliotek har nu utkommit, liksom under
de senaste åren under andre bibliotekarien S. Hallbergs forfarna ledning, denna gång med
biträde av amanuens N. Agrell. Uppställningen är densamma som tidigare, men volymens
omfång är väsentligt större, 863 s. mot föregående år 788 s. Priset är fr. o. m. innevarande år 4 kr.

<b>Finskspråkig litteratur åren 1911—15.</b> På Finska Litteratursällskapets förlag har utkommit
en bibliografisk uppslagsbok Suomalainen kirjallisuus 1911—1915. Aakkosellinen ja
aineenmukainen luettelo (»La littérature finnoise 1911—1915. Catalogue alphabétique et
systématique») redigerad av bibliotekstjänstemannen Simo Pakarinen. Publikationen, som upptar även
musikalier och kartor, omfattar 588 tvåspaltiga petitsidor och kostar häft. 150 fmk., inb. (med
läderrygg) 200 fmk.

<b>»Stadshistorisk revy».</b> I Svenska stadsförbundets tidskrift har docenten Nils Herlitz
publicerat en översikt över under åren 1920—1921 utkommen svensk litteratur, som ur
Stadshistorisk synpunkt är av intresse (årg. 1922, s. 79—85, 149—150, 198—205). Denna översikt,
som är avsedd att i fortsättningen årligen återkomma, utgör en för alla lokalhistoriskt
intresserade synnerligen värdefull sammanfattning av ej blott i bokform utgivna arbeten utan även
tidskriftsuppsatser o. d. med en kort karakteristik av de olika arbetena. Stadshistorisk revy
kan erhållas separat från Stadshistoriska institutet, Stockholm till ett pris av 1 kr.

<b>Svensk författningssamling.</b> Ett »Allmänt sakregister till Svensk författningssamling för
åren 1905—1919» upprättat av Erik Ölander utkom 1921. Pris kr. 7:70.

<b>Vid Malmö stadsbibliotek</b> har till stadsbibliotekarie antagits andre   bibliotekarien vid
Lunds universitetsbibliotek teol. och fil. känd. Folke Nosslin.

<b>Västra Sveriges folkbildningsförbund</b> har utgivit en ny förteckning över sina
vandringsbibliotek. Katalogen omfattar dels 24 fasta bibliotek med skönlitteratur, om vardera 31 à 32
band, dels ett rörligt bestånd om 2,017 band, huvudsakligen facklitteratur i olika ämnen och
en del barnböcker. Rekvisitioner av vandringsbibliotek adresseras till förbundet, adr. Göteborgs
stadsbibliotek. Hyran är för fast bibliotek jämte hel sändning (högst 30 hand) ur den rörliga
samlingen 2 kr., för fast bibliotek och halv sändning (högst 15 band) ur den rörliga samlingen
1,50 kr., för hel sändning ur den rörliga boksamlingen 1 kr. och för halv sändning ur den
rörliga boksamlingen 50 öre pr månad. Frakten betalas av förbundet. Hyrestiden är för hel
sändning ur den rörliga samlingen 3—6 månader, för halv sändning utan fast bibliotek 2—3
månader. Den nya katalogen kostar 25 öre.

Det bör kanske påpekas att särskilt nystartade bibliotek i många fall med fördel kunna
komplettera sina boksamlingar genom lån av vandringsbibliotek.


</chapter>
<chapter name="Litteratur.">
<h2>LITTERATUR.</h2>
</chapter>
<chapter name="C. Religion.">
<h3>C. Religion.</h3>
<b>Missionsuppgifter</b> och missionsproblem. Akademiska frivilliges missionsförbunds
25-årsskrift. Sv. kristl. stud. 1921. 187 s. (Sv. kristl. studentrör.
missionsskriftser. 16.) <i>Cl.</i> <tab><b>5:50</b>

Skriften, som avser att celebrera den tjugofemåriga tillvaron av »akademiska frivilliga»,
d. v. s. sammanslutningen av de studenter, som ämna gå ut som missionärer, innehåller ett
antal uppsatser av svenska, norska och danska författare, vilka ge en god inblick i aktuella
missionsproblem. Många av dem äro mycket värdefulla. <tab><i>G. Lbrg.</i>

<b>Rodhe, Edv[ard].</b> Livet efter döden. Eskatologiska strömningar i nutiden.
Sv. kristl. stud. 1921. 75 s. (Religionsvetenskapl. skr. 2.) <i>Ceb.</i> <tab><b>2:25.</b>

Frågan om livet efter döden och de yttersta tingen har, säger författaren, under de senare
åren tilldragit sig ökad uppmärksamhet, och han påvisar, hurusom särskilt världskrigets och de
sista ärens mörka erfarenheter givit fart åt de eskatologiska funderingarna. Prof. Rodhe giver nu
en sannerligen välbehövlig orientering i dessa frågor. På en gång klart, vederhäftigt och
populärt tecknas de viktigaste av nutidens eskatologiska strömningar. Inom det begränsade
utrymmet kan visserligen debatten ej alltid föras till slut, men författaren lyckas dock bringa
betydlig reda i det ofta hopplösa virrvarret. Att spiritismen särskilt beaktas är ju helt
naturligt. Till slut gives en väl avvägd belysning av den kristna uppfattningen. <tab><i>G. Lbrg.</i>

<b>Sandegren, Herman.</b> Kast och kristendom i Sydindien. Diak. 1921. 259 s. Ill. <i>Clb.</i> <tab><b>5:75.</b>

Det är ett av religions- och missionshistoriens mest intressanta och svårlösta problem, som
här göres till föremål för en både uttömmande, gedigen och skarpsinnig undersökning. A ena
sidan klarlägges kastväsendets uppkomst, dess ställning och betydelse inom det indiska
samhället, varvid författaren lyckas sprida nytt ljus över många dunkla punkter. Därpå gives en
omfattande både historisk och principiell utredning av de olika kristna kyrkornas syn på
kastväsendet, även den av stort värde och i hög grad vägledande i denna tilltrasslade fråga.
Framställningen är mycket koncentrerad, och det kräver nog inte så litet arbete att följa densamma,
men den ger mycket rik behållning. Något verkligt motstycke till denna undersökning gives
ej vare sig i den svenska eller utländska litteraturen. <tab><i>G. Lbrg.</i>

<b>Schomerus, H.</b> Religionernas kamp. Övs. fr. ty. av Fredrik Dahlbom.
Utg. av Sv. kyrkans missionsstyrelse. Diak. 1921. 75 s. <i>Cl.</i> <tab><b>2:—.</b>

Författaren, f. d. missionär och numera docent i religionshistoria vid universitetet i Kiel,
giver här en principiell utredning av kristendomens förhållande till de icke kristna religionerna
huvudsakligen från synpunkten av missionens arbete i äldre och nyare tid. Han påvisar,
hurusom även inför den moderna religionshistoriska forskningen, som så väsentligt förändrat vår
syn på »hedendomen», missionsarbetet ter sig som en oavvislig nödvändighet på samma gång
som det nödgats till en nyorientering. Undersökningen är gjord med stor skarpsinnighet och
har ett betydande värde ur både religionshistorisk och missionsteoretisk synpunkt. <tab><i>G. Lbrg.</i>

De <b>svenska</b> missionerna 1922. Sammanfattande översikt på uppdrag av
allmänna svenska missionskonferensens arbetskommitté utg. av G. W. Lindeberg.
Lb. 1922. 203 s. Ill., portr. <i>Cl.</i> <tab><b>3:25,</b> inb. <b>4:75.</b>



Svensk mission har under de senaste årtiondena vuxit till en omfattande och betydelsefull
rörelse, som förtjänar långt större beaktande än den allmänna uppfattningen ännu är benägen
giva densamma. Den översikt av allt det missionsarbete, som f. n. utgår från Sverige, vilken
utgivits av docenten i missionshistoria vid Lunds universitet G. W. Lindeberg, är ägnad att ge
den förut med dessa förhållanden mindre förtrogne en god orientering. Samtidigt kan den
intresserade, som känt svårighet att följa med de senaste årens snabba tillväxt, här få en
fullständig, vederhäftig och lättläst sammanfattning av läget i sin helhet.

Boken består av tre avdelningar. Den första omfattar trenne artiklar av missionshistorisk
och principiell natur — den svenska indianmissionen, det svenska missionsintressets tillväxt
under 1800-talets förra del samt nutida samarbete mellan svenska missioner. Därefter följa
redogörelser för var och en av dessa organisationer, särskilt med hänsyn till uppkomsthistoria,
religiösa grundsatser och verksamhet i hemlandet. Dessa redogörelser äro helt och hållet
grundade på primänippgifter, som dock i vissa fall hade krävt en viss sovring. Uppgiften om
fribaptisternas missionärer stämmer t. ex. ej med de siffror, som meddelas från de enskilda fälten.
Den sista avdelningen ger en bild av de fält, där svensk mission huvudsakligen arbetar — Kina,
Indien, Väst- och Sydafrika samt den muhammedanska världen. Det är intresseväckande
uppsatser, skrivna av kännare (d:r Laman, lic. Sandegren m. fl.), som föra mitt in i dagens
problem av nationell, kulturell och religiös natur. Till dessa uppsatser fogas summariska
redogörelser för det svenska missionsarbetet inom vart och ett av dessa områden.

Som synes ger boken rent sakligt vida mer än en blott statistisk redogörelse eller ett knippe
årsberättelser. Det vore önskvärt, att dess rika material tillgodogjordes för
folkbildningsverksamheten i landet. <tab><i>G. D.</i>

<b>Söderberg, E[rik] N[atanael].</b> Den nya psalmboken. Några erinringar och
synpunkter. Diak. 1921. 37 s. <i>Chc.</i> <tab><b>0:90.</b>

Boken utgör en sammanfattning och komplettering av föredrag, som hållits under en tid,
då man väntade, att Kungl. Maj:ts avgörande i psalmboksfrågan skulle komma att
överensstämma med kyrkomötets beslut, så att dels ett tillägg till psalmboken av år 1819 och dels ett
reviderat psalmboksförslag skulle komma att kunna i församlingarna användas. — Förf. har med
den sakkännedom, som vunnits under arbete på psalmbokens revision, anfört de vägande skäl,
som synas honom tala för det fullständiga revisionsförslaget. Då psalmboksfrågan ännu icke är
slutgiltigt avgjord, är det av betydelse, att även erhålla en klar framställning av skälen för
fullständig psalmboksrevision. <tab><i>L. T.</i>

</chapter>
<chapter name="E. Uppfostran och undervisning.">
<h3>E. Uppfostran och undervisning.</h3>
<b>Björck, Wilhelm.</b> Skolreformen. En orienterande redogörelse för skolkommissionens
förslag till enhetsskoleorganisation. Nst. 1922. 196 s. <i>Ec.</i> <tab><b>2:25.</b>

Skolkommissionens sekreterare har i denna bok givit en vederhäftig och klar sammanfattning
av det stora förslaget. Han har tagit med icke endast organisationsförslaget utan även
huvudlinjerna i den rikedom av metodiska och inreorganisatoriska tankar, som framförts av
kommissionen. <tab><i>A. H—r.</i>

<b>Larsson, Hans.</b> Skolformer och skolkurser. Reflexioner i studentexamen.
A. B. 1922. 77 s. <i>Ecc.</i> <tab><b>2:25.</b>

En samling tidskriftsartiklar från de senare åren. Förf. förordar en sådan läggning av
undervisningen i skolans samtliga ämnen, att man endast får med det som har verklig
betydelse. Synpunkten tillämpas försöksvis på litteraturläsning och historia, varjämte även andra
ämnen i någon mån beröras. Förf. föreslår även en uppdelning av studentexamen, för att de
studerande skola kunna skaffa sig mera djupgående och ej endast ytliga och mera tillfälliga
kunskaper i de olika ämnena. Liksom alla Hans Larssons böcker väcker även denna en mängd
ankar hos läsaren, och boken kan därför rekommenderas åt alla, som ha intresse för den högre
skolbildningen. <tab><i>A. H—r.</i>

<b>Nordlund, Karl.</b> Läraren och lärarens gärning. Tre föredrag. Nst. 1922.
79 s. <i>Ea.</i> <tab><b>1:75.</b>


De tre föredrag, som ingå i boken, präglas i hög grad av författarens stora och mänskliga
intresse för skolan och ungdomen. I det första framhålles, hur läraren måste vara en levande
människa och icke endast en maskin, som proppar i sina elever en viss mängd kunskaper. I
det andra framlägger förf. sina tankar om, hur denna lärare med levande individuella intressen
skall kunna arbeta i skolan, där det måste finnas plan och metod. Det tredje föredraget
innehåller några synpunkter på den viktiga frågan om förhållandet mellan skola och hem. Förf.
har på ett lyckligt sätt strävat efter att »hålla sig till jorden» utan att därför glömma de höga
idealen. Häftet är av stort intresse icke bära för lärare av alla slag utan även för andra som
vilja sätta sig in i uppfostringsfrågor.<tab><i>A. H—r.</i>

<b>Om</b> Rudolf Steiners uppfostrings- och undervisningskonst. Övs. av artiklar i
veckotidningen »Das Goetheanum», första årg. (1921—1922) nr. 19—34 av G. K.
Sv. andelsf. 1922. 127 s. <i>Ea.</i> <tab><b>3:—.</b>

Innehåll: Rudolf Steiner. Antroposofi, uppfostran och skola. — Albert Steffen. Om Waldorfskolan.
— Referat från Rudolf Steiners föreläsningskurs för lärare den 23 dec. 1921—7 jan. 1922.

I denna bok finner man ett allmänt och sympatiskt intresse för att låta barnet utveckla
sig enligt sin natur. Arbetet vimlar dock av rena plattheter, som ofta måste betecknas såsom
grovt materialistiska, t. ex. när det säges, att människans växtkraft uppdämmes och att det
»andligt själiska i uppmärksamheten» hålles tillbaka, om naglarna äro långa, eller när det
påstås, att ledvärk och reumatism, som framträda i 40-årsåldem, i allmänhet beror på att minnet
ansträngts för mycket under de första levnadsåren o. s. v. Man får under läsningen ett starkt
intryck att den Steinerska »andevetenskapen» är i högsta grad oklar. <tab><i>A. H—r.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Anet, Claude.</b> Ariane, ung rysk flicka. Roman. Övs. fr. fra. Wahledow 1921.
238 s. <i>Hcej.</i> <tab><b>5:75.</b>

Ariane är en omoralisk bok men pigg och underhållande. Man gör här bekantskap med
en ung rysk studentska av en annan typ än den man är van att möta i litteraturen. För henne
är intet mänskligt främmande — åtminstone i teorien. Praktiskt taget är hon en oskuld, tills
hon möter den man, som blir hennes öde.

Det är ett stort svalg mellan den franska upplagan och den svenska, som deklasserats betydligt
genom den dåliga övers. förlaget kostat på boken och den ännu sämre korrekturläsningen. <i>E. Sqt.</i>

<b>Bartsch, Rudolf Hans.</b> Schwammerl. En Schubertroman. Övs. fr. ty.
A. B. 1919. 253 s. (Moderna romaner 34.) <i>Hcef.</i> <tab><b>6:50.</b>

Det är Schuberts liv bland konstnärer och borgare i 1820-talets glada och romantiska
Wien, som man här får en lättläst och rörande skildring av. Den lille tjocke, fule konstnären
med smeknamnet Schwammerl (champignonen) levde dock för det mesta fjärran det Wien, som
roade sig, och lät i sin sjukliga bortkommenhet och blygsel över sin fulhet lyckan gå sig förbi
i de tre vackra glasmästardöttrarnas gestalt. <tab><i>E. Sqt.</i>

<b>Benavente, Jacinto.</b> De skapade intressena. Marionettskådespel. Fr. spa
av Karl August Hagberg. Sv. andelsf. 1922. 125 s. Portr. <i>Hceka.</i> <tab><b>4:—.</b>

»De skapade intressena» — en ordagrant översatt men på svenska olämplig titel — blev
det första arbete, som skulle visa den svenska publiken vad vår senaste litteräre nobelpristagare
går för. Man kan ej säga, att det räcker till för denna uppgift, om det än visar hän på en
verklig diktare. Det är ett marionettspel på prosa med delvis traditionella figuier utan
verklighetsutformning, men icke utan modern livsironi och äkta idealistiskt patos. I alla händelser väl
värt att anskaffa och läsa. <tab><i>F. V.</i>

<b>Hudson, W. H.</b> I ombüträdets skugga. Berättelser från Argentina. Övs.
fr. eng. av Karin Jensen, f. Lidforss. W. & W. 1922. 159 s. <i>Hcee.</i> <tab><b>3:75.</b>

Hudson har ej förr införts i svensk bokmarknad men är en bekantskap att göra. Hans
berättelser från livet på Argentinas ofantliga slätter äro äventyrliga och ha en underton av trött
poetisk livsresignation, som gör verkan. En av berättelserna kan till och med kallas
gripande. <tab><i>F. V.</i>

<b>Leacock, Stephen.</b> Millionärer i Arkadien. Till svenska [fr. eng.] av Elisabeth
Krey-Lange. Sv. andelsf. 1920. 248 s. (Modern humor 5.) <i>Hcee.</i> <tab><b>7:75.</b>

En amerikansk satiriker, som gör ett tvärsnitt i toppen av den amerikanska samhällspyramiden,
skoningslöst avslöjande det andefattiga men humbugsrika miljonärslivet vid »Plutoria-avenyen».
Det är inte längre den pojkhumor vi vant oss att betrakta som den enda amerikanska
utan en samhällssatir utan stora åthävor, som tyder på att Amerika numera nått upp
till en mera eftertänksam ålder. Boken lider kanske av en viss enformighet, men några
kapitel om spiritistisk-teosofisk humbug och ett par prästtyper äro onekligen givande. <i>G—a L.</i>

<b>Lichtenberger, André.</b> Biche. Övs. fr. fra. av Gurli Sevón-Rosenbröijer.
A. B. 1921. 224 s. <i>Hcej.</i> <tab><b>3:75.</b>

Om än icke särskilt betydande, är denna skildring av en skygg och fin fransk flicka
älskvärd, på sitt vis artistisk i sin verksamma indirekta och ironiska kritik över självisk
samhällsmoral. <tab><i>F. V.</i>

<b>Mann, Heinrich.</b> Diana. Roman. Till sv. [fr. ty.] av Gösta Gideon Molin.
Sv. andelsf. 1920. 316 s. <i>Hcef.</i> <tab><b>8:50.</b>

Bildar tillsammans med de två följande en romancykel (på tyska »Die Göttinnen»).

Har man trots longörer och råheter njutit av Heinrich Mann's beska satir Undersåten,
blir man högst besviken Över det stora verk, som lär ha skapat hans litterära rykte och som
vida överträffar den nyssnämnda boken både vad långtrådighet och råhet beträffar. De tre
delarna, Diana, Minerva och Venus, skildrar hertiginnans av Assy olika utvecklingsstadier och
ha alla gemensamt det synnerligen brokiga och kosmopolitiska sällskap, vars medelpunkt hon
är. När hon misslyckats i sitt politiska spel, där hon rör sig som i sömnen, ledd av
äventyrare, sugs hon in i den virvel av allsköns last och ruttenhet som är hela verkets
huvudinnehåll. Med äkta tysk grundlighet fördjupar sig förf. i skildringar av en vidrig sensualism. »Så'na
djur finns inte», är man frestad säga om det depraverade sällskapet. Vissa sidor finnas
emellertid, där förf. ger hänförda skildringar av söderns färg- och bildprakt. Men trots dessa briljanta
tidor blir det med en känsla av äckel man lägger boken ifrån sig. Att den ej lämpar sig för
folkbibliotek är självklart. <tab><i>E. Sqt.</i>

— — Minerva. Roman. Till sv. av Gösta Gideon Molin. Sv. andelsf. 1920. 304 s. <i>Hcef.</i> <tab><b>8:50.</b>

Se ovan.

— — Venus. Roman. Till sv. av Gösta Gideon Molin. Sv. andelsf. 1920. 291 s. <i>Hcef.</i> <tab><b>8:50.</b>

Se ovan.

<b>Mann, Thomas.</b> Underbarnet. Övs. fr. ty. av Karin Allardt. A. B. 1920.
156 s. <i>Hcef.</i> <tab><b>3:75.</b>

En räcka välgjorda och förfinade men stundom matta eller konstlade berättelser. <tab><i>Rg.</i>

<b>Maran, René.</b> Batuala. En verklig negerroman. Till sv. [fr. fra.] av Carl
Ohlsson. L. H. 1922. 197 s. <i>Hcej.</i> <tab><b>4:75.</b>

En klen bok, vars enda märkliga egenskap är att författaren är neger. Onödig att
översätta. <tab><i>Rg.</i>

<b>Nielsen, Anton.</b> Min skog och min flicka. Till sv. [fr. da.] av Robert
Larsson. H. G. 1922. 172 s. <i>Hceda.</i> <tab><b>2:75.</b>

En frisk och löftesrik bok om natur och kärlek. Författaren är ny och har ett anlete
för sig. <tab><i>Rg.</i>

<b>Hcb. Skönlitteratur: ny svensk (med finsk-svensk).</b>

<b>Alving, Fanny.</b> Familjen von Skotte. Roman. A. B. 1922. 318 s. <tab><b>5:50.</b>

En roman om två sorters människor, de ursprungliga, som ej förblindas av fördomar och
därför förbli initiativkraftiga och oförvillat mänskliga — och de, som ett alltför bekvämt liv
avstängt från den uppfostrande verkligheten, så att egoismen även hos de hyggligare kan sitta
fruktansvärt djupt, bli självklar och omedveten. Romanen visar bägge sorterna människor
ur olika klasser. Pekpinnen är litet för tydlig, men boken är ända lyckad och god, stämplas
av medvetenhet och klart huvud. <tab><i>F. V.</i>

<b>Armfelt, Carl Gustav.</b> Vildmarkshistorier. A. B. 1922. 160 s. <tab><b>4:50.</b>

Ett knippe tilltalande bilder från skogen. Författaren är kanske ännu ej fullt färdig men
ovär gott genom livlig iakttagelse, konstnärskynne och uttrycksförmåga. <tab><i>Rg.</i>

<b>Folcke, Nils Magnus.</b> Under vingen. Dikter. Nst. 1922. 56 s. <tab><b>2:25.</b>

Folcke behärskar det tekniska, och han kan nå så pass högt som i dikten om de tre
bröderna, en verksam satir mot mänsklig medelmåtta och lojhet. Hans nya diktsamling vill vända
sig mera inat än de tidigare, men med vissa undantag lyckas han ej särskilt då. Dock är
hans lyriska åder omisskännlig. <tab><i>F. V.</i>

<b>Furuhage, Abdon.</b> Skapelsen. Dikter. Sv. andelsf. 1922. 100 s. <tab><b>3:—.</b>

F. är en av de yngsta versdiktarna av den inåtvända, extatiskt-religiösa läggningen. Han
är trevande och ofullgången, men några lyckade saker har häftet även med innerliga
tonfall. <tab><i>F. V.</i>

<b>Gripenberg, Bertel.</b> Dikter i urval. 2 uppl. B. & B. 1920. 240 s. <tab><b>4:50,</b> inb. <b>7:—.</b>

En axplockning ur denne författares omfångsrika men rätt ojämna alstring. All ärlig
strävan kan ej dölja, att hans gåvor äro ganska om gränsade. I sitt hemland har han — delvis
omåttligt — överskattats. Naturligen bör han ej här vägras det som honom tillkommer; men
man kan ej blunda för ätt vi här äga lika goda diktare, som ej på långt när nått samma ära
och upphöjelse. <tab><i>Rg.</i>

<b>Hemmer, Jarl.</b> Förvandlingar. Fyra berättelser. Förlags-a.-b. Fundament
Hfors 1918. 134 s. <tab>Fmk. <b>10:—.</b>

Dessa fyra berättelser ligga ett par år tillbaka i författarens produktion. Hemmer har
kanske gjort starkare saker sedan dess, men dessa små noveller äga dock alltid sitt värde. De
vittna om sin författares lyriska, mera fina än starka temperament och hans artistiska kräsenhet.
Litet tunt och sprött kanske, men alltid diskret och försynt. Hemmer visar här samma
gedigna och älskvärda egenskaper, man lärt sig beundra i hans lyrik. Jag tror knappast vi för
närvarande i Sverige inom den yngre författargenerationen äga några berättare av så hög,
konstnärlig rang och kvalitet som Finland äger i Runar Schildt och Jarl Hemmer. <tab><i>Hj. L—n.</i>

— — Rågens rike. [Versberättelse.] Å. & Å. 1922. 170 s. <tab><b>9:50.</b>

Denna i förlagets pristävlan med 10,000 kronor belönade versnovell målar i helt smidiga
blankvers den gamla lantliga historien om en fattig flicka som eftersträvas av den rike bonden
men ända till slut får sin älskade, den fattige drängen. Den är ej i främsta rummet
människoskildring, ehuru några figurer blivit rätt levande. Mest verkar den med sina episoder,
situationer, stämningar ur friskt lantliv, både drastiska och fint lyriska. Här finnes en viss

sävlighet i framskridandet som ju tillhör den episka tekniken, men också den livsvarma saklighet,
utan spår av abstrakta inlägg som är betecknande finsk. Dikten är ej något storverk, men en
bekantskap väl vard att göra. <tab><i>F. V.</i>

<b>Johansson, Gustaf.</b> Synerna. Dikter. Nst. 1922. 61 s. <tab><b>2:50.</b>

En av våra vildmarkspoeter, vars känsla för vårt lands skönhet inspirerar hans flesta verser.
Del blir aldrig banalt men ej heller särdeles fristående bland vår myckna lyrik om svensk
vildmark och dess människor. <tab><i>F. V.</i>

<b>Klinckowström, A[xel].</b> Den hemlighetsfulla fotbollen. Äventyrsroman. 2
uppl. Å. & Å. 1920. 224 s. <tab><b>8:50.</b>

En trevlig och spännande detektivhistoria och på samma gång ett stycke Stockholmsskildring
från de allra senaste åren. Förf. utnyttjar sina vidsträckta erfarenheter av liv och
vetenskap och spår ej heller på socialpolitiska och -filosofiska synpunkter. — En slags fortsättningar
på detta arb. utgöra de senare utkomna: Giftskatten (pris 6:50), Damen med djävulshuvudena
(Bibl.-bl. 1922, s. 61), Dollarfurstinnans jakt (pris 5:75). I dessa är dock tonvikten mera lagd
på skildringen av äventyr. <tab><i>Rg.</i>

<b>Lagerkvist, Pär.</b> Den lyckliges väg. A. B. 1921. 66 s. <tab><b>5:50</b>

Som lyriker har Pär Lagerkvist knappt riktigt funnit sin form, men hans vers spegla
uppriktigt och äkta en ung själs lyckoförnimmelser av livets skönhet. <tab><i>F. V.</i>

<b>Le Moine, Osborne.</b> Trädet på gott och ont. Roman. Boh. 1922. 352 s. <tab><b>4:—.</b>

En i gjutningen orolig och bristfällig men som skildring kanske mer än vanligt intensiv
roman om ett par mycket olika kvinnor och den man, som är gift med den ena och älskar
bägge. Det är motsatsen mellan den moderliga och lugna Stella och den impulsiva Rut, som
är bokens intresse. <tab><i>F. V.</i>

<b>Lindorm, Erik.</b> Bekännelser. A. B. 1922. 76 s. <tab><b>3:50.</b>

Lindorms sista diktsamling visar samma starka och vederhäftiga känsla och samma säkra
hand, som skär livsbilden fast konstnärligt. Hans område är begränsat; det är storstaden
Stockholm sedd med den unge arbetarpoetens ögon, men rent mänskligt. Den mognaste av våra
yngre lyriker. <tab><i>F. V.</i>

<b>Ling-Lander, Yngve.</b> Hemstadens visor. Dikter. Akad. bokh. [1921]. 100 s. <tab><b>2:25.</b>

Detta lilla häfte röjer någon poetisk begåvning, i de bästa dikterna tydligt nog. Kanske
blir författarens fysionomi framdeles tydligare. <tab><i>F. V.</i>

<b>Martins, G[ideon].</b> Den gula paviljongen. Roman. Å. & Å. 1922. 286 s. <tab><b>8:50.</b>

»Den gula paviljongen» har blivit föremål för mycken reklam, dels genom prisbelöning,
dels genom Fr. Bööks nedgörande artikel. Utan detta buller tror jag den skulle gått tämligen
obeaktad förbi. Ty den är verkligen föga märklig. Den är en skildring av olika medlemmar
i en arbetarfamilj — nästan alla barnen komma på avvägar. Det är mera fotografiskt referat
än konst häri. Skildringar från ungsocialistiska klubbar äro förut bättre gjorda av t. ex.
Ossiannilsson; och Sven Lidman har med större intensitet skildrat böne- och väckelsemöten. En
viss tarvlighet, ja råhet återkommer flerstädes. Mycket måtte sannerligen ej ha funnits att välja
på, då denna bok vann pris. <tab><i>Hj. L—n.</i>

<b>Myrén, Viktor.</b> Folk från gränsen. Nst. 1922. 143 s. <tab><b>2:50.</b>

Berättelser från en svensk-norsk gränstrakt, folklivsskildringar, bland vilka särdeles en, som
återger spänningen från tiden för unionsbrottet 1905, är ganska läsvärd. <tab><i>F. V.</i>

<b>Möller, Artur.</b> Femton år. Roman. Å. & Å. 1922. 251 s. (Ett liv 1.) <tab><b>6:50.</b>

En skildring av en brådmogen och överkänslig pojkes barndoms- och första ungdomsår.
Berättelsen, som är av starkt självbiografisk karaktär, har huvudsakligen intresse för dem som
ha några minnen från Lund gemensamma med förf. <tab><i>F. H.</i>

— — Hans tre sommarbrudar. Å. & Å. 1922. 214 s. <tab><b>4:75.</b>

Ett litet okynnigt och lustigt novellknippe. <tab><i>F. V.</i>

<b>Mörne, Arvid.</b> Inför havets anlete. A. B. 1921. 212 s. <tab><b>4:75.</b>

En lättläst och välskriven berättelse från tiden efter Åbo brand 1827. Några studenter ge
sig ut på en sommarseglats för att komma ifrån den gamla dystra universitetsstaden med dess
brända tomter och sotiga murar. En av dem lockas av havets förtrollning och en romantisk
skärgårdsflicka att dröja kvar hos folket på de yttersta skären och leva dess hårda liv i en
trakt, där mord och vrakplundringar just inte voro sällsynta den tiden. <tab><i>E. Sqt.</i>

<b>Nordling, Johan.</b> Berg och buda. Daladikter. Å. & Å. 1921. 159 s. <tab><b>4:75.</b>

Johan Nordling söker här med mer och mindre framgång skapa en dalapoesi. Emellanåt
får han bra fram det trolska och sägenaktiga, emellanåt verkar det något långsamt, då stoffets
rikedom flödar över. <tab><i>F. V.</i>

<b>Skog, Johan.</b> Mot kvällen. Dikter. Lj. 1922. 84 s. <tab><b>3:25.</b>

Skygga och stillsamma, icke frappanta, dikter om resignation. <tab><i>F. V.</i>

<b>Smirnoff, Karin.</b> Makter. Skådespel i fyra akter. A. B. 1922. 184 s. <tab><b>5:25.</b>

Ett excentriskt, icke ointressant och långt ifrån talanglöst drama om en kvinna, som av
medlidande dödar sin man innan han blir obotligt vansinnig, och därjämte också dödar sin
kärlek till en annan. Stycket är ej ett helgjutet konstverk men har en viss styrka i detaljerna,
av vilka några äro högst moderna. <tab><i>F. V.</i>

<b>Smith, Ejnar.</b> Fjordens egna. Å. & Å. 1922. 224 s. <tab><b>5:75.</b>

Ejnar Smith uppträder med en hel flock småberättelser från sin bohuslänska »fjord». De
äga prosadiktens brokiga mångfald och i regel opatetiska föredrag, men inte desto mindre bliva
flera av dem små poem. Hårda öden, dolda tragedier saknas ej, handling och konflikt
heller icke, och den vederhäftighet, som utmärker Smith i hans större romaner, finnes naturligen
även i dessa »spånor». <tab><i>F. V.</i>

<b>Wallenberg, Jacoby.</b> Min son på galejan. Utg. med inledn, och förklarande
anm. av Emil Olson. Å. & Å. 1921. 290 s. Ill. (Klassiska romaner utv. av
Fredrik Böök.) <tab><b>9:75.</b>

Wallenbergs alltjämt lika ungdomsfriska mästerverk (jfr Gr-kat. s. 96) har av prof. E.
Olson utgivits i noggrann anslutning till originalhandskriften. Det kan synas egendomligt att
få en upplaga, fyllande stränga vetenskapliga krav, i en romanserie, avsedd för vida kretsar.
men en var som ser, hur mycket föregående utgivare förvanskat texten, skall med
tillfredsställelse mottaga W:s arbete i dess ursprungliga form. Anmärkningarna äro, såsom var att vänta,
koncisa och pålitliga och torde tillfredsställa de allra flesta läsares behov. <tab><i>B. M.</i>

<b>Wranér, Henrik.</b> Valda skrifter utg. av Fredrik Böök. 1—3. A. B. 1922. <tab>à <b>4:50.</b>

Henrik Wranérs en gång så populära samlingar av ögonblicksbilder ur den skånska
allmogens liv äro sedan länge utgångna ur bokhandeln, och det är därför att hälsa med

tillfredsställelse, att ett antal av de bästa av hans berättelser nu utgivits i en ny samlad upplaga. W.
ger i dessa berättelser, som helt och hållet vila på egna barndomsminnen (W. var bördig från
Vranarp nära Simrishamn), levande och äkta, ofta humoristiska teckningar ur husmännens och
böndernas liv i sydöstra Skåne i helg och söcken, av deras seder och föreställningar, på 1850- och
60-talen. För skånska bibliotek böra hans Valda skrifter — vid sidan av den andra klassiska
skildringen ur skånskt allmogeliv, Nils Lovéns (Nicolovius) några årtionden äldre Folklivet i
Skytts härad — vara ett självskrivet förvärv, men också i andra trakter torde han kunna finna
tacksamma läsare. D. 1 innehåller berättelser på skånsk dialekt med ordförklaringar, d. 2 och
3 på riksspråk. Prof. Böök har i en inledning lämnat en kort levnadsteckning över Wranér. <i>K. T.</i>

<b>Årads, Eva.</b> Stockholmsglimtar med pendelslag. Sv. andelsf. 1921. 101 s. <tab><b>4:75.</b>

Denna poetissa ser åtskilligt med känsla men är endast undantagsvis säker på handen i
att återgiva, ehuru en och annan artistisk strof finnes. <tab><i>F. V.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Sjögren, Arthur.</b> Ur anteckningsboken. 1. Konst- och kulturhistoriska
anteckningar. Sv. teknologfören. 1921. 4:o. 65 s. Ill., portr. <i>Ia.</i> <tab><b>10:—.</b>

Den kände bok- och gravyrsamlaren har här påbörjat en serie småartiklar i bokform om
sina fynd. Särskilt behandlar denna del silhuetter och silhuettklippare (t. ex. Bellmanssilhuetter).
Det är en samling kuriosa för en begränsad publik. Utstyrseln är mycket vårdad. <tab><i>A. B—s.</i>

<b>Äldre</b> kyrklig konst i Skåne. Studier utg. med anledning av kyrkliga
utställningen i Malmö 1914 genom Otto Rydbeck och Ewert Wrangel. [Utg.,
Lund 1921.] 4:o. 281 s. <i>Ibc.</i> <tab><b>20:—.</b>

Efter en rikt illustrerad allmän översikt av O. Rydbeck över den i samband med Baltiska
utställningen 1914 hållna utställningen av kyrklig konst, som samtidigt ger den fylligaste
existerande allmänna översikt över skånsk medeltida kyrklig konst, följa några uppsatser rörande speciella
sidor av skånsk kyrklig konst, som ansetts av särskilt intresse: K.-V. Wåhlin behandlar skånsk
metallkonst under 1200-talet, H. Wåhlin »fransk stil i Skånes medeltida träskulptur, O.
Rydbeck trabes och leetorium i skånska kyrkor, L. Tynell bronsfuntar i Skåne och Blekinge, H.
Kjellin ornerade mässingsfat och deras inskrifter och E. Wrangel medeltida altarskåp i Skåne.

</chapter>
<chapter name="K. Historia.">
<h3>K. Historia.</h3>
<b>Djurberg, Wilh[elm].</b> Ett kungligt cancerfall. Carl XI:s sista sjukdom och
död. H. G. 1922. 63 s. Ill., portr. <i>Kce.</i> <tab><b>3:—.</b>

Doktor W. Djurberg ger i sin skildring av Karl XI:s sjukdom en förträfflig kulturhistorisk
bild av tidens läkarvård och medicinska uppfattning. Karl XI:s förmåga att uthärda plågorna
och trots dem åtminstone i viss mån ända till slutet sköta regeringsärendena vittnar om hans
ovanliga viljekraft. Det rikhaltiga källmaterialet möjliggör för förf. att redogöra för
sjukdomsförloppet och läkarnas, Urban Hjärnes och Ziervogels, försök att finna sjukdomshärden eller
bringa lindring för patienten. Uttalanden från medicinskt håll 1768 och 1850 i frågan ge
uttryck åt olika tiders uppfattning. Det senaste uttalandet föranleddes av Anders Fryxell.
Rykten om förgiftning spredos av samtiden och vunno mångenstädes tilltro. Försöket att medelst
en redogörelse för sjukdomen skingra misstankarna lyckades endast delvis. <tab><i>E. N—nn.</i>

<b>Estlander, Bernh[ard].</b> Elva årtionden ur Finlands historia. 2. 1878—1898.
Söderström, Hfors 1921. 312 s. <i>Kddb.</i> <tab>Fmk <b>50:—.</b>

Rektor B. Estlander för i ett nytt band av sin förträffliga översikt över Finlands historia
skildringen fram till 1898. (Ang. d. 1 se Bibl. bl. 1921, s. 150.) Såväl politiska förhållanden
som kulturella behandlas. De ryska omstörtningsplanerna under Alexander III skildras liksom
Alexander II:s sista regeringsår och i samband härmed nihilismen. Skolfrågorna under
1870-talet få en ingående skildring. Den finska språkrörelsen under Ahlqvists och Snellmans
ledning belyses klart. Naturligen ägnas språkstriderna ett betydligt utrymme. Av stort intresse
är skildringen av den svenska nationalitetsrörelsens uppkomst och utveckling. Genombrottet
inom konsten med Edelfelt och Gallén och inom litteraturen med Tavaststjerna, Minna Canth
och Juhani Aho skildras utförligt. Av värde ej minst som bakgrund för senare utveckling är
redogörelsen för arbetarrörelsens brytningstid. Boken kan varmt anbefallas alla, som ha intresse
för Finland och finska förhållanden. <tab><i>E. N—nn.</i>

<b>Gilliard, Pierre.</b> Tsarfamiljens öde. Tretton år vid ryska hovet. Peterhof
september 1905—Jekaterinenburg maj 1918. Övs. fr. fra. av Louise Lombard.
Nst. 1922. 207 s. Ill., portr. <i>Kmac.</i> <tab><b>6:50,</b> inb. <b>7:75.</b>

Författaren, som i egenskap av tronföljarens och prinsessornas informator trädde i nära
personlig beröring med tsarfamiljen, för vilken han hyser den största sympati, strävar i denna bok
att rentvå tsaren och hans gemål från åtskilligt förtal, som utspritts om dem, och tillbakavisar
bl. a. alla påståenden om deras tyskvänlighet och planer på avfall från Rysslands allierade.
Det intressantaste i boken är skildringen av den olyckliga familjens liv i fångenskapen och förf:s
på ort och ställe gjorda efterforskningar Törande de närmare omständigheterna vid dess mord. <i>A. H.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<b>L(s). Biografi: samlingar.</b>

<b>Horn, Vivi,</b> f. Ankarcrona. De små Knösarna. Ett romantiskt Uppsalahem.
H. G. 1921. 264 s. Ill., portr. <i>Lc(s).</i> <tab><b>11:50.</b>

Det torde vara något ganska karaktäristiskt, att just i vår jäsande och skickelsedigra tid
så många memoarer, brev och skildringar från flydda tider framläggas. Man flyr från den
oroliga nutidshetsen till det färdiga och avslutade med minnets förskönande patina över sig.
Hur vitt skilt från våra dagars är ej det liv som avspeglar sig i boken om de små Knösarna!
Det är till romantikens Uppsala, till Atterboms, Geijers och Wennerbergs dagar läsaren
förflyttas. Kring den olyckliga skaldinnan Thekla Knös' gestalt gruppera sig här flera av tidens
bemärkta personer. Det är som hade de alla haft tid till större fördjupning då än nu. Det
är som komme man in i ett tyst och stilla rum, när man genomgår dessa sidor från vårt
Weimar — romantikens Uppsala. <tab><i>Hj. L—n.</i>

<b>Pallin, Erik,</b> [pseud.:] <i>(Flying).</i> Sportfolk. Kåserande levnadsteckningar.
Å. & Å. 1921. 165 s. Portr. <i>Lc(s).</i> <tab><b>8:—.</b>

34 anekdotfyllda, korta levnadsteckningar av den svenska idrottsrörelsens mest bemärkta
och ledande män, med ofta roande skildringar från den moderna svenska idrottsrörelsens första
år, då de nuvarande ledarna i regel voro aktiva deltagare i den tidens idrottstillställningar,
där skämtet och det goda humÖTet mer fick komma till sin rätt än i våra dagars
tävlingsidrott. <tab><i>A—e H—m.</i>

<b>Speglarna</b> vid Downing street. Några politiska reflektioner av En herre med
dammtrasa (»a gentleman with a duster»). Övs. fr. [eng.] av Elin Silén. Sv. kristl.
stud. 1922. 164 s. <i>Lb(s).</i> <tab><b>3:50.</b>

Engelskt parlamentariskt liv har alltid utgjort en synnerligen tacksam jordmån för
utforformandet av utpräglade och intressanta karaktärer, och England kan också berömma sig av
att vara den politiska karaktärsteckningens förlovade land. Under senare år är det ej mindre
än tre essaysamlingar av hithörande natur och behandlande i stort sett samma personer, som
överflyttats till svenska: 1915 Gardiners Englands ledare (Bibl.-bl. 1916, s. 103), 1917
österrikaren Sil-Varas Engelska statsmän (Bibl.-bl. 1918, s. 144) och nu sist föreliggande samling.
Denna har ett rent moraliskt-politiskt syfte, den vill damma av speglarna vid Downing street så

att statsmännen »kunna se sig själva som andra se dem». Att denna självprövning är uttryck för
stämningar i vida kretsar, framgår av det oerhörda uppseende boken väckt. För oss torde dess
främsta intresse ligga i denna dess natur av politiskt symptom. Den som vill ha en klar bild
av de män, som i detta nu stå mot varandra i engelsk politik, har nog trots allt åtskilligt mer
att hämta ur t. ex. Gardiners arb. som ger mycket mer av faktiska uppgifter och konkreta drag,
även om den nya boken också från denna synpunkt kan vara av intresse genom att lämna
kompletterande smådrag eller en ny och överraskande belysning, särskilt med hänsyn till de
behandlade personernas insats under de allra sista åren. <tab><i>K. T.</i>

<b>L. Biografi: särskilda personer.</b>

<sc>Bach, Johann Sebastian.</sc> <b>Stuart, Elsa Marianne.</b> Johann Sebastian Bach.
W. & W. 1922. 176 s. Ill., portr., litt. <i>Lb.</i> <tab><b>7:-.</b>

Den första mera omfattande levnadsskildringen på svenska av den store tonsättaren. Tack
vare en lättflytande språklig framställning, som likväl skulle ha vunnit på att ha lyfts till ett
högre plan, förmår författarinnan att till läsaren överflytta något av den entusiasm, med vilken
hon själv gått att lösa sin uppgift. Arbetets brister framträda främst i en mindre djup
uppfattning av den historiska miljön och en ej fullt nöjaktig disposition av materialet, varigenom
onödiga och tröttande upprepningar icke kunnat undvikas. Störande verkar en välvis benägenhet
för uttalanden i dagsfrågor, vilka endast äga föga beröring med det behandlade ämnet. <i>E. S—m.</i>

<sc>Batz, Jean de.</sc> <b>Lenotre, G.</b> [pseud. för <i>Théodore Gosselin</i>]. En
rojalistisk konspiratör under skräckväldet. Baron de Batz 1792—1795. Efter
outgivna dokument. Övs. [fr. fra.] av Karin Jensen, f. Lidforss. Nst. 1922. 336 s.
<i>Lb.</i> <tab><b>6:25,</b> inb. <b>8:—.</b>

Förf. är förut känd för svensk publik genom sina tidigare skildringar från franska
revolutionen. Hans förmåga att kunna avlocka »gamla papper», förut okända eller förglömda,
kvintessensen av deras innehåll samt giva den historieintresserade allmänheten ofantligt lockande
tidsbilder, uppbyggda på dessa dokument, är helt enkel genial. I detta arbete är det en av
intrigörerna bakom kulisserna, som föres fram i dagsljuset, och därtill en av de allra
märkligaste, en förut väl anad men aldrig riktigt känd konspiratör, en trogen vapendragare för den
i spillror sjunkna kungligheten. Hans märkliga inflytande över konventets medlemmar, hans
förmåga att utså tvedräkt och hat, hans spekulationer med hjälp av rika tillgångar av guld i
politikernas föga skrupulösa själar och hans slutliga misslyckande inför övermannen, Napoleon
— allt är av Lenotre sammanställt och skildrat med en raffinerad konst. Det är som man
läste en den skickligast hopkomna detektivroman, blott med den skillnaden, att hjälten här är
en verklig, livslevande figur. — Det är möjligt, att boken till fullo kan njutas blott av dem,
som förut känna revolutionens historia, men läsvärd är den i högsta grad. <tab><i>J. F.</i>

<sc>Bismarck, Otto von.</sc> Kejsaren och jag. Tankar och minnen [3]. Övs.
fr. ty. av Ernst Lundquist. A. B. 1921. 204 s. <i>Lb.</i> <tab><b>16:50.</b>

Tredje delen av Bismarcks Tankar och minnen, som länge motsetts med spänning, motsvarar
knappast, vad man väntat sig. Den ger i allt för hög grad uttryck åt den åldrade rikskanslerns
grämelse och känslor av förbittring gentemot dem, som störtat honom eller tagit arvet efter
honom. Bland det, som väckt mest uppmärksamhet, torde vara karaktäristiken av kejsar
Wilhelm. Anmärkningsvärt är hans faders omdöme till Bismarck från 1886 om hans högmod och
självöverskattning. I ett kapitel lämnas en jämförande karaktäristik mellan Wilhelm II och
hans företrädare, som blir allt annat än smickrande för den förre. Arbetets huvudinnehåll är
en redogörelse för de händelser, som medförde Bismarcks störtande. Motsatsen mellan
kejsaren och kanslern beträffande socialpolitiken och socialistlagen framlägges. Inom utrikespolitiken
framträder ej någon verkligt motsatt uppfattning. Bismarcks fall medförde dock avbrott av de
nära förbindelserna med Ryssland. Caprivis utrikespolitik, särskilt kolonialöverenskommelsen
med England och handelstraktaten med Österrike, kritiserar Bismarck skarpt. <tab><i>E. N—nn.</i>

<sc>Lagergren, Claes.</sc> Mitt livs minnen. Nst. 1922. 474 s. Ill., portr. <i>Le.</i> <tab><b>12:—,</b> inb. <b>14:75.</b>

Markis Claes Lagergren berättar med ovanlig minnesgodhet sina minnen från barndoms-
och ungdomsåren i Närke, från skoltiden i Örebro och från 1870-talets Stockholm. Förf. har


tydligen alltid intresserat sig för förflutna tider. Gestalter och förhållanden, som han hört sin
mor eller mormor skildra, bli genom hans berättarförmåga levande för läsaren. Bilder från
Norrköping under Gustav III:s tid framrullas. Lantlivet i de gamla oskiftade byarna och på
de många herrgårdarna med starkt utvecklat sällskapsliv skildras. En mängd originella
personligheter ur olika samhällsklasser framställas. Bland herrgårdsskildringarna framstår särskilt den
av Bysta under den Anckarsvärdska tiden och av det dit hörande Brevens bruk. Teaterförhållandena
i Stockholm under 1870-talets första år ägnas utförliga skildringar. I bokförläggare
Flodins hem råkade förf. en hel rad av dåtida litterära celebriteter som Lea, Elias Sehlstedt
och Marie Sofie Schwartz. <tab><i>E. N—nn.</i>

<sc>Pepys, [Samuel].</sc> Pepy's dagbok (1660—1669). Hans anteckningar om
sig själv och den »glade kungens» tider i urval, översättning [fr. eng.] och
bearbetning av K. G. Ossiannilsson. W. & W. 1922. 220 s. <i>Lb.</i> <tab><b>5:75.</b>

Engelsmannen Samuel Pepys gjorde sin främsta insats genom sitt arbete som tjänsteman i
marinförvaltningen, men det är genom hans dagbok för åren 1660—69, som hans namn gått till
eftervärlden. Dagboken, som är skriven med chiffer och aldrig avsetts för någon annan än
nedskrivaren, utmärker sig för en enastående öppenhjärtighet och ger därigenom den trognast
tänkbara bild av hur en välbärgad och för allt mänskligt intresserad Londonbos dagliga liv på
1660-talet förflöt. Om varandra meddelas smärre notiser ur det dagliga livet — middagsmatsedeln,
en och annan gång kritiskt kommenterad, viktigare nyheter i hustruns och, framför
allt, P:s egen välförsedda garderob, teaterbesök och andra förströelser o. s. v. På många ställen
vidgar sig emellertid dagboken till att ge en fyllig och levande skildring av viktigare
tilldragelser. P. blir på nära håll vittne till 1660 års aterställelse av konungadömet och lämnar också i
fortsättningen åtskilliga notiser från hovet, däribland ganska mycket skvaller från Karl II:s
lättsinniga omgivning. Dagboken lämnar också en synnerligen åskådlig bild av pestens
fruktansvärda härjningar 1665—66 och av den stora branden 1666.

Den fullständigaste tryckta upplagan av P:s dagbok fyller 9 band. Den svenske utgivaren
har valt den säkerligen enda möjliga utvägen, den att avsevärt förkorta dagboken och gruppera om
dess stoff, men torde vid omredigeringen ha gått åtskilligt radikalare till väga än som strängt
taget varit nödvändigt. Även om därigenom en hel del av dagbokens omedelbara charme gått
förlorad, är boken även i den form den fått på svenska väl förtjänt av uppmärksamhet från
alla kulturhistoriskt intresserades sida. <tab><i>K. T.</i>

<sc>Schubert, Franz.</sc> <b>Hillman, Adolf.</b> Schubert. W. & W. 1922. 248 s. Ill., portr. <i>Lb.</i> <tab><b>7:25.</b>

Schuberts liv förflöt stilla, undangömt i borgerlighetens atmosfär och har genom frånvaron
av spännande moment icke heller över hövan intresserat forskningen. Först sedan hans dagböcker
långt fram i tiden bragts i dagen blev det för O. E. Deutsch och efter honom Dahms möjligt
att utöver den rent yttre konturteckningen skänka åt levnadsbilden en större fyllighet. Hillman
eftersträvar icke för egen del att komma med något nytt, utan bygger i huvudsak sin skildring
på nyssnämnda författare. Saklighet heter hans paroll, och härigenom lika mycket som genom
den vinnanda enkelheten i framställningen har han ingen svårighet att uppväcka sympatier. <i>E. S—m.</i>

</chapter>
<chapter name="M. Antropologi och folkkunskap.">
<h3>M. Antropologi och folkkunskap.</h3>
<b>Bolinder, Gustaf.</b> Naturfolkens kultur. Allmän etnografi. N. o. k. 1922.
145 s. Ill., litt. (Natur o. kultur 7.) <i>Mb.</i> <tab><b>2:75,</b> inb. <b>3:75.</b>

En intressant och rolig framställning, vartill vi ej haft någon motsvarighet förut på svenska.
Det ena kulturelementet efter det andra genomgås under anförande av komparativa synpunkter.
Förf. framhäver starkt och med rätta, att naturfolken visst icke äro så konstiga eller — ännu
mindre — löjliga, som den tillfällige betraktaren är benägen att tycka, utan måste tagas på
fullt allvar. Klyftan mellan deras kultur och vår är i de flesta fall ej så stor, de förtjäna i
regel visst icke titeln vildar.

Att inom en så trång ram få med så mycket är säkert icke lätt, åtminstone ligger faran
nära att förfalla till torr uppräkning. Det har förf. lyckats undvika. Någon liten ojämnhet i
framställningen och ett eller annat obetydligt misstag kunna kanske konstateras, men ej av den
art, att arbetets värde förringas.

Det utgör ett nytt bevis på den höga nivå, på vilken serien »N. o. K.» befinner sig.
Önskvärt hade varit, att illustrationerna i en del fall ej varit så starkt förminskade. <tab><i>C. S—g.</i>

<b>Söderbäck, Per.</b> Skrock, sed och sägen i en Smålandssocken. Anteckningar
från Kristdala. W. & W. 1921. 151 s. <i>Mba.</i> <tab><b>4:—.</b>

Innehåller en rik samling folkminnen, där man kan följa Kristdalabornas liv från vaggan
till graven. I den avsides belägna bygden, där man hade långt och besvärligt till järnväg och
stad, bevarades mycket av gamla föreställningar och sedvänjor långt fram i senaste tid. <i>F. H.</i>

</chapter>
<chapter name="N. Geografi.">
<h3>N. Geografi.</h3>
<b>Fogelqvist, Torsten.</b> När stugan blev mig trång. Utkast från en resa.
A. B. 1922. 130 s. <i>Na.</i> <tab><b>4:50.</b>

En synnerligen läsvärd bok. En högt bildad mans syn på länder, människor och
tidsfrågor, som ger mycket mer än vad vanliga reseböcker göra. <tab><i>Rg.</i>

<b>Lindblom, Gerhard.</b> I vildmark och negerbyar å Mount Elgon och annorstädes
i Ostafrika. Lb. 1921. 214 s. Ill., kart. <i>Np.</i> <tab><b>7:50.</b>

Det geografiska område, som i handböckerna betecknats som Brittiska Ostafrika, är i
europeiska ögon ett »ungt land». Mount Elgon, som var det egentliga målet för 1920 års svenska
expedition, upptäcktes först 1883. Förhållandena ha emellertid snabbt förändrats, särskilt på
de senaste åren. Pacificeringen av de infödda tyckes vara tämligen fullständig, en icke
obetydlig europeisk invandring har ägt rum, och man kan t. o. m. möta vita luffare därute. En
resenär med förf:s iakttagelseförmåga, tidigare kännedom om förhållandena, kunskaper och
vetenskapliga träning bör därför ha mycket att berätta om ett land, som för ett par mansåldrar
nästan var en vit fläck på Afrikas karta och ännu är ett jägareldorado men i övrigt snart tycks
lämna den gamla tiden bakom sig. Hans skildring i ord och bild ger också en konkret
föreställning i många avseenden om liv och leverne i ostafrikanska vildmarker och negerbyar
liksom i de nyuppvuxna samhällena, t. ex. Nairobi, som har trevånings stenhus, europeiska butiker,
teatrar, elektriskt ljus och ett par tusen vita, som uppträda i europeisk elegans.

Den intressantaste avdelningen synes mig dock vara utredningen av problemet om Mount
Elgons grottor, som förf. uppenbarligen löst. De hemlighetsfulla underjordiska bostäderna,
som ännu på sina ställen begagnas och som måhända givit Rider Haggard uppslaget till hans
berömda roman »Hon eller dödsgrottorna vid Kor», visa sig vid hans omsorgsfulla
vetenskapliga granskning varken så romantiska eller med avseende på bebyggelsens ålder så märkliga,
som gissningsvis antagits, men som undersökningsobjekt äro de synnerligen intressanta att läsa
om. I övrigt har förf. med nästan överdriven omsorgsfullhet bemödat sig att undvika
vetenskapen för att i stället skriva för en större allmänhet, och det är att hoppas, att han så vunnit
syftet att nå en stor läsekrets. <tab><i>S. S.</i>

<b>Saxon, J[ohan] L[indström].</b> Det nya Palestina. Minnen och intryck från en
färd genom bibelns land. Nutiden 1921. 382 s. Ill., portr., kart. <i>Noa.</i> <b>6:50.</b>

Förf. har uppehållit sig en tid i Jerusalem, företagit utfärder till en mängd bekanta
historiska platser, samlat många små bilder till illustrationsmaterial och flitigt hört sig för om
ställningar och förhållanden. Mycket känner man igen eller återerinras om, ganska mycket är
också nytt. Förf. har nämligen besökt Palestina efter kriget, och nya förhållanden ha där
som annorstädes på många sätt vunnit insteg. När järnvägen för åtskilliga år sedan blev
färdig, gjorde det ett underligt intyck att läsa om det heliga landets platser som stationsnamn.
Nu är det mycket annat modernt, som tillkommit. Det finns godtemplarloge och daglig
tidning i Jerusalem, man kan åka i bil till Samaria och Kana eller motorbåt på Genesareths sjö,
och medan förf. var där ute, hände det, att socialdemokrater och bolsjeviker kommo i
handgemäng på Jaffas gator. »Det nya Palestina» har framför allt fått ett viktigt problem:
förhållandet mellan araber och judar, vilka senare genom invandring från Europa och Sionismen,
som vill »återförena Guds egendomsfolk med dess för länge sedan förlorade jord», fått sin
ställning stärkt, och av allt att döma har England som mandatar en besvärlig uppgift.

I sitt återgivande av den historiska lokaltraditionen gör förf. icke anspråk på
vetenskaplighet. <tab><i>S. S.</i>

<b>Wilhelm.</b> Bland dvärgar och gorillor. Med svenska zoologiska expeditionen
till Centralafrika 1921. Nst. 1922. 318 s. Ill., kart. <i>Np.</i> <tab><b>10:—,</b> inb. <b>13:50.</b>

Boken hör till prins Wilhelms bästa och är en av de mest tilltalande bland nyare reseskildringar.
Den förenar på ett förträffligt sätt exakta uppgifter med stämningsrika
naturskildringar: det är en icke blott skarpt iakttagande, men även varmt kännande person, som fört
pennan. Materialet är ju också sällsynt intressant, ett stort stycke så gott som orörd afrikansk natur,
med dess rika växt- och djurliv och märkvärdiga svarta människor. Och så är den visst ingen
jaktbok i vanlig mening, där finns intet skryt med mästerskott och fyllda jaktväskor. Resans
mål var allvarligt och vetenskapligt, och naturskyddsintresset, som överallt lyser fram, är djupt
känt och allvarligt menat, vilket även visas av, att prinsen hos belgiska regeringen hemställt
om vissa fridlysningsåtgärder. För zoologernas något trängre krets har följeslagaren, greve N.
Gyldenstolpe, skrivit två kapitel, vari särskilt berättelsen om mötet med gorillorna är av
betydligt intresse.

Illustrationerna äro verkligt talande — märk särskilt dem av levande vilda djur i naturlig
omgivning — och utmärkt fint reproducerade. Boken anbefalles varmt åt alla bibliotek utan
undantag. <tab><i>C. S—g.</i>

<b>Ne. Geografi: Sverige.</b>

<b>Fröding, H[ugo].</b> Berättelser ur Göteborgs historia under gustavianska tiden.
Medéns bokh., Gbg 1922. 394 s. Portr. <i>Ncy.</i> <tab><b>10:—.</b>

Överstelöjtnant H. Fröding ger i det nya bandet av sina berättelser ur Göteborgs historia
en rad skildringar av olika sidor av stadens utveckling. Av ledande personligheter såsom
landshövding Du Rietz och biskop Wingård eller stora affärsmän såsom Sahlgren och Alströmrarna
eller läkarna Dubb och Carlander givas korta biografier. Topografiska skildringar lämnas över
staden och dess närmaste omnejd. Under kriget mellan England och dess nordamerikanska
kolonier 1776—1783 blevo konjunkturerna särskilt för trä- och järnexporten lysande. Det
stora sillfisket, varav en målande samtida skildring meddelas, medförde en betydande export
av sill i olika former. Marstrands ställning som frihamn 1775—1794 vållade mycken oro i
Göteborg. Kulturintressena i Göteborg togo sig under perioden många uttryck, bl. a. i en rad
tidningar och i bildandet av vetenskapliga föreningar, varur framgick det ännu existerande
Vetenskaps- och vitterhetssamhället. De faror, för vilka staden var utsatt under kriget 1788, och
räddningen ej minst genom Gustaf III:s ingripande beskrivas. Bland kulturhistoriskt värdefulla
skildringar förtjänar särskilt den av det Björnbergska upploppet 1799 att påpekas. <tab><i>E. N—nn.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Argentarius</b> [pseud.]. En bankdirektörs brev till sin son om pengar.
Övs. fr. ty. av Abdon Furuhage. L. H. 1922. 125 s. <i>Ogc.</i> <tab><b>3:75.</b>

Författaren till föreliggande anonyma arbete synes, att döma av utfallen mot »den
skråmässiga vetenskapen», vara en intresserad autodidakt. Boken innehåller onekligen åtskilliga
tänkvärda synpunkter. Stilen är dock delvis uppstyltad och utmärkt av en suffissans, som klent
harmonierar mot det i det stora hela föga originella innehållet. <tab><i>K. Å.</i>

<b>Hansson, Sigfrid.</b> Arbetarrörelsen i Sverige. En historisk, organisationsteknisk
och statistisk översikt. Tiden 1922. 160 s. (Lilla bibl. 1.) <i>Oac.</i> <tab><b>1:50.</b>

En översikt av den svenska arbetarrörelsens organisationssystem, det fackliga såväl som
det politiska, jämte viktigare historiska och statistiska data. I första rummet avsett för
upplysningsarbetet inom arbetarorganisationerna, är arbetet att rekommendera även för utomstående
kretsar, där man har behov av att något orientera sig i arbetarnas organisationsväsen. Särskilt
värdefull är den överskådliga framställning, som ges över motsättningar och skiljaktigheter
mellan de ofta sammanblandade begreppen socialdemokratisk ungdomsrörelse, ungsocialism,
vänstersocialism, kommunism och syndikalism. <tab><i>J—i.</i>

<b>Heckscher, Eli F[ilip].</b> Valutafrågan. Sv. andelsf. 1922. 52 s. (Brännande
frågor.) <i>Ogc.</i> <tab><b>1:—.</b>

En kortfattad och ur alla synpunkter anbefallningsvärd översikt av det svåra ämnet.
Under starkt betonande av guldmyntfotsystemets brister under en tid av ännu ej stabiliserat
guldvärde framhåller förf. med övertygande skäl alla ansträngningars inriktande på sagda systems
möjligast allmänna återställande såsom det under nuvarande tidsläge enda tänkbara sättet att
återvinna åtminstone drägliga förhållanden inom världsekonomien. <tab><i>K. Å.</i>

<b>Henderson, Hubert D.</b> Tillgång och efterfrågan. Nst. 1922. 208 s. <i>Og.</i> <tab><b>4:—,</b> inb. <b>5:—.</b>

En i många hänseenden synnerligen förtjänstfull framställning, som i kortfattad, klar och
överskådlig form behandlar de viktigaste partierna av den teoretiska ekonomien. <tab><i>K. Å.</i>

<b>Silverstolpe, G[unnar] Westin.</b> Nationalekonomi för alla. Det viktigaste av
nationalekonomien i tretton kapitel. Kooperativa förb. förl. 1922. 163 s. <i>Og.</i> <tab><b>3:50.</b>

En i sitt slag förträfflig inledning till studiet av nationalekonomien. Författarens praktiska
grepp på ämnet, hans livliga stil och alldeles särskilt de för framställningens åskådliggörande
överallt lämnade välfunna exemplen ur verkligheten göra det lilla arbetet till en ej blott
nyttig och instruktiv utan ock verkligt underhållande läsning. <tab><i>K. Å.</i>

<b>Wedberg, Birger.</b> Konungens högsta domstol 1789—1809. Nst. 1922.
499 s. Ill., portr. <i>Oech.</i> <tab><b>20:—,</b> inb. <b>25:—.</b>

Justitierådet B. Wedbergs skildring av högsta domstolen under den gustavianska tiden
lämnar synnerligen värdefulla bidrag till denna tids historia. Högsta domstolen skapades 1789
som en ersättning för det aristokratiska rådet. I stället för de oavsättliga riksråden kommo de
för blott kort tid förordnade ledamöterna av högsta domstolen. Rörande dess organisation,
kompetens och arbetsformer lämnas utförliga redogörelser. Bland viktigare politiska mål, som
behandlas, kan hänvisas t. ex. till det om mordet på Gustav III och Armfeldtska högmålet.
Författarens stora skildringsförmåga och hans tillvaratagande av det rika kulturhistoriska
material, som domstolsprotokollen erbjuda, gör läsningen av hans arbete till ett nöje. Biografier
lämnas av domstolens ledamöter. Det är ett helt galleri av växlande personligheter, som här
träder läsaren till mötes, bland dem t. ex. Herman Låstbom, i viss mån Gustav Hirs
justitieminister, och den berömde rättslärde Calonius, aristokrater såsom Trolle-Wachtmeister och C.
Bonde, den myndige borgmästaren Ulner, den litterärt intresserade Jusléen. Ej minst genom
sin förtrogenhet med den gustavianska tidens memoarer och brevsamlingar förmår förf. att ge
livfulla karakteristiker av de många höga juristerna. För något större bibliotek kan arbetet i
hög grad anbefallas. <tab><i>E. N—nn.</i>

<b>Vennersten, A[xel].</b> Tullpolitiken efter kriget. Föredrag. Sv. allm. exportfören.
1922. 30 s. (Sv. allm. exportfören. publ. 14.) <i>Og.</i> <tab><b>1:50.</b>

En god översikt, given i sammanträngdo form, av i särskilda främmande länder efter
världskriget vidtagna tullpolitiska åtgärder. <tab><i>K. Å.</i>

<b>Wigforss, Ernst.</b> Industrins demokratisering. En överblick av förslagen om
arbetarnas deltagande i industrins ledning. Tiden 1922. 100 s. (Lilla bibl. 4.)
<i>Ogb.</i> <tab><b>1:—.</b>

I den utredning rörande den s. k. industriella demokratins tillämpning inom vårt land,
som pågått sedan ett par år tillbaka, har förf. till föreliggande arbete framträtt som en av de
mest intresserade medarbetarna. Den av honom utgivna sammanställningen av sagda rörelses
landvinningar och utvecklingslinjer i olika länder torde också vara den enda fullständiga och
överskådliga framställning rörande detta ämne, som hittills föreligger på vårt språk. <tab><i>J—i.</i>


<b>Östergren, Aug[ust].</b> Vägen till ekonomisk hälsa. Några synpunkter. Fri.
1922. 247 s. <i>Og.</i> <tab><b>4:75.</b>

Kännetecknas av ett sunt förstånd och en praktisk blick för det ekonomiska livets
företeelser. Förf:s huvudtes är, att arbetslönen utgör den för prisbildningen dominerande faktorn
och att därför en stabilisering av penningvärdet bör anknytas till ett fastställande av och
fasthållande vid en viss lönenivå. Om ock den skolade nationalekonomen kan ha en del att
invända mot förf:s resonemang — hans framställning av de egentliga valutaspörsmålen är sålunda
skäligen dilettantisk —, skall ej bestridas, att boken innehåller åtskilligt beaktansvärt. <tab><i>K. Å.</i>

</chapter>
<chapter name="P. Teknologi.">
<h3>P. Teknologi.</h3>
<b>Gertz, Rudolf.</b> Handledning för patentsökande med exempel och formulär
till ansökningshandlingar. Nst. 1921.40 s. <i>Pt.</i> <tab><b>1:—.</b>

Var och en som till äventyrs skrivit en patentansökan har nog fått erfara, att detta ej är
någon lätt sak, särskilt om man ej är väl insatt i alla formaliteter och fordringar. Mången
gång kan avslaget på en sådan ansökan endast bero på dennas ofullständiga eller olämpliga
formulering. En väl avfattad ansökan ökar däremot betydligt sökandens utsikter. Föreliggande
lilla handledning, utförlig och saklig som den är, bör därför bli en välkommen hjälp för alla,
som gjort någon uppfinning och på egen hand tänka söka patent på densamma. Den försvarar
sin plats i varje större bibliotek. <tab><i>I. B.</i>

<b>Larsson, Alf.</b> Den svenska kemiska industrien. D. 1.
Torrdestillations-industrien. Krut och sprängämnen. Konstgjorda gödselämnen.
Tändstickstillverkning. Fettindustrien. Pappersmasse- och pappindustrierna.
H. T. 1922. 282 s. Ill. <i>Pm.</i> <tab><b>48:—.</b>

En sakrik och ytterst vederhäftig översikt över den svenska kemiska industrien, populärt
och intressant skriven. Tack vare det stora material av värdefulla tabeller, statistiska
uppgifter, beskrivningar över svenska kemiska fabriker och fabrikationer etc, som arbetet
innehåller, är det aktuellt ej blott för stunden utan kommer att ha ett beståndande värde. — Den
nu föreliggande första delen omfattar träkolning och torrdestillation, sprängämnestillverkning,
tändstickstillverkning, fettindustri och pappersmasseindustri. <tab><i>I. B.</i>

<b>Sjöstrand, Albert.</b> Krut, dynamit och andra sprängämnen. A. B. 1921.
54 s. Ill., portr. (Verd. småskr. 240.) <i>Pmd.</i> <tab><b>1:—.</b>

En trevlig och lättläst översikt över våra vanligaste sprängämnen, deras historia,
framställning och användning. På det bestämdaste måste däremot varnas mot förf:s förslag att
stabilisera nitroglycerin genom att koka detsamma med soda. <tab><i>I. B.</i>

<b>Valkola, Väinö.</b> Mätverktyg för verkstäder samt deras användning. Övs.
[fr. fi.]. K. J. Gummerus O. Y., Jyväskylä 1922. 135 s. Ill. (Verkstadsföreningens
i Finland yrkeshandböcker 2.) <i>P.</i> <tab>Fmk. <b>20:—,</b> inb. <b>24:—.</b>

Kortfattad framställning angående gällande måttsystem, fasta mätverktyg, hjälpverktyg vid
mätning och uppritsning, ställbara mätverktyg, nonier, mikrometrar, normaltolkar, passbitar,
toleranstolkar, passningar och toleranssystem, toleransindikatorer, verktyg för uppmätning av
vinklar, gängmått, speciella mätverktyg och temperaturens inverkan på mätningsresultatet. <tab><i>N. Fr.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Andersson, Gunnar.</b> Kraft och kultur. Kol, petroleum, vattenkraft och
vind i människans tjänst. D. 1. H. G. 1920. 204 s. Ill., kart. <i>Qb.</i> <tab><b>15:—.</b>

Redan långt före världskriget fanns en och annan förutseende person, som hade klart för
sig, att våra naturtillgångar ej voro outtömliga, och som grubblade över, hur människorna i en
framtid skulle vara i stånd att täcka sina behov. Men det var först krisåren och den därmed
följande varuknappheten, som för litet var av oss gjorde klart, vad brist på råvaror vill säga,
och som kom oss att reflektera över, huru länge våra nuvarande tillgångar komme att räcka.

Vi behöva dock ej blott råvaror, utan i lika hög grad även tillgång på energi. Ta det är
säkerligen ingen överdrift att säga, att människornas kulturståndpunkt och deras tillgodohavande av
utnyttjbar energi i viss mån stå i ett proportionellt förhållande till varandra. Säkert är, att
skall människosläktet även i fortsättningen tänka på att intaga samma höga kulturnivå, som
den det redan tillkämpat sig, så är ett oavbrutet och tillräckligt tillflöde av energi en alldeles
nödvändig sak. Allt, som kan bidraga till energifrågans lösning, är därför även av största vikt.
Hade människan ej förstått att taga ångan och elektriciteten i sin tjänst och använda den på
det sätt, hon nu gör, hade vi alla, dagen i ända, fått arbeta i vårt anletes svett, och ända hade
vi ej på långt när haft det som nu. Ja, vi skulle varit tacksamma, om vi blott kunnat
tillfredsställa livets enklaste behov. Skulle alla människor på jorden, män såväl som kvinnor
mellan 18 och 65 år, vara sysselsatta med strängt kroppsarbete 10 timmar om dygnet under
300 av årets dagar, skulle de dock ej förmå uträtta mera arbete än i runt tal motsvarande 5,000,000
hästkrafter dygnet runt — jordens energibehov är för närvarande 300,000,000 hästkrafter dygnet
runt. Vad detta betyder framgår av dessa siffror tydligare än alla ord. Ännu så sent som under
medeltiden stod till varje människas förfogande ej mer än 1/15 hästkraft. Dock hade hon då
redan lärt sig att taga djurens arbetskraft i sin tjänst, såväl som, om än i ytterst ringa grad,
vindens och det rinnande vattnets. Nu står oss svenskar till förfogande 1/5—1/2 hästkraft,
amerikanarna ända till 3/4 hästkrafter per person. Men det är ej nog med att tekniken gjort
kampen för tillvaron lättare för människorna. Genom att på de döda maskinerna från
människorna avlasta en stor del av det tyngsta arbetet, har den dels gjort arbetet mera tilltalande
och människovärdigt, dels åstadkommit att med mindre människokraft ej blott samma utan
en mycket större arbetsmängd kan uträttas. Då vi således ej längre nu som förr äro
uteslutande beroende av det rena kroppsarbetet, har vår arbetstid kunnat inskränkas, varigenom varje
individ erhållit tid över att ägna sig åt egna intressen, åt förädlande nöjen och sysselsättningar.
Härigenom har även vetenskapens, litteraturens och konstens utveckling befrämjats, då allt fler
därtill lämpade människor kunnat slita sig lösa från jäktet för tillvaron för att i stället ägna.
sig åt dessa konsters utövande.

Hur människan sökt och funnit nya energikällor, och hur hon förstått att utnyttja alla
möjligheter — om allt detta och mycket mera läser man i ovan angivna, fängslande, välskrivna
och medryckande bok av professor Gunnar Andersson. Där finnas givande och spännande
kapitel, som klarlägga energiproblemet i hela dess vidd, och som ge oss en föreställning om
människoandens kamp mot naturkrafterna, om dess segrar men ock om dess begränsning. Vi
få också veta, att jordens energiförråd tyvärr ej äro outtömliga; tiden för deras utsinande kan
redan någorlunda fixeras. Många äro förslagen att förhindra detta utsinande, intet har dock
praktiskt löst problemet. Hur man för evärdeliga tider skall kunna säkerställa vår jords
energibehov hägrar ännu som en olöst uppgift för kommande upptäckarsnillen.

Endast mot en sak må anmärkas, och det är, att författaren använder ordet kraft
som beteckning även för arbete. Visserligen kan han försvara sig därmed, att denna
sammanblandning är vanlig i det alldagliga livet. En populärvetenskaplig bok bör dock även taga
till sin uppgift att klarlägga och avlägsna sådana missbruk. Hur skola de annars kunna
försvinna? <tab><i>I. B.</i>

</chapter>
<chapter name="R. Gymnastik, sport, lek och spel.">
<h3>R. Gymnastik, sport, lek och spel.</h3>
<b>Lilie, Einar,</b> o. <b>Malmgren, G[östa].</b> Skolidrottsboken. Handledning för
ärare och elever. Sv. andelsf. 1922. 215 s. Ill. <i>Rb.</i> <tab><b>4:25.</b>

Det forna övningsämnet gymnastik i skolorna är ju numera utökat till att omfatta
gymnastik med lek och idrott. Skolidrotten har i denna bok blivit föremål för en ganska
omfattande behandling, som upptar alla de idrottsformer, som bäst lämpa sig för utövande av
skolungdom, sålunda bl. a. även en del idrottsliga lekformer. Bäst passar måhända boken för
lärare, men inte minst genom sina instruktiva bilder blir boken den bästa möjliga
gymnastikeller idrottspremie åt ungdomen. Tävlings- och lekregler och metodiska anvisningar för de
olika idrottsformerna föröka bokens värde. Som en nyhet medtages även ett särskilt kapitel
om flickornas idrott, ett f. ö. ganska omdebatterat område, då erfarenheterna härvidlag ännu
äro relativt små. Här bör givetvis i ännu högre grad än vid den övriga ungdomsidrotten en
särskild måtta iakttagas, vilket också av författarne betonas. — En väl behövlig bok. <tab><i>A-e H—m.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Behm, Alarik.</b> Nordiska däggdjur. 177 bilder från Skansen. Med text.
Lb. 1922. 207 s. Ill. <i>Ugf.</i> <tab><b>11:—,</b> inb. <b>15:—.</b>

Arbetet innehåller ett stort antal fotografiska bilder av nordiska djur å Skansen. Åtskilliga
av de i regel väl valda bilderna äro belysande för de avhandlade djurarternas levnadssätt.
Texten, som författats av intendenten Behm, erbjuder en och annan iakttagelse av allmännare
intresse. <tab><i>W. B.</i>

<b>Berg, Bengt.</b> Fågelbilder. Saml. 1. Å. & Å. 1922. 63 s. Ill. <i>Ugg.</i> <tab><b>1:50.</b>

I den för ungdom avsedda samlingen fågelbilder har Bengt Berg sammanfört ett urval
av sina i föregående publikationer meddelade vackra fågelbilder och försett dem med en kort
förklarande text. Bilderna äro genomgående valda med stor omsorg och tekniskt väl återgivna. <i>W. B.</i>

<b>Berg, Bengt.</b> Med tranorna till Afrika. Nst. 1922. 208 s. Ill. <i>Ugg.</i> <tab><b>9:75,</b> inb. <b>12:75.</b>

Arbetet är ägnat att giva en i hög grad konkret och livfull föreställning om de olika
förhållanden, som sammanhänga med fåglarnas flyttningar. Den stämningsmättade skildringen av
tranornas tillbakadragna liv i Norrlands myrar och Smålands mossar samt den myllrande
fågelvärlden kring Nilens stränder är rik på iakttagelser. De talrika fotografierna, vilka ur
vetenskaplig och pedagogisk synpunkt utgöra arbetets starka sida, präglas av upphovsmannens kända
och erkända skicklighet och ha reproducerats med stor omsorg. Boken bör ha en given plats
i skol- och ungdomsbiblioteken. <tab><i>W. B.</i>

</chapter>
<chapter name="V. Medicin.">
<h3>V. Medicin.</h3>
<b>Ruotsalainen, Armas.</b> Moder och barn. N. o. k. 1922. 138 s. Ill. <i>Vh.</i> <tab><b>2:—,</b> inb. <b>3:—.</b>

Som d:r Ada Nilsson i företalet säger, »innehålles i denna bok sammanfört en del
uppgifter, som man annars får söka i ett par tre stycken». Allmänt hållen och enkelt och trevligt
skriven är boken tillgänglig för en var. I en kommande upplaga bör dock avdelningen om
mjölkblandningar utfyllas med ett schema för gräddblandningar, då enligt några barnläkares
uppfattning dessa senare vid flaskuppfödning äro att föredraga framför de förra. Något mer
speciella anvisningar om övergång från mjölk till annan näring vore även önskvärda. <tab><i>J. B.</i>

</chapter>
<chapter name="Några Danska böcker från år 1922.">
<h2>NÅGRA DANSKA BÖCKER FRÅN ÅR 1922.</h2>
Till ledning för de bibliotek, som önska att anskaffa dansk litteratur på originalspråket
lämnas en lista av samma natur som den i förra häftet publicerade motsvarande listan över norska
böcker. Listan är uppgjord av biblioteksinspektör Svend Dahl, Köpenhamn. — Ang. rabatter
m. m. jfr föreg, häfte s. 31.

<b>Facklitteratur.</b>

<i>Ahlefeldt, D.</i> Erindringer. [1600-talet.] Koppel. 8:—.
<i>Andersen, K. H.</i> Chesterton. Aschehoug. 4:50.
<i>Andersen, V.</i> Holberg-Billedbog. Aschehoug. 5:—.
— —, Vilhelm Topsøe. Gad. 7:50.
<i>Birck, L. V.</i> Verdenskrisen og Danmark. Gyldendalske boghandel. 3:75.
<i>Christensen, L. P.</i> Slesvig delt. Aschehoug. 8:—.
<i>Christmas, W.</i> Under Tricoloren. [Reseskildringar från Algier, Tunis och Marocko.] Gyldendalske boghandel. 6:75.


<i>Dahlberg, P.</i> Vor Jords Atmosfære. Gyldendalske boghandel. 3:75.
<i>Gravlund, Th.</i> Alfarvej og Bedesteder. Gyldendalske boghandel. 7:50.
<i>Holst, H.,</i> o. <i>Kramers, H. A.</i> Bohrs Atomteori. Gyldendalske boghandel. 6:75.
<i>Hovedtræk</i> af Verdenshistorien fra 1866 til vore Dage. Udg. af P. Engelstoft og F. Norgaard. Aschehoug. 15:—.
<i>Kaarsberg, H.</i> Hvid Mand og brun Mand. Gyldendalske boghandel. 9:—.
<i>Kehler, H.</i> Kronik og Kritik. [Litterär kritik.] Gyldendalske boghandel. 7:50.
<i>Kirchhoff-Larsen, Chr.</i> Danske Digteres Kærlighedshistorier. Levin og Munksgaard. 5:50.
<i>Kornerup, E.</i> Nye Japan. Gyldendalske boghandel. 8:75.
<i>Lærebog</i> i Biblioteksteknik. Udg. af Statens Bibliotekstilsyn. Foreløbig Udgave. Hagerup. 7:—.
<i>Martensen-Larsen, H.</i> Spiritismens Blændværk. Frimodt. 1, 2. 7:75, 5:75.
<i>Matthissen, H,</i> Torv og Hærstræde. Studier i Danmarks Byer. Gyldendalske boghandel. 7:50.
<i>Paludan, J.</i> De vestlige Veje. [Behandlar Amerika.] Aschehoug. 5:—.
<i>Pontoppidan, H.</i> Minder og Oplevelser. Gyldendalske boghandel. 6:75.
<i>Rasmussen, V.</i> Et Barns Dagbog. Gyldendalske boghandel. 4:75.
<i>Reichelt, K. L.</i> Fra Østens religiøse Liv. Gad. 7:—.
<i>Schütte, G.</i> Fra Flinteflækken til Lurmærke. Tråk af dansk Arbejdes Saga. Pio. 6:50.
<i>Vahl, M.,</i> o. <i>Hatt, G.</i> Jorden og Menneskelivet. Geografisk Haandbog. 1. Schultz. 17:50. [Beräknas komplett i 4 band.]
<i>Vedel, V.</i> Renæssancens Frembrud. Gyldendalske boghandel. 10:50.
<i>Wesenberg-Lund, C.</i> Fra Sø og Aa. [Om djur- och växtlivet i sötvatten.] Gyldendalske
boghandel. 6:75.

<b>Skönlitteratur.</b>

<i>Behrend, Gudda.</i> De ensommes Stræde. Gyldendalske boghandel. 5:75.
<i>Bergstrøm, V.</i> Magasinpigen. Gyldendalske boghandel. 5:75.
<i>Blicher, S. S.</i> Noveller. (Ved S. Vasegaard.) Aschehoug. 1, 2. 12:—.
— —. Udvalgte Noveller. (Ved Georg Christensen.) Gyldendalske boghandel. 9:—.
<i>Bregendahl, Marie.</i> Mens Aarene gik. Gyldendalske boghandel. 5:25.
<i>Dansk</i> Poesi 1880—1920. Gyldendalske boghandel. 8:75.
<i>Demant Hatt, Emilie.</i> Ved Ilden. Eventyr og Historier fra Lapland. Schultz & N. bokh. 4:50.
<i>Ehrencron-Kidde, Astrid.</i> Præstehistorier fra det gamle Värmland. Aschehoug. 4:50.
<i>Fleuron, S.</i> Tillip. Gyldendalske boghandel. 5:75.
<i>Gandrup, R.</i> Jeftas Datter. Gyldendalske boghandel. 5:75.
<i>Gunnarsson, G.</i> Dyret med Glorien. Gyldendalske boghandel. 6:75.
<i>Hjortø, K.</i> Ud for Skrænten. Gyldendalske boghandel. 6:75.
<i>Hoffmann, Eline.</i> Den sidste Rejse. Aschehoug. 5:50.
<i>Holberg, L.</i> Comoedier. (Ved H. Brix.) Gyldendalske boghandel. 4:50.
— —. Comedierne. (Ved Carl Roos.) Aschehoug. 12:—.
<i>Jensen, J. V.</i> Cimbrernes Tog. Gyldendalske boghandel. 6:75.
<i>Kamban, G.</i> Ragnar Finnson. Pio. 6:50.
<i>Kristensen, T.</i> Paafuglefjerene. [Digte.] Hagerup. 6:—.
<i>Leopold, S.</i> Ludvig Holberg. Roman. Den unge Holberg. Gyldendalske boghandel. 7:75.
<i>Levin, P.</i> Løftet. Gyldendalske boghandel. 6:75.
<i>Løkken, Th. Olesen.</i> Niels Halds Hustru. Hasselbalch. 6:—.
<i>Nielsen, L. C.</i> I Regnbuens Rige. Digte. Gyldendalske boghandel. 5:75.
<i>Poulsen, K.</i> Breve fra Danmark. Gyldendalske boghandel. 6:75.

<i>Rode, Edith.</i> Den tunge Dør. Gyldendalske boghandel. 5:75.
<i>Rode, H.</i> Den stille Have. [Digte.] Gyldendalske boghandel. 4:50.
<i>Rung, O.</i> Da Vandene sank. Pio. 7:75.
<i>Børdam, V.</i> Jens Hvas til Ulvborg. [Versberättelse.] Gyldendalske boghandel. 8:75.
<i>Søiberg, H.</i> Under Kampen. Aschehoug. 7:50.

</chapter>
<chapter name="Viktigare nyutkomna arbeten.">
<h2>VIKTIGARE NYUTKOMNA ARBETEN.</h2>
<b>C. Religion.</b>

<i>Koch, L. J.</i> Paulus som personlighet. Lb. 1:50.

<b>D. Filosofi.</b>

<i>Lilius, A.</i> De växandes känsloliv enligt nutida undersökningar. A. B. (Vetensk, o. bildn. 31.) 4:75.

<b>E. Uppfostran och undervisning.</b>

<i>Bager-Sjögren, J.</i> Skolförbättring eller skolförsämring? Utredning och förslag med
anledning av Rydénska skolkommissionens reformplaner. Seelig. 1:50.
<i>Ekelöf, G.</i> Yrkesval och yrkesrådgivning. C. S. A. 0:50.
<i>Hammer, B.</i> Samskolan och skolkommissionen. A. & W. (Den kommande skolreformen 1.) 0:75.

<b>H. Skönlitteratur.</b>

<i>Bennett, A.</i> Nöjenas stad. A. B. 4:50.
<i>Ibañez, F. B.</i> Apokalypsens fyra ryttare. A. B. 5:75.
<i>Kalevala.</i> Övs. av K. Collan. D. 1, 2. 2 uppl. (Bonniers klassikerbibl.) à 5:50.
<i>Mc Kenna, S.</i> Lady Lilith. A. B. 4:75.
<i>Mann, T.</i> Tonio Kröger. W. & W. 3:—.
<i>Undset, Sigrid.</i> Kristin Lavransdotter. D. 3. Korset. Nst. 12:—, inb. 13:50.
<i>Wassermann, J.</i> Vändkretsen. Sv. andelsf. 7:—.
<i>Zahn, E.</i> Mörker. Lb. 4:25, inb. 5:75.
<tab><tab><tab><tab><tab><tab><tab>————
<i>Hedberg, T.</i> Nationalmonumentet. Ett lustspel. A. B. 4:75.
<i>Tegnér, E.</i> Samlade skrifter. D. 7. 1831—1835. Nst. 8:—, inb. 11:—.

<b>I. Skön konst (med musik och teater).</b>

<i>Gustaf III:s</i> opera. Minnesskrift utg. med anledning av Kungl. Teaterns 150-årsjubileum
1773 18/1 1923. Tisells tekn. förl. 5:—.
<i>Runeborg, Celina.</i> Lärokurs i porslinsmålning. A. B. 5:50.
<i>Svensk</i> sjuttonhundratalskonst, under red. av Axel Gauffin. Sv. allm. konstiören. (Sv.
allm. konstförents publikationer 31.) 25:—.

<b>K. Historia.</b>

<i>Brusewitz, P. E.</i> Bakom Rysslands järnridå. På motorcykel från Petrograd till Tiflis. H. G. 3:—.
<i>Konozv, S.</i> Indiens kultur under det nittonde århundradet. Nst. (Det nittonde århundradet.) 6:50.
<i>Schück, H.,</i> [m. fl.]. Svenska folkets historia. Bd 2. Almquist, H. Reformations- och storhetstiden. 1. Gle. Inb. 18:—.
<i>Virubova, Anna.</i> Minnen från ryska hovet. A. B. 9:50.


<b>L. Biografi (med genealogi).</b>

<i>Mareks, E.</i> Otto von <sp>Bismarck.</sp> Nst. 5:50, inb. 7:—.
<sp>Geijer,</sp> E. G. Brev till hans hustru 1808—1846. Nst. 10:—, inb. 12:50.
<sp>Günther,</sp> E. Minnen från ministertiden i Kristiania åren 1905—1908. Nst. 6:—.
<sp>Spegel,</sp> H. Dagbok. Ånyo utg. av Sune Hildebrand. Nst. 15:—, inb. 18:—.

<b>N. Geografi.</b>

<i>Strindberg, H.</i> Stockholm och Stockholmstraktens hembygdslära ur geografisk synpunkt. (Med exkursionsförslag.) Nst. 1:20.
<i>Åberg, N.</i> Kalmar läns förhistoria. Appel to ffts bokh., Kalmar. (Södra Kalmar län 1.) 7:50.

<b>O. Samhälls- och rättsvetenskap (med nationalekonomi och statistik).</b>

<i>Aldén, G. A.</i> Kommunal handbok för landsbygden. L. H. Inb. 11:50.
<i>Rydén, V.</i> Medborgarkunskap för fortsättnings- och andra ungdomsskolor. Nst. 1:—, inb. 1:40.
<i>Silverstolpe, G. Westin.</i> Guldet under och efter världskriget. Nst. 4:75.
<i>Sjömanslagen</i> jämte författningar rörande sjömannen. Utg. av John Alsen. Nst. Inb. 6:50.
<i>Sköld, P. E.</i> Tidens deklarationshandbok. Tiden. 1:50, inb. 2:—.

<b>P. Teknologi.</b>

<i>Collins, A. F.</i> Amatörernas radiobok. En fullständig handledning i trådlös telegrafi och telefoni. N. o. k. 3:50, inb. 4:50.
<i>Eurenius, C. A.</i> Populär handledning i papperskännedom. R. S. Tullberg, Klippan, 1:50.
<i>Tallqvist, H.</i> Högre teknisk dynamik. (De tekn. vetenskaperna. Avd. Maskinteknik, bd 1.) 42:—.
<i>Wikberg, S.,</i> o. <i>Nissar, D. H.</i> Industri och hantverk. Skildringar. Nst. (Läsebok för fortsättningsskolan 3.) 4:50, inb. 5:50.
<i>Yates, R. F.,</i> o. <i>Pacent, L. G.</i> Den fullständiga radioboken. A. B. 4:50, inb. 6:—.

<b>Q. Ekonomi (med industri, handel och kommunikationer).</b>

<i>Geete, E.,</i> o. <i>Grinndal, T.</i> Anvisningar i skogsbruk. Sv. skogsvårdsfören. 3:25, inb. 4:—.
<i>Nordqvist, O.,</i> [m. fl.]. Sötvattensfiske och fiskodling. A. B. (Svenska jordbrukets bok.) 52:—.

<b>R. Gymnastik, sport, lek och spel.</b>

<i>Setterberg, K.</i> Längd- och terränglöpning på skidor. Sv. andelsf. (Idrottsbibl. 6.) 2:25.

<b>U. Naturvetenskap.</b>

<i>Andersson, L. G.</i> Den organiska naturen. Lärobok i biologi för de allmänna fortsättningsskolorna. Bv. Inb. 1:50.
<i>Rendahl, C,</i> o. <i>Söderborg, B.</i> Förberedande astronomiska observationer. Nst. 0:60.
<i>Sefve, I.</i> Lärobok i zoologi. 1, 3 + Planscher. Nst. (1) 2:50, inb. 3:75, (3) 5:—, (planschhäfte) 3:25.
<i>Tallqvist, H.</i> Nyare strålnings- och atomfysik. A. B. 27:50.
<i>Thirring, H.</i> Relativitetsteorins grundtankar. Nst. 3:—.
<i>Trädgårdh, I.</i> Människan och djurvärlden. Populära skisser. Nst. 3:75, inb. 4:75.


</chapter>
<chapter name="Sveriges allmänna biblioteksförening
kallas härmed till sitt nionde årsmöte">
<h3>SVERIGES ALLMÄNNA BIBLIOTEKSFÖRENING</h3>
kallas härmed till sitt
<h3>NIONDE ÅRSMÖTE</h3>
<b>den 3—4 juli i Göteborg.</b>

Mötet öppnas den 3 juli kl.  10 f. m. å Högskolan.

Bland föredragsämnen kunna framhållas Bibliotek och folkbildningsarbete (av
stadsbibliotekarien i Stettin, d:r <i>E. Ackerknecht</i>), De stora affärsföretagens
bibliotek (bibliotekarien vid Stora Kopparbergs Bergslags bibliotek, d:r
<i>A. Silow</i>), Historik över läroverks- och stiftsbibliotekens utveckling (andre bibliotekarien
d:r <i>A. B. Carlsson</i>), Redogörelse för Bibliotekssakkunnigas och Folkbildningssakkunnigas
förslag (d:r <i>F. Hjelmqvist</i>), Från Kinas bokvärld (prof. <i>B. Karlgren</i>).

Föreningsmedlemmar, som önska ytterligare något ärende behandlat å årsmötet,
böra senast den 23 juni meddela detta till föreningens sekreterare, adress
Barnhusgatan 18, Stockholm. Personer som önska anvisning om logi under mötesdagarna
torde vända sig till bibliotekarien V. Johansson, Stadsbiblioteket Göteborg.

Stockholm den 11 april 1923.
<tab><tab><tab><tab><tab><tab><tab><tab><b><i>Anders Grape</i></b>
<tab><tab><tab><tab><tab><tab><tab><tab>ordförande.

<tab><tab><tab><tab><tab><tab><tab><tab><tab><tab><tab><tab><tab><tab><i>Fredrik Hjelmqvist</i>
<tab><tab><tab><tab><tab><tab><tab><tab><tab><tab><tab><tab><tab><tab><tab>sekreterare.



</chapter>
<chapter name="D:r E. Ackernecht och Stettins stadsbibliotek.">
<h2>D:R E. ACKERKNECHT OCH STETTINS STADSBIBLIOTEK.</h2><footnote>Som framgår av den i detta häfte införda möteskallelsen har d:r Ackerknecht varit nog
älskvärd att ställa sig till S. A. B:s förfogande för ett föredrag vid årsmötet i Göteborg.</footnote>

<b>1. Stadsbibliotekets organisation. Några intryck.</b>

Av fil. kand. <sc>Ingrid Rosendahl.</sc>

Genom älskvärt tillmötesgående av chefen för Stettins stadsbibliotek, Dr Erwin
Ackerknecht, hade jag fått tillstånd, att förra året under fem veckors tid följa
detta biblioteks arbete.

<img 1>
Fig. 1. D:r E. Ackerknecht.
</img>

Dr Ackerknecht mottog mig med den största vänlighet, kanske delvis beroende
på att jag var svenska. Dr A. har nämligen en särskild förkärlek för allt
vad svenskt heter. Han äger god kännedom om svenskt språk och svensk litteratur
och har själv flera gånger besökt Sverige samt har på olika sätt — bl. a.
genom en uppsats i Stettiner Jahrbuch för ett par år sedan — sökt väcka
intresse för vårt land.

Stettins stadsbibliotek är beläget vid den stora stråkvägen från Stettins centralstation
upp till stadens centrum, närmare bestämt Grüne Schanze 8. Det är ett
stort fyravåningshus av tegel och erbjuder en ståtlig anblick.

Biblioteket består av tre avdelningar, en vetenskaplig — Stadtbücherei —, en
populär — Volksbücherei —, samt ett musikbibliotek.

Die Stadtbücherei är inrymt i andra och tredje våningarna. I den sistnämnda
är läsrumsavdelningen belägen, strax intill chefens rum, och består av en stor
läsesal med två »annex», ett större rum för tidningar och populära tidskrifter och

ett mindre för facktidskrifter. Jämte ett stort antal tyska tidningar är även
Svenska Dagbladet representerat. Själva läsesalen, som är öppen kl. 10—1 f. m. och
4—7 e. m. samt vissa dagar även kl. 8—10 e. m., är av stora dimensioner och
gör, tack vare de väldiga fönstren, som fritt släppa in dagsljuset, ett mycket ljust
och glatt intryck. Bokhyllorna, som sträcka sig från golv till tak, äro genom en
läktare avdelade i två våningar och innehålla ett referensbibliotek på över 3,000
band, som med undantag av ett fåtal särskilt värdefulla arbeten eller böcker i
mindre format stå fritt till allmänhetens förfogande. Uppsikten över läsesalen är
anförtrodd åt en assistent, biträdd av en »Praktikant» eller »Volontär», samt av en
tillsyningsman (Ratsobergehilfe). Över läsesalens bokbestånd finnas två kataloger,
en systematiskt uppställd katalog i bokform och en alfabetiskt ordnad kortkatalog.
I läsesalen finnes också uppställd en systematiskt ordnad katalog över
stadsbibliotekets hela bokförråd, även den i bokform, där arbetena inom varje särskild
avdelning äro ordnade efter utgivningsår, utom i fråga om biografiska och
skönlitterära arbeten, som äro ordnade alfabetiskt. Med undantag för de mest
använda uppslagsverken kunna läsesalens böcker på vissa villkor även hemlånas.

<img 1>
Fig. 2. Stettins stadsbiblioteksbyggnad.
</img>

Liksom i flera svenska bibliotek utställes i läsesalen varje vecka några av de sist
inköpta verken inom såväl skönlitteratur som facklitteratur.

Från läsesalen leder en lång korridor, där äldre årgångar av tidskrifterna
förvaras, till bokmagasinet, två stora salar ovanpå varandra, förbundna medelst en
smal spiraltrappa. Bokhyllorna äro av järn och hyllbrädena flyttbara.

Spiral trappan fortsätter ned till stadsbibliotekets låneavdelning i andra våningen,
ett stort rum med två olika expeditioner, en för återlämnande av lånade böcker
och en för utlåning. Huvudsakligen utlånas endast vetenskaplig litteratur.
Lånesystemet är ytterst noggrant och i detalj utarbetat. Varje låntagare måste själv
utskriva sitt <i>lånekort.</i> Av den tjänstgörande överföras namn, yrke, bostad och
lånekortsnummer på den s. k. <i>Leihscheinhülle</i> (lånesedelsomslag), vilken
motsvarar låntagarefickan i det Browneska systemet och behålles i biblioteket. Sedan
sker införandet i låntagareboken. S. k. öppna hyllor finnes icke, utan varje
låntagare — den lägsta åldersgränsen är 16 år — måste på särskilda blanketter
ifylla titeln m. m. på det verk, han önskar låna. Dessa blanketter sändas så i
bokhissen upp till magasinet, där de beställda böckerna av magasinpojken plockas
ut och nedsändas i hissen, varefter lånesedeln utfylles och inlägges i det ovan
omnämnda omslaget. Förutom statistiken över antalet utlåningar föres en noga
specificerad statistik över låntagarna med avseende på deras olika yrken.

Utlåningssiffran för år 1921/1922 uppgick till 26,876 band. Expeditionstiden
är 16 timmar i veckan. Vetenskapliga verk, som biblioteket icke äger,
anskaffas vid efterfrågan från biblioteken i Greifswald eller Berlin.

Innanför låneavdelningen äro några arbetsrum belägna. I ett av dessa förvaras
den alfabetiska katalogen. Denna utgöres av en lappkatalog, bestående av
smala, avlånga, maskinskrivna blad av tämligen tunt papper, sammanförda i
stängbara pärmar av plåt, s. k. Lipmankapslar, som göra det möjligt att bläddra i
katalogen som i t en bok men dock tillåta inplacerandet av nya katalogsedlar i
obegränsat antal på deras bestämda platser. Som bevis på de synnerligen
praktiska detaljer, som utarbetats av Dr Ackerknecht, må nämnas, att i bordet
framför katalogen fördjupningar äro gjorda, där kapslarna kunna fastsättas vid

<img 1>
Fig. 3. Läsesalen i Stettins Stadtbücherei.
</img>

katalogens begagnande. Katalogiseringen sker i enlighet med föreskriften i »Instruktion
für die alphabetischen Kataloge der preussischen Bibliotheken vom 10. Mai
1899» och är i stort sett densamma som vid de svenska vetenskapliga biblioteken.

I samma våning är »das Geschäftszimmer» beläget, som kan sägas utgöra
bibliotekets kontor, där allt arbete, som rör dess affärer, utföres.

Där bredvid ligger bibliotekets stora hörsal, där dagligen föreläsningar hållas.
Angående dessas art och ändamål hänvisar jag emellertid till nedanstående
framställning och går över till die Volksbücherei.

Folkbiblioteket, som är inrymt i bottenvåningen, är en institution, till sin
verksamhet visserligen fullkomligt skild från stadsbiblioteket men med samma chef,
varför det dock kan betraktas som en underavdelning av detsamma. Det
öppnades  i januari  1919 och äger ett bokförråd av omkring 30,000 böcker,

huvudsakligen skönlitteratur men även facklitteratur av mera populärt vetenskaplig art.
Utlåningssiffran för år 1921 uppgick till 88,009 band. Katalogisering, signering
o. d. sker efter samma regler som i stadsbiblioteket. Ej heller här finnas öppna
hyllor. Utlåningssystemet kan sägas vara en blandning av det Brownska
ficksystemet och Newarksystemet. Bokkorten förvaras dock ej i fickor i själva
böckerna utan i en s. k. Buchkartenapparat på ett bord bakom disken. Vid
utlåning av böcker måste varje låntagare förete sitt lånekort, på vilket bokens
avdelningssignatur och nummer överföras och återlämningsdagens datum stämplas, —
författare och boktitel ifyllas sedan av låntagaren själv. Bokkortet till den bok,
som skall utlånas, förflyttas från »bokkortslådan» till den respektive låntagarens
»Leserklappkarte» — jfr »die Leihscheinhülle» i stadsbiblioteket! — som behålles

<img 1>
Fig. 4. Utlåningsavdelningen i Stettins Volksbücherei.
</img>

kvar i biblioteket. Tack vare denna bokkortslåda kan den tjänstgörande omedelbart
upplysa låntagaren om vilka arbeten av en viss författare, som för tillfället
finnas inne. Över folkbibliotekets bokförråd utgives årligen en tryckt bokkatalog;
dock upptager den senaste katalogen för skönlitteratur endast de författare, som
representeras i biblioteket, ej de särskilda verken. I motsats till förhållandet vid
de svenska biblioteken erlägges såväl vid stads- som vid folkbiblioteket en
bestämd inskrivningsavgift och vid det senare dessutom en låg låneavgift för varje
band.

Det må särskilt påpekas, att biblioteket icke har någon barnavdelning, utan
den lägsta åldersgränsen är liksom i stadsbiblioteket 16 år.

I folkbibliotekets arbetsrum är även inrymd en särskild avdelning för
bokinköpsförmedling till de pommerska landsortsbiblioteken med en härför särskilt
tillsatt föreståndare. Tid efter annan utsändes en »Angebotsliste», d. v. s. en

förteckning på ett antal nyligen utkomna arbeten, som till nedsatt pris kunna
inköpas genom denna förmedling, jämte en kort recension över varje verk. Genom
denna avdelning tillhandahålles också biblioteksmaterial åt de mindre biblioteken.

Som en andra underavdelning av stadsbiblioteket kan man betrakta det lilla
musikbiblioteket, som sedan 1913 är inrymt i ett rum på nedre botten och som
räknar omkring 5,500 verk av äldre och nyare tonsättare.

Vid Stettins bibliotek mottagas årligen ett antal elever, vilka det första året
gå under benämning av »volontärer» och sedan efter en tids tjänstgöring vid andra
bibliotek avancera till »praktikanter» för att till sist i Berlin avsluta sin utbildning
i och med en diplomexamen. Undervisningen av dessa elever sker synnerligen
grundligt och metodiskt och är àv både teoretisk och praktisk art. Föreläsningskurser
hållas varje vinter över olika ämnen, som ingå i biblioteksarbetet, och efter
avslutad kurs anställes förhör. Så hade jag tillfälle åhöra föreläsningarna i s. k.
»bibliothekarische Betriebskunde» även som deltaga i undervisningen i
»Bücherei-handschrift», som ledes av Dr Ackerknecht själv. Efter mångårigt studium har
han utarbetat en särskild biblioteksstil, och han är synnerligen noga med att alla
icke maskinskrivna kataloger o. d. inom biblioteket skola skrivas med så lika stil
som möjligt. Praktiskt få eleverna deltaga i arbetet både i stadsbiblioteket och i
folkbiblioteket. Även undervisas de i bokbinderi, maskinskrivning m. m.

<tab><tab><tab><tab><tab><tab><tab>————

<b>2. Stettins stadsbibliotek som centrum för folkbildningsarbetet.</b>

Av <sc>Fredrik Hjelmqvist.</sc>

Ett av de intressantaste dragen i d:r Ackerknechts biblioteksverksamhet är
den nära samverkan, som han har åstadkommit emellan biblioteket och övriga
grenar av folkbildningsarbetet. Redan 1914 vidtog styrelsen för Stettins
stadsbibliotek förberedande åtgärder för att inom bibliotekets murar anordna en
föreläsningssal, som kunde bli ett centrum för en »Volkshochschule», varmed dock ej
förstås en folkhögskola i fullt samma mening som vi ta ordet här i Skandinavien,
utan snarare ett föreläsningsinstitut. Kriget gjorde emellertid att företaget kunde
sättas i verket först med år 1919, då den nya hörsalen äntligen stod färdig att
tagas i bruk. Man avsåg ej några stora åhörarskaror. Där funnos blott c:a 200
sittplatser. Men man var i stället angelägen om att redan de yttre anordningarna
skulle vara ägnade att ge åt åhörarna en känsla av förtrolighet och samhörighet
med både varandra och läraren.

Jämte föreläsningsserier hållas årligen även s. k. Arbeitsgemeinschaften, ett
slags »seminarieövningar» eller som man kanske snarare skulle kunna kalla dem,
studiecirklar, som arbeta under ledning av en lärare. Vid studiecirklarnas
sammanträden kunna även andra än de aktiva medlemmarna vara närvarande. För dessa
senare äro emellertid de 36 främsta sittplatserna i salen reserverade, vilka
förövrigt äro de enda som äro försedda med skrivbord. Både föredragsserierna och
studiecirklarna kunna antingen vara begränsade till en termin eller fortgå under
två eller flera terminer. Som ett exempel på folkhögskolans verksamhet skall här
lämnas en kort redogörelse för programmet under vårterminen 1922. Inom
parentes anges antalet timmar.

I. <i>Föredragsserier:</i> Konst och konsthantverk under renässansen (10), Stora


statsmän (io), Det nya skatteväsendet (8), Tysklands ställning i världsekonomien
från 1911 till 1921 (10), Social omvårdnad (8), Lamarcks, Darwins och Haeckels
läror i den nyare naturvetenskapliga forskningens ljus (10), Elektrisk belysning (6),
Införande i filosofiens grundproblem II (10), Efterblivna och vanartade barns
uppfostran (10), Johannes uppenbarelse, den första historiefilosofien (10),
Modersmålet (10).

II. <i>Studiecirklar:</i> Bismarcks Tankar och minnen (10), Östeuropas penningväsen
(10), Tysk industriorganisation (10), Goethes samtal med Eckermann (10),
Övningar i studiet av dramatisk diktning III (10), Folksången som språkligmusikalisk
uttrycksform (10).

Föredragshållaren eller studiecirkelledaren hjälper stadsbibliotekets ledning att
göra upp resonerande litteraturförteckningar i det ämne som behandlas i den
ifrågavarande föredragsserien eller studiecirkeln. Litteraturförteckningarna tryckas i
regel och tillhandahålles ej blott åt åhörarna elier studiecirkelmedlemmarna utan
även — mot självkostnadspris — åt biblioteksbesökarna i allmänhet. Om billiga
upplagor kunna erhållas av arbeten, som ligga till grund för föredragen eller
seminarieövningarna, tillhandahållas de för försäljning till deltagarna i resp. kurs.

D:r Ackerknecht har en ledande ställning i styrelsen för folkhögskolan och deltager
själv i dennas arbete både som föreläsare och som ledare av studiecirkelövningar.
Hans ämnen äro av filosofisk eller litterär art. Han har t. ex. behandlat
Nietzsche, Goethes Faust o. s. v. En av hans tidigare föredragsserier är av
särskilt intresse för oss svenskar. Den handlade om »Selma Lagerlöf och Verner
v. Heidenstam, mästarna i samtidens svenska berättarkonst» (10 föreläsningar).

En särskild uppmärksamhet synas de av d:r Ackerknecht anordnade Vorlese-stunden
(uppläsningstimmarna) förtjäna. Varje söndagsförmiddag från 1/2 12 — 1/2 1
hålles i bibliotekets hörsal uppläsning av vers eller prosa, föregången av en
kortare inledning och med en viss enhetlighet i programmet för varje särskild
gång, även om denna enhetlighet ej alltid behöver ligga i själva ämnesvalet. Vid
uppläsningen söker man så mycket som möjligt undvika allt som kan verka mera
yrkesutbildad deklamation. Man vill framför allt åt sammankomsten ge en prägel
av en »utvidgad familjekrets». Även i samband med dessa uppläsningar hållas
billiga upplagor till salu av de behandlade författarnas arbeten.

Vid sidan av sitt arbete som ledare av ett stort bibliotek och en folkhögskola
har d:r Ackerknecht även varit en intresserad och framstående medarbetare i
strävandena att utnyttja filmen i folkbildningens tjänst. Det är sålunda på en
mångfald områden av folklig bildningsverksamhet som han gjort insatser.
Överallt har han därvid lagt i dagen en ganska ovanlig förening av stor administrativ
duglighet och starka teoretiska intressen. En redogörelse för Stettins stadsbibliotek
och dess chef skulle därför vara ofullständig, om däri ej till slut nämndes något om
d:r Ackerknechts författarskap. Han är medutgivare av den tyska folkbiblioteksverksamhetens
huvudorgan Bücherei und Bildungspflege och har både däri och
i andra tidskrifter i talrika uppsatser behandlat ämnen som beröra folkbildningsarbetets
olika gebiet, framför allt givetvis biblioteken. Han har vidare även varit
medutgivare till en samling uppsatser i biblioteksfrågor, som utgavs 1914 under
titel Büchereifragen," och har själv där behandlat frågan om ungdomens läsning.
Ungdomsbiblioteket har han tillika behandlat i en skriftserie, som under titeln Die
öffentliche Bücherei utgavs 1917 av Centralstelle für Volksbücherei.

</chapter>
<chapter name="Böcker för barn och ungdom julen 1922.">
<h2>BÖCKER FÖR BARN OCH UNGDOM JULEN 1922.</h2>

Av fru <sc>Gurli Linder.</sc>

Den jämförelsevis sparsamma utgivning av bilderböcker vilken förekommit
under ett par tre år lär väl ingen som det i något avseende angår beklaga sig
över. De bland de gamla som en gång vunnit en motiverad popularitet ha
nämligen löpt mindre risk att bli bortglömda. Senaste jul hade emellertid att
uppvisa en något fylligare produktion på detta område.

Främst bland de nya sätter jag för min del Borgmästar Munte av Elsa Beskow
(Å. & Å., pris inb. 4:50) och Den gröne spelmannen av Louis Moe. Den frestelse
till alltför stor anhopning i bild och text som Elsa Beskow ibland på senare
år fallit för är denna gång alldeles övervunnen. En bilderbok skall inte vara
detaljrik som en familjeroman eller bjuda på alltjämt stegrad sensation. Det
glömmes så ofta, att bilderboken är för de <i>små</i> barnen, ett slags övergång mellan
de första leksakerna och de verkliga böckerna; den skall kunna av barnen
naturligt uppfattas utan en mängd förklaringar av de äldre, och både bild och text
skola vara lätta att behålla i minnet. I fråga om dylik harmonisk avvägning är
ännu alltjämt Barnkammarens bok av Jenny Nyström en utmärkt prototyp, och på
trollområdet, om man så får uttrycka det, Trollen i Trollskogen av Louis Moe.
De flesta av Elsa Beskows bilderböcker fylla ju också alla både pedagogiska och
konstnärliga anspråk. Det förefinnes en viss kongenialitet mellan Alice Tegnér
och Elsa Beskow, vilken nu liksom ett par gånger förr visat sig mycket
förmånlig för det gemensamma verket. Att småbarnen få lara sig sjunga visorna
samtidigt med att de göra bekantskap med bilderna ger åt bådadera ökad förmåga
att roa och intressera. Det är svårt att bland bilderna utvälja någon eller några
för särskilt omnämnande. En så fulländad genretavla som Min faders gård har
väl Elsa Beskow sällan gjort; muntrast äro Borgmästar Munte, Måns
Klumpedump och Ett skepp kommer lastat med . . . Bilderna i svart och vitt på
musiksidorna äro förträffligt gjorda och ta i konstnärligt avseende priset, fastän
småbarn väl i allmänhet ha roligare av »färgiga tavlor». Som helhet är Borgmästar
Munte en nutida småbarnsbok som det väl knappast går att uppdriva maken till
i andra länder. Blott en liten anmärkning: äro verkligen svenska vallgossar så
väl chausserade, i hela fina kängor och vita strumpor? Och vad den här
vallgossen särskilt beträffar går hans klagan över den magra kosten ej ihop med den
prydliga utriggningen. Antingen i stavningen eller på annat sätt borde det ha angivits
att ordet »mossen» i vissa allmogedialekter uttalas så, att det rimmar med »påsen».

Den gröne spelmannen av <i>Louis Moe</i> (A. B., pris inb. 3:50) är också den
en av sin upphovsmans bästa bilderböcker. Förmodligen är det en av konstnärens
äldre. Även han har nämligen på senare år ibland visat böjelse för den ovan
nämnda svagheten att överlasta. Moe lägger mera an på det rent humoristiska än
Elsa Beskow, och intet ont i det: verklig humor, utan krasshet och överdrift, är det
tyvärr alltför knappt om i barnböckerna. En inskränkning måste dock göras i
berömmet för Den gröne spelmannen, och den gäller den mycket valhänta,
knaggliga och olidligt långrandiga svenska texten. Och hur väl hade inte
bilderna kunnat inspirera till en verkligt god och rolig barntext!

Den mest populära bland de nyutkomna bilderböckerna lär vara Jag och min
brors underbara öden av Olle med värs av <i>Nils Ringström</i> (Baarsen, pris 3:25).
Det är Olles och hans broders under ett år i Svenska dagbladet publicerade
äventyr som sammanförts i en bok med stadigt papper och gott tryck. För en vuxen
blir det en smula tröttsamt att vara med från början till slut — ty Ringström
är ingen Arosenius, till vars bilder för barn Olles underbara öden ibland föra
tanken. — Men här får väl gälla barnens eget vittnesbörd, som framträder i
bokens stora popularitet. Om denna är att anse enbart som ett glädjande faktum
är kanske en diskutabel fråga. Det undras mig i alla händelser om den genuina
stockholmsslangen i texten roar andra barn lika mycket som huvudstadens verkliga
»rännstensungar». I alla händelser kan det bli för mycket av den både för dem
och för landsortens barn. Så man får hoppas, att det ej blir alltför många
volymer av Olle med vars.

<i>Maj Lindman-Jans</i> trillingar från i fjor: Snipp, Snapp, Snurr, ha kommit
igen, denna gång ridande genom en del av världen på en trollhäst. (A. B., pris
inb. 3:50). Det är redigt komponerade bilder i glada och klara färger och
således lätta för småbarn att uppfatta. Naturligtvis komma trillingarna igen nästa
jul och flera följande i förändrad miljö. Man skall då säkert få tillfälle att
konstatera, att ett ideligt mjölkande av samma idé blir ett försvagande, såvida ej
konstnären heter t. ex. Ivar Arosenius eller Wilhelm Busch. Att konstnären själv
skriver text till sina bilder kan vara en stor fördel — exempel Elsa Beskow —,
men där ges ett litet villkor: vederbörande skall kunna skriva, och i fråga om
det villkoret lämnar Maj Lindman-Jan mycket övrigt att önska.

<i>Maj Jerndahl</i> fortsätter i år Hans och Gretas äventyr bland djuren. (L. H.,
pris inb. 3:75). Ett konstaterande av att den nyutkomna boken är åtskilligt
bättre än fjolårets med samma ämne av samma artist säger ej så värst mycket, ty
den senare var ganska undermålig. Exotiska djur — även om de ej äro zoologiskt
sett så riktiga — roa emellertid alltid barn. Texten har just inga poänger
men den är okonstlad och lättfattlig.

Änglabarnens julbestyr av <i>Olga Raphael-Linden</i> (L. H., pris inb. 2:75) är
en konstnärligt sett högt stående liten barnbok, med bilder i litografi. Den
handlar om dels hur änglabarnen själva ordna till jul, dels hur de hjälpa människorna
i deras julbestyr. Givetvis intressera de med säker kunskap och livfull gratie
tecknade små »putti» särskilt konstnärligt begåvade barn. För dem som sakna
denna förutsättning är frånvaron av färg nog ett minus i bokens rolighet.

Solguld-skatten av <i>Gustaf Carlström</i> (Medéns bokh., Gbg, pris inb. 4:75).
Ganska originella och färgstarka bilder, som sannolikt roa barn. Hela utstyrseln
är mycket gedigen, och innehållet i den beledsagande sagotexten är heller
ingenting att klaga på. Men att ha panna att taga allmänhetens intresse i anspråk för
en så slarvigt hopkommen och underhaltigt versifierad text röjer en förvånande
brist på självkritik.

Sagan om Storka-Lasse och Storka-Lisa av Skånemålaren Carl O. Peterseny
text av Gunnar Petersen (Lundh., pris inb. 3:—) är en ganska originell
bilderbok, ägnad att roa främst sådana barn som sett storkar bygga och bo i levande
livet; härmed vill jag icke ha sagt, att ej även andra barn kunna ha glädje
av den. Men varför ha blott fem bilder av de fjorton fått med av den uppiggande
blaa färgen? Bilden som skall symbolisera Mor Gretas obestånd och den
annalkande auktionen är en olöslig rebus för barn — och kanske också för
åtskilliga vuxna. Mången torde göra anmärkning på att där syns alltför många
supnäsor bland auktionsbönderna. Den versifierade texten löper ledigt, men man
får intryck av att den är ett första utkast, som ej fått sin överarbetning. Så
t. ex. förekomma verb i entals- och flerlalsformer huller om buller till pluralt
subjekt, t. ex. »de <i>kommo</i> långt ned från Nilens strand», »de <i>for</i> från grodor, från
ål och mark». »Och deras namn vill jag nu dig <i>visa</i>: Herr Storka-Lasse, fru
Storka-Lisa»; Att <i>visa</i> namn verkar i detta sammanhang rimnöd.

Söndagsbarnet av <i>M. v. Minckwitz.</i> (Sv. bokhandelscentr., pris inb. 3:50)
är en verkligt vacker bilderbok. Konstnärinnan visar släktskap med både Käte
Greenaway, Ottilia Adelborg (i Blommornas bok) och Elsa Beskow. De
marsblommande äppelträden med de små alferna, de gyllene pilhängena och de små
slöjbarnen som kasta boll med frömjölskulor, de små maskrosflickorna som spinna
till elf drottningens bruddräkt, krusbären som vakta fågel Rödbrösts bo — allt detta
ha småbarn stor glädje av. Gunilla von Duben har givit bilderna en poetisk
text i en synnerligen vårdad språkbehandling. Kanske ligger texten något för högt
för små barn och innehåller väl många abstrakta ord som de ej förstå betydelsen
av, men detta kan ju den som föreläser texten lätteligen råda bot på. Bildtrycket
är vackert och utstyrseln i övrigt mycket god.

En lättfattlig, färgglad och munter A-B-C-bok av <i>Oscaria Kjellberg</i> har
utkommit (V. Sv., pris inb. 2:—). Den rimmande texten är naturlig och ledig,
med ett lämpligt ordurval och lätt att fästa i minnet.

Bröderna <i>Grimms</i> sagor ha utkommit i två praktupplagor och en billig
upplaga, Sagabibliotekets. Den ena av de förstnämnda tillhör Bonniers förlag. Den
kostar inb. 7:50 per del, men så är det också en vacker, gedigen och slitstark
bok. De färglagda bilderna äro av G. Tenggren. Denne konstnär efterbildade
till en början så utmanande främst John Bauer, men även Rackham och Arosenius,
att han ovillkorligen till sin egen nackdel framkallade jämförelse med dessa.
Emellertid har han under årens lopp lärt en hel del av dem, på samma gång
som han vunnit uti individuell uppfattning och teknik. Flera av bilderna i den
nya Grimmupplagan äro väl komponerade, mycket vackra i färg och väl ägnade
att tilltala barns sagofantasi. Men en sådan Prinsessan Törnrosa som den
Tenggrenska har nog intet barn drömt sig. Mig påminner den, som jag förut skrivit,
om Sarah Bernhardt i Kameliadamen. I bilden till Fiskaren och hans hustru visar
konstnären prov på verklig humor, som man skulle önska kommit oftare till uttryck.
En stor och särskilt av barn mycket uppskattad förtjänst ha Tenggrens bilder
däri, att de strängt ansluta sig till sagans innehåll och de anvisningar där givas.
Men en svaghet har denna praktupplaga i den oreviderade gamla texten, som
borde ha fått genomgå en grundlig bearbetning. I det fallet ligger den andra,
från Svenska andelsförlaget utgivna upplagan, över (pris 3:75, inb. 4:75). Den
är illustrerad med bilder efter originalträsnitt av John Dunge. Träsnittet är en
förnäm och mödosam konstart, som Dunge här med kunnighet och redbarhet
avvunnit högst aktningsvärda resultat. Visserligen skulle man önska en frodigare
sagofantasi — i sagan om Hans och Greta t. ex. är den förvånande torftig — ett
mer strålande sagolynne och tillvaratagande av den humor som en del av sagorna
ge anledning till, men på det hela taget är denna Grimmupplaga en gedigen och
vacker bok. Ännu vänta vi emellertid på konstnären av guds nåde för de
Grimmska sagorna. Papperet är sämre än i Bonniers upplaga, men Andelsförlagets
är ju också avsevärt billigare.

Jeanna Oterdahl, Elsa Beskow och Sigrid Elmblad utge alla tre nya sagosamlingar,
vilka man tar i hand med samma välgörande trygghetskänsla som man alltid
erfar inför dessa författarinnors böcker, I »Den bergtagnas dotter» har <i>Jeanna
Oterdahl</i> (Folksk. barntidn., pris inb. 4:80) räddat från den efemära tillvaron

i jultidningar och kalendrar de sagor som hon under de senare åren skrivit i
dylika publikationer.

I motsats till Jeanna Oterdahl, som utbildat en viss sagostil, vilken på samma
gång är hennes styrka och hennes begränsning, väljer <i>Elsa Beskow</i> de mest olika
ämnen och försöker att låta sagorna tala helt olika språk. Hur utmärkt hon
förstår framtrolla levande bilder av en svunnen tids människor och miljö visar
hon i titelsagan i den nya samlingen: Farmors lapptäcke (Å. & Å., inb. 5:50).
Det är ett helt litet knippe sagor, lustiga och vemodiga, som de små sidenlapparna,
vilka farmor samlat till ett täcke, ge upphov till och som hon berättar för
sina barnbarn. Det är samma man kan stiga bastanta utstyrsel som i författarinnans
föregående samlingar. Den måtte bero på en särskild överenskommelse
med förläggaren, ty priset är jämförelsevis mycket billigt.

<i>Sigrid Elmblad</i> är en god och fin sagoberätterska. Samlingen En fågel sjöng
(Lb., pris 3:50, inb. 4:50) innehåller både original och bearbetningar. Författarinnans
dotter Saga Valli har illustrerat sagorna, konstnärligt och humoristiskt
Men denna sagobok är jämförelsevis dyr.

Sanningsstrålar i sagodagg av <i>Harald Östenson</i> (Saml. 2, Folksk, väns förl.,
pris  1:75, inb.  2:25). Titeln talar för sig själv, och sagorna äro som titeln.

<i>Pelle Frisk</i> och Stygga Mimmi (Sv. 1. t., Saga 90, pris inb. 3:—) är en
gammal samling, som utgivits på nytt i Sagabiblioteket. Den innehåller sagor av
Amanda Kerfstedt, Sophie Elkan, och pseudonymen Sophie Linge samt Selma
Lagerlöf, Helena Nyblom, Marika Stjernstedt och Ernst Lundquist.

En ny sagobokstyp har lancerats av Öberg & son, Eskilstuna, under den gemensamma
titeln <i>Öbergs</i> sagoböcker. Det är tre häften à 1 krona, med en saga i
varje häfte: Rödluvan, Gubben och gumman som gjorde arbetsbyte samt Nisses
framtidsplaner. Teckningarna, i blyerts och lätt färglagda med pastellkritor, äro
gjorda med säker hand och gott humör. Dock komma barnen ej att erkänna
Rödluvan som den typ de drömt sig av det oförvanskliga sagobarnet. Serien
är värd att fortsättas.

Pojkböcker få i regel bättre press än flickböcker. De äro också i allmänhet
lättare än de sistnämnda att komma igenom för recensenterna, fria som de äro från
pjoller och sentimentalitet samt mera spännande. Detta alstrar emellertid en viss
överseende stämning gentemot pojkböckerna och kommer recensenterna att understundom
tillmäta dem ett absolut värde som egentligen blott är relativt. Ej minst
gäller detta förhållande en del gamla mer eller mindre fabricerade indianböcker,
som ideligen ges ut i nya upplagor. Dessas höga uppskattning inom hemmen beror
nog även till en del på tradition. »Den boken läste jag som pojke», säger
fadern och tillägger: »Det är en riktig rolig och bra bok.» Nog av — Bonnier
utger varje jul några av de forna Billeböckerna; Adolf Johnson och B. Wahlström
vittja flitigt de gamla förråden av Aimard, May, Henty, Ellis m. fl. En författare som
ideligen utgår i nya upplagor är <i>Jules Verne.</i> Fastän de vetenskapliga problem
han behandlar ej längre äga djärvhetens eller osannolikhetens lockelse fängsla
hans böcker alltjämt den ungdomliga läsekretsen, tack vare hans stora litterära
talang och förmåga att oavbrutet hålla intresset spänt. Bonnier utger nu Jules
Verne i en ny serie, i vilken hittills utkommit Den hemlighetsfulla ön (pris 7:50),
Jorden runt på 80 dagar (pris 2:75), Mathias Sandorf (pris 6:—), Till jordens
medelpunkt (pris 2:75), Ingenjör Roburs luftfärd (pris 2:75), Kapten Hatteras'
resa till Nordpolen (pris 5:50).

Det är emellertid ett par saker i fråga om alla dessa nyutgivningar som i
stigande grad påkalla uppmärksamhet, i den mån som biblioteksverksamheten

utvecklar sig, nämligen <sp>troheten mot originalen och den svenska
språkbehandlingen.</sp> Det måste nu fordras upplagor som ge full trygghet i dessa
hänseenden. Visserligen ges det verk i fråga om vilka bearbetningar eller
förkortningar kunna anses fullt legitima, men de skola göras av kompetent person, som
ej förfuskar författarens intentioner eller gör våld på hans språkliga uttryckssätt.
Men det finns också bearbetningar och förkortningar som ej betingas av andra
orsaker än att få en billig bok efter ett visst mått och som gått ut över klassisk
litteratur som icke bort utsättas för dylik godtycklighet. Vad så språkbehandlingen!
beträffar är den i en stor del av dessa omtryck underhaltig både i fråga om
översättningen och svenskan. Jag anser att denna angelägenhet är så viktig, att
vederbörande biblioteksmyndigheter böra ta hand om den och ur dessa synpunkter
granska särskilt de böcker som skola inrymmas i skolbiblioteken. En annan sak
som påkallar uppmärksamhet är de finländska översättningar som användas i stället
för rikssvenska. Likaså bör uppmärksamhet ägnas den yttre utstyrseln.

Av <i>Richard Melanders</i> med rätta på 1880- och 90-talen så uppskattade
produktion har utkommit i ny upplaga Bengt Runes äventyr (Å, & Å., pris
inb. 4:50).

<i>Ebbe Lieberaths</i> bok för året heter Strykfåglar (Å. & Å., pris inb. 4:75).
Författaren har ju så att säga en oerhört stor praktik i fråga om pojkar och
förstår att ställa en riktig diagnos på deras psyke. Jag tror hans berättelser äro
just så som pojkar vilja ha dem: händelser, äventyr och karlaktighet med glimtar
av varma och veka känslor och kanske också en aning sentimentalitet, ty pojkar,
liksom män, bära i allmänhet innerst inne en liten svaghet för den sorten. Det
ligger emellertid alltid en fara för upprepning och förtunning i en så stark
produktivitet som Lieberaths.

<i>Erik Pallin</i> är en mycket god berättare för pojkar. Han är deras kamrat
hela tiden och tycks själv ha lika roligt som läsarna. Pojkarna på Klasro (Å. &
Å., pris inb. 4:50) är en bra och käck bok.

Detsamma kan sägas om Polarjakter och pojkäventyr av <i>Bengt Nylund</i> (Lb.,
Pojkarnas äventyrsbok, julen 1922, pris 1:50, inb. 2:25). Redan uppslaget är
spännande: en gosse som tappas bort på isen på Grönland. Efter många äventyr,
i vilka han redligen bistås av sin lilla hund, får han skydd hos en eskimåfamilj.
Bengt Nylund är en frisk, kunnig och kultiverad berättare.

Med farbror Sixtus bland Afrikas vildar av <i>Harald Johnsson</i> (L. H., pris
3:75) har till skådeplats det rika Uganda i Afrika. Själva handlingen är
synnerligen osannolik, men den är bra berättad, och på köpet får läsaren en del
geografiskt och etnografiskt vetande, som man får hoppas är riktigt. Man reserverar
sig emellertid mot farbror Sixtus' ideligen upprepade smaklösa älsklingsuttryck:
Jag har aldrig sett så ruttet!

I Fritzes scoutbibliotek ingår ett svenskt original av en debuterande författare:
Fjäderseglatsen av <i>Stig Beskow</i> (Fri., pris 3:25, inb. 3:75). Författaren har en
mycket ledig stil, käck och munter samt välgörande fri från simpelhet och råhet.
Mot innehållet kan anmärkas, att pojkarnas färd i verkligheten borde ha renderat
dem en välförtjänt skrapa i stället för mottagande med öppna armar vid
hemkomsten, ty de äro med all sin älskvärdhet ganska fullfjädrade rackare.

I Den förste svensken skildrar <i>Radscha (Ivan T. Aminoff)</i> (B. W., B.
Wahlströms ungdomsböcker 51, pris inb. 1:75) vad en farmilj under tertiärperioden
upplevde i Sverige, sedan de, tvingade av en naturkatastrof, måst lämna sin
boplats på andra sidan Östersjön och på en flotte drivits över hit. Utan att äga
förutsättningar att bedöma huruvida boken geologiskt och arkeologiskt är »riktig»

tillåter jag mig dock att rekommendera den som en intressant äventyrsbok,
byggd på helt andra motiv än de vanliga, hundrafalt blötta och stötta.

Bland översatta pojkböcker märkes i främsta rummet Den ensliga ön av
<i>Kristian Elster d. y.</i> (L. H., pris inb. 3:75). Det är längesedan en så bra
ungdomsbok kom ut. Särskilt må nämnas, att det natursinne som där kommer till
uttryck inte yttrar sig endast i ytliga iakttagelser utan i ett verkligt inlevande.
Det finns äventyr, friskhet och humor i denna bok, men också manlighet, ansvar
och karaktär.

En vacker och försynt bok är Ola av <i>Audun Hjermann</i> (Å. & Å., inb. 3:75):
Den ger en god inblick i norskt bygdeliv, och den fattige lille bondpojken är
skildrad med god psykologisk uppfattning.

Att översätta till svenska Hocoota av <i>Torry Gredsted</i> (Gle., Gleerups
ungdomsböcker 45, pris inb. 3:75) kan sägas vara en överloppsgärning. Det är
emellertid en ganska talangfullt berättad historia om en liten vit gosse som rövas
i vaggan av indianer och växer upp bland dem tillsammans med en fosterbröder,
den ståtlige och ädelsinnade Hocoota. De båda oförenliga rasernas representanter
påkalla i lika hög grad läsarens sympati. Boken är ej onaturligt belastad av
stridstjut och skalper.

Pers äventyrliga resa av <i>Jörgen Nielsen</i> (Sv. nykt., pris 2:75, inb. 3:50)
verkar i all sin ädelhet dock filmmanuskript. Den handlar om en pojke på
upptäcktsfärd efter sin fader i Amerika, som han också finner, men som
förbrytare, fast naturligtvis med ett ädelt hjärta. Den är varken bättre eller sämre
än tjogtals andra dylika böcker. Varför den ansetts vard att översätta är
omöjligt att förstå.

I Polaris' tecken av <i>Ragnar Carlsson</i> (Nst., pris 4:50) handlar om en
sjökapten, som får utstå oerhörda strapatser under sina forskningar i de arktiska
länderna efter en skurk, vilken under en sjöresa tillsammans med den övriga
besättningen mördat hans bror, kaptenen på fartyget. Det är en sorglig berättelse
så till vida, att alla huvudpersonerna få sätta livet till, men den är en av de många
som vittna om vad människor med energi och vilja äro i stånd att uthärda.
Boken framträder utan vidare som svenskt original, men uttryck sådana som
»greps jag med den drucknes fantasm (!) i min yra kärlek» — »en treårig
kännedom om livet insidan de canadiska tukthusens murar» — »så kom den dagen
och dess händelser som gjorde Lipka till änka» och många andra röja oblidkeligt
den dåliga översättningen. För övrigt är den svenska språkbehandlingen i sin
helhet mycket underhaltig, och meningen på sina ställen rent av obegriplig.

Julens mest populära flickbok blev med all rätt Ullabella av <i>Marika Stjernstedt</i>
(11 uppl. A. B., pris 7:50). Man skulle kunna kalla den en svensk Louisa
Alcott-bok. Fru Stjernstedt har många gånger uttalat intresse för denna
litteraturart, så det överraskade icke, att hon själv började odla den. Men det blir i
alla fall ingen fortsättning på Ullabella nästa jul, försäkrar hon; även i det
avseendet är hon de vanliga flickboksproducerande författarinnorna överlägsen. En
kritiker — för resten en av de mest framstående — skrev, att Marika
Stjernstedt i sitt förord framhåller som en <i>ursäkt</i> för boken, att den tillhör
ungdomslitteraturen. Uttalandet beror på en missuppfattning: en förklaring är ej alltid
detsamma som en ursäkt. Kritikern säger emellertid, att boken äger ett så stort
litterärt värde, att ursäkten är överflödig och att den ej behöver begränsas till
den ungdomliga läsekretsen. Resonnemanget är typiskt för den uppfattning som
även inom den främsta litteraturkritiken råder angående ungdomens läsning.

Mor Bab av <i>Elisabeth Kuylenstjerna-Wenster</i> (Å. & Å., pris inb. 4:50) är

den fjärde och sista av Barbroböckerna. Författarinnan säger, att hon mottagit
många brev vilka sagt henne, att de unga lärt hålla av »den lilla flickan med det
oroliga sinnet och det varma hjärtat». Det är om man så vill en schablonbok,
men berättad i en kultiverad stil med flera sympatiska drag.

Ulla Winther av <i>Teres Lönegren</i> (Gle., Gleerups ungdomsböcker 46, pris inb.
3:75) är en gedigen, psykologiskt vederhäftig och ganska omväxlande familjehistoria
från Skåne under 1870- och 1880-talen. Författarinnan har lyckats ge
en god tidsstämning, som gör omständligheten i den unga berätterskans — Ulla
Winther är en jag-bok — stil mindre märkbar än den skulle vara i en nutida
skildring. Stilen faller ibland ur stilen — om man så får säga, t. ex. när Ulla
Winther berättar, att hon när hon helt förtvivlad satt fast på en obebodd ö
därför att båten drivit ifrån henne, »såg på mitt armbandsur».

Jag vill minnas att <i>Julli Wiborg</i> för länge sedan skrivit ett par rysliga
flickböcker. Jag blev därför angenämt överraskad att i Karen Vangen längtar ut i
världen (L. H., pris 3:75, inb. 5:75) finna en flickbok som betydligt höjer sig
över det vanliga måttet. Det är på sätt och vis ett tragiskt litet flicköde, Karens.
Både i det dystra hemmet, med den egoistiske, snåle, knäpptorre, pedantiske
fadern och den kuvade modern, med det bestämda, slutna draget kring munnen
och de allvarsamma ögonen, samt i skolan, med konventionella, hjärtlösa
kamrater, hade Karen det svårt. Men hon är frisk och god och äger ungdomens
lyckliga förmåga av idelig förnyelse, och hon har fått se glimtar av moderns
varma, älskande hjärta bakom den förgrämda ytan. Och boken slutar med att
Karen med glatt hjärta ger sig ut i världen. Men finns det verkligen sådana
lärare i Norge, som inför sittande klass fråga en ny flicka vems dotter hon är
och tillägga: Då är du väl frielev? Karen Vangen är en bok med verklig karaktärsteckning,
och jag föreställer mig, att den kan vara hennes jämnåriga till hjälp
i uppväxtlivets mödor och besvärligheter. Undertiteln »flickroman» synes mig
missvisande. Översättningen ger vid ett första genomläsande intryck av att vara god.
Översättarinnan har dock — naturligtvis kan man ju säga — råkat ut för några
av de blindskär som översättningar de skandinaviska språken emellan alltid
erbjuda; t. ex. att återge »smaapigerne» med »småflickorna» — ordet motsvarar vårt
»flickorna» och användes om döttrarna i en familj och eleverna i en flickskola
ända tills de blivit vuxna — samt »rar»  och »knagg» med samma ord på svenska.

Caritas egen bok av <i>Ruth Bagge</i> (A. B., pris 1:75) är fin och kultiverad,
men skäligen obetydlig. Det goda intryck den möjligen skulle kunna göra förfelas
alldeles genom att bokens hjälte, en tysk yngling som Carita förälskar sig i, hela
tiden talar sin brutna svenska. Hans språk verkar löjligt, och därför komma inga
av läsarinnorna att dela Caritas beundran. Ty löje dödar som bekant dylika
känslor. Man tycker förresten att en ung man som ej på fyra år ids lara sig sin
älskades språk  är åtskilligt bakom,  som  det heter.

Prästgårdsbarnen av <i>Dagny Thorvall</i> (Sv. 1. t., Saga 89, pris inb. 3:—) är
en frisk, fin och älsklig skildring av ett gott och kärleksfullt prästhem på landet.
Den verkar som en vilsam idyll i det nutida splittradeo och jäktande livet.

Ungarna i stora huset av <i>Sigrid Stjernsvärd</i> (Å. & Å., pris 4:75) är en
ganska förbryllande bok. Den käcka och oförfärade jargong som alla ungarna
begagna sig av roar naturligtvis deras jämnåriga. Men man reagerar emot en
så överdrivet karikerad typ som »faster Tabea», vilken under föräldrarnas frånvaro
sköter huset. Och så har boken ett grundfel: Inte av en enda av dessa rackarungar
utför någonsin en handling eller fäller ett yttrande som avslöja en, trots all
jargong, sympatisk karaktär. Man håller inte av ett enda av dessa barn, och de

bli inte några vänner för livet för sina jämnåriga. Jag instämmer i M. L. Gagners
omdöme: »Tankarna gå till skaran vilda och ouppfostrade barn i Ethel Turners
Sju syskon — vilka mil ligga det ej mellan de båda böckerna.» Ungarna i stora
huset är en ledigt berättad, ehuru språkbehandlingen är si och så, bitvis kvick
och vad man kan kalla skoj frisk bok — det är allt.

<i>Elisabeth Hjelmqvist</i> vann säkert många vänner i fjor jul med sin levande
och roande berättelse om Barnen i Skogsgården. Familjen Boje har nu flyttat
till Byhult i Småland. Samma humoristiska blick och samma allvarliga
godhet som utmärka författarinnans förträffliga berättarkonst i den första boken
återfinnas i Böjes på Byhult (Birkagårdens förl., pris 2:50.) De små tvillingarna,
Stina och Majan, hinna i denna bok bli skolbarn, och det berättas om deras
skolgång i en av Lunds flickskolor på 1880-talet. Elisabeth Hjelmqvist har med
dessa båda böcker givit på samma gång en intressant och vederhäftig kulturhistorisk
skildring från svenska lanthem under 1870- och 1880-talen och en för
barn och ungdom synnerligen lämplig läsning.

En förrymd prinsessa av <i>Dorothea Moore</i> (A. B., pris inb. 3:75) är en i den
långa raden av engelska skolhistorier. Vad man nu kan och bör säga om dessa
böckers ytlighet, så äga deras författarinnor i allmänhet en kultiverad
berättartalang och en förmåga av »fiction», som ofta saknas i andra länders motsvarande
böcker. En viss inblick i engelskt liv ge de ju också. Utan att på något sätt
varmt anbefalla den måste jag erkänna, att den förrymda prinsessans historia är
både rolig och spännande.

Prinsessan på ärten av <i>Katharina Lie</i> (W. & W., pris 3:75) har under sin
uppfostran i Sverige och Schweiz blivit ett stort sjåp, men när hon som vuxen kommer
hem till sin pappas lantgods blir hon, med hjälp av en ung och ståtlig förvaltare,
en riktigt duktig flicka. Historien är bra berättad, men man retar sig över den
vrångbild som ges av svenska flickor och svensk adel. Kusinernas mamma,
friherrinnan Posse, är en karikatyr. Är det Norges brist på adel och slotts- och
herrgårdsliv som vållar denna benägenhet att förlöjliga och missteckna?

För flickor i 8—10-årsåldern ha utkommit Flickorna på Vesterliden av <i>Agathe
von Rosen</i> (L. H., pris inb. 3:75), Susan på egen hand av <i>Greta Carlson</i> (L. H.,
pris inb. 3:75) och Barnen på Böljenäs av <i>Kerstin Wenström</i> (B. W., B.
Wahlströms flickböcker 57, pris inb. 1:75). Den sistnämnda är av det slag
flickböcker som det går tretton på dussinet. En helt annan individualiseringsförmåga
och berättartalang äger Greta Carlson, som i fjol väckte uppmärksamhet med Turk
och Susan. Susan visar sig i fortsättningen vara samma uppriktiga, oförskräckta
och originella lilla tös som förr. Hon påminner, synes det mig, om Rebecka i
Solbäcksgården, och det är ingen dålig släktskap. Innehållet är inte märkvärdigare
än att en berättare utan fabuleringskonst och humor skulle kunnat få ihop en riktig
snömosbok av det. Men Greta Carlson har i en bra och rolig bok givit barnen
en god och munter verklig liten människa till kamrat. Flickorna på Vesterliden
är en utan alla anspråk framförd serie verklighetsbilder ur tre små systrars
lyckliga uppväxttid på landet. Särskilt flickor som älska djur och äro vana att
umgås med dem som riktigt goda personliga vänner, så som det blir tillfälle till på
ett svenskt jordagods, böra ha glädje av denna bok. Det övriga innehållet kan
nog icke uppväcka fullt lika stort intresse hos den främmande läsekretsen som hos
den familjekrets minnesbilderna närmast angå.

En av de klassiska barnböckerna: Lajla av <i>J. A. Friis</i> har i bearbetning
av Julia Svedelius utkommit i Saga-biblioteket (Sv. 1. t., Saga 88, pris inb. 3:—).
En kritiker skrev i julas, att en förkortad bearbetning som denna motiveras av

att barnen nu i geografiundervisningen få en hel del av det kunskapsstoff Lajla
innehåller. Härtill vill jag svara, att barn ej alis tycka illa om att i sin
nöjesläsning hitta ingen vad de fått lara sig i skolan. Jag tror för min del att man
måste vara väldigt försiktig med att bära hand på så klassisk barnlitteratur som
Lajla, liksom jag över huvud taget ställer mig skeptisk gentemot ändrande av en
mera ålderdomlig stil till nutida. Jag har ej varit i tillfälle att jämföra fru
Svedelius' bearbetning med originalet; det är mycket möjligt att den är vad man kallar
bra gjord — ehuru Friis' och fru S-s stil äro mycket olika —, men jag anser
det i alla fall vara ett misstag att den alis blivit gjord. Denna upplaga av Lajla
är bra illustrerad av Küsel.

En förtjusande bok för både stora och små barn är Pinocchios äventyr av <i>C. Collodi,</i>
översatt från italienskan av Alina Pipping (2 uppl., A. B., pris 2:50).
Den utkom första gången för åtskilliga år sedan och föreligger nu i ny
upplaga. Marionetten Pinocchio får till sin skapares förskräckelse plötsligt liv och
ger sig ut på en odyssé, där han upplever eller rättare själv ställer till de mest
befängda uppträden. Barn med livlig fantasi ha utomordentligt roligt åt alla
dessa bisarra äventyr, helt utanför all verklighet. Ehuru alldeles olika för Pinocchios
äventyr tanken till Alices äventyr i underlandet. Humoristiska bilder.

Don Quixote, bearbetad efter Florians franska upplaga, har utkommit för tredje
gången (A. B., Bonniers ungdomsböcker 3, pris 1:75), tyvärr de båda sista
gångerna utan de teckningar av Walter Craine som prydde den första upplagan.

Tvenne böcker slutligen som på sätt och vis tillhöra denna avdelning äro
Sagor av <i>Sigurd Dahllöf,</i> andra samlingen (Medéns bokh., Gbg., pris 2:75, inb.
3:75), och Nordlandens fornsagor av Rolf Nordenstreng. Vad den förra beträffar
är den ju emellertid ingen sagbok i vanlig bemärkelse. Den vänder sig även till
hela den vuxna läsekretsen. Dahllöf förstår som få att avlyssna allmogen dess
sagoskatter, och han återger dem i en framställning som aldrig förlorar sin folkliga
karaktär. Erik Hedén har sagt att han borde utses till »överste sagosamlare i
Sverige», och en annan kritiker yttrar, att han bredvid Selma Lagerlöf är vår
enda »troende» sagoberättare. Dahllöfs sagor med Albert Eldhs utmärkta
illustrationer höra enligt min mening under avdelningen »folklore». Härmed vill jag
ingalunda ha sagt att de ej med stort utbyte kunna läsas av ungdom dock över
den egentliga sagoåldern. <i>Rolf Nordenstreng</i> berättar Nordlandens fornsagor (D.
1, 2, Gle., Gleerups ungdomsböcker, 47, 48, pris inb. à 2:75). Den första
delen innehåller den nordiska gudasagan, i den andra berättas Helgesagorna, sagan
om Hild och Hedin samt Völsungasagan. Allt detta bildar ju en synnerlig
lämplig ungdomsläsning. Att författaren nedlagt ett mycket kunnigt och ihärdigt
arbete på en utgivning av de gamla sagorna vilken skulle kunna passa nutida
ungdom märkes tydligt.

Att klä ut sig och att spela teater äro som vi alla minnas från vår egen
barndom bland det roligaste barn kunna ta sig för. Det är därför ganska underligt
att tillgången på för barn lämpliga teatertexter är jämförelsevis ringa. Utom
Topelii alltid högt uppskattade sagospel finnas en del av Hil jo Tavaststjärna, Helena
Nyblom, Anna Wahlenberg och väl några andra. Nu har emellertid <i>Walter Stenström</i>
börjat en serie, Barnteatern, och i denna hittills utgivit Lurifax och Spjuver
(Sv. andelsf., pris 1:75) samt Prinsessan som inte ville äta havresoppa (Sv. andelsf.,
pris 1:75). Författaren inleder med en klart och redigt avfattad upplysande
framställning av hur det skall gå till att spela teater och ger råd angående
dekorationer, kostymer (att skaffa farfars kyrkhatt och morfars skinnväst blir väl dock
omöjligt för de flesta!) och andra rekvisita samt maskering m. m. I texten finnas

teckningar av de olika personerna, som giva vägledning vid typens utformning.
Pjäserna äro lagom långa, muntra och roliga, samt lätta för barn att utföra.
Dialogen är enkel och naturlig. Walter Stenströms Barnteatern har givetvis en
plats att fylla inom barnlitteraturen, och att döma av början tycks den komma
att göra det tillfredsställande.

</chapter>
<chapter name="Svenska biblioteket i läsning.">
<h2>SVENSKA BIBLIOTEKET FRI LÄSNING.</h2>
Utgivare: Sveriges folkskollärarinneförbund. H. 1, 2. [Fröken Hilda Strandberg,
Parkgatan 12], Sthm 1922. a o: 75 (även i kartonger med 25, 30 och
40 ex. om tills. 15:—, 18:— och 24:—).

1. Lundh-Eriksson, Nanna, Våra kryddor.
2. Holmgren, Ann-Margret, f. Tersmeden, Heliga Birgitta.

Redaktionen av ovanstående skriftserie påpekar, att ett av den moderna pedagogikens
krav är, att barnen skola genom självverksamhet och självständigt arbete
tillägna sig grundligare kunskaper än vad skolan under lektionstimmarna kan hinna
bjuda dem. Sveriges folkskollärarinneförbund har därför gjort ett försök att
skaffa lämplig litteratur för detta ändamål och börjat utgiva en serie småskrifter
»Svenska biblioteket Fri läsning». I Danmark och Norge utgivas serier med
motsvarande namn och syfte och möjligen finnes ett samarbete mellan de olika
utgivarna, i alla händelser skulle ett sådant kunna bliva ganska fruktbringande.

Barnens fria läsning i samband med skolarbetet är ju vard att på allt sätt
uppmuntras, och att en pedagogisk förening tagit itu med att skaffa lämplig
litteratur för denna, bör hälsas med stor tillfredsställelse, ty vad som redan finnes
att tillgå, är alltför ringa och behöver mycket väl kompletteras; men att som
redaktionen helt kategoriskt förklarar, lämpliga böcker hittills skulle saknas i våra
skolor, får väl ändock anses överdrivet. Intresserade lärare hava redan nu
åtskilligt av värde att inköpa för skolan och rekommendera åt sina elever, böcker,
som måste anses kunna fylla de fordringar, som redaktionen uppställer i sitt
program, nämligen att vara välskrivna, lättlästa och intresseväckande. Redaktionen
säger nämligen om böckerna i »Fri läsning»: »De skola ge eleverna just vad som
behövs utan att han eller hon skall behöva 'dra igenom' stora och tunglästa arbeten,
som oftare nedslå den unga läsarens vetgirighet än de ge någon för hans ålder
passande kunskap.» Jag vill erinra om lektor Marie-Louise Gagners utmärkta
teckningar av Svenska författare eller hennes biografi över Gordon med den väl
funna titeln Hjälten bland hjältar. Vidare ha vi de av barn gärna lästa små
monografierna över svenska konstnärer av Einar Rosenborg i Sveriges Vår.
Sistnämnda serie bjuder även på andra lämpliga biografier, och lektor Grip har ett
par goda uppslag: »Sin egen lyckas smed» med små levnadsteckningar över män,
som brutit sin egen väg. och »Uppfinnare och upptäckare», båda samlingar, vilka
man dock kunde önska något utförligare. Litet större arbeten finnas också, t. ex.
Jordbruksbok för pojkar av Bolin, Ungdomens skogsbok av Beer och Sjöholm,
Trädgårdsbok för barn av Lind, Skildringar ur jordbrukslivet av Wikberg och
Nissar o. s. v.

Dessutom finnas mycket lämpliga uppsatser i en del läseböcker såsom

parallellupplagan till Folkskolans läsebok, geografiska läseböcker av Fagerlund & Falk,
Anna Sandström m. fl.

En del av dessa böcker hava tillkommit genom ett samarbete mellan en fackman
och en lärare, ett arbetssätt vilket tyckes mig vara att livligt rekommendera.

Det förefaller mig för övrigt som skulle läseboksskräcken något försvunnit bland,
pedagogerna — bland barnen har den säkert aldrig funnits att döma av den
förkärlek för läseböcker, som de visa på biblioteken. En läsebok har, tyckes det:
mig, en del företräden framför de små häftena, ty efter min mening är det ej nog
med, att skolan ser till, att den sätter böcker i händerna på barnen för att de
genom självständigt arbete skola fördjupa sina kunskaper, den bör också lära
dem att själva taga reda på litteratur, att finna sig tillrätta i ett större arbete
och ta ut vad de i ett bestämt fall behöva. En läsebok bör förses med ett gott
alfabetiskt register, vars bruk barnen skola lara sig, så att de ej nödgas »dra
igenom» ett arbete för att finna vad de behöva. Sedan äro de också skickade
att leta reda på lämplig läsning i de »stora och tunglästa arbeten», till vilka de
en gång i alla fall måste gå för att få sin vetgirighet tillfredsställd.

Men även om det alltså på svenska finnes mer litteratur av det slag det här
är fråga om än vad redaktionen för den nya serien tycks räkna med, hindrar
detta ej att — som jag förut påpekat — det finnes många luckor att fylla i
vår facklitteratur för barn. För »Fri läsning» har man här, liksom i Danmark
och Norge, valt häftesformen. Det är redaktionens mening, att dessa häften om
möjligt funnes i så många exemplar i skolorna att vid behov ett exemplar kan
lämnas till varje elev i en klass. Emellertid är det icke redaktionens mening, att
dessa tunna häften skola ersätta den »egentliga facklitteraturen», utan de skola väl
snarast tjäna till att uppväcka barnens intresse för något ämne, vilket de sedan
med tillhjälp av utlovade litteraturhänvisningar skola kunna fördjupa sig i.

En mycket god tanke! En intresserad lärare skall helt säkert också kunna
göra åtskilligt för barnens självständiga läsning genom att påpeka
litteraturanvisningarna och uppmuntra barnen att låna böckerna på biblioteket. Det är därför
stor skada, att de utlovade bokförteckningarna saknas i båda de nu utkomna häftena.
Fru Holmgren nämner visserligen ett par författare, som skrivit om Birgitta, men
talar ej om vad böckerna heta. I det häfte av den norska serien Fri Læsning,
som jag har tillgängligt och som handlar om Livingstone, finnes en lång lista på
böcker med årtal och pris utsatta, och listan inledes med följande: »I disse
bökene, som finnes i folkebibliotekene, kan du læse mere om Livingstone og reisene
hans.» Ett efterföljansvärt exempel.

Vad de nu utkomna häftena beträffar, så är det ej min mening att här ingå
på någon detaljerad kritik av dem, därtill känner jag mig ej kompetent. Om
det första, »Våra kryddor», skulle jag dock vilja säga, att det ger intryck av att
vara något hastigt hopkommet. Jag förmodar, att det är meningen, att dessa
häften skola komma att såväl skriftligen som muntligen refereras av barnen, och
därför är det av största vikt, att icke blott innehållet utan även framställningssättet
äro korrekta. Emellertid synes i båda dessa avseenden kunna göras åtskilliga anmärkningar.

En något omsorgsfullare genomgång av arbetet hade säkert föranlett författarinnan
att ändra sådana meningar som: »<i>Om</i> vi ta fram världskartan för att se på
kryddornas växtplatser, så börja vi längst i norr. — Om senapen torrmales som
den oftast i handeln förekommer, är den luktlös. — Bruket av senap är gammalt.
Bibeln talar om den som det minsta av alla frön. — På de ställen, där växten är

föremål för särskild odling, tillgår detta så. Häftet är fullt av sådana felaktiga
språkvändningar o. d., vilka icke skulle tolereras i barnens krior.

Framställningen av Birgitta tyckes vara gjord efter nyaste forskningar och ger
en för barnen intressant bild av den svenska kvinnan, vars namn, som
författarinnan säger, »aldrig kan dö, så länge det finns ett Sverige med det gamla
Vadstena vid den outgrundliga Vätterns strand». Likväl var en biografi över
Birgitta knappast vad som var mest efterlängtat, då det ju förut finnes åtskilligt om
henne som är lämpligt för barn i den ålder, då hennes liv kan intressera dem
(broschyrer av Karin Häggström och Lydia Wahlström, uppsats och kapitel i
Grimbergs historiska arbeten, Schück och Lundahls läsebok och Ellen Fries'
Svenska kvinnor m. m.) <tab><tab><tab><tab><tab><tab><tab><tab><i>Hildur Lundberg.</i>

</chapter>
<chapter name="Biblioteksnotiser.">
<h2>BIBLIOTEKSNOTISER.</h2>
<b>Skola alla biblioteksfrågor överföras till den borgerliga kommunen?</b> I det
»Betänkande med förslag till lag om församlingsstyrelse samt till bestämmelser om
folkskoleärendenas överflyttning från den kyrkliga till den borgerliga kommunen m. m.», som den 30 dec.
1922 avgavs av tillkallade sakkunniga (Statens offentliga utredningar 1923:4) föreslås vissa
förändringar även i fråga om ärendena angående folk- och skolbibliotek. Hittills ha som bekant
skolbiblioteken (utom i vissa städer) alltid sorterat under den kyrkliga kommunen, liksom
skolfrågor över huvud, under det att folkbibliotek kunnat tillhöra vare sig borgerlig eller kyrklig
kommun. Enligt det nu framlagda förslaget skola däremot bl. a. alla frågor om folk- och
skolbibliotek överflyttas till den borgerliga kommunen, varvid denna senare från den dag lagen
träder i kraft skall övertaga alla den kyrkliga kommunens rättigheter och förbindelser på bl. a.
förevarande område, om ej i undantagsfall för särskild kommun Kungl. Maj:t föreskriver
annorlunda på därom gjord framställning. I motiveringen framhålles sambandet mellan skolornas
bibliotek och folkbiblioteken samt behovet av en mera enhetlig ledning av kommunernas
biblioteksväsen än hittills. Kommittéförslaget är f. n. remitterat till olika myndigheter för avgivande
av yttrande.

<b>D:r Paul Ladewig,</b> som bekant en föregångsman i modernt tyskt folkbiblioteksarbete, har
helt nyligen utgivit ett par smärre broschyrer, en ny upplaga av sin Katechismus der Bücherei
(46 s.), en till sin uppställning ganska egenartad samling aforistiska uttalanden i biblioteksfrågor,
samt en liten för smärre tyska bibliotek avsedd bibliotekshandbok, Die kleine Bücherei, ihre
Vervaltung und Einrichtung (75 s.), båda 1922 utgivna av Ernst Wiegardts Verlagsbuchhandlung,
Leipzig. För den som vill ta kännedom om Ladewigs idéer bör emellertid alltjämt i främsta rummet
hänvisas till L:s på samma förlag utgivna Politik der Bücherei (2 Aufl., 1917, 427 s.), en bok som
framför allt genom sina allmänna synpunkter på olika sidor av biblioteksarbetet är förtjänt av
beaktande av dem som mera allsidigt vilja sätta sig in i grundtankarna i det arbete som bedrives
i moderna stads- och folkbibliotek. År 1922 före det sista tyska valutafallet var priset för de
båda först omnämnda häftena 10 resp. 25 mark, för Politik der Bücherei 95 mark.

<b>Tidskrifter för studiecirklar:</b> <i>Bokstugan,</i> studiecirklarnas tidskrift, utkommer under år
1923 efter samma plan som föregående år. Priset är 3:75 vid postprenumeration för 10
häften. I de utkomna 3 första häftena ingå uppsatser av Erik Hedén om Ola Hansson, av Hans
Larsson i etiska frågor, av Emil Sommarin om Teori och praxis i folkhushållningen och av Gregor
Paulsson om Konstnärens skapande verksamhet samt dessutom studieplaner och ett antal
recensioner.

<i>Studiekamraten,</i> tidning för det fria och frivilliga bildningsarbetet fortsätter efter samma
linje som tidigare och kostar 5:— pr år för 24 häften. I de sex första häftena för året ingå
bl. a. ett antal illustrerade uppsatser i konstfrågor, av Sixten Strömbom om Nationalmuseum
som bildningshärd, av olika författare om Georg v. Rosen, Ernst Josephson och Gustaf Rydberg,
vidare en uppsats av Walter Stenström om Teaterns betydelse som folkbildningsmedel, av

Ragnar Jändel om Mänsklighetens vägledare o. s. v. samt studiehandledningar och enstaka
recensioner.

Båda dessa tidskrifter äro välkända för många bibliotekarier och äro förtjänta av ytterligare
spridning.

<i>Ariel,</i> tidskrift för folkligt studie- och bildningsarbete, utg. av N. T. O:s studiekommitté,
redaktör Justus Elgeskog, utkommer däremot fr. o. m. i år i ny utstyrsel. Tidskriften, som
utkommer med 4 häften årligen, kostar 3:— vid prenumeration å posten.

Det utkomna första häftet innehåller en uppsats av domprosten M. Pfannenstill, Vad bör
vara den populärvetenskapliga föreläsningsverksamhetens mål? essayer om Ernst Josephson av
rektor J. Elgeskog och om Dan Andersson av stud. Lasse Gustafsson, ett par motesprogram och
studieplaner, några recensioner o. s. v.

Också de danska studiecirklarnas tidskrift, <i>Læsning,</i> bör i detta sammanhang omnämnas.
Den utkommer, som tidigare närmare meddelats i Biblioteksbladet, med 5—6 häften årligen till
ett pris av 4:—.

<b>Kommerskollegium</b> har genom sin upplysningsavdelning utarbetat en »Förteckning över
periodiska publikationer hos kommerskollegium». Då den periodiska tidskriftslitteraturen
är en synnerligen viktig källa vid inhämtandet av upplysningar rörande den ekonomiska
utvecklingen i in- och utlandet har denna förteckning intresse för alla bibliotek, där man lägger
särskild vikt vid affärslitteratur. Priset på häftet är 50 öre.

<b>Norsk och dansk tidskriftsindex.</b> Av <i>Norsk tidskriftindex</i> har fjärde årgången (1921)
utsänts, liksom de föregående utarbetad av W. P. Sommerfeldt. Den nya årgången omfattar 228
tidskrifter eller 10 fler än föregående årgång. Priset är 7:50, för abonnenter 5:—. Nya
abonnenter erhålla de tre tidigare årgångarna för ett pris av tills. 10:— mot i bokhandeln 30: —.
Också av <i>Dansk tidskriftsindex</i> föreligger årg. 1921 under oförändad redaktion av Svend
Dahl och Th. Dössing. Liksom närmast föregående år omfattar den 200 tidskrifter.

</chapter>
<chapter name="Litteratur.">
<h2>LITTERTAUR.</h2>
</chapter>
<chapter name="C. Religion.">
<h3>C. Religion.</h3>
<b>Beskow, Natanael.</b> Jesu liknelser. Birkagården 1922. 230 s. <i>Ci.</i> <tab><b>3:50.</b>

Beskow har härmed givit sin stora läsekrets en ny samling föredrag, hållna vid morgonandakten
i Djursholms samskola. Denna nya samling kännetecknas av samma egenskaper som
de tidigare: ett vårdat, ädelt språk, etisk skärpa, aktualitet. Den historiskt-exegetiska
utredningen av liknelsernas innehåll intager ett brett utrymme och giver föredragen ett bestående
värde. I den principiella tolkningen av liknelserna ansluter sig Beskow till Jülichers
banbrytande arbete. <tab><i>E. H—m.</i>

<b>Björke, H.</b> Spiritismen och de nyaste psykiska fenomenen. L. H. 1922.
264 s. Ill., portr. <i>Cmk.</i> <tab><b>7:50.</b>

Det mystiska och mot de vanliga erfarenhets- och trosföreställningarna stridande utöva
alltid på vissa grupper av människor någonting lockande. Om än åtskillig överdrift ligger
i vissa delar av Huxleys på sid. 24 citerade yttrande, så nödgas man dock med eller mot sin
vilja medgiva, att många människors andliga sundhet tagit obotlig skada av sysslandet med
dessa fenomen, trots att däremot en eller annan därigenom erhållit ett välbehövligt tillskott i
andlig kraft. Denna bok innehåller de gamla vanliga välkända berättelserna, som gå igen i
alla tidigare arbeten.

Av större intresse äro referaten av de nyare experimenten och framför allt av Lodges i
litterärt och estetiskt hänseende vackra bok Raymond, vilken dock ej har något med vetenskap
att göra. Förf. behandlar å ena sidan »den vetenskapliga forskningen och spiritismen» och å
den andra sidan »spiritismen som religion». I det förra avseendet befinner man sig dock ännu
på ett så pass tidigt stadium att det ännu ej möjliggör populärframställning och populär kritik. <tab><i>J. B.</i>

<b>Brundin, Gunnar.</b> Under söderns sol. Intryck och erfarenheter från en
visitationsresa till svenska kyrkans missionsfält i Sydafrika och Sydindien. Utg. av
Svenska kyrkans missionsstyrelse. Diak. 1921. 448 s. Ill., kart. <i>Cl.</i> <tab><b>5:75.</b>

Svenska kyrkans missionsdirektor har som frukt av sin omfattande studieresa till vår kyrkas
missionsfält här publicerat en synnerligen gedigen och grundlig översikt över de områden, där
vår kyrka arbetar. Författaren har ej sparat sig någon möda för att få se allt och bli i stånd
att beskriva allt. Med den största samvetsgrannhet följer han missionsstation efter
missionsstation, lämnar historiska data och redogör för stationens och vederbörande församlings allmänna
förhållanden och egendomliga problem. Han har tydligen ej avsett att ge någon lättflytande
reseskildring, och den som vill tillgodogöra sig boken måste nog underkasta sig en smula
arbete men ett arbete som får sin belöning i en verklig kännedom om vad vår kyrka gör
därute i världen. Mot framställningens form skulle nog åtskilliga anmärkningar kunna göras, och
en klarare uppställning och större överskådlighet hade varit önskvärd, men totalintrycket blir
i varje fall mycket gott, och arbetet ger en klar och tillförlitlig bild av den svenska kyrkans
missionsgärning. <tab><i>G. Lbrg.</i>

<b>Herner, Sven.</b> Israel, dess land, sed, historia och Messias. Handbok för
skola och hem. Bv. 1922. 538 s. Ill., kart., litt. <i>Cce.</i> <tab>Inb. <b>12:—.</b>

Denna bok är närmast skriven med tanke på bestämmelserna angående kristendomsundervisningen
i den nya undervisningsplanen för folkskolan. Halva boken upptages av trenne fristående
läroböcker, vilka även finnas tillgängliga i separattryck, nämligen de välkända »Vår
bibel» och »Israels historia», här något omarbetad, samt en tredje, »Jesu liv», vilken värdigt
sluter sig till de förra. I den återstående delen av boken ger förf. en grundlig och sakkunnig,
synnerligen klar och översiktlig teckning av Israels land och folk samt av olika sidor av dess
kultur. Utförligast behandlas livet i hemmet och familjen. Denna del av boken har intresse
långt utanför skolans värld, men har framförallt ett stort värde för den som undervisar i
kristendomskunskap. <tab><i>E. H—m.</i>

<b>Lundahl, J[akob] E[manuel].</b> Världsmissionen. Kortfattad översikt av
missionens utveckling och nutidsläge jämte en framställning av de icke kristna
folkens religioner. Sv. miss. 1921. 254 s. Litt. <i>Cl.</i> <tab>Inb. <b>5:50.</b>

Detta arbete av missionssekreterare Lundahls välkända och uppskattade penna avser att
utgöra en handbok eller uppslagsbok för den som närmare vill orientera sig i världsmissionens
arbete. Efter en inledning om missionens grundval och motiv följer en religionshistorisk
avdelning och en överblick över missionstankens utveckling inom kristenheten, varefter de olika
missionsområdena skärskådas. Ett synnerligen rikhaltigt och delvis annars mycket
svårtillgängligt material är här sammanfört. Trots en del störande tryckfel måste framställningen i det
hela anses pålitlig och värdefull. <tab><i>G. Lbrg.</i>

<b>Westeson, Hjalmar.</b> Ödemarksprofetens lärjungar. Diak. 1922. 135 s.
Ill., portr. <i>Ckg.</i> <tab><b>2:50.</b>

Den bekante Karesuandokyrkoherden och Norrlandsskildraren har i denna bok givit ett
tills dato enastående bidrag till laestadianernas historia. Ur delvis otryckta källor och ur
muntlig tradition från dem, som voro med, har han hämtat material för teckning av de fem första
stora lärjungarnes porträtt; utförligast behandlas Johan Raattamaa, en märklig man, »som i
över 40 år styrt kristendomens (= laestadianismens!) skepp». Utom det värdefulla biografiska
material boken innehåller, ger den intressanta drag ur laestadianernas egenartade andliga liv och
ur deras missionsverksamhet i Norden och Amerika. <tab><i>E. H—m.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Blanck, Anton.</b> Anna Maria Lenngren, poet och pennskaft jämte andra
studier. H. G. 1922. 205 s. <i>Gbc.</i> <tab><b>5:50.</b>

Innehåll: Anna Maria Lenngren. — Leopold och Anjalaförräderiet. — Hans Järtas
upplevelser den 16 mars 1792. — En bortglömd gustaviansk idyll. [Leopolds Églé och Annette.]
— Götiska förbund före götiska förbundet. — En nyfunnen dikt av Tegnér och dess historia.
— Det klassiska dramat i Frankrike och dess allmänna betydelse. — Moliére och farsen.

Den inledande studien i denna samling, en utförlig undersökning av fru Lenngrens
diktning, tillhör utan fråga det bästa som skrivits om vår litteraturs förnämsta kvinnliga klassiker.
Den metodiska vetenskapliga analysen framträder här parad med en ovanligt fin blick för
karakteristiska enskildheter och poetiska stämningsvärden. Särskilt må framhållas, att förf.
genomgående dragit paralleller mellan fru Lenngrens diktning och den samtida politiska och sociala
utvecklingen; härigenom har det lyckats honom att på många punkter kasta nytt ljus över
hennes egen syn på tillvaron, om vilken man förut blott haft en tämligen ofullständig
uppfattning. — Av de övriga uppsatserna intresserar särskilt studien över Leopolds Oden och dess
politiska bakgrund. Förf. uppvisar här, att Leopold vid konceptionen av sitt drama haft
händelserna vid Anjalaförbundets bildande i tankarna och att Oden är en i många hänseenden
verklighetstrogen bild av Gustav III. — Arbetet lämpar sig särskilt för läroverks- och större
folkbibliotek. <tab><i>O. W—n.</i>

<b>Schück, Henrik.</b> Allmän litteraturhistoria. Avd. 4. Den franska
klassiciteten. H. G. 1922. 439 s. <i>Gb.</i> <tab><b>13:50,</b> inb. <b>18:—.</b>

Även en ill. uppl. till 22:50, inb. 37:50.

Utgångspunkten för det nu föreliggande nya bandet av Schücks stora litteraturhistoria är
Henrik IV:s regering och den djupgående sociala och politiska förändring, som Frankrike då

genomgick. Mot bakgrund av dessa förhållanden skildras därefter den vetenskapliga
utvecklingen, i främsta rummet naturligtvis de nya insatserna på filosofiens område, de religiösa
meningsbrytningarna och slutligen den stora litterära blomstringstiden under Ludvig XIV,
Corneilles, Racines, Molières och Boileaus period. Särskilt utförlig är skildringen av Molière, vilkens
rika snille här framträder i klaraste belysning. Detsamma gäller om den ofta missuppfattade
och ensidigt bedömde Boileau, som Schück låter vederfaras rättvisa både i hans egenskap av
diktare och kritiker. — Bandet avslutas med en kortare skildring av den engelska
restaurationslitteraturen. — Ang. avd. 1—3 jfr Bibl.-bl. 1921 s. 33 o. 1922 s. 58. <tab><i>O. W—n.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Bennett, Arnold.</b> Edvin Clayhangers ungdom. D. 1, 2. [Övs. fr. eng.]
Sv. andelsf. 1921. <i>Hcee.</i> (1) <b>6:50,</b> (2) <b>6:—.</b>

En grundlig och allvarlig teckning av en skygg och tillbakadragen men i sitt inre fast mans
ungdomshistoria. Fängslar också som kulturskildring. <tab><i>Rg.</i>

<b>Berend, Alice.</b> Babette Bomberlings friare. Övs. fr. ty. av Birgit Möller.
Schildt, Hfors 1921. 180 s. <i>Hcef.</i> <tab>Fmk. <b>20:—.</b>

Ett fredligt och oförargligt skämt med kvinnlig fåfänga och högfärd. Lagom för
hängmattan. <tab><i>Rg.</i>

<b>Bojer, Johan.</b> Dyrendal. Roman. Övs. fr. no. av N. S. Lundström. Sv.
förl. 1920. 341 s. <i>Hcedb.</i> <tab><b>9:50.</b>

Det starkaste intrycket av Boj ers bok är de friska naturskildringarna från Lofoten, ovanliga
t. o. m. i norsk litteratur, där man annars är ganska bortskämd med sådana. Dyrendal är
namnet på den stora och förnäma gården, som f. d. hästskojaren Hans Lia har köpt och som
med hustruns hjälp gör en storbonde och pamp av honom — Hans J. Dyrendal, som han nu
kallar sig. Tragiken i boken är det barnlösa äktenskapet, som bär med sig fasan för den
ensamma och hjälplösa ålderdomen och känslan av det lönlösa i att arbeta, spara och samla.
De gäckas i sina förhoppningar på fostersonen, och slutligen drivas de från gård och grund
genom sin egen misstänksamhet och rotlöshet. <tab><i>E. Sqt.</i>

<b>Chesterton, G[ilbert] K[eith].</b> Fader Browns visdom. Övs. fr. eng. H.
G. 1921. 315 s. <i>Hcee.</i> <tab><b>6:—.</b>

En räcka skickligt skrivna detektivhistorier med rätt mycket allvar på botten. Kanske ej
så   fulländad som författarens »Den menlöse fader Brown» men ända verkligt fängslande. <i>Rg.</i>

— — Det flygande värdshuset. Övs. [fr. eng.] av E-G-B. Kihlman. H. G.
1922. 331 s. <i>Hcee.</i> <tab><b>4:50.</b>

En skarp vidräkning med samtiden och vad Chesterton fattar som dess dårskaper och
överdrifter. Tyvärr matt och lös i byggnaden och med föga av författarens forna, sprudlande,
gladlynne. <tab><i>Rg.</i>

<b>Dante Alighieri.</b> Dante Alighieris gudomliga komedi. Övs. [fr. ital.] av
Arnold Norlind. 1. Inferno. A. B. 1921. 302 s. Litt. <i>Hcei.</i> <tab><b>7:50.</b>

Alla våra Dantetolkningar — Lovéns, Brings, Lidforss', Pippings (oavslutad) — äga stora
förtjänster. Lovéns — som äldst — är kanske mest åldrad. Norlind har som Lovén och Pipping
nyttjat rim. Mödan, detta alstrar, har han kanske ej helt övervunnit, men ända visat sig
verkligt smidig och fyndig. Man måste känna vördnad för en hänförelse, som ej väjer för dylikt
— ekonomiskt endast otacksamt — jättearbete. <tab><i>Rg.</i>

<b>Ernst, Paul.</b> Valda noveller. Övs. fr. ty. av Erik Norling. Nst. 1922.
232 s. <i>Hcef.</i> <tab><b>5:50, inb. 7:—.</b>

En räcka allvarliga och innehållsrika berättelser, framför allt läggande an på handling men
med rätt mycket av stämning och livssyn. <tab><i>Rg.</i>

<b>Hearn, Lafcadio.</b> Karma jämte andra berättelser och essayer. Övs. [fr.
eng.] av Walborg Hedberg. W. & W. 1922. 151 s. <i>Hcee.</i> <tab><b>3:75.</b>

Lafcadio Hearn, som dog 1904, var den anglosaxiska världens store prosalyriker, dess
utomordentligt förfinade drömmare. Också de skilda ting, som sammanförts i denna volym,
innehålla sidor av själfull etisk skönhet och spiritualistisk fantasi. Den rymmer också mer
reflekterande uppsatser om den vita rasen och den gula etc. samt japanska sagor. En mycket
värdefull bok. <tab><i>F. V.</i>

<b>Hcb. Skönlitteratur: ny svensk (med finsk-svensk).</b>

<b>Bendz, Emma.</b> Fest i Lund. Gle. 1922. 173 s. <tab><b>4:75.</b>

Tillfällighetsdikter, lästa eller sjungna vid fester i Lund. Vänder sig endast till en enskild
krets och har ingen innebörd för en större läsarskara. <tab><i>Rg.</i>

<b>Berg, Daniel.</b> Moloks leende. Roman. Nst. 1922. 275 s. <tab><b>6:75,</b> inb. <b>8:25.</b>

Ett inlägg i berättelseform mot det husjobberi, drivet av råa uppkomlingstyper, som under
de svåra åren hotat att vräka storstadens värnlösa människor ut på gatan. Alltför nyktert
förståndsmässig i hela sitt grepp för att vara diktverk, är boken dock ett sakligt dokument, som
kan uppmärksammas. <tab><i>F. V.</i>

[<b>Bergman, Daniel,</b> pseud.:] <i>Dan.</i> En åsnespark. Småkitsligheter mot
Italien till tack för visad gästfrihet. Å. & Å. 1921. 208 s. <tab><b>6:50.</b>

Dans komik är lik sig, harmlös och icke utan effekt, säkert en bra förströelse för publiken
Denna gång äro lustigheterna förlagda till Italien. <tab><i>F. V.</i>

<b>Bjerne, Ulla.</b> Lilla Jälm. Roman. A. B. 1922. 190 s. <tab><b>4:50.</b>

Författarinnans vanliga typ av ostyrigt-okonventionell ung flicka, för vilken det erotiska är
det livsavgörande, som respektlöst vågar och — förlorar. Har mer innehåll än den nonchalanta
framställningen ger vid handen. <tab><i>F. V.</i>

<b>Boye, Karin.</b> Moln. Dikter. A. B. 1922. 60 s. <tab><b>2:50.</b>

En ung flicka med försigkomna intellektuella intentioner och ganska utvecklad formgivning.
I det bästa fäster man sig både vid poetisk känsla och poetisk syn. Det är än inåtvänd,
reflexionslyrik, än mera direkt sång. <tab><i>F. V.</i>

<b>Busch, Oskar.</b> Lågan. H. G. 1922. 115 s. <tab><b>3:25.</b>

Filosoferande aforismer, ofta nog så svåråtkomliga, men förrådande en fin och rätt
egendomlig själ. <tab><i>F. V.</i>

<b>Cederberg, Torsten.</b> Vandrad väg. Vers. Framtiden 1922. 73 s. <tab><b>2:75.</b>

Första framträdandet av en ung, allvarlig och tilltalande diktare. Om också intrycken från
andra författare äro tydliga och hans egna gåvor åtminstone ännu ej visa sig särskilt starka, gör.
boken ända gott intryck. <tab><i>Rg.</i>

<b>Dhejne, Hans.</b> Klockbojen. Dikter. Nst. 1922. 88 s. <tab><b>2:50.</b>

Varmt och vackert idylliska smådikter med en ungdomlig lyckokänsla, som gör gott, Värda
att känna till. <tab><i>F. V.</i>

<b>Ek, Karin.</b> Idyll och elegi. [Dikter.] A. B. 1922. 99 s. <tab><b>3:75.</b>

Med denna samling har fru Ek dokumenterat sig som en framstående lyriker, den bästa
kvinnliga vi ha. Erotiska dikter, dikter om barn och om naturens skönhet äro än lidelsefulla,
än sinnliga och målande, och man hör en personlig röst genom verserna. <tab><i>F. V.</i>

<b>Fitinghoff, Rosa.</b> Maj. Roman. Sv. andelsf. 1922. 180 s. <tab><b>5:75.</b>

Rosa Fitinghoffs romaner likna den engelska missromanen i förtjänster och brister och ha
sin legitima publik som den. »Maj» är intet undantag, där finnes schablon och kärleksfullt
iakttagna drag, och det sötaktiga blandas med det gott och äkta kvinnliga. <tab><i>F. V.</i>

<b>Fjelner, Alfred,</b> [pseud.:] <i>(»Sic»).</i> Typer och en del annat. Förlags-a.-b.,
Malmö 1921. 159 s. <tab><b>5:—.</b>

Poetisk journalistik, för det mesta nog så träffande klipp av silhuetter för dagen. För
skånska bibliotek har det mer intresse än för andra. <tab><i>F. V.</i>

<b>Forsslund, Karl-Erik.</b> Skörd och sägen. Dikter. W. & W. 1922. 124 s. <tab><b>3:75,</b> inb. <b>9:—.</b>

Denna diktbok blir en av poetens vanliga hymner till hembygden, till jorden, till livet i
dess gyllne frodighet, och präglas även av levande pietet för sägen och folkföreställning. En
viss enformighet i naturskildringen men också stämningsskönhet och livsglädje. <tab><i>F. V.</i>

<b>Lagerlöf, Selma.</b> Legender i urval. Ill. av Einar Nerman. A. B. 1922.
159 s. Ill. <tab><b>12:50,</b> inb. <b>20:—.</b>

Dessa legender hämtade från norden och södern och från olika tider äro svåra att
ackompanjera med bild. Men Einar Nerman med sitt grunda lynne och sin söta, ofta banala form
passar illa till uppgiften. Bäst lyckas det då legenden närmar sig barnsagan, sämst är
resultatet då legenden har religiös karaktär. Bilderna utgöras av akvareller i reproduktion på svart
eller gul grund och av dekorerade initialer (s. k. anfanger). <tab><i>A. B—s.</i>

<b>Levertin, Oscar.</b> Kung Salomo och Morolf. Dikter. Ill. av Isaac
Grunewald. A. B. 1922. 96 s. Ill. <tab><b>12:50,</b> inb. <b>20:—.</b>

Den Levertinska diktcykeln är illustrerad av Isaac Grunewald och framträder som en av
de vackraste svenska böcker från senare år. Bilderna utgöras dels av kompositioner i färg och
svart, dels av vinjetter och slutstycken. Den nyckfulla fantasi och heta, praktfulla kolorit som
konstnären har lätt att framtrolla passar ypperligt till Levertins svårmodiga, för nutidssinnet
exotiska dikt. I ett och annat fall sluter sig Grunewald till Ernst Josephsons fria
bildfantasier i linje och färg under sjukdomstiden. Finast verka några av de små dekorativa
teckningarna, svagast är typografien på omslaget. <tab><i>A. B—s.</i>

<b>Ossiannilsson, K[arl] G[ustaf].</b> Vad kvinnan vill . . . Roman. A. B.
1922. 307 s. <tab><b>6:75.</b>

En förströelsebok och knappt vidare; Ossiannilssons begåvning ligger för högre uppgifter
än denna. Men rask stil och en och annan pigg sida göra boken brukbar för sitt syfte. <tab><i>F. V.</i>

<b>Ståhlberg, Ester.</b> Söndag. Roman. 3 uppl. A. B. 1922. 304 s. <tab><b>5:50.</b>

En mer än vanligt själsfin och öm skildring av en fostersons förhållande till dem som
upptagit honom. <tab><i>F. V.</i>

<b>Swahn, Waldemar.</b> Den gamla vallen. En roman från det gamla kommendantshusets
stad. Å. & Å. 1922. 240 s. <tab><b>6:50.</b>

God miljö- och personteckning (Kalmar), svagare fabulering, det sedda och upplevade bättre
än det påhittade. <tab><i>F. V.</i>


<b>Söderberg, Hjalmar.</b> Ödestimmen. Skådespel i tre akter. A. B. 1922. 150 s. <tab><b>3:75.</b>

Ett försök i den stora tendenstragedien med världshistorisk bakgrund och offentliga personer,
som utfallit sämre än författarens smärre och privatare dramatik. Liknar i viss mån ett
diskussionsmöte, även om författarens skickliga hand ej rent misslyckats i människoteckningen,
och även om repliken faller intelligent och roande. <tab><i>F. V.</i>

<b>Ullman, Gustaf.</b> »Lekom fagert . . .» Roman. A. B. 1922. 213 s. <tab><b>5:50.</b>

Som vanligt hos Ullman, en rättfram och saklig människoskildring på ett visst mänskligt
medelplan utan maskineri eller belysningseffekter. Huvudpersonen är ett lyckat exemplar av
livets bortskämde och egenmäktige lyckoprins med härsklystnad och alla sorters fåfänga. <tab><i>F. V.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Boëthius, Gerda.</b> De tegelornerade gråstenskyrkorna i norra Svealand. Ett
bidrag till kännedomen om stilströmningarna under den yngre medeltiden. Akad.
avhandl. Diak. 1921. 4:o. 163 s. Ill., litt. (Studier från Stockholms högskolas
konsthistoriska institut 3.) <i>Ice.</i> <tab><b>20:—.</b>

Förf. har inom det område, som föreliggande arbete avser, deltagit i förberedelserna för
utgivande av det stora verket: Sveriges kyrkor, men har här begränsat sig till trakten norr om
Mälaren: Västmanland, Uppland och Dalarne, samt satt som sin huvuduppgift att söka vinna
hållpunkter för datering av den avlångt fyrkantiga gråstenskyrkan här uppe. Därvid har teglet
en betydelsefull uppgift. Förf. behandlar fönsteröppningar och portaler, tak- och valvformer,
tegelorneringen i fris och gavlar, samt avvinner dem viktiga resultat och övergår därefter till
olika, till tiden skilda grupper av kyrkor. Till slut möter oss ett värdefullt register. Det rikt
illustrerade arbetet bör vara av stort intresse särskilt inom de landskap som äro föremål för
behandling. <tab><i>L. T.</i>

<b>Schlesinger, Ernst.</b> Ur stråkinstrumentens och dess store mästares
historia. E. & Sch. 1922. 88 s. Ill. <i>Ija.</i> <tab><b>5:—.</b>

Författaren, vilken icke betraktar stråkinstrumenten av äldre och yngre datum som döda
föremål, utan snarare som levande varelser, underrättar först kort och instruktivt läsaren om
funktionen hos de olika lemmarna i instrumentalkroppen och för honom därefter på en mycket
roande upptäcktsfärd efter violinernas fäder och framställare. Framträdande utan större anspråk
förtjänar det lilla arbetet att uppmärksammas av musikvänner, icke minst därför att det
behandlar ett ämne, varom eljest mycket litet finnes skrivet på svenska. <tab><i>E. S—m.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Aho, Juhani</sc> [svenskt namn: <i>Johan Brofelt</i>]. <b>Castrén, Gunnar.</b> Juhani Aho.
D. 1, 2. A. B. 1922. <i>Lb.</i> <tab>à <b>6:—.</b>

Juhani Aho (eller, som han egentligen hette, Johan Brofelt) tillhör de främsta
märkesmännen inom den finskspråkiga litteraturen. Både på den realistiska samtidsskildringens och
den historiska romanens område har han utvecklat en betydande författarverksamhet, som
särskilt under dess tidigare period var livligt uppmärksammad även i Sverige. Hans senare
arbeten däremot ha hos oss gått tämligen obemärkta förbi. Den utförliga biografi Gunnar Castrén
ägnat honom har intresse dels genom den förstående och sympatiska teckningen av hans
personlighet, dels också genom skildringarna från Finlands litterära och publicistiska värld under
decennierna kring sekelskiftet. <tab><i>O. W—n.</i>

<sc>Almquist,</sc> C. J. L. <b>Holmberg, Olle.</b> C. J. L. Almqvist från Amorina till
Colombine. A. B. 1922. 355 s. <i>Lc.</i> <tab><b>7:50.</b>

Knappast någon av Sveriges författare, Strindberg undantagen, har varit föremål för så
skiftande omdömen som C. J. L. Almquist. Under sina tidigare år beundrad och hyllad av
ungdomen som en av vår diktnings stora framåtförande gestalter blev han efter sin tragiska
flykt från fäderneslandet år 1851 så gott som helt och hållet förgäten, till dess han på
1890-talet återigen togs upp och av Ellen Key i en bekant essay presenterades som en föregångsman
både i socialt och litterärt hänseende. Från denna tid härstammar den beteckning, som ännu
alltjämt ofta kommer honom till del, nämligen »Sveriges modernaste diktare». Både i kritiken
och i berömmet ligger emellertid mycken överdrift. Almqvist är i själva verket en ytterst ojämn
författare, och mycket av vad han skrivit är alldeles onjutbart: men bland allt det svaga möter
man här och var prov på rik poetisk fantasi och levande skildringskonst. D:r H. har i sin
monografi behandlat hans tidigare arbeten. Saklighet, lugnt omdöme och klar framställning
göra boken till en värdefull ledtråd vid studiet av A:s författarskap; i de bibliotek, där A:s
samlade skrifter förekomma, bör den icke saknas. <tab><i>O. W—n.</i>

<sc>Runeberg, Johan Ludvig.</sc> <b>Edelfelt, Berta.</b> Ur en gammal dagbok. En
episod i J. L. Runebergs liv. Med en inledning av Werner Söderhjelm. A. B.
1922. 192 s. Ill., portr. <i>Lb.</i> <tab><b>5:75.</b>

En givetvis intresseväckande skildring av en kvinna, Emilie Björksten, som älskade
Runeberg och till vilken han stått i ett förhållande av platonisk kärlek, som emellertid en tid
gjorde skandal i Borgå. Man kommer den store diktarens privatperson ganska åskådligt in på
livet i denna bok. <tab><i>F. V.</i>

<sc>Schauman, August.</sc> Från sex årtionden i Finland. D. 1, 2. Ny uppl. B. & B.
1922. <i>Lb.</i> Ill., portr. <tab><b>12:—.</b>

August Schaumans minnen, ett av den finländska memoarlitteraturens främsta verk, lämnar
värdefulla skildringar från 1830-talet till 1861. En hel rad av Finlands främsta
kulturpersonligheter såsom t. ex. Runeberg, Topelius, Snellman och Lönnrot eller politiker som L. G. v.
Haartman, behandlas mer eller mindre. Universitets- och studentlivet skildras utförligt, varvid bl. a.
redogöres för episoder som Tölöaffären 1855 — en studentfest under det pågående kriget som på
grund av några tal fick politisk anstrykning — och Nordenskjölds överflyttande till Sverige.
Av intresse är redogörelsen för strömningarna under Krimkriget. Alexander II:s tronbestigning
inledde en tid av friare utveckling. Vid universitetets fest med anledning av kröningen kunde
F. L. Schauman yrka på inkallande av lantdag. Av stort intresse är skildringen av
strävandena för att förverkliga detta mål. <tab><i>E. N—nn.</i>

</chapter>
<chapter name="N. Geografi.">
<h3>N. Geografi.</h3>
[<b>Essén, Axel,</b> pseud.:] <i>Anders Eje.</i> Folk, fä och fakirer. Första
jorden-runtboken. A. B. 1922. 293 s. Ill. <i>N.</i> <tab><b>12:—.</b>

Volymen utgör första delen av en jorden-runt-skildring; författarnamnet låter oss ju förstå,
att den ej avser att vara en allvarligare resebeskrivning. Sådana ha vi förut från de trakter
det här gäller: Suez, Ceylon, Indien etc, så att där fyller den knappast någon lucka. Dess
berättigande är dock rätt obestridligt, ty den är rolig. Det är liv och fart över den från första
sidan till den sista, förf. är otvunget komisk utan att slå över i pajaseri, och porträtten av de
agerande typerna äro tecknade med säker hand och lagom chargerade. Vid många tillfällen
kommer man osökt att tänka på Gustaf Mattsson, och den som känner hans reseböcker vet,
att jämförelsen bör vara smickrande för vern som helst. De inflätade faktiska upplysningarna
och de talrika fotografierna göra f. ö. boken lärorik, och läsaren får i trevlig form en levande
och färgstark bild av ett av Orientens mest fascinerande avsnitt. <tab><i>C. S—g.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Norberg, P[ehr-] G[östa].</b> Mina bankaffärer. En handledning i praktisk
bankkunskap. N. & K. 1922. 155 s. <i>Ogc.</i> <tab><b>2:50,</b> inb. <b>3:50.</b>

Detta lilla arbete har ett enbart praktiskt syfte i riktning att för en bredare allmänhet
framställa och åskådliggöra de tekniska funktionerna 1 vårt moderna bankväsende. Denna
uppgift har också författaren löst på ett utomordentligt sätt, i det att icke blott de olika
rörelsegrenarna i bankernas verksamhet blivit åskådligt och klart beskrivna, utan även
sammanhanget mellan bankväsendets arbetsvägar och affärslivets krav blivit enkelt och naturligt
klarlagt. Boken kan på det livligaste rekommenderas ej bära till handelsskolor och folkhögskolor
utan även till en var, som önskar en klar och välskriven vägledning i vår tids betalningsmedel
och betalningsmetoder. <tab><i>K. W.-B.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Borgh, Anna.</b> Hushållets bok. 1. Konservering. Gle. 1922. 120 s. <i>Qca.</i> <b>2:50.</b>

Boken behandlar konservering av grönsaker, frukt, kött och fisk m. m. Beskrivningarna
äro utförliga och verka tillförlitliga, men uppställningen är tråkig och påminner närmast om
de s. k. sätt-böckerna. <tab><i>R. N.</i>

<b>Lundholm, Tage.</b> Kortfattad lärobok i varukännedom för praktiska ungdomsskolor
med handelsundervisning. Gle. 1921. 80 s. Ill. <tab><i>Qiaa.</i> <tab><b>1:75.</b>

<b>Nilsson, H.</b> Våra viktigaste handelsvaror. Lärobok för fortsättningsskolor
med handelsundervisning. Bv. 1921. 108 s. Ill. <i>Qiaa.</i> <tab><b>3:25.</b>

<b>Selling, H.</b> Varukännedom för högre folkskolor och fortsättningsskolor med
handelsundervisning. Ehlins förl., Sthm 1921. 95 s. Ill. <i>Qiaa.</i> <tab>Inb. <b>2:75.</b>

Ovanstående tre läroböcker i varukännedom äro alla utkomna år 1921. Samtliga författare
hava uppfattat ämnet varukännedom närmast såsom en tillämpad kemi på varuproduktionens
område. Ämnet blir härigenom speciellt behandlat. Huruvida detta är lyckligt kan ifrågasättas.
Den speciella varukännedomen förutsätter nämligen utom kunskap i kemi även någon
kännedom i växtanatomi, två ämnen, vilka elever i högre folkskolor och fortsättningsskolor med
handelsundervisning, som det här närmast är frågan om, föga eller ej alls förut ha kommit i
beröring med. Då denna ungdom närmast skall uppfostras till affärsmän, bör varukännedomen
uppfattas såsom ett ämne med ekonomisk betoning, och som sådant icke endast ses ur teknisk
och naturvetenskaplig synpunkt utan också ur rent ekonomisk. Ämnet har anknytningspunkter
till den ekonomiska geografien, nationalekonomien och handelstekniken, och bör liksom dessa
vid sidan av inhämtandet av speciell detaljkunskap även bidraga till att uppträna det
ekonomiska tänkandet.

Vad i övrigt innehållet i dessa arbeten beträffar, är det i stort sett likartat. Nilssons
varukännedom är bäst i detta avseende. Den är fri från åtminstone i sak större fel och har ett
klart framställningssätt, men betingar å andra sidan ett för högt pris. Lundholms arbete är
billigt men till innehållet ojämnt. Som exempel härpå kan nämnas, att det ej innehåller en
rad om Sveriges viktigaste exportartikel — trävaror. Selling däremot har med omsorg bedömt
varornas   betydelse sinsemellan, men arbetet lider av att det ej är alldeles fritt från absoluta fel. <i>O. J—n.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Trägårdh, Ivar.</b> Människan och djurvärlden. Populära skisser. Nst. 1923.
157 s. Ill. <i>Ug.</i> <tab><b>3:75,</b> inb. <b>4:75.</b>

Även om den svenska populärvetenskapliga litteraturen överflödat av naturvetenskapliga
arbeten — vilket ingalunda är fallet — skulle prof. Trägårdhs vederhäftiga och välskrivna
skildringar gjort sig förtjänta av stor uppmärksamhet. Den föreliggande samlingen rymmer
måhända ett eller annat mindre bidrag, som utan större saknad kunde varit borta, men särskilt
den på moderna källor baserade framställningen av husdjurens historia, vilken upptager ungefär
en tredjedel av boken, samt uppsatserna »Människan och livets råd» och »Våra farligaste
fiender b]and djuren» avslöja en sådan mängd intressanta forskningsresultat, förut ej beaktade i
vår populära litteratur, att man enbart för dessas skull önskar arbetet en vidsträckt spridning. <i>W. B.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>A. Bok- och biblioteksväsen.</b>

<i>Setterwall, K.</i> Svensk historisk bibliografi. Fri. 2:—.

<b>C. Religion.</b>

<i>Björkquist, M.</i> För hjärta och tanke. Sv. k. st. (Sv. kristl. stud. skriftser. 150.) 2:75.
<i>Eidem, E.</i> Vår svenska bibel. Allmänfattliga påpekanden till undervisares och bibelläsares tjänst. Sv. k. st. 4:50.
<i>Engeström, S. von.</i> Romersk katolicism. Ur den katolska kyrkans tankevärld. Sv. k. st. (Religionsvetensk. skr. 9.) 1:50.
<i>Grönbech, V.</i> Religiösa strömningar under det nittonde århundradet. Nst. (Det nittonde århundradet.) 7:—.
<i>Stade, F.</i> Bibeln i den nyare forskningens ljus. Nst. 3:50.
<i>Sundar</i> Singhs budskap, utg. och belyst av Nathan Söderblom. H. G. 5:—.

<b>D. Filosofi.</b>

<i>Kautsky, K.</i> Etik och materialistisk historieuppfattning. Tiden. 1:50.
<i>Schopenhauer.</i> Världsreflexer, ett Schopenhauer-brevier. 2. B. & B. (Berömda filosofer 23.) 6:—.
<i>Tagore, R.</i> Den skapande enheten. Nst. 6:—, inb. 8:25.

<b>E. Uppfostran och undervisning.</b>

<i>Craddock, E. A.</i> Självstyrelse i skolan. N. o. k. 2:50, inb. 3:50.
<i>Foerster, F. W.</i> Uppfostran och självuppfostran. D. 2. Sv. k. st. 3:75.
<i>Lilius, A.</i> De växandes känsloliv. A. B. (Vetensk. o. bildn. 31.) 4:75.
<i>Zachrisson, R. E.</i> Sunt förnuft om skolförslaget. Nst. 1:75.

<b>G. Litteraturvetenskap.</b>

<i>Belfrage, S.</i> Gustavianska dikter i stilhistorisk belysning. H. G. 3:—.
<i>Böök. F.</i> Essayer och kritiker 1921—1922. Nst. 6:50.

<b>H. Skönlitteratur.</b>

<i>Curwood, J. O.</i> De tysta männens dal. Å. & Å. 3:50.
<i>Elster, K., d. y.</i> Min bror Harris. L. H. 4:75.
<i>Keller, G.</i> Dikter. Nst. 2:—.
— — Sju legender. Nst. 2:25.
<i>Keyserling, E. von.</i> Vilsna hjärtan. Två noveller. A. B. (Moderna romaner 56.) 3:50.
<i>Shaw, B.</i> Konstnärskärlek. L. H. 5:75.
<i>White, S. E.</i> Pälsjägaren. A. B. 3:75.
<i>Wilde, O.</i> Mister Ernest. Komedi. A. B. 3:—
<tab><tab><tab><tab><tab><tab><tab>————
<i>Jändel, K.</i> Havets klockor. Dikter. Tiden. 2:75.
<i>Lundquist, E.</i> Ny vår. Roman. W. & W. 5:50.
<i>Oljelund, I.</i> Doctor Biblicus. Tre akter ur Luthers liv. Tiden. 4:25.
— — Saltstänk och strömoln. Noveller och dikter. Lb. 3:—.
<i>Stagnelius, E. J.</i> Martyrerna. Backanterna. Två dramer. A. B. 0:75.
— — Valda skrifter. Utg. av Fredrik Böök. Bd 1. Lyriska dikter. Liljor i Saron. A. B. 7:50.
<i>Söderberg, E. N.</i> Idyller och tidsbilder. Dikter. A. B. 2:75.
<i>Tegnér, E.</i> Samlade skrifter. Nationaluppl. D. 1, 2. Nst. 8:—, 6: —, inb. 11:50, 9:—.
(<i>Törnblom, A.,</i> pseud.;] <i>Elf Norrbo.</i> Pojkdagar. Nutiden, 1:50.

<b>I. Skön konst (med musik och teater).</b>

<i>Hannover, E.</i> Keramisk handbok. 2:1. Kina—Korea—Japan. W. & W. 40:—.
<i>Strengell, G.</i> Staden som konstverk. En inblick i historisk stadsbyggnadskonst. A. B. Inb. 12:50.

<b>K. Historia.</b>

<i>Nilsson, M. P:n.</i> Rasblandningarnas omfång och betydelse i det romerska kejsarriket. Nst. 0:70.

<b>L. Biografi (med genealogi).</b>

<i>Beer, B.</i> Karl <sp>Marx,</sp> hans liv och lära. Tiden. 1:50.
<i>Söderblom, N.</i> Waldemar <sp>Rudins</sp> inre liv. Nst. 4:25.
<i>Grip, E.</i> Viktor <sp>Rydberg.</sp> Sv. k. st. (Sv. kristl. stud. folkskr. 39.) 2:25.
<sp>Schauman, A.</sp> Från sex årtionden i Finland. Levnadsminnen. D. 1, 2. Ny uppl. B. & B. 12:—.
<sp>Topelius, Z.</sp> Självbiografiska anteckningar. A. B. 12:—.
<i>Sick, Ingeborg Maria.</i> Mathilda <sp>Wrede,</sp> fångarnas vän. Berättad på grundvalen av Evy Fogelbergs bok. Lb. 3:75.

<b>N. Geografi.</b>

<i>Ahnlund, N.</i> Sundsvalls historia. D. 4. J. Sunesson, Sundsvall. 7:50.
<i>Ennes, B. A.</i> Det gamla fylkeskonungariket Finnveden. B. & B. (Småländska hembygdsböcker 2.) 1:50.
<i>Krok, S.</i> Urshults pastorats inbyggares seder. B. & B. (Småländska hembygdsböcker 1.) 1:50.
<i>Stockholm</i> med omgivningar. W. & W. (Sv. turistfören.) Inb. 10:—.

<b>O. Samhälls- och rättsvetenskap (med nationalekonomi och statistik).</b>

<i>Cassel, G.</i> Socialpolitik. 3 uppl. H. G. 2:50.
<i>Hyreslagen</i> av den 10 mars 1923, utg. av Jarl Hemberg. Tiden. 0:75.
<i>Lagen</i> av den 10 mars 1923 med vissa bestämmelser rörande hyra. Utg. av Erik Geijer
och Kurt Bergström. L. H. 2:50, inb. 3:25.
<i>Stjernstedt, Ruth.</i> Makars rätt i äktenskapet. Några huvuddrag i den nya
äktenskapslagstiftningen. Å. & Å. 1:50.

<b>P. Teknologi.</b>

<i>Lange, T.</i> Handbok för körning och skötsel av motorcyklar, utarb. för Statens
vattenfallsverk. Fri. bokh. 4:—.
<i>Larsson, O.</i> Den svenska kemiska industrien. D. 2. Tullberg. 48:—

<b>Q. Ekonomi (med industri, handel och kommunikationer).</b>

<i>Belin, D.</i> Rysslands utrikeshandel under sovjetregimen. Sv. alim. exportfören. 2:50.
<i>Hem</i> och hushåll. Årsbok 1923, utg. av Föreningen för rationell hushållning och
Kooperativa förbundet. Koop. förb. förl. 3:50.
<i>Hur</i> man skriver affärsbrev, som gör verkan. N. o. k. 3:—, inb. 3:75.
<i>Lantmannens uppslagsbok.</i> Red. av H. Juhlin-Dannfelt. Nst. Inb. 46:50.
<i>Koch, R.</i> Hurudant blir vädret? En gammal seglares rön och råd, till tjänst för seglare
och motorbåtsmän. Å. & Å. 2:—.
<i>Nanneson, L.</i> Jordbruksekonomiska förhållanden i Nordamerika. Sv. allm. lantbrukssällsk. 2:—.
<i>Nautiska</i> radiotjänsten. Sammanställning av viktigare uppgifter beträffande det nautiska
underrättelseväsendet per radio i Östersjön, Nordsjön och farvattnen däremellan. Nautisk mag. 0:50.
<i>Sehlberg, N,</i> o. <i>Idestam-Almquist, B.</i> Sovjet-Ryssland. Industri, handel, koncessionspolitik.
Sv. allm. exporifören. 4:—.
<i>Wennerholm, J.</i> Hästen som handelsvara och försäkringsobjekt. Tullberg. Inb. 6:—.

<b>R.Gymnastik, sport, lek och spel.</b>

<i>Hamilton. P,</i> Ridning. W. & W. 8:—, inb. 10:—.

<b>S. Krigsväsen.</b>

<i>Flotman, C.</i> Flygvapnet och Sveriges försvar. Seelig. 0:50.

<b>U. Naturvetenskap.</b>

<i>Elfving, F.</i> Grunddragen av växternas näringsliv. N. o. k. (Natur o. kultur 15.) 2:25, inb. 3:—.
<i>Neander, A.</i> Aristarkos. Berättelser om stjärnhimmelen. Läsebok i astronomi. Nst. Inb. 4:25.

</chapter>
<chapter name="Litteratur.">
<h2>LITTERATUR.</h2>
</chapter>
<chapter name="A. Bok- och biblioteksväsen">
<h3>A. Bok- och biblioteksväsen.</h3>
<b>Boken.</b> Något om böcker och boktryck. Utg. av Lunds grafiska faktorsförening
genom J. Fritz Larsson. Utg., Lund 1922. 4:o. 50 s. Ill. <i>A.</i> <tab><b>1:—.</b>

Innehåller några lättlästa uppsatser om böcker och boktryck. Professor Elof Hellquist
uppvisar i uppsatsen »Till boktryckartermemas historia», hurusom flertalet av hithörande ord
gå tillbaka till främmande, framför allt tyska förebilder. Förste bibliotekarien Pontus Sjöbeck
behandlar en cause célèbre från den akademiska världen i Lund år 1715, historien om ett
bröllopskväde, »Confect wid Manfolckz Bordet», och om det efterspel, som detta fick inom
universitetets akademiska konsistorium. Amanuensen Theodor Tufvesson publicerar några
anteckningar angående det Berlingska boktryckeriets i Lund historia. Häftet avslutas med ett
»yrkeskåseri» av faktor J. F. Larsson om »Hur en bok kommer till». Broschyren är rikt och
synnerligen väl illustrerad. <tab><i>K. T.</i>
</chapter>

<chapter name="C. Religion">
<h3>C. Religion.</h3>
<b>Jacobsson, Nils.</b> Svenskar och indianer. Studier i svenskarnas insats i
den tidigare protestantiska missionens historia. Diak. 1922. 348 s. Ill., portr.,
litt. <i>Cld.</i> <tab><b>7:25.</b>

Här föreligger ett synnerligen värdefullt bidrag till äldre svensk kultur- och missionshistoria.
Författaren bygger sitt arbete på ett mycket omfattande, delvis alldeles nytt källmaterial
och lyckas därmed sprida nytt ljus över ett tidsskede, vilkets allmänna drag visserligen förut
voro kända men som nu genom dessa forskningar vinner nytt och ökat intresse. Framställningen
omspänner tiden från 1600-talets början, då holländaren Willem Usselinx för Gustav
Adolf framlade sin märkliga plan på en svensk kolonialmission, ända till I725, då den svenska
indianmissionen upphörde. Med odelat nöje följer man den livliga skildringen av svenskarnas
mellanhavanden med delawareindianerna och de svenska kolonialprästernas försök att vinna
dem för kristendomen. <tab><i>G. Lbrg.</i>
</chapter>

<chapter name="D. Filosofi">
<h3>D. Filosofi.</h3>
<b>Gaupp, Robert.</b> Barnets psykologi. Övs. fr. ty. av Einar Spjut. Lb.
1922. 189 s. <i>De.</i> <tab><b>3:—,</b> inb. <b>3:50.</b>

Man kan med glädje konstatera, att ett av de mest betydande populärvetenskapliga
översiktsverken inom barnpsykologiens område härmed föreligger i en mycket god svensk
översättning. Boken behandlar både de små barnens och skolbarnens psykologi. Bör läsas av lärare
och föräldrar. <tab><i>A. H—r.</i>
</chapter>

<chapter name="E. Uppfostran och undervisning">
<h3>E. Uppfostran och undervisning.</h3>
<b>Bolin, Lorentz.</b> Om åskådlighet och naturiakttagelse i folkskolans
biologiundervisning. En kort handledning för folkskollärare. Sv. andelsf. 1920. 46
s. Ill. <i>Eaau</i>. <tab><b>1:50.</b>

Innehåller råd och anvisningar för bedrivande av enkla ekologiska studier inom zoologi
(vatteninsekter, trädgårdens och hemmets insektliv) och botanik (övervintring, växtsjukdomar).
Författarens mål: att fästa uppmärksamheten vid ett i undervisningen ofta försummat område
Ur prisvärt. <tab><i>P—n.</i>

<b>Hänninger, Nils.</b> Den amerikanska uppfostrings världen. Studier och
strövtåg. Nst. 1922. 136 s. Litt. <i>Eqa.</i> <tab><b>3:90.</b>

Förf. giver en serie intryck av amerikanskt skolliv, från universitet till folkskola, i de östra
staterna i U. S. A., varvid han »sökt taga fasta på sådana företeelser, som i ett eller annat
avseende kunna vara av intresse i den f. n. ganska livliga diskussionen om uppfostringsmetoder
i allmänhet och organisationen av det svenska skolväsendet i synnerhet». Innehållet är
mycket rikt; av alldeles särskilt intresse äro de upplysningar, som meddelas om studieämnena i den
högre skolan. Boken kan rekommenderas så mycket mer, som förf. giver alla sina
upplysningar och synpunkter i en mycket tilltalande och lättläst form. <tab><i>A. H—r.</i>

<b>Ruhe, Algot.</b> Jag och du — i samtal och umgänge. Studier över en sida
av livet. H. G. 1922. 165 s. <i>Ex.</i> <tab><b>4:—.</b>

Närmast en rad kåserier, vilka, i motsats till flertalet framställningar om takt och
uppträdande, ej giva detaljerade råd för hur en gentleman måste vara dresserad, hur man gör visit etc,
utan som vilja utreda »huru individen i samspel med medmänniskor skall skörda de bästa
frukterna av sitt uppförande», d. v. s. hur man skall ta människor, hur man skall förvärva
människokännedom, med ett ord. Boken är visst läsvärd, även om den ej skänker
människokännedom i djupare mening — men det ger den sig nu ej heller ut för att göra. <tab><i>M. F.</i>

<b>Rönström, Anna.</b> Skoltal under åren 1895—1920 i urval. Gle. 1922.
156 s. <i>E.</i> <tab><b>2:25.</b>

En samling upprops- och avslutningstal. Den genomgående pedagogiska tanken är väl
snarast, att skolan ej endast skall meddela kunskaper, utan att barnen skola utvecklas till
ansvarskännande och arbetsdugliga människor. Skolans verkliga arbete är ej endast beroende av
yttre organisation, utrustning med goda lokaler och undervisningsmateriell o. dyl.; huvudsaken
är att där finns verkligt liv. På ett par ställen får man små trevliga bilder ur
flickundervisningens historia under 1800-talet. <tab><i>A. H—r.</i>

<b>Whitlock, Anna.</b> Skolreformen och ungdomen. Sv. andelsf. 1922. 28 s.
(Brännande frågor.) <i>Ec.</i> <tab><b>0:75.</b>

Förf. framhåller först de olägenheter, som den av skolkommissionen föreslagna
skolorganisationen skulle medföra — förlängd skoltid, svårighet för folkskollärarna att rätt fördela sitt
intresse mellan majoriteten av lärjungarna och den minoritet som skall söka till realskolan,
realskolungdomens dubbelläsning av vissa kurser, faran av nationens minskade språkbildning
och den stymoderliga behandlingen av 66 % av landsbygdens barn. Därför förordar förf. 4-årig
bottenskola. Dessutom framföres ett varmt försvar för den statsunderstödda privatskolan såsom
en pedagogisk försöksanstalt, som är nödvändig för skolans utveckling. Häftet är
utomordentligt sakligt och lugnt i sin framställning och bör studeras av alla, som vilja bilda sig en
mening om vår tids stora skolproblem — enhetsskolefrågan. <tab><i>A. H—r.</i>
</chapter>

<chapter name="G. Litteraturvetenskap">
<h3>G. Litteraturvetenskap.</h3>
<b>Belfrage, Sixten.</b> Gustavianska dikter i stilhistorisk belysning. H. G.
1923. 140 s.<i> Gc.</i> <tab><b>3:—.</b>

Doc. B:s arbete är ett synnerligen värdefullt tillskott till den föga talrika litteraturen på
den poetiska stilhistoriens område. Det ger inom en begränsad ram en god överblick över
stilutvecklingen från ren klassicism till gryende romantik. Boken är rik på uppslag och
rekommenderas som ett nyttigt hjälpmedel vid läsningen av vår klassiska lyrik. Förf:s egen stil är
klar och underhållande genom sin lättlästhet. <tab><i>H. K.</i>
</chapter>

<chapter name="H. Skönlitteratur">
<h3>H. Skönlitteratur.</h3>
<b>Asplund, Karl,</b> o. <b>Silfverstolpe, Gunnar M[ascoll]</b>, [övs.]. Vers från
väster. Modern engelsk och amerikansk lyrik i svensk tolkning. Med inledning
av August Brunius. A. B. 1922. 142 s. <i>Hcee.</i> <tab><b>4:50.</b>

Engelska lyrici sådana som Kipling, Browning, Stevenson, Wilde och ännu andra nyare
äro ju ej alldeles okända i Sverige. Men det finnes naturligtvis åtskilliga, särdeles yngre, som
äro det, fastän de förtjäna motsatsen. Icke blott från de förstnämnda äldre utan även från dessa
sista ha de unga svenska lyrikerna K. Asplund och G. M. Silfverstolpe nu meddelat
tolkningar, som äro skickligt gjorda med vår moderna verskonsts resurser. Men även Förenta staterna
ha nutidspoeter, som svensk publik här får tillfälle att göra något litet bekantskap med. Är
givetvis en bok för poesiälskare. <tab><i>F. V.</i>

<b>Bourget, Paul.</b> Laurence Albani. Övs. fr. fra. av Maja v. Engeström. Sv.
k. st. 1922. 160 s. <i>Hcej.</i> <tab><b>3:—.</b>

Med den inträngande och subtila psykologi, som utmärker Paul Bourget, och med den
betoning av moralisk skönhet och förfining, som också mer och mer ingått i hans syften,
berättar han om en ung provencalsk trädgårdsmästardotter, ställd mellan en nykter och något
hårdsinnad överklassherre, som åtrår henne och därför vill äkta henne, och en hjärtlig ung man av
hennes egen klass, vars blyga kärlek slutligen vinner henne. Nödvändigheten att skydda en
stackars trettonårig pojke, som av våda dräpt sin bror, sätter i gång det psykologiska förlopp,
som säger flickan själv, var hennes känslor äro fästade. Ett kort referat kan ej åskådliggöra
denna subtila procedur. Det är i alla avseenden en god bok, som kan direkt anbefallas. <tab><i>F. V.</i>

<b>Hardy, Thomas.</b> Heden. Övs. [fr. eng.] av August Brunius. 1, 2. Sv.
andelsf. 1921. <i>Hcee.</i> <tab>à <b>6:—.</b>

Fallet Hardy hör till de sorgligare av de underlåtenhetssynder, på vilka vår översättningslitteratur
tyvärr erbjuder alltför många exempel, men vilkas dagar man nu, som ett resultat av
det skönlitterära nobelprisets utdelning i Sverige, hoppas skola vara räknade, åtminstone i sina
mest graverande former. Hardys huvudsakliga verksamhet faller under det förra seklets tre
sista decennier, men först vid sekelskiftet få vi ett par av hans verk i översättning och icke
förrän under de allra sista åren ha vi fått en något fullständigare samling. Hans huvudverk
torde väl vara den tidigare översatta Tess, men även ovanstående arbete tillhör med säkerhet
hans yppersta (det skrevs så tidigt som 1877)- Den svenske översättaren har givit boken namn
efter dess sceneri, den stora Egdon-heden, King Lears berömda hed, i västsachsarnas gamla
kungarike i södra England. Och man kan med skäl säga, att denna hed är bokens
huvudperson. Den ligger där ofruktbar och ödslig men grandios i sitt förhistoriska majestät. I
mystisk samhörighet med denna natur lever en befolkning med ålderdomliga kulturtraditioner
och bruk.

Romanens grundstämning är dyster — Hardys filosofi är djupt fatalistisk, tragediens luft
är hans, och det brusar något av antik ödesstämning genom hans böcker. Det kan bli nästan
för åsktungt beklämmande ibland, och lyckliga och viljekraftiga människor reagera kanske mot
honom. Vad som ökar beklämningen är det grepp han ofta använder att låta de stora
tragedierna sättas i rullning av små tillfälligheter, vilket har åsamkat honom anklagelser för
bristande inre, psykologisk bevisning, men jag har svårt att se att det skett med fog. Det finns
knappast mera av detta tillfälligheternas spel hos Hardy, än vad som möter oss i livet självt,
om man har sinne för den arten av tragedi; och efter vad jag kan finna, saknas det ej hos
honom, trots hans fatalism, i alla viktigare fall en konstnärligt sett tillfredsställande
motivering. <tab><i>G—a L.</i>

— —, I grönan skog. En lantlig målning i holländskt manér. Övs. [fr. eng.]
av August Brunius. Sv. andelsf. 1922. 262 s. <i>Hcee.</i> <tab><b>5:75.</b>

Hardy anslår i detta arbete — det tillhör f. o. hans tidigaste produktion — ljusare toner
än annars, och han kan kanske med det vinna läsare, som finna hans andra, mera betydande
arbeten för sorgliga. Vi möta här en idyll med lantlig älskog, där trots en del krumbukter
från den åtråddas sida allt slutar väl. Som ofta i Hardys böcker få vi också ett stycke
kulturhistoria — det är de gamla stråkkapell och sångkörer, »resultatet av församlingens samfällda
musikaliska smak och kunskap», som av eget nit bestredo kyrkomusiken i sydengelska
lantförsamlingar, som förf. skildrar med både humoristiska och rörande drag just vid tiden för deras
upplösning inför den segrande orgelns frammarsch. Det förefaller som om man just i Sverige
med dess gamla rika bondekultur borde i alldeles särskild grad kunna finna resonnans för just
dessa kulturhistoriska element i Hardys produktion — låt vara att vår egen litteratur på
området är ovanligt rik. <tab><i>G—a L.</i>

<b>Hauptmann, Gerhart.</b> Fantomer. Övs. [fr. ty.] av Gabr. Sanden. A. B.
1922. 174 s. <i>Hcef.</i> <tab><b>4:25.</b>

»Fantomer» är berättelsen om en man, som från att vara en hederlig och lugn medborgare
genom åsynen av en skön ung flicka, som han aldrig lär känna, blir hänsynslös
skönhets- och njutningsdyrkare, råkar i händerna på tvetydiga personer och slutligen blir delaktig i
ett mord, som förpassar honom till tukthuset. Därifrån har han dock kommit ut och är nu, när
han själv nedskriver sin historia, löst från förtrollningen och ånyo bliven en hederlig man, icke
minst genom sin förträffliga hustru, som alltjämt stått i bakgrunden lik en representant för
livets sunda verklighet. Boken är rätt raffinerat anlagd och genomförd, men den psykologiska
utgångspunkten för denna historia om en själssjukdom, ådragen genom åsynen av det sköna
barnet, övertygar ej, utan synes godtycklig och påhittad. Trots talangen är boken ej särskilt
lämplig för folkbibliotek. <tab><i>F. V.</i>

<b>Knudsen, Jakob.</b> Leva på pengar. Berättelser. Till sv. [fr. da.] av
Robert Larsson. Gle. [1922]. 302 s. <i>Hceda.</i> <tab><b>4:50.</b>

Jakob Knudsen, som avled för en del år sedan, var en av Danmarks mest vederhäftiga och
solida författare. Bland de böcker av honom, som översatts till svenska, är nu senast detta
knippe småberättelser från dansk landsbygd och från Köpenhamn. Det kan vara personliga
minnen, icke minst från diktarens föreläsningsresor, eller andra berättelser eller små
situationsbilder. Utan att ha den makt, som hans breda romaner äga, ge dessa småting karaktärsfulla
typer, gott lynne, stämningsmättad skildring, och om folkbiblioteken ej lika gärna vilja skaffa
de danska originalen, rekommenderas boken. <tab><i>F. V.</i>

<b>Locke, William J[ohn].</b> Gycklaren. Övs. fr. eng. av Rolf Calissendorff.
Sk. 1922. 346 s. <i>Hcee.</i> <tab><b>6:50.</b>

L:s produktion är ju tämligen ensartad med nästan ständigt samme hjälte, en filosofisk
och excentrisk vagabond-typ, ibland som här med en droppe don Quijote i sina ådror.
Gycklaren är emellertid ett gott exemplar av genren och kan därför kanske vara vard ett
påpekande. Hjälten är här en clown, som under världskriget gör en lysande karriär och blir
general, men vid dess slut avmobiliseras och under många förödmjukelser måste återgå till sitt forna
yrke. Han räddas emellertid genom ett romantiskt högadligt giftermål, ty riktigt ståndaktig
gentemot sin stora publik är Locke icke. <tab><i>G—a L.</i>

<b>Mansfield, Katherine.</b> Mannen utan temperament och andra berättelser.
(Bliss and other stories.) Övs. fr. eng. av Märta Lindqvist. Sk. 1922. 297 s.
<i>Hcee.</i> <tab><b>4:75.</b>

Katherine Mansfield dog helt nyligen vid unga år, men hennes kvantitativt föga
omfattande produktion har icke gått spårlöst förbi. Det är en röst med ett alldeles säreget, djupt
personligt tonfall, som möter oss i hennes böcker. Men jag kan tänka mig, att det finns läsare,
som icke komma att finna sig tillrätta i hennes sällskap. Det är inte tankar i egentlig mening
hon har att bjuda, ännu mindre händelser och handgripligheter, utan det är närmast vad man
med ett dåligt ord skulle kalla stämningar. Hennes sätt att komponera påminner om tekniken i
impressionistiskt måleri; på ett skenbart planlöst sätt tar hon med allt, som dyker upp i
medvetandet i en given situation, alla preludier, alla flyktiga idéassociationer och halvt ogripbara
intryck. Ibland kan det bli lite för kaleidoskopartat — läsaren står en smula förvirrad med
endast skärvor i handen — men oftare lyckas hon smälta samman bitarna, och det hela får
liv, intensivt liv, som genom något slags trolleri. Överhuvud taget är hennes konst mycket
svårdefinierbar. Kanske träffar man något av det väsentliga genom att på henne tillämpa vad en
modern fransk författare, Marcel Proust, yttrat om sig själv: »Mina böcker stå lika främmande
för intelligensens sfär som ett musikaliskt motiv.» — Det andra av de två arbeten, genom
vilka Katherine Mansfield gjort sig bemärkt, The garden party, har ännu icke utkommit på
svenska. Emellertid skulle man vilja råda dem som så kunna att läsa henne på engelska, då
hennes stil och hela genren är så ömtålig, att även en mycket god översättning som den
ovanstående knappast kan undgå att göra någon åverkan. <tab><i>G—a L.</i>

<b>Hcb. Skönlitteratur: nysvensk (med finsk-svensk).</b>

<b>Berger, Henning.</b> Pedanten. A. B. 1922. 171 s. <tab><b>4:75.</b>

En gammal enstöring, vilken är Stockholmspojke till födseln, men tillbragt större delen
av sitt liv i Amerika och först på äldre dagar åter slagit sig ner i fädernestaden som
procentare, berättar sina minnen. Som alltid hos Berger är miljöskildringen virtuosmässig, särskilt
från barndomsårens Stockholm, medan det som rör sig under ytan alis inte kommer lika mycket
till sin rätt; det pedanteri, som skulle utgöra grunddraget i huvudpersonen, visar sig t. ex.
huvudsakligen i yttre åthävor. Boken lämnar därför läsaren ganska likgiltig; man har en känsla
av att den egentligen endast är ett bevis på en skäligen tom litterär rutin. <tab><i>S. Sr.</i>

<b>Bergman, Hjalmar.</b> Eros begravning. A. B. 1922. 305 s. <tab><b>7:—.</b>

Den fara att fastna i manér, som alltid legat nära för Bergman, blir här mer synbar än
någonsin. Bokens form är en ramberättelse med inströdda historier, framförda av de olika
uppträdande personerna. Dessa tala dock alla samma språk, och deras berättelser ha samtliga
den bergmanska novellistikens karaktär av bullersam burlesk. Då de tokiga uppträdena, som i
»Markurells» eller »Farmor och Vår Herre», ha en riktigt levande människa att röra sig kring,
glömmer man allt annat för farten och det stolliga humöret; men då det som här endast finns
marionetter på scenen, blir lustigheten alltför tom och bråkig för att inte verka tröttsam. <tab><i>S. Sr.</i>

<b>Hedenvind-Eriksson, Gustav.</b> Ur en fallen skog. Roman. 5 uppl. Koop.
förl. o. bokh. förb. 1922. 182 s. <tab><b>3:—.</b>

Handlar om ett kamratlag arbetare, som fälla skog för ett bolags räkning högt uppe i
Norrlands skogsbygder. Men denna bolagsväldets och civilisationens framfart betyder
undergång för folket däruppe. Skildringen göres med en viss stämningsfull saklighet, fjärran från
den dunkla romantiska symbolism, som i författarens andra böcker både visat personlig styrka
och svaghet. Är läsbarare för en stor publik än dessa senare, där hans individualitet
egendomligare kommer fram. De många upplagorna tala nog för dess lämplighet som folkläsning. <tab><i>F. V.</i>

<b>Hirdman, Maj.</b> Människoträsket. Tiden 1922. 165 s. <tab><b>3:75.</b>

Förf. tillhör titteraturens professionella gråterskor, som tagit till uppgift att följa alla
liktåg, som komma i deras väg. Hennes novellsamling präglas av en nästan fanatisk svartsyn och
är i högsta grad ojämn. Vid sidan av berättelser, som närmast verka ofrivilligt komiska,
finner man andra — t. ex. »En efterbliven» och »En summa ett för allt» — där stilens och
upplevelsens intensitet avväpnar alla invändningar. Med all sin ensidighet och brist på balans
tillhör Maj Hirdmans bok dem man med eller mot sin vilja måste känna intresse för. <tab><i>S. Sr.</i>

<b>Lagerlöf, Selma.</b> Mårbacka. A. B. 1922. 327 s. <tab><b>8:50.</b>

Innehåller huvudsakligen en samling med den lagerlöfska fädernegården förknippade släktminnen,
berättade i en älskvärt vardaglig stil. Den värmländska tradition, som tillfört vår littaratur
så rika värden, har här fått ett av sina konstnärligt starkaste och mognaste uttryck. Den
överströmmande romantiken i förf:s flesta böcker är denna gång betydligt neddämpad i tonen; men trots
detta har hon lyckats besjäla allt, hus, träd och möbler, på ett sällsynt ömt och fint sätt.
Även om också här tonfall av falsk naivitet då och då skära igenom, företräder »Mårbacka» på
det hela taget utomordentligt vackert de egenskaper, som förvärvat Selma Lagerlöf hennes
världsomfattande popularitet, och bör inte saknas ens i en boksamling, som innehåller endast
ett mindre antal av hennes arbeten. <tab><i>S. Sr.</i>

<b>Rieck Müller, Maria.</b> Från gångna tider. En samling noveller. Flammén
& Westerlund, Sundsvall 1922. 196 s. <tab><b>3:75.</b>

Ett knippe noveller från Norrland, där vi få läsa om härdat, plikttroget och hjärtligt folk.
Skrivsättet är okonstlat men icke konstlöst. Boken anbefalles. <tab><i>F. V.</i>

[<b>Serner, Gunnar,</b> pseud.:] <i>Frank Heller.</i> Du dåre i denna natt —. 2 uppl.
A. B. 1922. 241 s. <tab><b>6:75.</b>

En befängd äventyrshistoria, förlagd till det modärna spelkasinot vid Östersjökusten,
utanför Danzig, och till tiden efter Versaillesfreden, vilken förf. ej sticker under stol sitt förakt för.
En förrymd »dåre» visar sig vara den ende verkligt kloke, och han räddar situationen, sedan
engelsk, fransk, polsk och bolsjevikisk politik gjort sitt bästa för att trassla till det hela. Boken
är underhållande utan att likväl komma upp till den nivå, på vilken förf:s första böcker rörde
sig. <tab><i>M. F.</i>

<b>Siwertz, Sigfrid.</b> En handfull dun. A. B. 1922. 295 s. <tab><b>6:75.</b>

Utan att tillhöra Siwertz' märkligare verk, försvarar denna novellsamling gott sin plats i
hans produktion. Vid sidan av ett par svagare saker — den alltför uttänjda »I mecenatens
villa» och »Tiggarpojken i Catania», som verkar efterklang till nittiotalsromantiken — finnas
här berättelser, som tillhöra det bästa han skrivit, t. ex. »Hon har gått över vildgräs» med dess
originellt givna sommarnattsstämning och titelnovellen, där tidshändelserna verkningsfullt
symboliseras i ett par skärgårdsbönders strid på liv och död om en handfull dun. Som alltid
visar förf. en lycklig förening av lätt hand och klar hjärna, och hans prosa är så gott som
utan undantag mönstergill — kanske den bästa som f. n. skrives i Sverige. <tab><i>S. Sr.</i>

<b>Stjernstedt, Marika.</b> Ullabella. A. B. 1922. 339 s. <tab><b>7:50.</b>

Typisk »familjeläsning» med adress särskilt till unga flickor i tonåren. Romanen är
hemtrevlig och lite tunn, skriven i förf:s som alltid behagligt kultiverade stil. Så länge hjältinnan
är barn, håller sig berättelsen med sina många lustiga och smått rörande detaljer och sin i
regel levande karaktärsteckning betydligt över den rena förströelselektyrens nivå; men då hon
vuxit upp till ung dam, blir det hela väl tomt, nästan sliskigt och närmar sig betänkligt vad
man kallar missroman. <tab><i>S. Sr.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Adrian-Nilsson, Gösta.</b> Den gudomliga geometrien. En uppsats om konst.
Wahledow 1922. 50 s. Ill. <i>Ia.</i> <tab><b>3:—.</b>

Förf. är själf ultramodern målare — kanske den enda »riktiga» kubisten i Sverige. Han
säger sig vilja »framlägga bevisen för de fundamentala, eviga och sanna lagar, efter vilka all
konst, gammal som ny, uppstått och levandegjorts genom tiderna». Men någon allmängiltig
bevisning bör man icke söka i detta polemiska, ensidiga, men läsvärda häfte. Förf. kritiserar i
mycket träffande den ordinära konstproduktionen i nutiden och redogör klart för den
konstruktiva stommen, geometrien, i all komponerande bildkonst. Men han kan icke övertyga om att
konst är bära geometri; i ingen historisk tid och i intet land ha konst och geometri
sammanfallit. <tab><i>A. B—s.</i>

<b>Liander, G. Halfdan.</b> Biografen. Ett ord till fackets män samt till föräldrar
och lärare. Lst. 1922. 138 s. (Pedagog. skr. 97.) <i>Iku.</i> <tab><b>2:50.</b>

Med den oerhörda betydelse biografen fått icke minst i barnens nöjesliv torde mången,
som sysslar med eller intresserar sig för uppfostran, såväl föräldrar och lärare som andra, önska
en vederhäftig handledning i hithörande spörsmål. Den svenska litteraturen av något värde i
detta ämne är icke rik. Lianders arbete tar — ur uppfostringssynpunkt — upp frågan om
»schundfilmen» och de åtgärder som kunna vidtagas för dess motarbetande samt belyser i ett par korta
kapitel de önskemål, som från skolans målsmän kunna ställas för filmens utveckling, och redogör
för vad som redan gjorts för att skaffa den en plats i undervisningens tjänst. Den
måttfulla framställningen förtjänar väl en plats både i folk- och lärarbibliotek. <tab><i>B. M.</i>

<b>Norlén, Gunnar.</b> Den moderna orkestern. En handbok i instrumentkännedom.
Lb. 1922. 48 s. Ill., litt. <i>Ija.</i> <tab><b>1:25.</b>

Förf. avser att giva en större allmänhet någon kännedom om de olika orkesterinstrumentens
byggnad, tonkaraktär och spelsätt för att i sin mån bidraga till ett djupare förstående av

en orkesterkomposition. Genom hänvisning för vart och ett av de flesta instrumenten till
utförligare litteratur på området beredes möjlighet att närmare studera det instrument, som för
den enskilde kan vara av speciellt intresse. Mot slutet av arbetet lämnas en kortfattad och
lättfattlig antydan om noteringssättet för orkester (partitur), vidare om instrumentens gruppering
i orkestern samt om sättet för dirigering. <tab><i>C. F. Hbg.</i>

<b>Rosenborg, Einar.</b> Constantin Meunier. A. B. 1922. 35 s. Ill. (Verd.
småskr. 256.) <i>Ids.</i> <tab><b>1:—.</b>

En både redig och fin studie över den belgiske skulptören. Förf. betonar inte bära den
bakgrund av socialt patos ur vilken denna konst växer upp. utan anger faran av tendens och
nödvändigheten av formens odling för att nå de stora resultat Meunier nådde. Meuniers
förhållande såväl till den antika skulpturen som till den samtida Rodin klargöres mönstergillt,
och hans karaktär och levnadshistoria berättas med få träffande drag. Ett gott exempel på
konst i populär behandling. <tab><i>A. B—s.</i>

<b>Tengstrand, E.</b> Handbok för musikvänner. Förklaring över i musiken förekommande
utländska ord och beteckningar. Lb. 1922. 63 s. <i>Ij.</i> <tab><b>1:—.</b>

Behovet av ett arbete som det föreliggande har länge varit mycket kännbart, och det
förefaller, som författaren på ett mycket lyckligt sätt löst den uppgift, han förelagt sig. Mängden
av till svenska översatta konsttermer är trots bokens ringa omfång betydande och de meddelade
upplysningarna så pass utförliga som man med hänsyn till arbetets populära läggning och
prisbillighet rimligtvis kan begära. <tab><i>E. S—m.</i>

</chapter>
<chapter name="K. Historia.">
<h3>K. Historia.</h3>
<b>Gadolin, C. A. J.,</b> o. <b>Born, Eric v.</b> Politiska besök hos ryska
monarkister. Gle. 1922. 98 s. <i>Kmac.</i> <tab><b>2:25.</b>

Författarna som äro finländare, ha genom samtal med vissa ryska emigranter sökt utröna,
vilken hållning ett återupprättat borgerligt Ryssland kan förväntas intaga gentemot de före
revolutionen under Ryssland lydande staterna, särskilt Finland. De här publicerade uttalandena,
vilka f. ö. knappast kunna tillerkännas någon större betydelse, helst som sagesmannen äro
anonyma, medgiva i allmänhet Finland en gynnad undantagsställning, men verka i övrigt föga
hoppgivande för de intresserade nationerna. <tab><i>A. H.</i>

<b>Nitti, Francesco.</b> Det fredlösa Europa. Övs. fr. ital. Ch. 1922. 219 s.
Portr. <i>Kacdaj.</i> <tab><b>5:—.</b>

Förre italienske konseljpresidenten Nittis världsbekanta arbete rörande Versailles-freden,
vilket överflyttats till svenska under ovanstående titel ger en förkrossande kritik av det stora
fredsverket och i synnerhet av sättet för dess genomförande, varigenom det i många
hänseenden ju blivit — vad dess förnämste upphovsman f. o. åsyftat — en form för att under freden
fortsätta kriget. Som en man, vilken stått i händelsernas centrum, har N. mycket att förtälja
om vad som tilldrog sig bakom kulisserna. Hans ord präglas av en välgörande försonlighetsanda
gentemot de förra fienderna. o Den svenska översättningen är tyvärr bristfällig och den
språkliga dräkten vårdslösad. <tab><i>K. Å.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Andersson, Dan.</sc> <b>Fogelqvist, Torsten.</b> Dan Andersson. En minnesteckning.
Tiden 1922. 73 s. <i>Lc.</i> <tab><b>1:—.</b>

Ingår även i Dan Anderssons Skrifter 1, tills, med Kolarhistorier.

Dan Andersson (f. 1888, d. genom olyckshändelse 1920) tillhör de stora men aldrig till
full och harmonisk verksamhet utvecklade begåvningarna inom den svenska litteraturen.    Vad

han skrivit företer oftast avsevärda formella brister, men dessa uppvägas av den i alla
hans verk genomgående psykologiska skärpan och intensiteten. Verkligt betydande dikter finnas i
samlingen Svarta ballader, och även prosaverken Det kallas vidskepelse och De tre hemlösa
rymma enskildheter av bestående värde. I föreliggande studie har d:r Fogelqvist dels på grund
av personlig bekantskap, dels med stod av uppgifter, lämnade av Dan Anderssons närmaste,
skildrat hans liv och utveckling. Om man också kanske här och var skulle vilja reservera sig,
mot den kritiska värdesättningen, så rymmer arbetet dock så mycket av intresse, att det kan
betraktas som ett nödvändigt komplement till Dan Anderssons egna verk. <tab><i>O. W—n.</i>

<sc>Bach, Johann Sebastian.</sc> <b>Norlén, Gunnar.</b> Johann Sebastian Bach. Lb.
1922. 172 s. Ill., portr. <i>Lb.</i> <tab><b>4:50.</b>

Författaren, som velat åstadkomma ett populärt arbete, har i mycket stor utsträckning
begagnat sig av äldre skildringar på sådant sätt, att brottstycken ur dessa nu i direkt anföring
inflätats i framställningen. Frånsett att härigenom en fastare enhetlighet tillspillogivits kan särskilt
anmärkas, att en av dessa lånta skildringar är av rent romantiserande karaktär och därigenom
även mindre lämpad för en levnadsskildring, som eljes eftersträvar historisk trohet. Arbetet,
som i tämligen jämn fördelning inrymmer biografiskt material och en redogörelse för Bachs
tonsättningar, avslutas med en kortfattad systematisk kompositionsförteckning. <tab><i>E. S—m.</i>

<sc>Bühler, Karl.</sc> Albatrosser. Ch. 1921. 269 s. Ill., portr. <i>Lb.</i> <tab><b>7:50.</b>

Boken är en ungdomsbok, som med behållning kan läsas även av äldre. Kapitlen om
förf:s ungdom och skoltid förefalla något långrandiga, men skildringen av förfrs många
expeditioner och äventyr i främmande världsdelar är livlig och spännande. Bokens litterära
tyngdpunkt torde vara framställningen av det tyska minfartyget Albatross' kamp mot en rysk
övermakt vid Gottlands ostkust sommaren 1915. Förf. var här med som officer på fartyget och
blev efter striden internerad i vårt land. — Boken är lämplig för folkbiblioteken. <tab><i>J. F.</i>

<sc>Devasagayam, Nj.</sc> Ur mitt liv. Minnen. Övs. [fr. ty.] av Anna Alm.
Diak. 1922. 127 s. <i>Lb.</i> <tab><b>2:25.</b>

Devasagayam var en av den svenska kyrkans duktigaste tamulpastorer i Sydindien, en både
begåvad och kunskapsrik man och en synnerligen rik religiös personlighet. Att hans
efterlämnade självbiografiska anteckningar publicerats är därför väl motiverat. Det är inte ofta man
på detta sätt får kännedom om en bildad indiers upplevelser och syn på sin egen såväl som
på västerns kultur. Självbiografien är skriven med stor anspråkslöshet på samma gång som
den röjer en adel, ingalunda klandervärd självmedvetenhet. Man lär känna den indiske kristne,
när han är som bäst. d. v. s. när han helt tillägnat sig kristendomen, men ända förstått
bevara det bästa i sitt eget och sitt folks tänkande och andliga liv. <tab><i>G. Lbrg.</i>

<sc>Edelfelt, Alexandra.</sc> <b>Edelfelt, Berta.</b> Alexandra Edelfelt. En levnadsteckning
byggd på traditioner, minnen och brev. 3 uppl. A. B. 1921. 270 s.
Ill., portr. <i>Lb.</i> <tab><b>7:50.</b>

Bilder av en storslagen, till huvud och hjärta lika väl utrustad kvinna, moder till den
frejdade konstnären, som människa kanske märkligare än han. På samma gång ett stycke
kulturhistoria från svenskarnas Finland. <tab><i>Rg.</i>

<sc>Forsstrand, Carl.</sc> Mina Uppsalaminnen. H. G. 1922. 256 s. Ill., portr. <i>Le.</i> <tab><b>8:50,</b> inb. <b>14:50.</b>

Forsstrand skildrar intresseväckande sin studietid i Uppsala under 1870- och 1880-talen
och dåtida förhållanden, i mycket olika vår tids. Studentspexen spelade tydligen en stor roli
i studentlivet och en hel rad dylika behandlas. Av karnevaler beskrives den 1880 till firande
av Vegafärden. Studentmötet 1875 och jubelfesten 1878 behandlas. En mängd personligheter
passera revy, både dåtida professorer, såsom Liljeborg, Spongberg, Svedelius, Sigurd Ribbing och
Thore Fries och andra kända Uppsalafigurer, såsom den originelle bokauktionisten Per Hanselli.
De brytningstider, som 1880-talet medförde, bl. a. med de stora sociala diskussionerna skildras
ur starkt konservativ synpunkt. Vid sidan av Uppsalavistelsen redogör förf. för sitt liv under
ferierna. Bl. a. behandlas några zoologiska forskningsfärder, såsom till Vadsö 1878. Boken
avslutas med en skildring av Nordenskiölds Grönlandsfärd 1883, van Forsstrand deltog såsom
havszoolog. <tab><i>E. N—nn.</i>

<sc>France, Anatole.</sc> <b>Gsell, Paul.</b> Anatole France och hans krets. Samtal
och minnen upptecknade. [Omsl.: Dagar vid Villa Saïd.] Övs. [fr. fra.] av A.
Edengren. Thall & Carlsson 1922. 182 s. <i>Ld.</i> <tab><b>7:50.</b>

Innehåller en del samtal som verkligen torde ha förts i Anatole Frances hem med hans
besökande och vänner. De handla om de mest olika ting som intressera France, icke minst
religion och litteratur, och de gnistra naturligtvis av den celebre författarens självmedvetna och
förfinade spiritualitet. En ytterst underhållande bok. <tab><i>F. V.</i>

<sc>Geijer, Erik Gustaf.</sc> Erik Gustaf Geijers brev till hans hustru 1808—1846
med inledning och upplysningar utg. av John Landquist. Nst. 1923. 495 s.
Ill., portr. <i>Le.</i> <tab><b>10:—,</b> inb. <b>12:50.</b>

För första gången framlägges här i sin helhet för offentligheten Geijers korrespondens med
sin hustru Anna Lisa Liljebjörn. Den svenska brevlitteraturen har härigenom riktats med ett
verk, som helt visst för all framtid skall räknas bland dess yppersta klenoder. Geijers rika
och starka personlighet med dess sunda mänskliga känsla och dess ädla humanitet träder oss
kanske aldrig så klart till mötes som i dessa brev, där han fritt och öppet, utan alla
ovidkommande hänsyn, talar till den som stod hans hjärta närmare än någon annan. Dessutom
finner man i breven en mängd intressanta tidsbilder, särskilt från riksdags- och umgängeslivet
i Stockholm på 1820- och 30-talen, samt talrika upplysningar om betydande personligheter
inom dåtidens svenska kulturliv (bl. a. Tegnér, Jenny Lind m. fl.). Av utgivaren tillfogade
kommentarier jämte ett utförligt personregister öka arbetets värde och användbarhet. Att det
har sin givna plats i varje något så när betydande bibliotek faller av sig självt. <tab><i>O. W—n.</i>

<sc>Goethe, Johann Wolfgang von.</sc> <b>Zade, Beatrice.</b> Goethes barndom. 1749—1765.
Efter källorna berättad. H. G. 1922. 211 s. <i>Lb.</i> <tab><b>5:75.</b>

Den genom ett flertal arbeten om personligheter ur Tysklands klassiska diktarvärld
bekanta författarinnan skildrar i denna volym Goethes barndoms- och ungdomstid i Frankfurt;
framställningen avslutas med hans avresa till universitetet i Leipzig. Genomgående byggd på
vad Goethe själv meddelat om sin uppväxttid är boken både innehållsrik och läsvärd; störande
verkar blott den ton av sentimental dyrkan, som ibland präglar stilen. <tab><i>O. W—n.</i>

<sc>Hjärne, Harald.</sc> <b>Jacobson, Gustaf.</b> Harald Hjärne. H. G. 1922. 89 s.
(De största märkesmännen 13.) <i>Lc.</i> <tab><b>2:—.</b>

I serien »De största märkesmännen» har lektor Gustaf Jacobson utgivit en biografi över
professor Harald Hjärne. Skildringen, författad av en pietetsfull lärjunge, behandlar Hjärnes
insats som universitetslärare, historieskrivare och politiker. Hjärne karaktäriseras med all rätt
som universalhistoriker. Hans universella intressen bidrogo att göra honom till den
utomordentlige universitetslärare, han var. Han samlade kring sin kateder en stor mängd lärjungar.
De historiska studierna fingo under hans tid en livaktighet, som aldrig förr. Av stort värde är
redogörelsen för Hjärnes vetenskapliga produktion, som föreligger splittrad, delvis rätt
svårtillgänglig. Hjärnes politiska bana följes från lösenordet »försvar och reformer» under 1890-talets
början fram till världskriget. Utrikespolitiska förhållanden, framförallt de östeuropeiska,
bedömde Hjärne med utomordentlig klarhet. <tab><i>E. N—nn.</i>

<sc>Nilsson, Kristina.</sc> <b>Carlsson, Beyron.</b> Kristina Nilsson, grevinnan de Casa
Miranda. Minnen och upplevelser upptecknade. Å. & Å. 1921. 461 s. Ill.,
portr. <i>Lc.</i> <tab><b>18:—,</b> inb. <b>22:—.</b>

Kristina Nilsson aktade själv icke nödigt att samla de spridda dragen av sin levnadshistoria.
Minnena, sådana de utgivits, grunda sig i stället på anteckningar och samlingar av en
trogen väninna till sångerskan och ha utökade med meddelanden från annat håll i föreliggande
form slutligen vunnit approbation av föremålet självt, ett bekräftande sigill av mycket stort
värde. Naturligtvis skall man icke av detta arbete vänta sig en finslipad skildring, där
konstnärspersonligheten insatts i historisk belysning. Meningen har blott varit att uppdraga
konturerna kring ett levnadsöde, som med sina rika växlingar ibland för tanken på en pikaresk roman
och där huvudpersonen genom sin friska naturlighet, konstnärliga begåvning och mycket goda
fö tåndsgåvor tilldrar sig ett oavbrutet intresse. De talrika sakuppgifterna förefalla, så när som
på några rena obetydligheter, vara riktiga och ha grupperats i enlighet med den kronologiska

framställningen. En på några ställen saknad koncentration i skildringen kan tillskrivas
bristande tid för redigeringen — boken utkom kort efter sångerskans frånfälle — och försvagar
icke nämnvärt intrycket av arbetets förtjänster. <tab><i>E. S—m.</i>

<sc>Scott, Walter.</sc> <b>Sylwan, Otto.</b> Walter Scott och hans romaner. A. B.
1922. 132 s. (Pop. Vetensk. förel. v. Gbg:s högsk. n. f. 20.) <i>Lb.</i> <tab><b>3:75.</b>

Oerhört firad och beundrad av sin samtid har Walter Scott av senare generationer blivit
allt mer och mer förbisedd. En väsentligen bidragande orsak härtill har tvivelsutan varit den
av naturalismen uppställda doktrinen om den historiska romanen som en principiellt omöjlig
konstform, inom vilkens ram det över huvud taget icke skulle vara möjligt att skapa något
värdefullt. Denna inskränkta uppfattning, som väl för övrigt numera endast torde räkna ytterst
få anhängare, bör emellertid ej hindra någon från att ägna sitt intresse åt Walter Scotts arbeten,
ty i själva verket finnas bland dem flera verkliga mästerverk, som med skäl kunna anses
tillhöra det yppersta av vad 1800-talets romanlitteratur frambringat (så exempelvis Guy Mannering,
Quentin Durward, Rob Roy m. fl.). Prof. Sylwans sakrika och överskådliga biografi utgör en
förträfflig inledning till studiet av Walter Scott och kan av denna anledning på det livligaste
anbefallas. <tab><i>O. W—n.</i>

<sc>Voltaire.</sc> <b>Brandes, Georg.</b> Voltaire. Övs. [fr. da.] av Hj. Ö[hrvall].
A. B. 1922. 21 s. (Verd. småskr. 261.) <i>Lb.</i> <tab><b>1:—.</b>

För några år sedan utgav Georg Brandes ett stort verk om Voltaire, till vilket föreliggande
skrift utgör inledningen. Brandes söker här i korthet antyda det väsentliga i Voltaires
livsgärning, hans ställning till sin samtids kultur och hans betydelse för eftervärlden. Emellertid
måste det påpekas att Brandes av sin obegränsade beundran för sin hjälte föranledes till att
skildra hans kulturella insats i alldeles för lysande färger, samtidigt som han målar den tid,
mot vilken Voltaire trädde i opposition, allt för svart. Skriften är för övrigt till sin egentliga
syftning mera en maskerad agitationsskrift för Brandes egna ideer än en objektiv framställning
av Voltaires åskådning och bör följaktligen läsas med vaken kritik. <tab><i>O. W—n.</i>

</chapter>
<chapter name="N. Geografi.">
<h3>N. Geografi.</h3>
<b>Brusewitz, Maria.</b> Från de heliga minnenas >and. Bv. 1922. 167 s. Ill. <i>Noa.</i> <tab><b>6:—.</b>

Förf. har vid skildringen av sina Palestinaminnen särskilt tänkt på vad som kan intressera
bibelläsare. Ofta låter hon därför sin skildring belysa något Jesu ord eller någon biblisk
berättelse. Man märker snart, att hon verkligen studerat Palestina, ej blott rest genom landet.
Av tidigare svensk Palestinalitteratur har särskilt Aurelius' Palestinabilder utnyttjats. Icke minst
för undervisare är den välskrivna boken värdefull. En mängd illustrationer belysa förträffligt
framställningen. <tab><i>E. H—m.</i>

<b>Lewenhaupt, C[laes] A[dam] C[arl]</b> Bland Lusitanias rosor och klosterkatedraler,
Guanches grottor, De lyckliga öarnas bananer och vulkaner. En trevlig resa
(åtminstone för författaren). A. B. 1922. 350 s. Ill. <i>N.</i> <tab><b>12:50.</b>

Förf. är ju väl känd som reseskildrare i den kåserande stilen och har för vana att uppsöka
trakter, som ligga på sidan om de triviala turistruterna. Denna gång gällde färden Portugal,
Madeira och Kanarieöarna. Boken hör icke till de bästa av förfrs produktion, men är som
helhet betraktad underhållande och rolig; minst givande äro beskvivningarna av naturfenomenen.
Förf:s intresse riktar sig i huvudsak på kulturens företeelser, för vilka han äger ett vaket och
övat öga. Och på sevärdheter är det ingen brist i dessa trakter, där den resvane och historiskt
intresserade förf. får rika tillfällen att uppträda som ciceron och säkerligen förtjänar att
rekommenderas som sådan. Däremot måste uttryckligen varnas för hans utläggningar om »det sjunkna
Atlantis», varvid han givit sig in på ett område där han — något i och för sig mycket
ursäktligt — saknar kompetens att yttra sig. Boken är vackert illustrerad. <tab><i>C. S—g.</i>

<b>Thomaeus, Gustave.</b> På luffen bland kanakas. Gle. 1922. 163 s. <i>Nr.</i> <tab><b>3:75.</b>

Som motto står »Sanningen är underbarare än dikten», vilket väl ej kan förleda någon att
betrakta förf:s historier som upplevda, ty de bära blott alltför tydligt prägeln av en rik, ehuru
mycket obesvärad och icke särdeles fin fantasi. Hade boken varit en sannfärdig berättelse,
skulle den betecknat en ren skandal (se t. ex. skildringen av blodbadet på infödingarna); nu
får man ju icke taga saken alltför allvarligt, vilket ej hindrar, att en protest mot litteratur av
detta slag alltid är befogad. Ur geografisk synpunkt är denna magra skildring av Polynesiens
land och folk fullständigt betydelselös och säkerligen mycket ovederhäftig. Detta sätt att betrakta
naturfolk som operettfigurer à la »På Madagaskar», som »niggrer», skapade till leksaker för
kringstrykande, med whisky och galanterivaror lastade herrar är ovärdigt civiliserade människor.
Intet skämtlynne, om än aldrig så uppsluppet, kan försona en med de uppenbara smaklösheter,
som serveras av förf. En så tarvlig syn på förhållandet mellan européer och infödingar borde
vi ha kommit ifrån. <tab><i>C. S—g.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Appleton, W. A,</b> Verkligheten bakom fraserna. Övs. [fr. eng.]. H. G.
1922. 159 s. <i>Og.</i> <tab><b>2:50.</b>

Förf. till denna skrift är en känd fackföreningsmän, sekreterare i de brittiska
fackföreningarnas centralorganisation. Hans bok, vilken väckt stort uppseende, behandlar med förvånande
fördomsfrihet åtskilliga spörsmål, berörande förhållandet mellan kapital och arbete och andra
för arbetarklassen betydelsefulla ämnen. Han förfäktar sålunda med styrka faran av
statsingripanden på näringslivets område och skadligheten av varjehanda välmenta försök till
samhällsförbättring. De syndikalistiska och kommunistiska rörelserna ägnar han en skarp kritik. Boken
innehåller så många sunda tankar och träffande omdömen, att den förtjänar på det livligaste
anbefallas. <tab><i>K. Å.</i>

<b>Argentarius</b> [pseud.]. En bankdirektörs brev till sin son om valuta. Övs.
fr. ty. L. H. 1922. 135 s. <i>Ogc.</i> <tab><b>3:75.</b>

Kompletterar samme förf:s i Biblioteksbladet 1923 s. 57 omnämnda arbete Om pengar. I
det hela är nu föreliggande skrift av större intresse än den föregående. Den belyser på ett
icke oävet sätt de förhållanden, som reglera penningens internationella värdering och ger en
lättfattlig framställning av de allmännaste finanspolitiska företeelserna, allt under hänvisning
till aktuella förhållanden, speciellt i Tyskland. <tab><i>K. A.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Bredenberg, Gösta,</b> o. <b>Kronow, Carl G.</b> Skärgårdsnavigatören. Praktisk
handbok för motorbåtsförare och yachtsmän. Rietz 1922. 37 s. Ill. <i>Qjd.</i> <tab><b>1:—.</b>

Innehåller utdrag ut sjovägsreglerna, redogörelse för utprickning och fyrbelysning i svenska
skärgårdar ävensom kort beskrivning över kompass och sjökort samt sättet för begagnandet av
dessa. Jämnt hälften upptages av sjövägsreglerna, men icke desto mindre saknas några av de
tegler, som äro av intresse just för motormän. Några kommentarer beträffande motorbåtars
och yachters lanternor och mistlurar hade varit på sin plats.

Häftet har den goda egenskapen att kunna medföras i fickan, vilket för amatören bör
komma väl till pass. <tab><i>B. R.</i>

<b>Holzhausen, Axel.</b> Trädgårdens blommor. Om uppdragning, skötsel och
användning av ettåriga och sådana trädgårdens prydnadsväxter, vilka icke kunna
hänföras till »perenna växter». A. B. 1922. 329 s. Ill. <i>Qe.</i> <tab><b>13:50.</b>

Det här är ingen tråkig uppslagsbok med yrkesmässigt givna råd för sortval och sådd,
plantering och skötsel av de blommor, som sommaren ger oss. Allt detta förekommer förvisso,
i saklig, klar och fyllig framställning, som i en lärobok tillbörligt är. Men däröver kastas
därjämte en både estetisk och historisk belysning som vidgar denna lärobok till en fin och



underhållande läsebok. Synnerligen vackra och många illustrationer, goda litteraturhänvisningar
och givande förslagslistor fullständiga förf:s arbete och underlätta vårt: att bli väl hemmastadda
bland trädgårdens många och växlande blommor. <tab><i>E. N.</i>

<b>Kock, Rahnar.</b> Navigatören. Navigeringskonst för seglare och
motorbåtsmän. Å. & Å. 1922. 189 s. Ill. <i>Qjd.</i> <tab>Inb. <b>7:50.</b>

Arb. avser enligt företalet att popularisera navigeringskonsten. Lagom utförlig, skriven
con amore och med god blick för vad som är väsentligt för den kategori av navigatörer till
vilken boken talar, kommer Navigatören utan tvivel att väl fylla sitt i företalet omnämnda
ändamål. <tab><i>B. K.</i>

<b>Larsson, Mauritz.</b> Småreparationer i hemmet. Råd och anvisningar för
målning ävensom polering och boningar av möbler, spänning av papp och
tapetsering, överklädning av möbler, lödning, glasmästeriarbeten och diverse
lagningar och renoveringar m. m. Å. & Å. 1921. 63 s. Ill. (Husmoderns
handböcker). <i>Qcb.</i> <tab><b>1:35.</b>

I en tid, då hemmens ekonomi tvingar oss att själva utföra en hel del arbeten, som förut
varit hantverkarens sak, är nämnda bok en mycket god och värdefull rådgivare. Härav följer,
att den även bör bli en god hjälp vid undervisningen i bostadsvård i våra praktiska
ungdomsskolor. Artiklarna ha förut publicerats i tidningen Husmodern år 1921. <tab><i>A. B.</i>

<b>Le Moine, Osborne.</b> Konsten att fiska. Praktiska rön och erfarenheter.
Bv. 1920. 84 s. Ill. <i>Qgb.</i> <tab><b>3:—.</b>

En gammal fiskare meddelar här, andra till gagn, sina erfarenheter om insjöfisket. Förf.
behandlar ej blott fångsten med olika slags redskap utan även fiskens vanor och fiskevård samt
lämnar en mängd nyttiga råd om utrustning m. m. <tab><i>P—n.</i>

<b>Nilsson, Nils Gustaf.</b> Sjöfart och skeppsbyggen i forntid och nutid. N. o. K.
1922. 223 s. Ill., litt. (Natur o. kultur 13.) <i>Qjd.</i> <tab><b>2:25,</b> inb. <b>3:—.</b>

Det lilla häftet avspeglar, trots formatet, ett tvärsnitt ur den mänskliga odlingens historia.
Ämnet är ett sådant, som hos flertalet väcker intresse, härom vittnar den i utlandet rikhaltiga
litteraturen på området. Författaren, som är en outtröttlig kompilator, har vid urvalet från
förebilderna velat avskilja allt tyngande varför det hela är populärt hållet. Stilen är ledig. <i>B. R.</i>

<b>Petrini, Sven.</b> Skogens betydelse för Sverige. A. B. 1921. 44 s. Ill.
(Verd. småskr. 245.) <i>Qf.</i> <tab><b>1:—.</b>

Förf. behandlar efter en kort inledning den roli skogsbruket spelar för vårt land och berör
därvid särskilt husbehovsvirket, grundförutsättningarna för produktion av skog i större skala,
skogens betydelse för den inhemska industrien, trävarornas roll vid utbytet med främmande
länder, skogarna och klimatet, jordbruket och skogen samt skogens sociala betydelse. Som
synes en rätt fullständig och överskådlig framställning över den dominerande ställning skogen
intager i det nuvarande Sverige. Boken är lättläst och intresseväckande. <tab><i>G. Sch.</i>

<b>Sällfors, Tarras.</b> Om industriella självkostnadsberäkningar vid varierande
penningvärde. H. G. 1922. 57 s. <i>Qa.</i> <tab><b>4:75.</b>

I föreliggande arbete har ingenjör Sällfors på ett överskådligt och på det hela taget
lättfattligt sätt lagt upp problemet om de industriella självkostnadsberäkningarnas förhållande till
inflationsfenomenen. Han bryter därmed med den gamla schablonmässiga metoden för dylika
undersökningar. Genom att anknyta exemplen till tyska förhållanden sänker han dock värdet
för en tillämpning av metoden här hemma. I allmänhet torde man böra fästa större avseende
vid de ekonomiska riktlinjer förf. anger, än vid de praktiska exemplen, som nog många gånger
äro vilseledande. Kapitlet om penningvärdets förändringar och medföljande tabeller torde vara
i det närmaste värdelöst. <tab><i>H. H.</i>

<b>Thomsen, William.</b> Fönsterträdgården. Övs. o. bearb. av Else Dahl.
A. B. 1923. 164 s. <i>Qe.</i> <tab><b>2:90.</b>

Till den icke allt för stora litteratur vi förut på detta område ha kommer ovanstående
lilla bok nog för mången som ett välkommet tillskott. Stilen är enkel och åskådligt trevlig,
de allmänna råden mycket goda och urvalet av blommor lämpat efter de vanligaste önskningar
och förhållanden. <tab><i>E. Ar.</i>

</chapter>
<chapter name="R. Gymnastik, sport, lek och spel.">
<h3>R. Gymnastik, sport, lek och spel.</h3>
<b>Bergvall, Erik.</b> Simlära. livräddning och simidrott. 3 uppl. B. & B.
1921. 126 s. Ill. (Idrotternas bok 7.) <i>Rbc.</i> <tab><b>3:—.</b>

Det viktiga arbetet för ett allmännare utbredande av simkunnigheten bland vårt folk, som
väl är av behovet påkallat, har kompletterats av 3:e omarbetade upplagan av denna simlära,
som innehåller både historik, metodik och ett gott belysande bildmaterial. Då priset ej lägger
hinder i vägen, är denna bok en av dem som ej böra fattas i något skol- eller
ungdomsbibliotek. <tab><i>A-e H-m.</i>

<b>Feilitzen, V[iktor] von.</b> Första handledning vid utbildning i skidlöpning.
Sv. andelsf. 1922. 60 s. Ill. <i>Rbg.</i> <tab><b>1:90.</b>

Vår förnämste expert på metodisk skidutbildning har här i bokform gett oss en kortfattad
översikt över den rationella skidutbildningens bedrivande, grundad på alla de erfarenheter,
författaren samlat under sina många utbildningskurser i skidlöpning. Varje lärare, lärarinna
eller ungdomsledare, som får någon ungdom med sig ut på skidor, bör ej underlåta att
anskaffa boken och använda sig av alla dess praktiska vinkar och rön. I boken ingår sålunda
bl. a. en detaljerad plan för utbildning i skidlöpning med skolungdom. Boken kan ej nog
rekommenderas. <tab><i>A-e H-m.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Andersson, Lars Gabriel.</b> Min egen botanik. H. 1, 2. Nst. 1920, 21.
Ill. <i>Uf.</i> <tab><b>2:25, l:90.</b>

Detta arbete är egentligen ett slags anteckningsbok, som under lärarens ledning skall ifyllas
av eleven. För folkbiblioteken är den därför utan intresse. Den kortfattade inledningen är
f. ö. ur botanisk synpunkt ej fullt vederhäftig. <tab><i>P—n.</i>

<b>Bolin, Lorentz.</b> Handledning för självstudier i zoologi och hälsolära. Sv.
nykt. 1920. 83 s. (Folkets studiehandbok 6.) <i>Ug.</i> <tab><b>3:25.</b>

Arbetet är avsett att användas inom studiecirklar och innehåller förslag till studiernas
bedrivande vid ett antal sammankomster. Som lämpligt är har huvudvikten lagts vid den rent
biologiska sidan av ämnet. Utvecklings- och ärftlighetsläran avfärdas rätt snävt. <tab><i>P—n.</i>

<b>Geddes, Patrick,</b> o. <b>Thomson, J. Arthur.</b> Evolution. Övs. [fr. eng.] av
E. Petrini. Tiden 1920. 212 s. (Modärnt vetande 17.) <i>Uea.</i> <tab><b>2:50,</b> inb. <b>3:75.</b>

För detta arbete i den annars så förträffliga serien »Modärnt vetande» måste på det
livligaste varnas. Det behandlar utvecklingsläran och är möjligen läsbart på originalspråket. Av
den svenska upplagan har översättaren genom sin okunnighet i biologi och sin oförmåga att
översätta åstadkommit en dråplig parodi på ett populärvetenskapligt verk, obegripligt för alla, även
den sakkunnige. <tab><i>P—n.</i>

<b>Hjelt, [Edvard],</b> o. <b>Aschan, [Ossian].</b> Lärobok i organisk kemi. 4 uppl.
utg. av Ossian Aschan. A. B. 1922. 635 s. <i>Uceb.</i> <tab><b>27:50.</b>

Den förnämsta och mest utförliga lärobok i ämnet vi äga på svenska. Kan fullt ut tävla
med de bästa liknande utländska. Lämpar sig endast för högre studier. <tab><i>I. B.</i>

<b>Kolthoff, Kjell.</b> Från väderkvarnarnas o. Skildringar från Ölands djur- och
växtliv. J. O. Öberg & son, Eskilstuna 1921. 202 s. Ill. <i>Ue.</i> <tab><b>6:75.</b>

En bok för naturvänner, skriven av en naturentusiast och tränad naturiakttagare samt full
av naturstämningar och naturlyrik. Den bör, som rättvist är, ha sin givna och tacksamma,
läsekrets; för ett folkbibliotek torde dock någon annan bok om »väderkvarnarnas ö» — Öland
— lämpa sig bättre. <tab><i>S. S.</i>

<b>Long, William J[oseph].</b> Hur djuren tala. Övs. [fr. eng.] av Jane
Lindblad. Saml. 1, 2. H. G. 1920. <i>Ug.</i> <tab><b>4:—, 4:50.</b>

Den något sensationella titeln på denna Longbok bör ej avskräcka dem, som i Longs
arbeten älska friskheten och den även i de naturfilosofiska passagerna aldrig felande lyriska
charmen, ty de behag, som utmärka alla de föregående volymerna, återfinnas även här. Förf.
belyser med skiftande exempel djurens sätt att meddela sig med varandra och framhåller deras
fina uppfattning av fenomen, som lämna oss oberörda. <tab><i>P—n.</i>

<b>Mattsson, Gustaf.</b> Populär-vetenskapliga uppsatser, utg. av Edv. Hjelt.
A. B. 1921. 223 s. (Valda skr. n. f. 9.) <i>U.</i> <tab><b>3:75.</b>

Mästerligt och fängslande skrivna populärvetenskapliga uppsatser, särskilt från kemiens,,
fysikens och geologiens värld. Då de äro författade för en 10—20 år sedan, har utvecklingen
i mångt och mycket gått förbi dem, och lämpa de sig därför knappast som litteratur i
folkbiblioteket. För den, som nöjaktigt känner till vetenskapens nuvarande ståndpunkt på dessa
områden, bör läsningen däremot enbart vara av det angenäma slaget. <tab><i>I. B.</i>

<b>Mohr, Otto L.</b> Bananflugan. Ärftlighetsforskningens längst drivna analys.
Till sv. [fr. no.] av Robert Larsson. A. B. 1922. 59 s. <i>Uea.</i> <tab><b>2:25.</b>

En skildring av genomgripande ärftlighetsexperiment, som ej bära fullgiltigt visa; att
kromosomerna äro bärare av det levande väsendets egenskaper utan också ger oss ny och
häpnadsväckande inblick i deras byggnad. <tab><i>Rg.</i>

<b>Nordenskiöld, Erik.</b> Biologiens historia. En överblick. 1. Antiken, medeltiden
och renässansen. B. & B. 1920. Litt. <i>Ue.</i> <tab><b>6:—.</b>

Ehuru huvudparten av framställningen är ägnad de tänkare och forskare, som speciellt
sysselsatt sig med biologiska problem, har författaren dock ej uraktlåtit att i korta drag även
skildra de olika periodernas naturuppfattning i övriga ämnen, såväl som deras filosofiska
spekulationer. Härigenom få de biologiska problemen sin rätta belysning, och man lär känna den
miljö varur de framträtt. Tack vare denna allmänna läggning läses den medryckande skrivna
boken med stor behållning även av dem, som ej tillhöra de rent biologiskt intresserades krets.
— I arbetets första del, som handlar om tiden t. o. m. renässansen, få vi dels göra bekantskap
med forntidens och medeltidens naturuppfattning, dels med renässansens mera fria syn på
tingen, men trots att renässansens forskare i mångt och mycket använde sig av mera exakta och
objektiva metoder än sina föregångare, kunde de dock ej fullt frigöra sig från deras filosofiska
betraktelsesätt. Den bild författaren ger av dem, är både fängslande och lärorik, och
jämförelser mellan dåtidens uppfattning och mycket i vår tid gör nog läsaren själv. <tab><i>I. B.</i>

<b>Ramberg, Ludwig.</b> Grunddragen av den kemiska analysens teori. 2 uppl.
Gle. 1921. 329 s. <i>Uce.</i> <tab>Inb. <b>7:75.</b>

För alla dem som utöver studentexamens kurs ämna fortsätta sina kemistudier kommer
professor Rambergs bok att bli ett av de mest anlitade och mest värdefulla hjälpmedlen. Och
detta ej blott därför att vi på svenska ej äga någon motsvarighet, utan även för det överskådliga,
lättfattliga och givande sätt, varpå boken är avfattad. Den kommer ej blott att bli en hjälp
vid den kemiska analysen, även vid studierna i teoretisk kemi kommer den att med fördel
kunna användas. På intet annat språk står den studerande ett lika lättfattligt och dock
uttömmande arbete över hithörande frågor till buds. <tab><i>I. B.</i>

<b>Runnström, J[ohn].</b> Befruktningens och fosterutvecklingens problem belyst
av experimental-zoologisk forskning. A. B. 1920. 282 s. (Vetensk. o. bildn.
30.) <i>Uga.</i> <tab><b>15:—.</b>

Detta värdefulla arbete behandlar ej blott alla de frågor, som mer direkt sammanhänga
med befruktningen och fosterutvecklingen, utan ger också en livfull inblick i de biologiska
forskningsmetoderna och upprullar en följd av äldre och nyare stridsfrågor. Författaren återger alltså
ej endast resultaten utan refererar och diskuterar specialundersökningar. Arbetet kräver för att
kunna tillgodogöras ej blott biologisk utan även fysikalisk-kemisk skolning. <tab><i>P—n.</i>

<b>Steinach, E[ugen].</b> Föryngring genom experimentellt upplivande på nytt
av den åldrande pubertetskörteln. Till sv. [fr. ty.] av Robert Larsson. A. B.
1920. 79 s. Ill. <i>Ugb.</i> <tab><b>9:50.</b>

En lättfattlig framställning av författarens föryngringsförsök med råttor och ett par liknande
operationer på människor. Då man från sakkunnigt håll uttalat starkaste misstro till
författarens resultat, får väl frågan alltjämt anses svävande. I alla händelser har förf. för tidigt
slungat ut sina rön bland allmänheten. <tab><i>Rg.</i>

<b>Sveriges natur.</b> Svenska Naturskyddsföreningens årsskrift. Årg. 13 (1922).
W. & W. 1922. 204 s. Ill. <i>U.</i> <tab><b>5:—.</b>

Endast ett fåtal kultiverade människor äro nog kultiverade att äga den aktning för naturen
utan vilken ett verkligt naturskyddsarbete ej låter sig bedrivas, och ännu färre äro de, som
veta, vad som kan och bör göras för ett effektivt naturskydd. Ur dessa synpunkter kan detta,
arbete liksom f. ö. alla årgångar av Sveriges natur ej nog livligt rekommenderas för folkbiblioteken.
Årsskriften är dessutom en underhållande lektyr med synnerligen vackra illustrationer. <i>P—n.</i>

<b>Tullgren, Alb[ert],</b> o. <b>Wahlgren, Einar.</b> Svenska insekter. En orienterande
handbok vid studiet av vårt lands insektfauna. Nst. 1920—22. 4:o. 812 s.
Ill., litt. <i>Ugjb.</i> <tab><b>92:—.</b>

Genom detta vackra arbete har vår litteratur riktats med en samlad översikt av den svenska
insektvärlden av oskattbart värde för alla de många, vetenskapsmän av facket såväl som amatörer,
vilka på detta område koncentrerat sitt intresse. Framställningen inledes av en synnerligen
instruktiv orientering i insekternas kroppsbyggnad, fortplantning, utveckling och
utbredningsförhållanden. Tillika lämnas en sakkunnig handledning vid fångst, insamling, preparering m. m.
av olika insekter. Arbetets huvuddel utgöres av en systematisk behandling av de olika
ordningarna under meddelande av översiktliga bestämningstabeller och diagnoser. I regel
upptagas samtliga släkten, medan i fråga om arterna en nödtvungen begränsning måst genomföras.
Talrika notiser rörande levnadssättet höja arbetets värde såsom handbok. Stort erkännande
förtjänar det utomordentligt rikhaltiga, förträffliga illustrationsmaterialet, i mindre omfattning
färgplanscher, i regeln fotografiska reproduktioner av de avhandlade arterna.

Av synnerligt värde är den utförliga, nära 50 sidor starka litteraturöversikt, på vilken förff.
nedlagt ett mycket stort arbete och som uppställts efter väsentligen andra grundsatser än de
sedvanliga. Man återfinner där en systematisk redogörelse för den viktigaste litteraturen; men
därjämte framhållas särskilt vissa arbeten med angivande av innehåll, illustrationsmaterial,
omfång och praktisk användbarhet. Genom denna förff:s omtänksamhet ha möjligheterna att
fördjupa studierna väsentligen vidgats.

Det skall utan omsvep erkännas, att professor Tullgren och lektor Wahlgren genom sin
handbok över den svenska insektvärlden skapat ett monumentalt arbete, som säkerligen för en
avsevärd framtid skall komma att bilda det viktigaste hjälpmedlet vid ett närmare studium av
denna sida av vårt lands natur. Det säger sig själv, att de större biblioteken samt ej minst
läroverkens och seminariernas, böra göra vad de kunna för att bereda tillgång till arbetet åt
de många intresserade, för vilka det tyvärr ofrånkomligt höga priset utgör ett hinder för eget
förvärv. <tab><i>W. B.</i>

<b>Öhrvall, Hjalmar.</b> Den fysiologiska döden och dess betydelse för livet.
A. B. 1920. 30 s. (Verd. småskr. 235.) <i>Ue.</i> <tab><b>1:—.</b>

Författaren klarlägger i denna lilla skrift fysiologiens uppfattning av vad döden är och de
mellanstadier mellan liv och död, som vetenskapen känner, varjämte han behandlar frågan om
dödens orsaker. Liksom allt vad denne utmärkte forskare skriver är även denna lilla skrift i
hög grad läsvärd och bör ej saknas i något folkbibliotek. <tab><i>P—n.</i>

</chapter>
<chapter name="V. Medicin.">
<h3>V. Medicin.</h3>
<b>Gadelius, Bror.</b> Det mänskliga själslivet i belysning av sinnessjukläkarens
erfarenhet. D. 3. Grundlinjer till en speciell psykiatri. H. G. 1922. 342 s.
Ill. <i>Veg.</i> <tab><b>19:—.</b>

Med tredje delen av detta redan förut anmälda arbete (Bibl.-bl. 1922, s. 21) börjar förf.
skildringen av de speciella sinnessjukdomarna. För fackmannen utgör arbetet det yppersta i
sitt slag, men även för den icke-fackman, vilken av en eller annan anledning kan vilja förvärva
kunskap om vissa delar av detta område, eller varför inte, alltsammans, är dock boken även
tillgänglig på grund av klarheten i språkbehandlingen. För vårt land får man med glädje
hälsa att ett dylikt arbete utgives på svenska språket, men för sakens skull borde åtminstone
en översättning till ett världsspråk ske. <tab><i>J. B.</i>

<b>Karsten, Aug[ust].</b> Ljusbehandling vid tuberkulos. Nutiden 1922. 69 s.
Ill. <i>Vec.</i> <tab><b>2:—.</b>

Författarens stora beläsenhet framträder i denna populära och allmänfattliga framställning
samt ger ett gott stod åt de sanningar, han i sammanträngd form anför. En välbehövlig
propaganda för ökad solljusbehandling i vårt solfattiga land medels konstgjorda ljuskällor avslutar
boken.

Arbetet är uteslutande refererande, och sin egen personliga, stora erfarenhet har förf. helt
blygsamt ej anfört. <tab><i>J. B.</i>

<b>Rosenblad, Nanna.</b> Hemsjukvård och första hjälpen vid olycksfall. A. B.
1922. 111 s. Ill. <i>Vfb.</i> <tab><b>2:50.</b>

En trevligt och lättfattligt skriven värdefull anvisning om sjukvården i hemmet, läggande
av omslag, inpackning etc. Förbandsläggningen vid olycksfall är klart skildrad och illustrerad
med goda bilder; just användandet av den s. k. trekantiga duken i så stor utsträckning gör att
den kan bliva till nytta även i hem utan gasbindor o. d. En liten anmärkning kunde
möjligen göras mot författarinnans »husapotek», vilket skulle bestå bland annat av 10
acetylsalicylpulver och <i>över</i> 1/2 liter konjak. <tab><i>J. B.</i>

<b>Sexuell</b> hygien och etik. Fyra föredrag av J. V. Hultkrantz, J. Tillgren,
J. Billström, Manfred Björkquist. Bv. 1922. 91 s. <i>Vnd.</i> <tab><b>2:50.</b>

Någon fullständig och uttömmande framställning av hela den sexuella hygienen och
moralen utgör föreliggande arbete ej, men vissa av de frågor, som här behandlas, torde enligt olika
anmälares omdöme ej på svenska hava blivit föremål för en grundligare eller samvetsgrannare
behandling. <tab><i>J. B.</i>

<b>Ylppö, Arvo.</b> Modern som sitt späda barns vårdarinna. Övs. fr. fi. av
Karin Neuman. A. B. 1922. 111 s. Ill. <i>Vh.</i> <tab><b>3:50.</b>

Den mängd av dylika böcker, som de sista åren blivit tryckta, visar dels hur stort behovet
verkligen är och dels hur svårt det är att skriva något fullt tillfredsställande i dessa frågor.
Finnarna hava ju i allmänhet en ovanligt enkel och klar och tilltalande mera smidig
framställningskonst och den förtjänsten tillkommer även detta arbete, ehuru det är översatt till
svenskan. Boken behandlar ämnet tämligen allsidigt och försvarar väl sin plats jämsides med
de bästa andra vi redan äga inom samma område. <tab><i>J. B.</i>

<b>Öhrvall, Hjalmar.</b> Om sinnesvillor. 1, 2. A. B. 1921. Ill. (Verd.
småskr. 250, 251.) <i>Vc.</i> <tab>à <b>1:—.</b>

Varje ny bok skriven med professor Öhrvalls mästerliga populariseringskonst måste hälsas
med glädje. I ovanstående två Verdandihäften avhandlar han ett för lekmannen ytterst
intressant ämne. Utgående från en beskrivning över förnimmelser och föreställningar samt
sinnescentras lokalisation i hjärnan övergår han till en utförlig redogörelse över olika slags
sinnesvillor och deras orsaker. Förf:s lilla utläggning över frågan: är den yttre världen en villa?, är

av stort intresse. Som avslutning följer ett kapitel: Huru undersöka och avlägsna sinnesvillor?,
vilket bör ha sin betydelse icke minst för personer utrustade med en stark fantasi och
inbillningsförmåga. Säkert komma de att draga stor nytta av författarens nyktra och logiska
klarläggande av de olika fenomenen. <tab><i>I. B.</i>

</chapter>
<chapter name="u. Böcker för barn och ungdom.">
<h3>u. Böcker för barn och ungdom.</h3>
<b>Pettersson, Agnes,</b> o. <b>Bjurberg, Märta.</b> Första klippboken för barn i kindergarten,
skola och hem. Lb. 1923. <i>uR.</i> <tab><b>1:50</b> (tillhörande klippapper <b>0:30</b>).

Ej blott till barnen, fullt lika mycket till deras mödrar och lärarinnor kommer ovanstående
bok som en rolig och lärorik gåva. Med psykologiskt säker blick och van hand äro
bilder och förebilder valda, sättet för deras återgivande — några enkla veck och raska klipp —
givet och resultatet framställt i klara, livfulla och åskådliga figurer, just sådana som barnen lätt
uppfatta och lätt kunna återgiva och alla tagna ur deras egna föreställnings- och intressevärld.
Men bakom allt detta, medlen, märkes, bäst av allt, målet: inriktningen på uppövning av den
egenskap, som för vår utveckling kanske är den bäst grundläggande, iakttagelsen. Behöver
man tillägga att en sådan bok, en pedagogisk leksaksbok, måste vara tillgänglig i alla
bibliotek? <tab><i>E. N.</i>

</chapter>
<chapter name="På svenska utkommen över relativitetsprincipen.">
<h2>PÅ SVENSKA UTKOMMEN LITTERATUR ÖVER RELATIVITETSPRINCIPEN.</h2>
Av fil. lic. <sc>Iwan Bolin.</sc>

Nedanstående lista upptar såväl arbeten i bokform som viktigare tidskriftsuppsatser angående
Einsteins relativitetsprincip. Flertalet författare ansluta sig i allt väsentligt till Einsteins teorier,
blott ett par (Benedicks och Nordenson) ställa sig i opposition mot dessa.

Ang. den allmänna innebörden av de Einsteinska teorierna se dels nedan recensionen av
Thirrings Relativitetsteoriens grundtankar, dels Bibl.-bl. 1921 sid. 195, recensionen av Grenanders
Einsteins' relativitetsteori.

<b>Benedicks, Carl.</b> Rum och tid. En experimentalfysikers uppfattning av
dessa begrepp och deras omändring. H. G. 1922. 61 s. <tab><b>1:75.</b>

Ehuru flertalet fackmän uttalat sitt varma och odelade gillande av de Einsteinska idéerna,
har en saklig kritik av desamma dock ej saknats. Även från svenskt håll har på sista tiden en
del arbeten utgivits, som från olika synpunkter kritisera relativitetsteorien (föreliggande arb. av
Benedicks samt Nordenssons nedan upptagna arb. Einsteins relativitetsteori). För den, som
självständigt vill bilda sig en åsikt i hithörande frågor, böra dessa böcker utgöra ett välkommit
tillskott till den övriga litteraturen i ämnet och förhjälpa till en allsidig belysning av de intressanta
frågorna. Som motvikt mot dessa böcker läses lämpligen samtidigt Thirring, Relativitetsteoriens
grundtankar (se nedan).

1 föreliggande arbete söker professor Benedicks klargöra själva grunden och
utgångspunkterna för den nya teorien. Efter detta övergår han till en diskussion av relativitetsprincipen.
Han erkänner att på grund av experimentella rön inom optiken någon ändring ofrånkomligen
måste göras i våra nuvarande åsikter: antingen å ena sidan angående »tid och rum» eller å
andra sidan angående ljusets natur. Einstein håller fast vid ljusteorien, vilken han anser står
på allt för säkra grunder, och förkastar de gamla hävdvunna och inrotade åsikterna om »tid
och rum». Professor Benedicks anser detta dock vara ett allt för djupt ingrepp mot våra gängse
tankevanor och framkastar i stället möjligheten att omarbeta vår nuvarande ljusteori, så att den
bättre stämmer överens med de experimentella resultaten. Samtidigt yrkar han bestämt på att
tids- och rumsbegreppen skola få vara i fred.

<b>Brillouin, L.</b> Einsteins teorier och deras experimentella bekräftelse.

I: Vetenskapen och livet 1922, s. 337—347.

Innehåller en hel del intressanta bilder över de vid de experimentella arbetena använda
försöksapparaterna.

Brodén, Torsten, Bjerrum, Nils o. Strömgren, Elis. Matematiken och
de exakta naturvetenskaperna under det nittonde århundradet. Matematik och
mekanik, fysik och kemi, astronomi. Nst. 1922. 248 s. Ill. (Det nittonde
århundradet.) <tab><b>8:—.</b>

Innehåller bl. a. översikter över relativitetsprincipen och dess förhållande till och betydelse
för andra naturvetenskaper.

<b>Einsteins</b> teorier. Valda uppsatser från Scientific American's pristävling
samlade, utg. och försedda med inledn, av J. Malcolm Bird. Övs. [fr. eng.] av
Hans Egnér. 2 uppl. Thall & Carlsson 1921. 325 s. Ill., portr. <tab><b>9:50.</b>

Boken innehåller en hel del uppsatser över relativitetsprincipen. De ha alla tillkommit
som resultat av en av »Scientific American» utlyst pristävlan om den bästa och populäraste
framställningen över Einsteins teorier. Ingen uppsats fick överstiga 3000 ord. En hel del
av de inlämnade tävlingsskrifterna finnas återgivna i ovanstående arbete, och flera av dem
utmärka sig för stor lättfattlighet och åskådlighet. Dessutom har utgivaren av samlingen skrivit
en c:a 100 sidor lång artikel, som i huvudsak utgör en sammanfattning av de bästa ställena i
flera av de tävlandes skrifter. Även denna artikel är mycket läsvärd. Tack vare de många
olika författarna, vilka var och en på sitt sätt sökt förklara de Einsteinska principerna, ha dessa
blivit belysta ur flera skilda synpunkter. Särskilt för lekmannen, som vill sätta sig in i
hithörande frågor, är detta av stort värde, då han härigenom alltid bör hitta någon uppsats, som
ger svar på speciellt de frågor, han funnit svåra eller funderat över.

<b>Faxén, Hilding.</b> Relativitetsprinciperna.

I: Tidskrift för elementär matematik, fysik och kemi årg. 2 (1918—19), s. 82—100.

<b>Grenander, Max.</b> Einsteins relativitetsteori. En revolution inom vetenskapen.
Nst. 1920. 58 s. <tab><b>2:90.</b>

Se Bibl.-bl. 1921, s. 195.

<b>Nordenson, Harald.</b> Einsteins relativitetsteori och den fysikaliska
verkligheten. N. bokh. 1922. 71 s. <tab><b>2:50.</b>

Är liksom Benedicks ovan upptagna arbete kritiskt gentemot Einsteins relativitetsteori. I
motsats mot B. riktar emellertd d:r Nordenson sin kritik i huvudsak mot själva den Einsteinska
tankegången och vill försöka uppvisa att dennes omändring av begreppen för tid och rum är
logiskt ohållbar.

<b>Oseen, [Carl] W[ilhelm].</b> Atomistiska föreställningar i nutidens fysik. Tid,
rum och materia. Femton föreläsningar. A. B. 1919. 201 s. (Tidskr. f. elementär
matematik, fysik och kemi. Tvångsfria tilläggshäft. 1.) <tab><b>9:—.</b>

Boken behandlar dels åsikterna om materiens byggnad, dels den Einsteinska relativitetsteorien.
Lämplig endast för mera försigkomna. Jfr Bibl.-bl. 1921, s. 195.

— — Den Einsteinska lagen.

I: Kosmos 1922. s. 105—131.

— — Omkring relativitetsteorien.

I: Kosmos 1921, s. 122—159.

<b>Pflüger, A[lexander].</b> Den Einsteinska relativitetsprincipen i populär
framställning. Till sv. [fr. ty.] av J. Tandberg. H. G. 1920. 46 s. <tab><b>1:75.</b>

Jfr Bibl.-bl. 1921, s. 195.

<b>Pleijel, H[enning].</b> Einsteins relativitetsprinciper. [Tisell] 1918. 55 s. <tab><b>1:50.</b>

Särtryck ur Teknisk tidskrift 1918.
Endast för mera försigkomna, då den innehåller mycket matematik.

<b>Svedberg, The.</b> Tid, rum och rörelse.

I: Svedberg, The, Arbetets dekadens.

<b>Thirring, Hans.</b> Einstein utan formler. Ett populärt föredrag. Till sv. [fr.
ty.] av J. Tandberg. H. G. 1922. 32 s. <tab><b>0:90.</b>

Boken utgör ett av författaren i Stockholm hållet föredrag. Den redogör på ett lättfattligt
sätt för några av de väsentligaste dragen i relativitetsteorien. Innehållet återfinnes i huvudsak,
ehuru utförligare behandlat, i samme förf:s Relativitetsteoriens grundtankar.

— — Om rotationsrörelsens relativitet i den Einsteinska gravitationsteorien.

I: Vetenskapen och livet 1922, s. 359—368.

— — Relativitetsteoriens grundtankar. Övs. [fr. ty.]. Nst. 1923. 197 s. <tab><b>3:—.</b>

Den bästa bok över relativitetsteorien, som utkommit på svenska, ja överhuvudtaget på
något språk. Författaren har lyckats att på ett verkligen lättfattligt och övertygande men på
samma gång uttömmande sätt klargöra de Einsteinska idéerna. Hela framställningen är avfattad
utan minsta användning av matematik, men trots detta är den varken ytlig eller svamlig, som
så många andra populära arbeten på detta område tyvärr äro. Thirrings bok är tvärtom
sällsynt givande och lärorik — ett resultat av en ej så vanlig populariseringskonst.

Författaren påpekar först att Einsteins idéer tillkommit ej på grund av spekulationslusta,
utan på grund av en oundgänglig nödvändighet, för att förklara några under de senaste
årtiondena gjorda märkliga forskningsresultat. Dessa forskningar har bragt två fakta i dagen, vilka
måste betraktas som nästan absolut vissa, och som kunna betecknas såsom »relativitetsprincipen»
och »principen för ljusets konstans». Den första principen säger att man varken med
mekaniska eller optiska medel kan avgöra om en kropp befinner sig i rätlinig likformig rörelse eller
ej, eller m. a. o.: i system, som sinsemellan röra sig likformigt och rätlinigt, äga alla
naturföreteelser rum på samma sätt. Den andra principen säger att ljusets hastighet är oberoende av
ljuskällans rörelsetillstånd. »På dessa båda principers riktighet kunna vi ej tvivla», säger
Einstein, »för så vitt vi över huvud taget vilja förlita oss på våra sinnens vittnesbörd. Lika litet
kunna vi anmärka på logiken i den följd av slutledningar, varigenom motsägelsen mellan dessa
principer uppvisas. Men dessa slutledningar vila ytterst på vissa dolda förutsättningar rörande
begreppen tid och rum, vilkas självständighet och ömsesidiga oberoende förefallit oss så
självklara, att det icke fallit oss in att betvivla deras berättigande. En noggrannare analys av rums-
och tidsbegreppen visar dock att dessa förutsättningar ingalunda äro logiskt nödvändiga; deras
»självklarhet» är skenbar. Om man avstår från dem, så bortfaller motsägelsen mellan de två
nämnda av erfarenheten givna fakta.» Första delen av boken utgör en redogörelse för dessa
båda experimentellt funna principer och för deras innebörd. Även teorien för ljusets natur
klarlägges. Härefter följer en populär framställning av Einsteins analys av samtidighetsbegreppet
såväl som för alla de skenbart absurda konsekvenser, som följa av Einsteins betraktelsesätt. De
viktigaste experimentella bekräftelserna på teorien beskrivas även. Andra delen av boken är
ägnad den allmänna relativitetsteorien. Där redogöres för begreppet tröghet och massa, för
Einsteins ekvivalenshypotes, som sätter likhet mellan gravitet och tröghet, för ljusets krökning,
rotationsrörelsens relativitet och världens oändlighet.

<b>Waller, S.</b> Prövningsmöjligheterna av Einsteins allmänna relativitetsteori.

I: Kosmos 1922, s. 212—225.

</chapter>
<chapter name="Radio-litteratur.">
<h2>RADIO-LITTERATUR.</h2>
Av fil. lic. <sc>Iwan Bolin.</sc>

<b>Collins, A. Frederick.</b> Amatörernas radiobok. En fullständig handledning
i trådlös telegrafi och telefoni. Omarb. av Arvid Kjörling. N. o. k. 1923.
199 s. Ill. <tab><b>3:50,</b> inb. <b>4:50.</b>

<b>Fredholm, Helge,</b> Vad är radio? En handledning för var och en i trådlös
telegrafi och telefoni. Bibl.-förl. 1923. 74 s. Ill. <tab><b>1:75,</b> inb. <b>2:75.</b>

<b>Gottwaldt, B, L.</b> Radioamatören. Handbok for begyndere. Kristiania 1923.
104 s. <tab>No. kr. <b>3:50.</b>

<b>Redpath, E.</b> Radio Telegrafi og Telefoni med Vejledning til Apparatens
Fremstilling. Övs. Kbhvn 1922. 128 s. <tab>Da. kr. <b>4:—.</b>

<b>Warfvinge, K. Hj.</b> Radiotelefoni. Elementära grunder. W. & W. 1923.
176 s. Ill. <tab><b>2:75.</b>

<b>Yates, Raymond Francis,</b> o. <b>Pacent, Louis Gerard.</b> Den fullständiga radioboken.
Övs. [fr. eng.] av Carl Skånberg. A. B. 1923. 191 s. Ill., kart. <tab><b>4:50.</b>

<b>Zethræus, F[rans].</b> Modern radioteknik eller glödkatodrörets användning inom
den trådlösa telegrafien och telefonien. A. B. 1921. 92 s. Ill., litt. <tab><b>4:75.</b>

<i>Tidskrifter:</i>

<b>Radio.</b> 24 h., pris pr h. 0:50, för årg. 12:—.

<b>Radiovärlden.</b> Red.: Birger Rosenqvist. Pr h. 0:50.

Sent omsider har intresset för den trådlösa telegrafien och telefonien även nått vårt land.
Bland annat har detta gett sig till känna däri att de böcker och tidskrifter som på svenska
utkommit över detta ämne för närvarande röna en verkligt oerhörd efterfrågan. Men tyvärr är nog
detta intresse ännu ej av någon djupare art. Den världsrevolutionerande roll, som radion
kommer att spela, ej minst inom det kulturella området, reflekterar nog mången mindre över. I
huvudsak är det väl mest nyfikenhet och det sensationella i denna fj ärrverkan, som sätter
sinnena i rörelse — ett nytt tidsfördriv mellan biograf och boxningsmatch. Tidskriften Radio har
också så riktigt uppfattat den stora allmänhetens intressenivå, då den utfyller sitt i övrigt
utmärkta innehåll med »radio»-romaner, skämtbilder och gissningstävlingar. Om detta nu är så
lyckligt ur annat än affärssynpunkt vill jag lämna därhän.

Bara detta nu så hastigt uppblossande intresse ej lika hastigt försvinner. I att
vidmakthålla och leda in det på rätta banor har boken en stor uppgift. I detta hänseende komma
särskilt de båda av ingenjörerna Warfvinge och Fredholm skrivna arbetena att vara av betydelse.
Båda ha på ett utmärkt sätt lyckats i sina uppgifter. Ingenjör <i>Warfvinges</i> bok avser framför
allt att insätta de på området obevandrade i radioteknikens teoretiska förutsättningar. Ingenjör
Fredholms  är mera en kortfattad redogörelse över de allmänna definitionerna och apparaterna.

Ur populärvetenskaplig synpunkt är W:s bok alldeles utmärkt. Han har förstått att
klarlägga radioteknikens rätt så svårfattliga teorier på ett särskilt lyckligt sätt genom att använda
sig av lättbegripliga analogier. Så jämför han t. ex. den trådlösa avsändningsapparaten och de
av den utsända vågorna med en stämgaffel och dess ljudvibrationer. Härigenom får lekmannen

ett mera levande och förståeligt begrepp om sådana teoretiska saker som elektromagnetiska
våglängder och svängningstal, självinduktion, kapacitet etc. Men även de olika avsändnings-
och mottagningsapparaternas konstruktion och verkningssätt beskrivas omsorgsfullt.

Även ingenjör <i>Fredholm</i> har använt sig av analogier för att klarlägga radioteknikens
arbetssätt. Särskilt fäster man sig vid de många mycket trevliga mekaniska bilderna. På någon
teoretisk förklaring ingår han dock ej. Hans bok vill blott visa, hur de olika apparaterna
verka. Endast mot bokens i förhållande till sidoantalet och den stora stilen relativt höga pris
må anmärkas.

Intresset att själv förfärdiga en radioapparat är, särskilt bland skolungdomen, mycket stort.
Vilket resultat detta förfärdigande i varje speciellt fall än får, har det dock alltid det goda med
sig, att det gör den unge konstruktören händig och, tack vare den litteratur han måste läsa på
området, även kunnig i en hel del fysikaliska förhållanden. Som en god handledning för detta
arbete kan <i>Collin's</i> bok nämnas. Endast mot figurerna kan den anmärkningen göras, att en del
äro suddiga och utförda i allt för liten skala för att bliva tydliga. <i>Yates-Pacent's</i> bok har mera
lagt an på allmänbildande uppgifter än på arbetsbeskrivningar. Den är av mycket stort intresse
särskilt för den som endast vill få klart för sig vad en radio är, och till vad allt underbart den
kan användas. Över alla de framtidsperspektiv, vi ha att vänta oss med radions tillhjälp, lämnar
boken en mycket fängslande redogörelse. <i>Zethræus</i> bok kan däremot endast med fördel studeras
av dem, som redan äro inne i frågan och något praktiskt känna till kopplingar o. d. Den är
rätt fullständig, men flertalet kopplingsschemata äro allt för kortfattat beskrivna.

Även en dansk och en norsk bok ha här medtagits, då de på ett fördelaktigt sätt
komplettera de svenska. <i>Gottwaldt's</i> bok är särskilt lämplig för den något matematiskt bildade.
Den innehåller formler och nödiga konstanter för beräkning av kapacitet, självinduktion,
våglängd m. m., varigenom experimentatorn själv kan göra nödvändiga beräkningar för de apparater
han förfärdigar. Av värde är även de utförliga anvisningar och diagram över hur man skall
lindra en spole kapacitetsfritt, vilka boken innehåller. Dessutom förekomma en hel del
instruktiva fotografier över i handeln tillgänglig radiotillbehör samt en utförlig framställning av den
internationella morse-coden. — <i>Redpath's</i> bok är lämplig som handbok för den mera
försigkomne. Den innehåller beskrivningar över en hel del mera komplicerade konstruktioner samt
en särdeles trevlig framställning av principerna för trådlös mottagning, från enklare till svårare.

De båda nu utkommande tidskrifterna utgöra helt säkert bära början till en rikhaltig
kommande radiolitteratur. Båda innehålla läsvärda och värdefulla artiklar. Radiovärlden
företräder speciellt sydsvenska synpunkter. Den är också organ för Sydsvenska radioklubben.

Till sist må påpekas att mycket belysande, ehuru för lekmannen kanske mera svårfattligt,
föredrag i ämnet, som en av våra främsta experter på området, byråingenjör <i>Gunnar Holmström,</i>
hållit på Teknologföreningen, och som under titeln: »Några ord om radiotelegrafi och
radiotelefoni» finnes infört i Teknisk tidskrift, årg. 53 (1923) sid. 154 ff.

</chapter>
<chapter name="Viktigare nyutkomna arbeten.">
<h2>VIKTIGARE NYUTKOMNA ARBETEN.</h2>
<b>B. Skrifter av allmänt och blandat innehåll.</b>

<i>Ekelund, V.</i> Böcker och vandringar. Från studieår i Tyskland. A. B. 6:50.

<b>C. Religion.</b>

<i>Barry, W.</i> Påvedömet 1303—1870. Tiden. (Modärnt vetande.) 2:—, inb. 3:—.
<i>Bohlin, T.</i> Pascals tankar. Lb. 0:60.
<i>Holmquist, H.</i> Den svenska reformationens begynnelse. 1523—1531. Sv. k. st. 3:—.

<b>D. Filosofi.</b>

<i>Hollingworth, H. J.,</i> o. <i>Poffenberger, A. T.</i> Tillämpad psykologi. 1, 2. N. o. k. à 2:50, inb. à 3:50.
<i>Kant, I.</i> Tanke och hälsa. N. o. k. 1:50.

<b>E. Uppfostran och undervisning.</b>

<i>Hildinger, A.</i> Folkskolepedagogik. Nst. Inb. 5:25.

<b>G. Litteraturvetenskap.</b>

<i>Brunius, A.</i> Modern engelsk litteratur. N. o. k. (Natur o. kultur 17.) 2:25, inb. 3:—.

<b>H. Skönlitteratur.</b>

<i>Bennett, A.</i> De förseglade rummen. Sv. andelsf. 3:—.
<i>Burke, E.</i> Min hustru. Nst. 3:75, inb. 5:—.
<i>Ibanez, B.</i> Blod och sand. Nst. 7:75, inb. 9:50.
<i>Locke, W.</i> Triona. Sk. 5:—.
<i>Rolland, R.</i> Den förtrollade själen. 1. Annette och Sylvie. A. B. 5:75.
<i>Tagore, R.</i> Flyktingen. Nst. 4:25, inb. 6:50.
<i>Thurston, E. T.</i> En ful mans kärlekshistoria. Sv. andelsf. 3:—.
<i>Turgenev, I.</i> Vårflöden. Sv. andelsf. 5:—.
<i>Undset, Sigrid.</i> Våren. Nst. 6:75, inb. 8:25.
<i>Wharton, E.</i> Månstrålar. Sk. 5:25.
<tab><tab><tab><tab><tab><tab><tab>————
<i>Almquist, C. J. L.</i> Samlade skrifter. Törnrosens bok Imperialoktavuppl. Bd 1—3 +
Efterlämnade skrifter. A. B. 42:50, inb. 60:—.
<i>Nilsson-Kabbarp, A.</i> Olympen på sommarnöje. A. B. 4:75.
<i>Nordström, L.</i> Valda noveller. 1—4. A. B. (1) 4:50, (2) 3:50, (3) 5:75, (4) 4:25.
<i>Silverstolpe, G. W.</i> Ornament och anfanger. Dikter. Tiden. 2:50.
<i>Stagnelius, E. J.</i> Backanterna. Sorgspel. (Sv. förf. i urval f. skolan 2.) 1:—.
— —. Martyrerna. Dramatisk skaldedikt. A. B. (Sv. förf. i urval f. skolan 1.) 1:—.
<i>Stubbendorff, K.</i> Prinsessan och trollen. A. B. 4:75.
<i>Swahn, W.</i> Trogna själar. A. B. 5:75.
<i>Ullman, G.</i> Krutflaggan. A. B. 5:75.

<b>I. Skön konst (med musik och teater).</b>

<i>Hahr, A.</i> Västerås domkyrka. Wennbergs bokh. 20:—.
<i>Paulsson, G.</i> Handledning i konststudier. O. Eklunds förl. (Folkets studiehandbok 10.) 5:—, inb. 6:—.
<i>Svensk</i> nyttokonst. Publikation utg. av Konsthantverkarnes gille 1923. Red. av N. G. Wollin. Lagerstr. 10:—.

<b>J. Arkeologi.</b>

<i>Almgren, O.</i> Sveriges fasta fornlämningar från hednatiden. 2 uppl. Lb. (Fören. Urds skr. 1.) 4:50.

<b>K. Historia.</b>

<i>Jacobson, G.</i> Gustav Vasa. H. G. (De största märkesmännen 15.) 1:50.

<b>L. Biografi (med genealogi).</b>

<i>Hirn, Y.</i> Dr Johnson och James Boswell. En bok om engelskt liv och lynne. Gle. 6:50.
<i>Saint-Amand, I. de.</i> Historiska kvinnor. 1. Marie Antoinette 1789—1793. Boh. 5:75.

<i>Werin, A.</i> C. J. L. <sp>Almquist.</sp> Realisten och liberalen. A. B. 9:50.
<i>Küntzel, H.</i> <sp>Molière.</sp> H. G. (De största märkesmännen 14.) 1:50.
<sp>Morris,</sp> I. N. Minnen från min ministertid i Stockholm 1914—1923. Nst. 5:75.
<i>Engström, A.</i> August <sp>Strindberg</sp> och jag. A. B. 4:75.
<i>Lagerlöf, Selma.</i> Zachris <sp>Topelius</sp> utveckling och mognad. A. B. 9:25, inb. 12:25.
<i>Drottning</i> <sp>Victoria.</sp> Fri. bokh. 8:50, inb. 15:50.

<b>M. Antropologi och folkkunskap.</b>

<i>Rosberg, J. E.</i> Lapplynne. Lb. 6:—.

<b>N. Geografi.</b>

<i>Kjellberg, C. M.</i> Norrtelje stad 1622—1922. Norrtelje tidn. 20:—.
<i>Olán, E.</i> Bohus fästning och Kungälvs stad. See. 1:50.
<i>Ramm, A.</i> Göteborg. Medéns boh. 2:—.
<i>Romdahl, A. L.</i> Göteborg i bilder och dagrar. Meden. 3:75.

<b>P. Teknologi.</b>

<i>Carlson, H.,</i> o. <i>Finn, A.</i> Handledning i metallbearbetning. Bv. 3:—.
<i>Fredholm, H.</i> Vad är radio? Bibl.-förl. 1:75, inb. 2:75.
<i>Lange, T.</i> Handbok för körning och skötsel av motorcyklar. Fri. bokh. 4:—.
<i>Lindbeck, B.</i> Handbok i träbetsning. Tisell. 0:75.
<i>Lundberg, H. A.</i> Elda icke åt kråkorna. Tisell. 0:75.
<i>Lundberg, I.</i> Bygg själv ert hem. Å. & Å. 2:25.
<i>Spolén, E.</i> Ditt hem, hur det bygges och inredes. N. o. k. (Natur o. kultur 18.) 2:25, inb. 3:—.
<i>Warfvinge, K. H.</i> Radiotelefoni. W. & W. 2:75.
<i>Wellenius, G.</i> Uppslagsbok för motormän. L. H. 4:75.

<b>Q. Ekonomi (med industri, handel och kommunikationer).</b>

<i>Adelsköld, E.</i> Kokbok för lekstugan. A. B. 1:75.
<i>Carlin, I.</i> Hundens skötsel och vård. Bv. 4:50, inb. 5:—.
<i>Holm, T.</i> Rengöring i hemmet. Å. & Å. 1:35.
<i>Rosén, N.,</i> o. <i>Molander, A. R.</i> Havsfiskar och havsfisken. N. o. k. (Natur o. kultur 19.) 2:25, inb. 3:—.
<i>Skogström, A.</i> Motorplogar. A. B. 5:75.
<i>Thomsen, W.</i> Fönsterträdgården. A. B. 2:90.
<i>Trolle, Elsa av.</i> Handbok i förfärdigandet av broderier. Å. & Å. Inb. 3:25.
<i>Wirgin, S.</i> Lättgjort bakverk. 1:50.

<b>R. Gymnastik, sport, lek och spel.</b>

<i>Karlsson, A. A.</i> Större friluftslekar. B. & B. (Sv. lekförb. bokser. 1.) 1:50.

<b>U. Naturvetenskap.</b>

<i>Ege, R.</i> Kön och ålder. Ett bidrag till läran om könskörtlarnas inre sekretion. H. G. 4:50.

<i>Farmer, J. B.</i> Växternas liv. Tiden. (Modärnt vetande.) 2:—, inb. 3:—.
<i>Lobben, P.</i> Elektricitet och magnetism. A. B. 12:50.
<i>Wesenberg-Lund, C.</i> Från sjö och strand. Populära sötvattensbiologiska skildringar. A. B. 3:75.

<b>V. Medicin.</b>

<i>Bjerre, P.</i> Hur själen läkes. Den psykosyntetiska läkekonstens grunder. N. o. k. (Natur o. kultur 16.) 2:25, inb. 3:—.
<i>Wernstedt, W.</i> Våra småttingars stärkande, härdning och uppfostran. W. & W. 1:—.

</chapter>
<chapter name="Berättelse över Sveriges allmänna biblioteksförenings nionde årsmöte.
Göteborg den 3 och 4 juli 1923.">
<h2>BERÄTTELSE ÖVER SVERIGES ALLMÄNNA
BIBLIOTEKSFÖRENINGS NIONDE ÅRSMÖTE.</h2>
<sc>Göteborg den 3 och 4 juli 1923.</sc>

Avgiven av mötets sekreterare.

Att Sveriges allmänna biblioteksförenings årsmöte denna gång förlagts till Göteborg,
berodde givetvis i första hand på den därstädes pågående utställningen. Mötet
hade samlat ett åttiotal deltagare, bland vilka märktes deltagarna i den till
Göteborg förlagda bibliotekskursen, vars sista arbetsdag sammanföll med mötets första.

Årsmötet, som hade sin lokal i Göteborgs Högskolas byggnad, öppnades tisdagen
den 3 juli kl. 10 fm. av föreningens ordförande förste bibliotekarien
Anders Grape, som hälsade de närvarande välkomna. Särskilda hälsningar
riktades till Högskolans rektor professor Otto Sylwan, till ordföranden i styrelsen
för Göteborgs Stadsbibliotek professor Johan Vising, till föreningens gäster,
biblioteksdirektör Th. Døssing, Köbenhavn, representanten för Danmarks
biblioteksforening redaktör R. Nielsen, Holbæk, ordföranden i Norsk bibliotekforening
bibliotekarien J. Ansteinsson, Trondhjem, överbibliotekarien vid universitetsbiblioteket
i Kristiania A. W. S. Munthe och dr E. Ackerknecht, Stettin, samt till de
båda övriga representanter för danskt biblioteksväsen, vilka infunnit sig till mötet,
professor A. Sch. Steenberg och bibliotekarien Jens Pedersen, Köbenhavn.

Vid därefter företagna val utsågos till ordförande för mötet överbibliotekarien
L. Wåhlin, till vice ordförande förste bibliotekarien A. Grape, till
protokollsjusterare bibliotekarien F. Åhlander och fil. mag. Greta Linder. Vidare tillkännagavs,
att styrelsen till sekreterare för mötet utsett förste bibliotekskonsulenten F.
Hjelmqvist och andre bibliotekarien J. V. Johansson.

Styrelsens sekreterare uppläste följande

<i>Berättelse
avgiven av styrelsen för Sveriges allmänna biblioteksförening vid föreningens nionde årsmöte
den 3 och 4 juli 1923.</i>

Styrelsen, som vid sammanträde den 20 aug. 1922 utsett till vice ordförande fröken Lundberg,
till kassaförvaltare hr Tynell och till sekreterare hr Hjelmqvist, har därefter haft tre
sammanträden: den 20 december 1922 samt den 11 april och 3 juli 1923. Med anledning av
senaste årsmötets beslut, att styrelsen skulle snarast möjligt och på sätt som den funne
lämpligt vidtaga åtgärder i och för inledande av underhandlingar med bokförläggare och
bokhandlare angående bokspridningen på landsbygden, tillsattes en kommitté bestående av hr
Hjelmqvist och biblioteksamanuensen J. L:son Samzelius med hrr Tynell och Ljungberg som
suppleanter och med uppdrag att under samråd med A. B. F:s riksstudieledare Yngve Hugo utreda
frågan. I  enlighet med kommitténs förslag har styrelsen i denna angelägenhet samverkat med

övriga riksorganisationer för folkbildningsarbete, och i slutet av år 1922 träffades överenskommelse
med bokförläggare och bokhandlare att dessa — i fråga om bokhandlare dock med vissa
undantag — skola lämna 20 % rabatt på litteratur, som genom en av en lokal folkbildningsorganisation
utsedd bokförmedlare övertages för försäljning. Böckerna skola av bokförmedlaren betalas
kontant, men han skall — om ej annat uttryckligen anges på fakturan — ha rätt att
inom tre månader byta ut icke försålda böcker mot andra. Bokförläggarna betala frakten till
den ort som anges i rekvisitionen, bokhandlarna endast till bokhandelsorten. Fraktkostnaderna
för returnerade exemplar åligger i båda fallen rekvirenten. Böckerna skola av bokförmedlaren
försäljas till det gängse bokhandelspriset. Angående övriga villkor för överenskommelsen
hänvisas till redogörelsen i Biblioteksbladet. Av folk- och skolbiblioteken ha ännu så länge blott
7 begagnat sig av den förmån, som härmed beretts särskilt landsbygdens befolkning.

Förberedande åtgärder ha av styrelsen vidtagits i fråga om utarbetandet av en broschyr
med upplysningar angående skolbibliotekens skötsel och likaså i fråga om en svensk
biblioteksförare. För den senare har styrelsen avsatt ett belopp av 1,000 kr.

Kommittén för utarbetandet av anvisningar för katalogisering har ännu ej avslutat sitt
arbete.

Styrelsen har med understöd av statsmedel den 15—21 juni anordnat en kurs för bibliotekarier
vid högre allmänna läroverk, real- och samskolor, folkskoleseminarier och folkskolor.
Kursen, som hölls på Östermalms läroverk i Stockholm, där lokaler välvilligt ställts till
föreningens förfogande, besöktes av 40 bibliotekarier.

Till redogörelsen över styrelsens verksamhet vill styrelsen i år — såsom skett även ett och
annat föregående år — foga en översikt över vissa under året timade tilldragelser som kunna
vara av intresse i detta sammanhang. Sedan senaste årsmötet ha flera offentliga utredningar
berörande mer eller mindre betydelsefulla sidor av vårt lands biblioteksväsen framlagts. I
oktober förra året avgåvo d:r F. Hjelmqvist och kapten M. Schürer von Waldheim till
försvarsdepartementet utredning och förslag angående de vid arméns truppförband befintliga
biblioteken för officerare, underofficerare och manskap. I febr. 1923 avlämnade kassör Bernhard
Carlsson, d:r F. Hjelmqvist och konsul F. Sternhagen till skolöverstyrelsen utredning och
förslag angående bibliotek ombord å svenska handelsfartyg. Den 28 febr. 1923 överlämnade de
s. k. »bibliotekssakkunniga», som arbetat under ordförandeskap av riksbibliotekarien I.
Collijn, till ecklesiastikdepartementet en ingående utredning av läroverksbibliotekens ställning och
behov och framlade i sammanhang härmed förslag om bättre vard och utveckling av dessa
bibliotek och om utbildande av vissa av dem till s. k. landsbibliotek. Betänkandet kommer
att tryckas i Kungl. Bibliotekets handlingar. Den sista maj överlämnade de s. k.
folkbildningssakkunniga, vilkas förhandlingar i början leddes av prof. K. Kjellberg och efter hans död
av prof. C. Lindskog, ett betänkande vari folkbiblioteksfrågan intar en viktig plats och vilket
i vissa avseenden ytterligare utför några av de av »bibliotekssakkunniga» framlagda önskemålen
och förslagen. Folkbildningssakkunniga hade ej hunnit ge slutgiltig utformning åt sitt
betänkande, och statsrådet och chefen för ecklesiastikdepartementet har därför givit i uppdrag åt
prof. Lindskog att slutföra arbetet. Slutligen har riksdagsbibliotekarien V. Gödel den 8 maj;
1923 avgivit ett betänkande angående samorganisation av riksdagsbiblioteket och den centrala
statsförvaltningen i bok- och biblioteksavseende, som ingår i Statens offentliga utredningar 1923:35.

Till slut vill styrelsen även erinra om att under det gångna arbetsåret Stockholms
stadsbiblioteksfråga lösts. Att det skedde nu och att det skedde på ett så vidsynt sätt, därav har
som bekant i främsta rummet bankdirektör K. A. Wallenberg äran. Den tacksamhetsskuld,
vari svenskt biblioteksväsen står till bankdirektör och fru Wallenberg för den miljongåva, som
av dem 1918 lämnades för anskaffande av en byggnad åt ett Stockholms stadsbibliotek, har
ytterligare ökats genom den nya frikostiga gåva, om 130,000 kr., som 1923 ställts till
förfogande för samma ändamål och som torde göra det möjligt att i allt väsentligt förverkliga det


byggnadsprogram, som Stockholms stadsbibliotekskommitté framlade i sitt i febr. 1922 avgivna
betänkande.

Genom sina båda storslagna donationer ha bankdirektör K. A. Wallenberg och hans maka
för alla tider förvärvat sig anspråk på hyllning och tacksamhet bland dem, som äro
intresserade för svenskt biblioteksväsen.

På förslag av styrelsen beslöt föreningen att till sin förste hedersledamot utse
förutvarande statsrådet bankdirektör K. A. Wallenberg. Till svar å styrelsens
förfrågan hos bankdirektör Wallenberg, om han ville mottaga ledamotskapet i
föreningen, anlände efter mötets slut följande telegram:

Sveriges Allmänna Biblioteksförening, Göteborgs Högskola, Göteborg.

Vet knappast om mina gamla skuldror kunna bära det ansvar eder hedersbevisning ålägger
mig men är fullt medveten om den ära som vederfares mig och som jag tacksamt accepterar.
<tab><tab><tab><tab><tab><tab><tab><tab><tab><tab><tab><tab><tab><tab><tab><i>Wallenberg.</i>

Därefter föredrogs följande revisionsberättelse rörande granskningen av
föreningens räkenskaper:

<b>Sveriges allmänna biblioteksförenings ekonomiska ställning den 1 januari 1922.</b>

<table>
<td c><i>Tillgångar:</i><td r><td r>
<td>Innestående å sparkasseräkning:<td r><td r>
<td><tab>i Svenska handelsbanken . . . <td r>1,822:46<td r>
<td><tab>i Sydsvenska kreditaktiebolaget . . . <td r>811:83<td r>
<td><tab>i Skandinaviska kreditaktiebolaget . . . <td r>1,830:49<td r>
<td><tab>i Bankaktiebolaget Norden . . . <td r>192:77<td r>
<td>Innestående å kapitalräkning:<td r><td r>
<td><tab>i Svenska handelsbanken . . . <td r>2,760:37<td r>
<td>Innestående å depositionsbevis:<td r><td r>
<td><tab>i Skandinaviska kreditaktiebolaget . . . <td r>3,500:—<td r>10,917:02
<td>Lager av trycksaker, värde (Biblioteksbladet 10:—, broschyrer 150:—)<td r><td r>160:—
<td 3 r>—————————————
<td r>Summa <td>kronor<td r>11,077:92
<td c><i>Skulder:</i><td r><td r>
<td>För <sp>Biblioteksbladet</sp> . . . <td r><td r>4,180:10
<td>För <sp>broschyrer:</sp><td r><td r>
<td><tab>För inlösen av broschyrer . . . <td r>1,059:99<td r>
<td><tab>Skuld för Klassifikationssystem samt reserverat för S. A. B:s bibliotekshandböcker 2 . . . <td r>4,059:65<td r>5,119:64
<td><sp>Övriga skulder:</sp><td r><td r>
<td><tab>Ständiga medlemmars fond . . . <td r>400:—<td r>
<td><tab>Avgifter för 1922 influtna under 1921 . . . <td r>76:—
<td><tab>Skuld till kassaförvaltaren . . . <td r>42:85<td r>518:85
<td 2 r>———
<td><sp>Behållning:</sp><td r><td r>
<td><tab>Kapitaltillgångar utöver skulder . . . <td r>1,099:33<td r>
<td><tab>Lager av trycksaker, värde . . . <td r>160:—<td r>1,259:33
<td 3 r>—————————————
<td r>Summa <td>kronor     <td r>11,077:92
</table>


<table>
<td c><b>Kassasammandrag för 1922.</b><td r><td r>

<td c><i>Inkomster:</i><td r><td r>
<td>För <sp>Biblioteksbladet:</sp><td r><td r>
<td><tab>Statsanslag . . . <td r>3,000:—<td r>
<td><tab>Försålda äldre årgångar . . . <td r>338:90<td r>3,338: 90
<td 2 r>————

<td>För <sp>broschyrer:</sp>
<td><tab>Försålda broschyrer . . . <td r>649:65<td r>
<td><tab>Ränta å reserverade medel . . . <td r>119:14<td r>768:79

<td><sp>Övriga inkomster:</sp><td r><td r>
<td><tab>461 årsavgifter (435 för 1922, 26 för 1923) à 5:— . . . <td r>2,305:—<td r>
<td><tab>1,027 årsavgifter (983 för 1922, 44 för 1923) à 4:— . . . <td r>4,108:—<td r>
<td><tab>Räntemedel . . . <td r>223:90<td r>6,636:90
<td 2 r>————
<td>Uttagit å sparkasseräkning . . . <td r><td r>6,249:64
<td>Skuld till kassaförvaltaren 31/12 1922 . . . <td r><td r>68:88
<td 3 r>————————————
<td r>Summa <td>kronor<td r>17,063:11

<td c><i>Utgifter:</i><td r><td r>
<td>Skuld till kassaförvaltaren 1/1 1922 . . . <td r><td r>42:85
<td>För <sp>Biblioteksbladet:</sp><td r><td r>
<td><tab>Tryckning och inlösen . . . <td r>5,40:10<td r>
<td><tab>Redaktionens utgifter . . . <td r>1,505:—<td r>
<td><tab>Expeditionens utgifter . . . <td r>1,357:78<td r>8,002:88
<td 2 r>—————
<td>För <sp>broschyrer:</sp><td r><td r>
<td><tab>Redigeringsutgifter . . . <td r>500:—<td r>
<td><tab>Inlösen av broschyrer . . . <td r>1,089:99<td r>1,589:99

<td><sp>Övriga utgifter:</sp><td r><td r>
<td><tab>Årsmöte . . . <td r>365:40<td r>
<td><tab>Reseersättningar . . . <td r>272:30<td r>
<td><tab>Organisationen av bokförsäljning genom bibliotek . . . <td r>174:85
<td><tab>Diverse utgifter . . . <td r>87:30<td r>899: 85
<td 2 r>—————
<td>Insatt å sparkasse- och kapitalräkning . . . <td r><td r>6,527:54
<td 3 r>————————————
<td r>Summa <td>kronor     <td r>17,063:11
</table>

<b>Sveriges allmänna biblioteksförenings ekonomiska ställning den 31 december 1922.</b>

<table><td c><i>Tillgångar:</i><td r><td r>
<td>Innestående å sparkasseräkning:<td r><td r>
<td><tab>i Svenska handelsbanken . . . <td r>49:80<td r>
<td><tab>i Skandinaviska kreditaktiebolaget . . . <td r>4,676:28
<td>Innestående å kapitalräkning:<td r><td r>
<td><tab>i Svenska handelsbanken . . . <td r>2,852:60<td r>
<td>Innestående å depositionsbevis:<td r><td r>
<td><tab>i Sydsvenska kreditaktiebolaget . . . <td r>3,617:14<td r>11,195:82
<td 2 r>—————
<td>Lager av trycksaker, värde (Biblioteksbladet 10:—, broschyrer 200:—) . . . <td r><td r>210:—
<td>Fordringar . . . <td r><td r>284:—
<td 3 r>————————————
<td r>Summa <td>kronor      <td r>11,689:82
</table>


<table>
<td c><i>Skulder:</i><td r><td r>
<td>För <sp>Biblioteksbladet</sp> . . . <td r><td r>4,409:23
<td>För <sp>broschyrer:</sp><td r><td r>
<td><tab>För inlösen av broschyrer . . . <td r>699:17<td r>
<td><tab>Reserverat för S. A. B:s bibliotekshandböcker 2 . . . <td r>3,678:79<td r>
<td>Reserverat för »Svenska bibliotek» . . . <td r>1,000:—<td r>5,377:96
<td 2 r>—————
<td><sp>Övriga skulder:</sp><td r><td r>
<td><tab>Ständiga medlemmars fond . . . <td r>400:—<td r>
<td><tab>Avgifter för 1923 influtna under 1922 . . . <td r>306:—<td r>
<td>Skuld till kassaförvaltaren . . . <td r>68:88<td r>
<td><tab>Diverse skulder . . . <td r>78:72<td r>853:60
<td 2 r>—————
<td><sp>Behållning:</sp><td r><td r>
<td><tab>Kapitaltillgångar utöver skulder . . . <td r>839:03<td r>
<td><tab>Lager av trycksaker, värde . . . <td r>210:—<td r>1,049:03
<td 3 r>————————————
<td r>Summa k<td>ronor      <td r>11,689:82
</table>
Stockholm den 31 december 1922.
<tab><tab><tab><tab><tab><tab><tab><tab><tab><i>Knut Tynell.</i>

Räkenskaperna för år 1922 för Sveriges Allmänna Biblioteksförening äro denna dag
granskade och riktiga befunna, varför vi tillstyrka full och tacksam ansvarsfrihet för
räkenskapsföraren.

Stockholm den 9 februari 1923.
<tab><tab><i>C. Efvergren.</i> <tab><tab><tab><tab><tab><tab><i>A. Holmberg.</i>

Föreningen beslöt bifalla revisorernas yrkande om full och tacksam
ansvarsfrihet för kassaförvaltaren.

Föreningen företog därefter val av ledamöter i styrelsen efter dem, som voro
i tur att avgå. Samtliga dessa omvaldes med undantag av bibliotekarien C.
Grönblad och läroverksadjunkten A. F. W. Lindvall, vilka undanbett sig återval. I
deras ställe valdes bibliotekarien A. Holmberg, Stockholm, och överläraren G. A.
Gustafsson, Karlstad. Till styrelsesuppleanter valdes seminarielektor K. Ågren,
Göteborg (omval), samt efter fröken Malin Geijer, som undanbett sig återval, och
överlärare Gustafsson, som uppflyttats å ordinarie plats, bibliotekarien Hilda
Lindstedt, Stockholm, och lektor K. S. Schartau, Jönköping.

Till revisorer utsågos bibliotekarien C. Efvergren och kassören C. G. Löfgren,
Stockholm, och till deras suppleanter bibliotekarien F. Åhlander och amanuensen
T. Kolmodin, Stockholm.

Sedan föreningsangelägenheterna slutbehandlats höll dr Ackerknecht föredrag
om »Biblioteken och det allmänna bildningsarbetet». Föredraget, som hölls på
svenska, kommer att inflyta i ett senare häfte.

Härefter redogjorde dr Hjelmqvist för bibliotekssakkunnigas och folkbildningssakkunnigas
förslag. Den därpå följande diskussionen öppnades av lektor Oscar Olsson,
som i ett längre anförande skarpt kritiserade de sakkunn gas ställning till
studiecirklarna och deras bibliotek. På grund av den långt framskridna tiden
uppsköts fortsättningen av diskussionen till följande dag.

Efter en stunds rast fortsattes mötet, varvid professor B. Karlgren höll föredrag
över ämnet »Från Kinas bokvärld». I anslutning till föredraget demonstrerades
en del prov på kinesisk bokkonst ur Göteborgs Stadsbiblioteks samlingar.

På eftermiddagen hade anordnats demonstration av Göteborgs folkskolors avdelning
på jubileumsutställningen, vilken leddes av folkskolläraren Olof Olsson.

På aftonen samlades ett sjuttiotal mötesdeltagare till samkväm å Lorensbergs
restaurant. Därunder höllos flera tal, bl. a. av överbilbiotekarien Wåhlin, prof.
Steenberg, överbibliotekarien Munthe, biblioteksdirektör Døssing, bibliotekarien
Grape.

Onsdagen den 4 juli fortsattes förhandlingarna, varvid sekreteraren hos
bibliotekssakkunnige andre bibliotekarien A. B. Carlsson höll föredrag med titeln
»Historik över stifts- och läroverksbibliotekens utveckling». Därefter följde tvenne av
talrika skioptikonbilder illustrerade föredrag, nämligen av bibliotekarien A. Silow
om »Ett svenskt industribibliotek» (Stora Kopparbergs Bergslags bibliotek) och av
dr K. Tynell om »Avdelningar för afifärslitteratur i de allmänna biblioteken».

Sedan sålunda mötesprogrammet var genomgånget, återupptogs den vid gårdagens
förhandlingar ajournerade diskussionen. Denna kom att huvudsakligen
röra sig om den av lektor Olsson väckta frågan om studiecirkelbibliotekens
ställning. I debatten deltogo dr Hjelmqvist, prof. Steenberg, känd. Hugo, rektor
Elgeskog, lektor Olsson, herr G. A. Ljungberg.

Mötet avslutades därefter av överbibliotekarien Wåhlin, och deltagarnas tack
till denne framfördes av dr Grape.

På middagen gav Göteborgs Stadsbibliotek lunch å Lorensbergs restaurant
för S. A. B:s styrelse, föredragshållare vid mötet m. fl.

</chapter>
<chapter name="Några synpunkter vid val och utstyrsel av ungdomsböcker.
Ett ord och en bön till herrar förläggare.">
<h2>NÅGRA SYNPUNKTER VID VAL OCH UTSTYRSEL AV UNGDOMSBÖCKER.</h2>
Ett ord och en bön till herrar förläggare.

När det gäller goda ungdomsböcker, äro vi bibliotekarier ense med förläggarna
om att önska, att de skola »gå bra». Å båda sidor veta vi också, att om
detta skall ske, så beror det inte endast på böckernas innehåll, utan i stor
utsträckning även på deras utstyrsel.

Med att böckerna »gå bra» mena emellertid förläggarna, att de säljas i stor
utsträckning — hum det sedan går med dem, är dem relativt likgiltigt — vi
bibliotekarier åter mena, att de skola gå d. v. s. lånas ut till barn efter barn och ändock
hålla så länge som möjligt. Med detta senare mål för ögonen se vi inte alltid
på böckernas utstyrsel med samma ögon som förläggarna och mottaga icke alltid
med glada sinnen de prydligt och vackert, ja man kunde säga läckert utstyrda
alster, som framkomma på barnboksmarknaden, väl vetande, att de inom ganska
kort tid skola ha mist sin glans och härlighet, behöva lagas och bindas om och
därmed också förlora en del av sin attraktionsförmåga.

Vår kritik gäller emellertid inte endast böckernas yttre, vi ha också ett och
annat att säga om papper, tryck, illustrationer, översättningar och därvid kanske
icke endast om språket, utan även något om valet av de böcker, som utgivas.

Vi ha tänkt oss, att vi möjligen hos herrar förläggare skulle kunna vinna gehör,
om vi lade fram för dem några av våra önskemål, förvissade om, att de skola
förstå, att de äro berättigade och att de själva skola hava stor fördel av att
tillfredsställa dem och därmed göra den svenska barnbibliotekssaken den största
tjänst.

Barn- och skolbiblioteken lära barnen att älska böcker och ge dem vanan att
läsa dem och anse dem som nödvändighetsartiklar. Vad detta har för betydelse
för landets kultur, behöva vi ju ej påpeka; för förläggarna betyder det en
framtida stam av vuxna läsare och därmed ökad avsättning för böcker.

Det finns emellertid en utväg att lösa frågan, nämligen om herrar förläggare
ville låta oss få en, vi kunna säga biblioteksupplaga, som skilde sig från den andra
genom starkare band, inte blott genom bättre pärmar, utan — vad som är av
den allra största betydelse — även genom <i>starkare häftning.</i> Ståltrådshäftning
är alldeles förkastlig, men även annan häftning är oftast ofantligt dålig i de böcker,
som komma bundna — eller kanske det skall heta kartonerade — från förlagen.
Även om ett bättre band skulle något fördyra boken, skulle det vara ekonomiskt
för biblioteken att få ett sådant exemplar, som kanske ej alis behövde någon
ombindning och därmed bibehölle den <i>oerhört</i> stora förmåga till reklam, som ligger
i en trevligt utstyrd pärm. Naturligtvis gäller frågan om »biblioteksband» endast
sådana böcker, vilka ägna sig till inköp för skol- och andra barn- och ungdomsbibliotek.

Det slags band, som tycks vara på modet för barnböcker, är den ljusa, oftast
vita pärmen, som, om den är glansig, så att den slår ifrån sig, och har rygg av
klot, kan gå något så när an, men vilken är <i>absolut förkastlig,</i> när den, som den
nu alltmer tenderar till att bliva, är matt och porös och värst av allt, försedd
med rygg av papp. Dess varaktighet är minimal, och vi bibliotekarier se dess
framryckande med allt annat än nådiga blickar. Särskilt Alb. Bonniers och
Folkskolans barntidnings förlag ha detta slags pärm i stor utsträckning på sina
ungdomsböcker, men den förekommer även hos andra förlag.

Varför skall också en pärm vara vit? Den är lika trevlig, när den är mörk.
»Mor Sagas skymningsprat» (Alb. Bonniers förl.) t. ex. har en, med undantag av
att den har papprygg, synnerligen väl och trevligt utstyrd mörk pärm ritad av
Elsa Beskow.

Vid åsynen av alla ljusa, ömtåliga pärmar tänka vi med saknad på de
gedigna band och den omsorgsfulla häftning, som Norstedt & Söner bestod sin
ungdomsboksserie, åtminstone de äldre numren av den. De flesta av dessa goda
klotband hade visserligen en stereotyp utstyrsel med de båda stiliserade
blommorna nedpressade i kloten — men ack huru hållbara voro de inte! Klotbanden
kunna göras mycket trevliga och tilldragande som t. ex. Hedda Anderssons »Ur
moster Lottas brevsamling» i ovannämnda serie med sina i kloten nedpressade
bilder. Flera exempel på så utstyrda klotband finnas. Amerikanska och engelska
ungdomsböcker äro i stor utsträckning bundna i liknande band, och vi hälsa med
mycken tillfredsställelse den nya upplagan av Kiplings »Just-så historier» (Geber),
som till all lycka fått behålla sin förträfiliga utstyrsel i röd klot med svarta, vita
och röda silhuetter. Dess värre har den ståltrådshäftning. Ett annat sätt är att
fälla in en liten tavla på papper i kloten, som t. ex. var fallet med den väl
utstyrda 4:e uppl. av »Barnen från Frostmofjället».

Tiderna äro emellertid kanske sådana, att de ovan beskrivna pärmarna måste
stå som åtrådda idealband, vilka för ögonblicket icke kunna tänkas möjliga att få.
En gediget häftad bok med pärm med stark klotrygg och försedd med någon bild

mot en ej alltför ljus och ömtålig bakgrund måste kanske tillsvidare vara den typ
vi få nöja oss med. Vad beträffar <i>papper och tryck,</i> så bör det förstnämnda icke
vara tjockt och poröst, så att det tar åt sig den minsta smuts, men icke heller för
starkt glättat, så att det gör ont i ögonen. Icke heller får det vara för tunt, så
att det snart går sönder (Saga!). Så gott som rena rama tidningspapperets
användning i barnböcker får väl nästan räknas som skandal! Trycket bör vara med
tydliga typer, i böcker för mindre barn något större än de i böcker mest
förekommande. Det bör icke heller vara alltför tätt mellan raderna och typerna skola
hava god svärta. Jeanna Oterdahls sagosamlingar på Folkskolans Barntidnings
förlag äro alltför matta i trycket och ha förresten även för tätt tryck. Många
barnböcker hava emellertid mycket gott både papper och tryck, vilket vi med stor
tillfredsställelse konstatera.

Även ett ord om formatet vore kanske här lämpligt. Det är visserligen så, att
barnen på något sätt känna sig tilltalade av ett mycket litet och ett mycket stort
format på böckerna; men vi bibliotekarier äro mycket tacksamma för ett
mellanformat, som lämpar sig för våra hyllor. Svenska Andelsförlaget visar en
förkärlek för "ett högst onödigt stort format, men även små böcker, t. ex.
Barnbiblioteket Sagas format, äro mycket olämpliga för biblioteken.

En för barnböcker viktig fråga är om deras <i>illustrering.</i> Vi hava alla erfarenhet
av, vilken stor roli bilderna spela för barnen vid deras val av böcker, och vi veta
alla, huru intimt illustrationer och text i vår barndoms böcker äro förbundna i vårt
minne.

»Av Elfvalek bevarade hon länge och bevarar än ett ljuvligt minne av månsken
och aftonskyar, dimma och stilla vatten som på Malmströms tavla på
Nationalmuseum eller som av: »Kvällens guldmoln fästet kransa etc,» skriver Hedvig af
Petersens i »Ett barns litterära memoarer». Det är att märka att i »Elfvalek»
finnes en bild av älvakungen spelande på en harpa för skön Helga i Islands ros,
månskenet saknas ej heller. Helt visst är det denna bild, som föresvävar författarinnan.
Hum förbundna äro icke också illustrationerna med Andersens sagor, både de av
Pedersen och Frölich och de av Carl Larsson, och är det någon som läser
Asbjörnsens huldresägner i en oillustrerad upplaga utan att hava för sig i minnet de gamla
teckningarna av Sinding, Gude, Werenskiold och andra, om man en gång i dem
fått bakgrunden till det mystiska och stämningsfulla, som rinnas i de gamla
sägnerna?

Mången anser, att illustrationer äro förkastliga i ungdomsböckerna, att de skulle
hindra barnen att själva skapa sig bilder av vad de läsa. Säkert är emellertid,
att böcker för mindre barn böra vara rikt illustrerade och att även ungdomens
böcker lämpligen torde vara försedda med några få, men goda teckningar;
särskilt är detta fallet med sådana böcker, vilkas språk och innehåll ligga något över
vederbörandes fattning och intresse, men vilka vi anse oss böra försöka att få
dem intresserade av. Illustrationerna böra, som ofta påpekats, ansluta sig till
texten och detta även i så måtto, att om det står, att prinsessan är vacker, hon
också måste vara det efter <i>barnens</i> smak — hon behöver ju inte vara så
»tvålfager» för det — det är annars en stor besvikelse för dem. Som regel sätta väl
barnen mest värde på illustrationer i färg och åtminstone en eller annan god
färglagd bild förhöjer mycket en boks värde i deras ögon; en och annan bok med
silhuetter kan ju inte skada; en del barnpsykologer hålla till och med före, att
små barn skulle fästa sig mera vid form än färg.

Om alla illustrationer gäller emellertid, att de skola vara tydliga och enkla och
sådana, att barn kunna förstå, och hava glädje av dem och att <i>illustratören skall</i>

<i>ha läst boken och veta vad som intresserar barnen.</i> Bilderna få gärna framställa
en spännande situation, men — även om detta kanske ej har så stor betydelse,
som vi föreställer oss — de böra ej avbilda alltför hemska och blodtörstiga saker.
Det är mycket en pojke kan läsa om tortyrscener o. d. utan att riktigt göra klart
för sig vad som sker — vilket i detta fall nästan är en fördel — men som i en
bild blir klarare för honom. En sak är att se människorna ligga döda, det visar
för barnen, att strid ägt rum, och det är tillräckligt för dem att veta; en annan
är avbildningar av hängningsprocesser o. d. Det senare är onödig grymhet. Sådana
scener äro skadliga för barnens fantasi och de äro olämpliga av samma skäl, som
göra vissa biograf bilder barnförbjudna.

Till sist några ord om <i>innehåll</i> och <i>form.</i> Man kan säga, att ungdomsböckerna
vad innehållet beträffar, kunna indelas i <i>bilderböcker, sagoböcker, pojkböcker</i> och
<i>flickböcker;</i> mellan de sistnämnda finns en form, som man kunde kalla <i>barnböcker.</i>

Vad <i>bilderböckerna</i> beträffar, stå ju de svenska på ett synnerligen högt plan,
och vi önska varmt, att deras standard icke måtte sjunka, och att de tecken därtill,
som visat sig i senare upplagor av ett par av dem, endast äro en följd av
kristidens abnorma förhållanden; jag tänker t. ex, på »Pelles nya kläder». Det vore
också synd, om billighetsupplagan av »Tant Brun, tant Grön och tant Gredelin»
skulle helt ersätta den goda första upplagan.

Emellertid gäller om bilderböckerna detsamma som förut blivit sagt om barnböckernas
illustrationer, att de måste vara i god mening barnsliga d. v. s. lämpade
efter barnets sinne och smak. En bild, som slår an på vuxna, kan lämna barnen
helt oberörda, under det att något, som för oss är mindre konstnärligt tilltalande,
kan uppväcka deras stora förtjusning, om bilden föreställer något, som mera
tilltalar deras fantasi och vilket de bättre förstå eller om den har färger, som mera
slå an på dem.

Barnen äga naturmänniskans kärlek till klara, granna färger, matta och mycket
nyancerade tycka de alis icke om. Men om vi även måste taga hänsyn till barnens
smak, är därmed icke sagt, att vi böra förse dem med riktiga orgier av grella
och hemska ting. Jag tänker på t. ex. omslagsplanschen, som Beijer försett »Våra
vackraste folksagor» med.

Synnerligen viktigt är, vad bilderna föreställa. Den genre, som ledsamt nog
icke tycks vara gouterad av våra barnbokskonstnärer, är djurbilderna, och ändock
hava barn stor kärlek till djur. Små barn äro ju till och med mera intresserade
av djur än av vuxna människor. Det har funnits en värdefull »Djurbilderbok» av
Arthur Sjögren, men den är tyvärr icke längre möjlig att få. Av utländska
djurbilderböcker ha vi en del, vars text blivit översatt, men de äro ganska tråkiga,
naturligtvis med undantag för Louis Moes roliga bilder av utklädda djur. Vi
behöva emellertid även böcker med djur som verkliga djur, med episoder från
våra husdjurs och naturligtvis även från vilda djurs liv, helst ur deras »familjeliv»
m. m. Det råder även brist på humoristiska bilderböcker, åtminstone på verkligt
humoristiska sådana. Vi ha ju Kattresan förstås; och så ha vi Louis Moes böcker,
men vi behöva flera och med annat än utklädda djur.

Barn älska humoristiska bilder, men den som ej är en snäll farbror eller tant
till många små barn och vet vad vederbörande har roligt åt och vad de böra få,
han eller hon må icke göra sig mödan att giva dem en humoristisk bilderbok, ja
för resten ingen bilderbok alls, ty lika visst, som det är en särskild konst att
skriva för barn, lika visst är det också en särskilt och alldeles ej lätt konst att
rita för barn och den som ej har kallelsen, han låte bli.

Ännu ett slags bilderböcker, vad tyskarna kalla »Grosstadtbilderbücher», vilka

taga hänsyn till stadsbarnens intressen och erfarenheter, saknas hos oss. De skulle
säkert bliva lämpliga vid hembygdsundervisningen i städernas skolor. Tänk hur
mycket roligt en liten pojke, som gått vilse eller något dylikt, kan uppleva på en
stadsgata!

<i>Sagorna</i> kunna i stort sett delas i guda- och hjältesagor, folksagor och moderna
sagor.

Vad de tre förstnämnda angår, så måste man komma ihåg, att de ursprungligen
äro berättade för vuxna och att en hel del därför icke lämpa sig i upplagor för
barn, samt att de, som äro användbara — och synnerligen användbara till och
med — ganska ofta måste genomgå en — naturligtvis varsam — omarbetning.
En sagosamling bör aldrig — i likhet med vad som skett med »Vackra sagoboken»
B. & B:s förl. förra julen eller »Våra vackraste folksagor» (Beijer) — ges ut
anonymt; vi måste få veta vem som gjort urvalet och bearbetningen. Det är
nämligen viktigt, att sådant göres av en person, som är förtrogen med både sagor
och barn.

Det råder visst en allmän föreställning om, att alla sagor äro lika lämpliga och
roliga för barn i alla åldrar, så är emellertid inte fallet. En stor del sagor —
och till dem höra många av de moderna eller »konstsagorna», som de även bruka
kallas — äro alltför djupsinniga för att vara roliga för småbarnen och dessutom
alltför långa för dem. Här är icke frågan om t. ex. många av H. C. Andersens,
vilka genom sin stil och sitt spännande innehåll ha förmåga att fängsla även de
små. På Gustav Vasa församlingsbibliotek, där det finns en särskild barnavdelning,
komma glädjande att se ofta föräldrar för att få en sagobok, ur vilken de kunna
läsa för sina småttingar, men det har visat sig, att det är rätt svårt att få ur alla
synpunkter lämpliga sagosamlingar åt dem. Alltså sagosamlingar för småttingar
och sagosamlingar för tonåringarna. »Bland tomtar och troll», denna årliga
publikation, som John Bauers bilder en gång gjorde så populär, är icke, som namnet
låter förmoda, avsedd för de minsta, vilket nog många föräldrar, som köpt den
åt sina småttingar, fått erfara.

Skillnaden mellan gossars och flickors intressen är väl känd av författare och
förläggare. Vi ha också fått åtskilliga goda böcker av båda typerna, men även
många, vilkas dåliga halt kommit att i kritikens ögon misskreditera hela genren.
Att de sistnämnda äro förkastliga och icke böra förekomma är ju tydligt. En
del förlag ge ut skilda serier av ungdomsböcker, en för gossar och en för
flickor.<footnote>Fritzes kallar sin pojkbokserie »scoutbibliotek», utan att dock serien formellt har något
med scoutrörelsen att göra och utan att innehållet i övrigt kan motivera den valda
seriebeteckningen.</footnote>

Ett par synpunkter vid urval av ungdomsböcker kunna här framhållas.
Ungdomarna dana i mångt och mycket sina ideal efter böckernas hjältar och
hjältinnor, det är därför av stor vikt, att dessa äro vad pojkarna bruka kalla »renhåriga».
Boven får icke vara hjälten, åtminstone ej framställas så, att sympatierna följa
honom. På senare tiden har framkommit en viss tendens att i välskrivna
böcker skildra trevliga och hurtiga barn, vilkas förhållande till äldre personer
särskilt till föräldrar och lärare dock är högst betänkligt, <i>utan att författaren
det minsta reagerar däremot.</i> Det ligger kanske i tiden och är kanske »en
bild ur livet», men vi betacka oss för sådana verklighetsbilder. Fusk måste
av författaren anses som och framhållas som fusk = något straffbart, likaså
olydnad mot föräldrar och lärare och tydligt måste också framstå, att det att man
»klarar sig», inte är något, som på minsta sätt förbättrar en dålig affär. Till sist

be vi att få framhålla, att det kan finnas en gräns för det sätt, varpå vi böra
tillfredsställa pojkars äventyrslystnad och flickors sentamentalitet.

Men det är icke nog med innehållet, <i>formen</i> spelar också en viktig roli i
ungdomens böcker. Det är av stor vikt, att ungdomsböckernas framställningssätt
icke förstör, utan tvärtom utbildar barnens språksinne. Varje litteraturart har sin
stil, och det är författarens rättighet, ja, skyldighet att lägga sina ord på olika
sätt, om han talar till barn eller vuxna, till stora barn eller småttingar och han
<i>kan</i> tala till de senare på ett för dem lämpligt sätt, utan att det behöver vara
pjollrigt, sentimentalt eller konstlat. Hans språk måste vara enkelt, men detta
utesluter inte, att det kan och bör vara korrekt och vackert. Vad språkbehandlingen
i ungdomsböckerna för övrigt beträffar, så bedja vi att på det varmaste få
instämma i vad fru Linder säger i sin uppsats i Biblioteksbladet n:r 3 denna årgång
(s. 75 nederst) om behovet av goda översättningar och en revision av äldre dylika.

Emellertid räkna vi till ungdomsböcker icke endast s. k. »roliga böcker» — ett
förresten dumt uttryck — utan även <i>»fackböcker».</i> Det vore mycket att förorda,
att förläggare mer än hittills varit fallet tänkte på att ge ut sådana och låta dem
i utstyrsel överensstämma med de s. k. »roliga». Kanske skulle förläggarna ha
nytta av att få veta litet om våra önskningar och behov, när det gäller detta
slags litteratur.

Uppfinningar och upptäckter, hälst sådana, som <i>ännu hava praktisk betydelse,</i>
väcka alltid pojkars intresse. Vi hava ju några dylika arbeten, men alldeles för
få. Hur skulle det vara med en sammandragen och reviderad upplaga av
»Uppfinningarnas bok»? Den kunde ju ges ut i mindre delar som t. ex. ungdomsupplagan
av Grimbergs »Svenska folkets underbara öden» och förses med en särskild
del för alfabetiskt register. Vi äro övertygade om, att ett sådant arbete, bra
gjort och utgivet, skulle ha stor framgång. Men även smärre populära tekniska
arbeten äro efterlängtade. Den engelskspråkliga världen har en hel del trevligt
utstyrda böcker, som kunde vara att efterlikna. »How it is made», »Boy's own
book of great inventions» och vad de nu heta. Trevliga experimentböcker, vilka
det icke är alltför riskabelt att sätta i pojkhänder, behövas också.

Av geografiska böcker hava vi ju åtskilliga goda läseböcker och dessutom de
efter hand utkommande hembygdsböckerna. Men kunde man icke tänka sig några
trevliga reseskildringar skrivna med tanke på ungdomen? De många mer eller
mindre starkt etnografiska skildringarna från expeditioner till Sydamerika äro med
sina lockande indiantitlar mycket eftersträvade av ungdomen, men lämpa sig
genom sitt framställningssätt icke som läsning för denna. Ungdomsupplagor av
dessa arbeten skulle med tacksamhet mottagas av biblioteken. Dessutom kunde
man tänka sig reseskildringar från t. ex. Sverige och våra grannländer i form av
fotvandringsturer av ungdom, en familjs sommarresor eller något dylikt. Ribbings
»Läsebok för svenska folkskolan» har något i den vägen. Kanske en samling av
trevligt gjorda skolresor skulle lämpa sig bra.

På engelska finnas flera serier med böcker, som berätta om hur särskilt barnen
ha det i olika länder: »Our little Swedish Cousin» etc. samt »Peeps in many lands:
Sweden» o. s. v. Barnen tycka om dessa skildringar och säkert skulle något
liknande vara bra att få på svenska.

Av zoologiska böcker hava vi många trevliga djurlivsskildringar, som lämpa sig
för barnen, men äro de väl illustrerade, bliva de så dyra. Det är emellertid en
stor förtjänst, att en »djurbok» har bilder, och det är skada, att W. Longs böcker
i sin svenska gestalt sakna de trevliga bilder de ha — åtminstone några av
dessa — i originalupplagan. En ny djuratlas med goda bilder vore mycket bra

att få, liksom en bok i stil med Stuxbergs Djurriket eller en ungdomsupplaga av
den för barnbiblioteken alltför dyra nya upplagan av Brehm, »Djurens liv».

Av botaniska arbeten hava vi alltför få. Här finns det många luckor att fylla.

Historia är ett av barn omtyckt ämne, men det är ju ej så lätt att skriva god
historia för barn. Grimbergs ungdomsupplaga av »Svenska folkets underbara
öden» är en omtyckt bok. Kanske hade den som ungdomsupplaga betraktad
kunnat göras något annorlunda, men vi äro i alla fall tacksamma för att det kom
en upplaga för ungdom. För den allmänna historien ha vi ju Estlanders
omtyckta »Berättelser». Säkert kunde dock enstaka perioder behandlas för sig på
ett för barnen roligt sätt. Pojkars beundran för modiga handlingar, för den
fysiska styrkan och för spännande händelser gör att krigshistoria är mest älskad av
dem, och, ehuru endast ett surrogat, äro vederhäftiga historiska romaner och
berättelser kanske den bästa formen för kulturhistoriska skildringar för barn. En
stor betydelse hava de för väckandet av barnens intresse för historia.

Vad biografier beträffar, så finnas ju en hel del små tunna sådana, av vilka
de flesta just inte läsas, annat än efter direkt uppmaning från skolan. Det råder
rätt olika meningar om barns intresse för biografier. De flesta mena, att biografier
äro den allra bästa läsning för barn, ty de ge dem ideal att efterlikna, och att
historia hälst läses av barnen i form av levnadsteckningar. Det är också sant
så till vida, som barnen ju intressera sig mera för personernas handlingar, än
för t. ex. kulturhistoria och politiska förvecklingar; men i grund och botten ha
nog de ganska rätt, som mena, att barn just inte bry sig så mycket om
biografier. Detta kommer sig kanske av, att vi äga så få goda d. v. s. njutbara
biografier för barn och orsaken till detta är väl, att det är så ofantligt svårt att
skriva sådana. Vi måste komma ihåg, att barn och vuxna ha rätt olika intressen
för människor. Barn intressera sig för personernas handlingar, mindre för deras
karaktärer, åtminstone för deras karaktärsutveckling. Vad frågan om idealen
beträffar, så få vi komma ihåg, att barn icke gärna se några fläckar på dem, och
häri ligger en frestelse för författaren att låta sin hjälte framträda i en ej fullt
riktig dager. Men vi göra historiens ädlaste gestalter en björntjänst, om vi genom
skönmålning av dem riskera, att de av den vid senare år mera kritiske läsaren
helt kastas över bord, emedan han funnit skuggor på sin hjälte eller denne
kommit att framstå något schablonartad för minnet. Med historiska personligheter få
vi därför vara varsamma, om vi vilja, att de skola bibehålla sin tjuskraft; med
diktade människor däremot behöva vi ej vara så noga. Om den omänskligt
tappre eller ädle riddaren eller indianhövdingen sedermera skulle få ett litet
överlägset löje över sig, gör mindre; han har fyllt sin mission och varit en föresyn
för pojken, som haft honom till ideal, och eggat honom till mod, kraft,
beslutsamhet och andra goda egenskaper. Men därmed är icke sagt, att vi ej böra
försöka att få goda och roliga biografier för barn, och så långt vi sanningsenligt
kunna det, framställa personligheter för barnen att efterlikna. Det är bära så
svårt att finna personer, vars handlingar och liv barnen ha intresse av. För
pojkar är det egentligen krigare och upptäcktsresande, uppfinnare och sportsmän,
som kunna komma i fråga. Flickor hava kanske något djupare intresse för skalder
och konstnärer och kvinnor, som arbetat i sjukvård eller något dylikt. Men som
sagt, det är ytterst svårt att finna material och lämplig, icke för långrandig och
inte för torr form för framställningen. En biografi fordrar illustrationer. Kanske
är det därför, som Rosenborgs små konstnärsmonografier gå så jämförelsevis bra.
En väl vaid titel, som »En bok om hjältar» av Lang eller »Hjälten bland hjältar»
av Marie Louise Gagner, bidrager också till att göra boken tilltalande. Det bör

finnas samtal i en biografi. Inom parentes sagt är det alltid fördelaktigt, att en
barnbok börjar med samtal, den bör aldrig ha halva första sidan eller mera med
beskrivningar, allra minst naturbeskrivningar, det är icke rekommenderande i
barnens ögon.

Här har framställts en del böner till herrar förläggare. Vi sluta med att
upprepa vad vi förut framhållit som vår övertygelse: ett behjärtande av våra
synpunkter såväl vid val som utstyrsel av barn- och ungdomsböcker skulle helt säkert
vara icke blott till fördel för biblioteken, utan även till vinst för herrar
förläggare.

Stockholm maj 1923.

Å många barn- och skolbibliotekariers vägnar:
<tab><tab><tab><i>Hildur Lundberg.</i>

</chapter>
<chapter name="Något om biblioteksarbetet med barn i Amerika">
<h2>NÅGOT OM BIBLIOTEKSARBETET MED BARN I AMERIKA.</h2>
Av fröken <sc>Siri Andrews.</sc><footnote>Författarinnan är en ung svenskamerikanska, som genomgått en amerikansk barnbiblioteksskola
och under den gångna vintern tjänstgjort vid Stockholms barn- och ungdomsbibliotek
och Gustav Vasa församlingsbibliotek.</footnote>

I alla amerikanska folkbibliotek (public libraries) lägges stor vikt vid arbetet
med barnen. Man kan nästan utan överdrift säga, att i många amerikanska städer
barnens avdelning till och med anses vara av större vikt än de vuxnas, i alla
händelser icke mindre. Det skulle i Amerika vara otänkbart att öppna ett nytt
bibliotek utan en avdelning för barn, och oftast äro barnavdelningarna mycket
mera besökta än avdelningarna för vuxna; särskilt är detta fallet i nyss öppnade
bibliotek. Först komma barnen i stora skaror, och det är ofta de, som sedan
locka dit de vuxna, sina föräldrar och äldre syskon. I nyare bibliotek i de delar
av större städer, som bebos av immigranterna, ser man detta allra tydligast.
Många av immigranterna, åtminstone från södra Europa, hava ju fått ganska ringa
skolunderbyggnad och hava ingen större varken lust, förmåga eller tid att läsa.
Men deras barn läsa, och alldeles särskilt genom barnavdelningarna ha
biblioteken därför spelat en mycket viktig roli vid lösningen av ett av Amerikas
problem — att förena många olika nationer till en enda nation.

Ett av de bästa medel, med vilka man lockar barn till biblioteket, äro dettas
sagostunder. De hållas i allmänhet kl. 10 f. m. eller 2 e. m. på lördagarna,
vilka alltid äro lovdagar i skolorna. Största vikten lägger man vid sagostunder
för de yngre barnen. Men när man kan, så anordnar man också sagostunder
för äldre barn, t. ex. för tolv- till femtonåringar, då man berättar hjältesagor om
Kung Artur eller Robin Hood eller Beowulf, gamla sagor om grekiska eller nordiska
gudar eller något annat ämne valt ur den för denna ålder lämpade litteraturen.

Som ett litet exempel på vilket värde sagostunder kunna ha att föra barnen
till böckerna, kan jag berätta om en erfarenhet jag hade under min egen
tjänstgöring som barnbibliotekarie. Som ämne för en av mina sagostunder hade jag
»Otto of the Silver Hand» av Howard Pyle, en ovanligt väl skriven bok, men med
litet högtidligt språk, så att den icke annars läses så mycket av barnen. Jag

<img 1>
Barnläsrum i en av New Yorks biblioteks filialer.
</img>

berättade den i två avdelningar för de äldre barnen, och omedelbart efter det
första avdelningen berättats, var det 10 av barnen som lånade och läste boken i
dess helhet.

Utom sagostunder anordnas i biblioteket också klubbar för de äldre barnen,
vilka sammanträda en gång i veckan i särskilda klubbrum. Ibland är det någon
av bibliotekets personal som tjänstgör som ledare, oftare är det dock någon annan,
som biblioteket anskaffar, eller också få barnen själva med bibliotekariens
samtycke välja ledare, t. ex. sin lärare. Det kan vara Boy Scouts, Girl Scouts,
»syklubbar», »teaterklubbar», klubbar för studium av naturvetenskap o. s. v.
Klubbmedlemmarna äro alltid glada åt att hava tillgång till bibliotekets böcker.

För att hjälpa barnen att finna sig till rätta i biblioteket anordnar bibliotekarien
lektioner om biblioteket och dess begagnande. Dessa anordnas på olika sätt
beroende på förhållanden på olika orter. Man vill gärna, att varje klass skall
tillsammans med sin lärare besöka biblioteket flera gånger om året, men oftast blir
det dock bära en gång. De yngsta barnen få se i bilderböcker och höra några
sagor på sin timme. När barnen hava kommit till den åldern då de få tillåtelse
att låna hem böcker (åldern varierar i olika bibliotek), talar man något om huru
böckerna stå på hyllorna och om de olika avdelningarna. Allteftersom de bli
äldre, kan man förklara avdelningarna i detalj för dem och tala om kortkatalogen
och om referensböckerna. I Amerika har man numera hunnit så långt att man
övervunnit den känslan, som skolan ibland haft, att biblioteket är en medtävlare
och har i stället kommit därhän att man anser biblioteket som ett supplement till
skolan och en mycket hjälpsam vän. Lärarna säga sig hava den erfarenheten att de
barn, som flitigt använda biblioteket, hava större ordförråd, mera utvecklad fantasi,
vidare intressen och snabbare uppfattningsförmåga än de andra och att de därför

<img 1>
Barnavdelningen i Indianapolis' bibliotek.
</img>

också läsa sina läxor med större nöje och mera utbyte. Även i de skolor, där
man har ett eget bibliotek, är man angelägen att hänvisa också till det allmänna
bibliotekets barnavdelning för att barnen skola bli vana vid att använda detta
bibliotek och fortsätta därmed även sedan skolan är förbi.

På dessa olika sätt — genom sagostunder, biblioteksundervisning, klubbar, och
för övrigt genom all slags samverkan med skolorna — försöker biblioteket att
sprida kännedom om böcker och om biblioteket som förmedlare av böcker. Ibland
få biblioteken emellertid tillfälle att även på annat sätt göra något för spridningen av
böcker. Så t. ex. hjälper biblioteket allmänheten med råd vid inköp av barnböcker.

Varje höst i november månad hålles en allmän »Children's Book Week», en
vecka, då man annonserar om barnböcker på alla möjliga sätt. Man hoppas ju,
att barnen skola få böcker till julklapp. Förläggarna anordna utställning av sina
barnböcker, och bokhandlarna skylta på många tilltalande sätt. I de stora
varuhusen, där man i regel även har försäljning av böcker, har man ofta olika
program för varje dag i »barnbokveckan». Författare (oftast de som skriva för barn)
engageras för att tala om böcker, sagostunder hållas o. s. v., och både barn och
vuxna äro inbjudna. Biblioteket gynnar naturligtvis allt detta i högsta grad och
gör allt som är möjligt för att understödja saken. Så t. ex. vände sig i fjol ett
av de största varuhusen i Brooklyn, New York, till biblioteket för att erhålla hjälp,
med resultat att två barnbibliotekarier (växlande varje dag) infunno sig i varuhuset
hela veckan från klockan två till sex på eftermiddagen för att giva råd åt föräldrar
eller andra intresserade personer vid val av barnböcker samt tala om sagor

för barnen. De berättade sagor ur de böcker, som funnos att köpa, för att på
så sätt stimulera köplusten. Förläggarnas och bokhandlarnas strävan är ju att få
sälja alla sina böcker; men biblioteket försöker framhålla, att man med stor
omsorg skall välja böcker åt barn. Det fick därför reserverat för sig ett stort bord
försett med en skylt »Books recommended by the Brooklyn Public Library» och
där utställdes böcker, som biblioteket ansåg vara av värde. I detta sammanhang
kan också omnämnas att en kommitté av amerikanska barnbibliotekarier nu
arbetar för att i samarbete med förläggarna söka lösa problemet att få böcker med
gott innehåll utan alltför dålig utstyrsel till billigt pris.

Biblioteket annonserar också i bokveckan på egen hand och anordnar i sin
lokal en utställning av de bästa böckerna. Nästan alla skolor hava »Mothers Clubs»
vilka sammanträda en eller två gånger i månaden. Under »Children's Book Week»
händer det ofta, att barnbibliotekarien i det bibliotek, som ligger närmast skolan,
är inbjuden att tala till mödrarna om barnböcker. Bibliotekarien har då tillfälle
att tala om böckernas stora inflytande och distribuerar listor över böcker med
priserna utsatta.

Principen som ligger till grund för biblioteksarbete med barn och målet man
strävar efter är ju detsamma i amerikanska och svenska bibliotek. Men i
detaljerna ser man vissa olikheter. I Sverige är idealet att barnen skola häva ett
läsrum ostört av utlåningsrörelsen, och jag anser också att det har stor fördel, när
så kan anordnas. I Förenta staterna förekommer detta emellertid inte alls.
Utlåningsböckerna stå på hyllorna omkring hela rummet, där barnen sitta och läsa,
och samlingen av referensböcker på hyllan bredvid barnbibliotekariens disk. Här
i Sverige försöker man hålla absolut tystnad i läsrummet; i amerikanska bibliotek
fordrar man däremot bära så mycket tystnad, att barnen icke störa de äldre.
Man tillåter icke lek eller höga röster, men något mera frihet hava de där än här.
Själva utlåningen sker sällan i barnrummet utan vid samma utlåningsdisk som för
de vuxna. På så sätt är barnbibliotekarien alltid ledig att hjälpa barnen.

Liksom i Sverige variera reglerna angående åldersgränsen i olika amerikanska
bibliotek. I somliga få barnen börja låna, då de kunna skrivao sitt namn med
bläck (vid sju eller åtta år), i andra först vid nio eller tio år. Åldern för
övergång till de vuxnas avdelning kan variera mellan fjorton, femton och sexton år, men
någon gång få barn låna på denna avdelning även innan de fått ett kort för vuxna.
Man försöker emellertid i regel hålla dem i barnavdelningen så länge som möjligt.

Samma klassifikationssystem, det Deweyska, som begagnas i avdelningen för
vuxna, användes i barnavdelningen, men ofta litet förenklat. Böcker för de minsta
barnen (till omkring tio års ålder) hållas tillsammans på en särskild hylla, där
de små lätt kunna leta reda på vad de vilja ha. Här placeras då icke endast
sagor och berättelser för mindre barn, utan även den facklitteratur, historia eller
naturvetenskap eller vad det är, som kan lämpa sig för dem. I barnavdelningens
kortkatalog ingår bl. a. alltid liksom i de vuxnas ett stort antal ämneskort. Då
man i Amerika har tryckta tidskriftsregister upptagande även barnens tidskrifter,
behöver man emellertid icke hava ämneskort över tidskriftsuppsatser i katalogen.

Som redan påpekats överensstämmer ju principen för biblioteksarbete med
barn i Amerika med den som tillämpas i Sverige. Liksom det för mig varit
intressant att få se hur utvecklade de barnbibliotek äro, som finnas i Stockholm, har
ag tänkt mig att det skulle kunna intressera svenska barnbibliotekarier att höra
något om våra amerikanska bibliotek, även om jag trott mig finna att de svenska
bibliotekarierna i allmänhet rätt väl känna till amerikanska biblioteksförhållanden.

</chapter>
<chapter name="Litteratur.">
<h2>LITTERATUR.</h2>
</chapter>
<chapter name="D. Filosofi.">
<h3>D. Filosofi.</h3>
<b>Ahlberg, Alf.</b> De filosofiska grundproblemen. N. o. k. 1922. 128 s. Litt.
(Natur o. kultur 9.) <i>D.</i> <tab><b>2:25,</b> inb. <b>3:—.</b>

Med utgångspunkt i Kants kriticism, som enligt författarens mening ger den enda
fruktbringande metoden att behandla de filosofiska problemen, skärskådas objektivt och sakligt dessas
fyra stora huvudgrupper: de metafysiska, kunskapsteoretiska, etiska och estetiska problemen.
Som inledning till filosofien lämpar sig boken utmärkt och bör vara särskilt välkommen i
studiecirklar med filosofi på sitt schema. <tab><i>H. R—r.</i>

<b>Hildinger, Alf.</b> Psykologi. Nst. 1922. Ill., litt. 212 s. <i>De.</i> <tab><b>4:50,</b> inb. <b>4:90.</b>

Ett utmärkt arbete, som närmast är avsett för undervisningen i folkskoleseminarierna. Ger
en överblick över den allmänna psykologien ävensom specialpsykolögiska frågor med särskilt
framhävande av de pedagogiskt viktiga. Där förf. så finner lämpligt, låter han framställningen
åtföljas av experiment eller referat av sådana, vilket ytterligare förhöjer bokens värde. En
ganska fyllig litteraturanvisning avslutar arbetet, som kan rekommenderas alla med intresse för
hithörande frågor. <tab><i>H. R—r.</i>

<b>Landtman, Gunnar.</b> Immanuel Kant. Hans liv och filosofi. N. o. k.
1922. 171 s. Portr., litt. (Natur o. kultur 8.) <i>Dbe.</i> <tab><b>2:25,</b> inb. <b>3:—.</b>

Det är en ganska vansklig uppgift att inom så begränsat utrymme söka ge en sakrik,
populärvetenskaplig framställning av den store tänkarens liv och lära. Docenten Landtman har
emellertid lyckats rätt väl. Förutom en ganska bred bild av Kants person och liv, få vi en
klaT, för alla njutbar, om än på sina ställen något väl knapp, framställning av förnuftsfilosofien.
Boken fyller onekligen en lucka i den svenska Kant-litteraturen. <tab><i>H. R—r.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Ehrensvärd, Albert.</b> Fransk medeltid och renässans. [1, 2.] Gle. 1922.
Litt. <i>Gj.</i> <tab><b>7:75,10:75.</b>

1. Översättningar. — 2. Essayer. — En del studier över franska författare från 14- och
1500-talen, åtföljda av översättningar ur deras verk. Företrädda i samlingen äro Villon, Ronsard,
Marot, Agrippa d'Aubigné m. fl. Översättningarna äro emellertid så föga individualiserade att
läsaren av dem blott får en ytterst ringa föreställning om originalens uttryckssätt; även i
essayerna framträder tydligt författarens egenskap av icke-fackman på forskningens område. Det
höga priset bidrager också till att hålla arbetet utom räckvidd för folkbiblioteken. <tab><i>O. W—n.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Bain, F, W.,</b> [övs.]. Kärlekens höga visa. Återgiven efter ett gammalt
sanskritmanuskript. Övs. fr. eng. av Karin Hirn. W. & W. 1922. 179 s.
<i>Hcep.</i> <tab>Inb. <b>9:—.</b>

En europeisk läsare väntar sig kanske av titeln en rent lyrisk dikt. På äkta indiskt vis
utgöres emellertid huvuddelen av ett samtal mellan en gud — Indra — och en kvinna om
kärlekens väsen o. d. frågor. Kvinnan, en prinsessa, har rymt med en älskad man. Då guden
uppträder som hennes anklagare, försvarar hon sig med att berätta en mängd småhistorier, som
bestyrka hennes egen uppfattning om kärleken — även detta f. ö. ett i indisk litteratur med
förkärlek använt grepp. Hela dikten genomandas dock av den sublimaste lyrik. I slutkapitlet
besjunges Skönhetsgudinnan själv med »hennes avlånga, skuggade och outgrundliga ögon,
hennes graciösa, mjuka och runda slingerväxtarmar, hennes smärta midja, hennes små pärltåade
fötters välvda vrister» o. s. v. Såsom man kan se även av en mängd skulpturverk, var det
indiska kvinnoidealet av ett mera äkta kvinnligt slag än det mera stränga grekiska. Man måste
blott beklaga, att Indien icke haft någon Praxiteles eller Apelles, som kunnat i bild återge den
kvinnogestaltens skönhet, vilken de indiska skalderna målat i mera glödande ord än kanske
några diktare i hela världslitteraturen. <tab><i>H. Sg.</i>

<b>Bertrand, Louis.</b> Invasionen (L'invasion). Övs. fr. fra. [med inledning om
Louis Bertrand och hans verk] av Harald Heyman. Å. & Å. 1922. 273 s.
(Klassiska romaner utvalda av Fredrik Böök.) <i>Hcej.</i> <tab><b>6:75.</b>

En lugnt och sakligt skriven skildring av italienska arbetares villkor och öden i Marseille.
Huvudpersonerna fängsla oss mer som företrädare för en klass än som enskilda
människor. <tab><i>Rg.</i>

<b>Eyth, Max.</b> Plog och skruvstäd (Hinter Pflug und Schraubstock). Ur en
vandrande ingenjörs anteckningar. Övs. fr. ty. av V. Christoffersson. [Med
inledning av Harald Wägner.] Å. & Å. 1922. 215 s. (Klassiska romaner
utvalda av Fredrik Böök.) <i>Hcef.</i> <tab><b>5:50.</b>

Författaren tecknar med fart och gott humör bilder av sitt arbete som teknisk banbrytare
i Egypten och Amerika. Innehåller nog åtskillig överdrift men är, särskilt vid
Amerikaskildringen, mycket underhållande. <tab><i>Rg.</i>

<b>Maeterlinck, Maurice.</b> Maria Magdalena. Drama i tre akter. Övs. [fr.
fra.] av Hugo Hultenberg. 2 uppl. Nst. 1922. 95 s. <i>Hcej.</i> <tab><b>2:25.</b>

Stycket tycks ha skrivits för att ge en skådespelerska en virtuosroll. Det visar ytlig
skicklighet men saknar fullständigt vad vi kräva av djup och höghet vid ett sådant ämnes
handhavande och gör minst sagt pinsamt intryck. <tab><i>Rg.</i>

<b>Maupassant, Guy de.</b> Bel-Ami. Övs. fr. fra. av Erie Swenne. A. B. 1923.
384 s. <i>Hcej.</i> <tab><b>4:50.</b>

Är en bekant och mästerlig skildring av en tämligen obegåvad underhuggarnatur, som
genom sin tur hos kvinnorna drages fram i Parislivet, blir journalist, politiker, får inflytande
och pengar. Boken företer en samling människor, vilka man i det hela vill kalla välklätt
pack — men så mångsidig och objektiv är Maupassants skildringskonst, att han får fram
något mänskligt även hos de flesta av dem. Boken lämpar sig bäst för mogna
människor. <tab><i>F. V.</i>

<b>Mikkelsen, Ejnar.</b> Hämnaren. En skildring från Alaska. Övs. fr. da. av
Erik Norling. Nst. 1922. 201 s. <i>Hceda.</i> <tab><b>4:50.</b>

En kulturskildring i romanform från eskimåernas länder. Författarenor ej bära kännare
av land och folk; han härskar över romanens teknik och har lyckats lyfta boken på ganska
högt plan. <tab><i>Rg.</i>

<b>Penseldrag.</b> En kinesisk makas kärleksbrev. Fr. eng. till sv. av Elisabeth
Krey-Lange. W. & W. 1922. 174 s. <i>Hcee.</i> <tab><b>4:75,</b> inb. <b>9:—.</b>

Den med kinesisk kultur förtrogne behöver ej läsa långt för att finna, att dessa brev <i>ej</i>
äro äkta trots företalets besynnerliga mystifikation. Redan det att för varje kines så
välbekanta saker som bröllopståg beskrivas på det omständligaste sätt, röjer »det främmande
ögat». Rena misstag angående skrivtecknen m. m. förekomma också. Viktigare är dock, att

själva uppfattningen är mera engelsk än kinesisk. Detta hindrar emellertid ej, att många
verklighetsdrag torde vara för genomsnittsläsaren obekanta (t. ex. det å sid. 72 ff. antydda). Boken
torde därför vara njutbar för dem, som finna Österlandet för starkt i all dess ursprunglighet
och föredraga att »inta» detsamma i för Västerlandet avpassade doser. <tab><i>H. Sg.</i>

<b>Rung, Otto.</b> När vattnen sjönko. Roman från rekonstruktionstiden. Till
sv. [fr. da.] av Robert Larsson. H. G. 1922. 247 s. <i>Hceda.</i> <tab><b>6:50.</b>

En bild från jobbardömets avveckling. Visar författarens kända förmåga men verkar något
ansträngd. Rung lyckas bättre, när han nyttjar folkligare ton och håller sig inom danska
litteraturens övliga råmärken. <tab><i>Rg.</i>

<b>Spitteler, Carl.</b> Imago. Ett stycke mänsklig tragi-komedi. Övs. [fr. ty.]
av Teresia Eurén. A. B. 1922. 327 s. <i>Hcef.</i> <tab><b>4:50.</b>

Romanen, som på originalspråket utkom 1906, är ett av den schweiziske Nobelpristagarens
mest mognade verk. Ämnet — säkerligen behandlat med stark självbiografisk anstrykning —
är en genialisk mans sökande efter den ideala dygden och skönheten. Förf. har ej helt lyckats
sammansmälta det realistiska händelseförloppet med det personifierade själslivets fantastiska lek,
men boken ger en fin och uppriktig inblick i ett egenartat konstnärspsyke och är genomsyrad
av en välgörande humor. <tab><i>H. K.</i>

<b>Tagore, Rabindranath.</b> Skeppsbrottet. Övs. av August Carr. Nst. 1921.
408 s. <i>Hcep.</i> <tab><b>17:—,</b> inb. <b>19:50.</b>

När man läser denna historia, förvånas man över hur lika människorna innerst äro överallt.
Utbyttes de sällsamt klingande indiska namnen mot europeiska, skulle man kunna tro
sig läsa en vanlig västerländsk roman, vanlig även i den bemärkelsen, att innehållet är föga
märkligt från psykologisk eller estetisk synpunkt. Mest sätter man kanske värde på de
inblickar i indiskt liv och tänkande, som ges »mellan raderna». Föräldrarna bestämma alltjämt om
sönernas och döttrarnas giftermål, de nygifta få ej se varandra förrän efter bröllopet o. s. v.
Men många oväntade drag möta oss också. Så t. ex. förekommer bland huvudpersonerna en gladlynt
och trevlig gumma, som själv är strängt asketisk och bära äter ett fruktmål om dagen samt
iakttager en mängd religiösa regler, men alis inte vill, att hennes son, en framstående läkare,
skall leva på samma sätt som hon. Asketism är inte för manfolk, menar hon. — När det
skildras, hur hjälten och hjältinnan efter många äventyr och förvecklingar äntligen finna
varandra, blir hela tonen på ett obeskrivligt sätt indisk och österländsk. <tab><i>H. Sg.</i>

<b>Terhune, Albert Payson.</b> »Lad». Övs. [fr. eng.] av Hildur Löthner. 2
uppl. A. B. 1922. 344 s. <i>Hcee.</i> <tab><b>6:50.</b>

Det är icke alis förvånansvärt, att denna bok utgått i en andra uppl., ty den är icke blott
mycket välskriven utan därjämte synnerligen trevlig och detta icke blott för dem, som älska
djuren utan för vern som helst. »Lad» är en collie med ett underbart förstånd och hans
bravader förefalla icke att vara uppdiktade. Han är utrustad med alla de egenskaper, som göra
en sällskapshund till en nästan omistlig kamrat och vän, och man följer hans öden med ett
starkt intresse. Boken kan gärna finnas i folkbiblioteken. Tyvärr har den alltför många
korrekturfel. <tab><i>J. F.</i>

<b>Wells, H[erbert] G[eorge].</b> Hjärtats lönnliga vrår. Till sv. [fr. eng.] av
K. Stubbendorff och E. Björk. Sv. andelsf. 1922. 261 s. <i>Hcee.</i> <tab><b>5:—.</b>

Wells blir nog ibland lite tröttsam. Han kastar sig över än den ena, än den andra av
de frågor, som röra sig i tiden. Denna stora reciptivitet är ju visserligen hans styrka; han är
en registrator i stor stil av vad som dessa sista decennier sysselsatt den tänkande mänsklig
heten, och han kan därvid göra en så fin och träffande analys som t. ex. i Mr Britling över
stämningarna i krigsutbrottets England. Men avigsidan är en benägenhet att kvasifilosofera
över allt upptänkligt, och man har svårt att finna någon fast ledtråd i hans författarskap. —
Föreliggande arbete är en liten utflykt på psykoanalysens sexualpsykologiska marker med en
del världsekonomiskt resonemang, särskilt hänförande sig till bränslefrågan, på köpet. Men
vart författaren egentligen vill hän, förefaller synnerligen oklart. — Översättningen är tyvärr
störande dålig. <tab><i>G—a L.</i>


<b>Bolander, Carl-August.</b> Den hoppande lågan. W. & W. 1923. 204 s <tab><b>4:75.</b>

Denna bok skildrar en okänd och geniaspirerande diktarynglings fattiga liv i tomma och
gigantiska drömmar, skildrar det med medömkan men också med varm sympati. En del
satiriska Stockholmsbilder äro ramverk omkring centralfiguren, något flyktigt men ibland lustigt och
skarpt skisserade. Bokens gestaltningsförmåga motsvarar inte den verkliga men »hoppande»
låga, som onekligen brinner i den och trots allt gör den till ett levande, fastän ofullgånget
verk. <tab><i>F. V.</i>

<b>Freudenthal, Per,</b> [pseud.:] <i>Ode Balten.</i> Resa till Venus. W. & W. 1923.
206 s. <tab><b>4:50.</b>

Är ett försök till satir över det kapitalistiska samhället, någon gång galghumoristiskt
lyckad men i allmänhet liksom så många andra dylika alltför teoretiserande för att bliva komiskt
verksam. Stilen är som alltid hos Freudenthal god. <tab><i>F. V.</i>

<b>Hedberg, Tor.</b> Nationalmonumentet. Ett lustspel. A. B. 1923. 164 s. <tab><b>4:75.</b>

Ett roligt och intelligent lustspel med flera goda typer: den verklige unge konstnären,
bohémeaktig, oefterrättlig och ovärdslig; hans kvinnliga modell, impulsiv och feminin, en
gammal adlig kavaljer, som humoristiskt överlägset finner sig i vår demokratiska tid, en
ypperlig socialdemokratisk riksdagsman av smart skollärartyp, en syndikalist m. fl.
»Nationalmonumentet», som den unge bildhuggaren skall göra och som planerats av andra än strängt
konstnärliga skäl, blir endast händelsernas drivhjul. Stycket visar ännu en gång, att Tor Hedberg
är vår främste nutidsdramatiker. <tab><i>F. V.</i>

<b>Hede, Gunnar.</b> Arrende. Berättelser. A. B. 1922. 193 s. <tab><b>4:75.</b>

Anspråkslöst, sakkunnigt och varmt berättade historier om torpare och bönder i östgötabygden.
Genom sin vederhäftighet och sin egen allestädes framskymtande sympati lyckas Hede
väcka läsarens intresse för de små öden som fullbordas i kojorna kring Roxen. Stilen är
flärdlös och klar; för en konstnärligt kräsen publik äro dessa noveller dock knappast avsedda. <i>R. Sdt.</i>

<b>Holmström, Maria.</b> Majorens dotter. W. & W. 1923. 192 s. <tab><b>4:75.</b>

En skildring av en ung flicka, hennes liv och prövningar, men avgjort talanglös. <tab><i>F. V.</i>

<b>Jändel, Ragnar.</b> Havets klockor. Dikter. Tiden 1923. 85 s. <tab><b>2:75.</b>

Jändel har publicerat flera diktsamlingar med spröd, spiritualistisk lyrik. Den kan vara
rätt amatörmässig men det förnimmes i dess bästa ting en ren ton, än lätt elegisk, än religiöst
livsprisande, lågmäld och innerlig. J. tillhör »det inre livets» poeter. <tab><i>F. V.</i>

<b>Lundahl, Josef.</b> Det ofrånkomliga. Berättelse. Sv. andelsf. 1923. 134 s. <tab><b>6:—.</b>

En tafatt uppbyggd historia av en förf. med mänskliga och andliga intressen men utan
diktarbegåvning. <tab><i>F. V.</i>

<b>Lybeck, Mikael.</b> Schopenhauer. Scener ur hans ungdom. [Drama.] A. B.
1922. 103 s. <tab><b>3:50.</b>

Ett försök att dramatisera filosofens ungdomshistoria. Författaren har ej riktigt fått luft
under vingarna; boken verkar matt. <tab><i>Rg.</i>

<b>Nerman, Ture.</b> Samlad vers. 1, 2. Tiden 1922. <tab>à <b>3:50.</b>

Författaren är på samma gång smidig, kvick, slagfärdig och äkta poet. Detta gör hans
politiska och andra agitationsdikter till något alldeles för sig. Fängslande — men något mindre
självständiga — verka också hans kärleksdikter, fast de sällan gripa i djupare strängar. Hans
glada tjuvpojkslynne har gjort honom uppburen också av bittra politiska motståndare. <tab><i>Rg.</i>


<b>Rosén, Sven.</b> Äventyr i Akvilonien. Nst. 1923. 275 s. <tab><b>5:50,</b> inb. <b>7:—.</b>

Förf. låter sin hjälte resa i »akvilonernas» land och se hur man där överdrivet intresserar
sig för sprit- och matfrågor, för brottare och cirkus etc. och hur pedantiskt allt inrättas efter
abstrakt matematiska eller opraktiskt statistiska synpunkter o. s. v. Det är med andra ord en
satir mot »Sverige just nu», och denna straffpredikan sätter fingret på flera sjuka punkter.
Någon gång gör den även den avsedda besatta effekten men saknar för det mesta verkligt
humör, liksom de uppträdande personerna sakna diktens liv. Kan dock möjligen för
innehållets skull rekommenderas åt biblioteken. <tab><i>F. V.</i>

<b>Stubbendorff, Knut.</b> Prinsessan och trollen. A. B. 1923. 236 s. <tab><b>4:75.</b>

Boken innehåller tre noveller, av vilka den första är en icke oäven skildring av slavisk
kvinnopsyke motställd germansk. De andra äro mindre betydande, men förf. saknar ej talang. <i>F. V.</i>

<b>Söderlund-Hammar, Hanna.</b> Den yttersta skärven. A. B. 1922. 190 s. <tab><b>4:25.</b>

En bygdehistoria om en ung flickas törnestig genom fattigdom och skam, orättmätiga
misstankar och lömska anslag till hedersam hustruvärdighet och allmän aktning. Berättelsen löper
snabbt och ledigt, utan tyngande longorer. Stilen vittnar om förtrogenhet med bibliskt
uttryckssätt och kan ibland nå goda resultat i det kärva, koncentrerade. Lika märkbara, men
betydligt mindre klädsamma äro reminiscenserna från Selma Lagerlöf, vars ömtåliga människoskildring
och djupt personliga stilkonst vid efterbildning ofelbart blir starkt irriterande. <tab><i>R. Sdt.</i>

<b>Wilhelm.</b> Selene. Dikter. Nst. 1922. 105 s. <tab><b>3:50,</b> inb. <b>5:25.</b>

Denne författares personlighet är tillräckligt rik och skiftande att göra vad han skriver
fängslande. Men han har för lätt för versen och lägger ej alltid på sin diktning ned det arbete
som tarvades. På sista tiden torde han ha splittrat sina krafter; därför innehåller boken vid
sidan av verkligt goda ting också en del vårdslösat och mindre värdefullt. <tab><i>Rg.</i>

<b>Wägner, Elin.</b> Den namnlösa. A. B. 1922. 341 s. <tab><b>7:50.</b>

I den namnlösa står Elin Wägner åter på den mark varifrån hon hämtat stoffet till sin
kanske starkaste bok, Åsa-Hanna. Skådeplatsen är denna gång flyttad från bondstugorna till
prästens hus, som bakom sina väggar döljer en hel värld av vanvett, ångest och högsta nöd.
Här utspelas sista akten av en hetsad kvinnas stilla tragedi. Hur detta förfuskade och
skenbart värdelösa människoliv i själva slocknandet förmår höja sig till ett högre berättigande och
bli till räddning för en annan nödställd, det visar Elin Wägner med inträngande själskunskap
och en konstnärlig säkerhet, som når sitt mål med mycket anspråkslösa medel. Också i de
ömtåligaste faserna av den namnlösas långa dödskamp talas vardagens språk och försummas
inget av ett lantligt hushålls triviala göromål, och dock stiger där ur den försynta, lågmälda
skildringen som en fin doft av hjärtats godhet, av förstående, förlåtande och hjälpbringande
människokärlek. — Utan tvivel måste denna bok räknas som en av Elin Wagners bästa. <tab><i>R. Sdt.</i>

</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>

<b>Spolén, Ernst.</b> Ditt hem, hur det bygges och inredes. N. o. k. 1923.
123 s. Ill. (Natur o. kultur 18.) <i>Ica.</i> <tab><b>2:25,</b> inb. <b>3:—.</b>

Arkitekten Spolens handbok är till stor del en rent praktisk rådgivare, och kapitlen om
kökets betydelse, litet materiallära och exemplen på arbetsbeskrivning och entreprenadkontrakt
äro synnerligen upplysande och värdefulla för varje byggherre. Den bifogade utredningen om
byggnadskonstruktionernas inverkan på bostadens uppvärmning (av annan författare) synes
däremot onödigt detaljerad och teoretisk. Och en del av boken är helt personlig i synpunktei
och tycken. Utmärkta äro de partier som reda upp vissa arkitektoniska grundbegrepp om pro
portioner, plandisposition o. d. Däremot torde förfrs distinktion mellan begreppen
»hemkultur» och »rumskultur» icke ha utsikt att vinna större anslutning, i synnerhet som
illustrationerna icke verka klargörande i fråga om skillnaden. <tab><i>A. B—s.</i>

<b>Strengell, Gustaf.</b> Staden som konstverk. En inblick i historisk stadsbyggnadskonst.
A. B. 1922. 270 s. Ill., kart., litt. <i>Ica.</i> <tab>Inb. <b>12:—.</b>

Den finske konstförfattaren har med denna bok åsyftat att ge en konstpedagogisk bilderbok,
i varje särskilt fall kommenterad och förklarad. Ett ofantligt bildmaterial från alla
länder och tider är sammanträngt inom en trång ram och ger verkligen en inblick i
stadsbyggnadskonst. Det svagaste i boken är titeln, ty en stad kan aldrig vara ett konstverk — det
vore inte ens önskvärt, men förf. menar att han velat gripa skönhetssidorna av stadens väsen,
de må vara tillfälligheter eller avsiktligt skapade. Hans estetiska synpunkt lägger vikten på
renässansens, barockens och 1700-talets insatser, och han är lyckligt frigjord från de
romantiska ensidigheter som vidlådde betraktelsesättet på detta område för ännu några år sedan.
Boken kräver någon konsthistorisk grund hos läsaren, men är synnerligen tillgänglig. <tab><i>A. B—s.</i>

</chapter>
<chapter name="K. Historia.">
<h3>K. Historia.</h3>
<b>Schück, Henrik.</b> Kulturhistoriska skisser. H. G. 1922. 266 s. <i>Kc.</i> <tab><b>7:—.</b>

Den frejdade kultur- och litteraturhistorikern har här sammanfört en samling essayer
behandlande: Nordisk folktro och nordisk religion; Svenska forndikter och finska runor; Bysans
och Norden; Skötkonung eller Skotkonung [en förklaring av Olof Skötkonungs namn]; Rostock
och Sverige [med anledning av Rostocks universitets jubileum]; Ett blad ur Uppsalas krönika
[ang. ordnandet av stadens brandväsende i äldre tid]. — En rabbin vid Uppsala universitet
[från början av 1700-talet]. — Ur Gustaf Reuterholms dagbok [mitten av 1700-talet]. — Gustaf
III:s svenska akademi. — Stockholm på Bellmans tid. — Erik Sjöberg och Henrik Palmaer.
— Carl Gustaf Malmström. — Den talangfulla draken [en sagohistorisk redogörelse för motivet
i Hj. Söderbergs skämtsaga]. — Ur julens saga.

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Molière.</sc> <b>Küntzel, Hans.</b> Molière. H. G. 1923. 85 s. (De största
märkesmännen 14.) <i>Lb.</i> <tab><b>1:50.</b>

En kortfattad men vederhäftig och saklig redogörelse för Molières levnad och
författarskap, vilande på den moderna franska forskningens resultat. Det begränsade utrymme, som
stått författaren till förfogande, har emellertid hindrat honom från att annat än i allra största
korthet beröra Molières föregångare och samtida inom litteraturen, varigenom bilden fått ett
något för begränsat perspektiv. För närmare studium av periodens litterära utveckling kan
hänvisas till avd. 4 av Schücks Allm. litteraturhistoria (se Bibl.-bl, årg. 1923, s. 87). <tab><i>O. W—n.</i>

<sc>Tolstoj, Sophie.</sc> Grevinnan Sophie Tolstojs självbiografi. Med företal och
noter av Vasilij Spiridonov. Övs. från den engelska Övs. av E. Brusevitz. A. B.
1923. 110 s. <i>Lb.</i> <tab><b>3:50.</b>

Leo Nikolajevitsch Tolstoj, den store ryske författaren och samhällskritikern, gifte sig år
1862 med den då blott 18-åriga Sofia Andrejevna Bers, tillhörande en ursprungligen från
Tyskland härstammande men sedan ett par generationer i Ryssland bosatt familj. Äktenskapet var
till en början mycket lyckligt men blev med tiden allt mer och mer disharmoniskt, beroende
på omöjligheten att förena grevinnan T:s praktiska syn på tingen med hennes makes sociala
utopier. Misstämningen inom familjen steg slutligen ända därhän att T. i ett anfall av
förtvivlan flydde från sitt dittillsvarande hem, godset Jasnaja Poljana, som han icke mera återsåg.
Flyktens vedermödor blevo honom nämligen övermäktiga, och den 20 nov. 1910 avled han i
byn Astapovo.— Grevinnan T:s självbiografi skildrar i korta drag hur hon uppfattat sitt
äktenskap och vilken ställning hon intagit till de tilldragelser, som ledde till brytningen inom
detsamma. Framställningen, ehuru knappast särdeles djupgående eller psykologiskt skarp, äger
dock ett betydande intresse och får anses som ett viktigt dokument till Tolstojs levnadshistoria.
— Den form, vari arbetet framträder, är i hög grad vårdslösad; så står t. ex. på s. 21, r. 3
nedifrån farfar i st. f. morfar; s. 23, r. 1 ovanifr. Blüchner i st. f. Buchner; s. 49, r. 13 ovanifr.
Epiktatos i st. f. Epiktetos o. s. v. <tab><i>O. W—n.</i>

</chapter>
<chapter name="N. Geografi.">
<h3>N. Geografi.</h3>
<b>Halfvarsson, Hans.</b> Från land och strand vid Ljunga älv. Berättelser om
strid med björnar och andra underbara händelser. Nst. 1923. 124 s. <i>Ncp.</i> <b>3:—.</b>

Föreliggande lilla samling berättelser från Medelpad (närmast Haverö socken) handlar till
mycket stor del om den i därvarande bygder på 1800-talets första halft ryktbare björnjägaren
Jon Svensson. Hans äventyr på björnjakter äro trevligt skildrade, stilen är enkel och
okonstlad och frånvaron av jaktskildringarnas vanliga överord och tråkiga detaljer om den »medhavda
matsäcken» erkännansvärd. Man får en god inblick i det slitsamma livet bland bönderna ute
i de stora skogsobygderna och om fäbodjäntornas kamp mot de talrikt förekommande björnarna.
Dessutom innehåller boken några berättelser om trollkarlar och blåkullafärder och ger i dessa
en bild av befolkningens psyke. Förf:s vän, d:r E. N. Söderberg, har inlett boken med en
»Norrländsk hembygdssång». <tab><i>J. F.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Hasselrot, Axel.</b> Författningshandbok för elektrotekniker. Fah. 1921.
227 s. <i>Oecb.</i> <tab><b>10:—.</b>

Utgör en sammanställning av de lagbestämmelser, som handla om elektricitetens tekniska
användning. <tab><i>I. B.</i>

<b>Nordisk</b> statistisk tidskrift. Utg. av Thor Andersson. Bd 1 (1922). 4
häften. <i>Oi.</i> <tab><b>25:—.</b>

Till ifrågavarande tidskrift ha ett flertal skandinaviska och några andra europeiska
statistiker lämnat bidrag, behandlande både den teoretiska statistiken, den praktiska eller
administrativa och socialstatistiken. Inom den första gruppen märkas särskilt »Die Variationsbreite
beim Gaussschen Fehlergesetz» av Bortkiewicz samt avhandlingen av Tschuprow berörande ett
par av probabilitetskalkylens omstridda problem. Statistikens organisation i Sverige, Danmark,
Finland, Island och Förenta staterna ha även sakkunnigt behandlats, varjämte de från
universiteten och ett flertal forskare avgivna yttranden om statistiken vid Sveriges universitet
offentliggjorts. Rikast företrädd är socialstatistiken genom en följd av uppsatser om
jordbruksstatistik och befolkningsstatistik; aktuella ämnen äro krigets inflytande på nativiteten enligt
Österrikiska källor (av E. Czuber) och den ryska lantbruksräkningen 1916 och 1917 (Stan.
Kohn). Den matematiska statistikens praktiska användbarhet illustreras väl av en uppsats om
väderleksförutsägelsernas effektivitet. En följd av delvis utförliga litteraturgranskningar samt
en statistisk bibliografi avse att uppehålla kontakten med utlandets vetenskapliga produktion. <i>C. R—b.</i>

</chapter>
<chapter name="P. Teknologi.">
<h3>P. Teknologi.</h3>
<b>Berglund, Vilh[elm].</b> Elektricitetslära för lärlingsskolor och yrkesskolor. 2
uppl. Nst. 1923. 152 s. Ill. <i>Pc.</i> <tab><b>2:90,</b> inb. <b>3:45.</b>

En trevligt skriven, lättfattlig och värdefull lärobok i elektroteknik, huvudsakligen byggd på
väl valda experiment. <tab><i>I. B.</i>

<b>Bildmark, Knut.</b> Entreprenadbok för husbyggnadsarbeten. En ledning vid
utarbetande av beskrivningar, kontrakt och andra entreprenadhandlingar m. m.
A. V. C. 1921. 400 s. <i>Pp.</i> <tab>Inb. <b>14:—.</b>

Boken är i huvudsak avsedd att underlätta fackmannens arbete vid uppgörande av de
handlingar, som krävas för uppgörande av avtal om byggnadsarbeten. I vissa delar kan den även
vara den intresserade lekmannen, som bygger ett hus, till nytta. <tab><i>I. B.</i>


<b>Carlson, Hugo,</b> o. <b>Finn, Axel.</b> Handledning i metallbearbetning. Bv. 1923.
79 s. <i>Pe.</i> <tab><b>3:—.</b>

Innehåller korta beskrivningar över de vanligaste mätverktygen samt metoderna för
härdning, anlöpning oçh svetsning. <tab><i>I. B.</i>

<b>Ericsson, Nils.</b> Flygplansmodellen, dess konstruktion och tillverkning. [See.
1921.] 45 s. Ill., litt. <i>Prd.</i> <tab><b>1:—.</b>

Med anvisningar hur man själv skall kunna förfärdiga sådana. <tab><i>I. B.</i>

<b>Haeder, H.,</b> o. <b>Haeder, W.</b> Maskinteknisk handbok: »Konstruieren und
Rechnen». 9 uppl. Övs. [fr. ty.] i samråd med specialister av F. Lindholm.
Bd 1: h. 1—11; 2: h. 1—9 (forts.). Övs., Skönvik 1921—23. <i>Pb.</i> <tab><b>55:—.</b>

Bd 1. Maskinelement. Mekanik. Hållfasthetslära. — Bd 2. Exempelsamling.

Ovanstående arbete är en förtjänstfull översättning av ingenjörerna Haeders »Konstruieren
und Rechnen». Den utmärker sig för sin klara och överskådliga uppställning och framför allt
för sin rikhaltiga samling av direkt från det praktiska livet hämtade räkne- och konstruktionsuppgifter
med fullständiga lösningar. Ur innehållet märkes: Teknisk matematik, Räknestickan,
Mekanik, Hydraulik, Värme, Angå, Hållfasthetslära, Maskinelement, Transmissioner, Rör,
Avstängningsanordningar för vätskor, Packboxar, Behållare och cisterner, Cylinderlock, Cylindrar,
Lyftanordningar, Bromsanordningar, Spärranordningar, Pelare, Balkar, Fackverkskonstruktioner,
Värmeöverföring, Elektricitet, Hiälptabeller, Konstruktionsregler etc. Förutom räkneexempel
över dessa områden finnas sådana rörande Ångpannor, Ångmaskiner, Ångturbiner, Pumpar,
Explosionsmotorer, Generatorer, Grafostatik, Kostnadskalkyl, Roterande maskindelar, Vattenhjulsaxlar,
Hydrauliska kranar, Lager, Motorbåtsbyggnad samt anvisningar för teknisk ritning m. m. <tab><i>I. B.</i>

<b>Hallin, Gustav.</b> Handbok för stålbehandlare. Gustav Hallins härdskola,
Dannemora. 1920. 384 s. <i>Pe.</i> <tab>Inb. <b>10:—.</b>

En värdefull studie- och uppslagsbok såväl för den på området praktiskt som teoretiskt
arbetande. Efter en kortare redogörelse för tackjärnets framställning övergår författaren till
beskrivning av de olika stålsorternas framställning och legering med andra ämnen. Härefter
följer ett kapitel om materialprovning. Huvudparten av boken är ägnad åt stålets behandling ur
såväl teoretisk som praktisk synpunkt. <tab><i>I. B.</i>

<b>Holmgren, Torsten.</b> Landsbygdselektrifiering. Hjälpreda vid distribution och
användande av elektrisk energi på landsbygden. Tisell 1922. 313 s. Ill., kart.
(Handb. f. elektrotekniker 3.) <i>Pc.</i> <tab>Inb. <b>6:—.</b>

En fullständig uppslagsbok för alla hithörande frågor. <tab><i>I. B.</i>

<b>Holmgren, Torsten,</b> o. <b>Stedt, C[laes] A[xel].</b> Underlag för beräkning av
starkströmsledningar ur elektrisk synpunkt, med tabeller och diagram,
sammanförda och uträknade inom Elektriska prövningsanstalten, Stockholm. Tisell 1922.
161 s. Ill. (Handb. f. elektrotekniker 4.) <i>Pcb.</i> <tab>Inb. <b>6:—.</b>

Arbetet avser att utgöra en i möjligaste mån fullständig uppslagsbok, med vars hjälp man
enligt gängse metoder korrekt kan bestämma ledningsarea, spänningsfall, effektförluster etc. hos
elektriska starkströmsledningar för normalt förekommande fall. <tab><i>I. B.</i>

<b>Johansson, Per.</b> Elektromotorisk drift. 1 (2 uppl.), 2. Verkstädernas förl.
1921, 22. Ill. <i>Pca.</i> <tab>Inb. <b>3:—.</b>

Två lättfattliga och värdefulla handböcker för alla som praktiskt syssla med elektriska
motorer. <tab><i>I. B.</i>

<b>Kaijser, C,</b> o. <b>Fogelberg, S.</b> Sveriges småglasindustri. Studier. A.-B.
Svenska kristallglasbruken 1922. 156 s. Ill. <i>Pg.</i> <tab><b>6:—.</b>


En intressant och ingående skildring av småglasets (alltså ej fönsterglas o. d.) egenskaper
och tillverkningssätt samt därtill behövliga råmateriel. <tab><i>I. B.</i>

<b>Kjellander, Karl.</b> Svensk drogist-handbok. Uppslagsbok för färg-, drog-
och kemikaliehandlare samt tekniska fabrikanter. 2 uppl. Zetterlund & Thelanders
boktryckeri a.-b. 1922. 544 s. <i>Pm.</i> <tab>Inb. <b>18:50.</b>

En mycket mångsidig och användbar bok. Innehåller först ett litet varulexikon, där en
stor mängd kemisk-tekniska ämnen på ett lättfattligt sätt beskrivas. Härefter följer en mycket
utförlig namnförteckning över de vanligaste kemiska orden samt deras översättningar till latin,
tyska, engelska och franska. Bland det, övriga innehållet märkes: utdrag ur tulltaxan, några
arbetsmetoder inom hantverksmåleriet, förordningar angående alkoholhaltiga preparat, angående
mått och vikt, eldfarliga oljor, apoteksvarustadgan, giftstadgan o. s. v. <tab><i>I. B.</i>

<b>Malmberg, Gunnar.</b> Kemikalielära för amatör- och yrkesfotografer samt
reproduktionstekniker. Ch. 1922. 95 s. (Chelius nyttiga böcker 9.) <i>Pn.</i> <tab><b>2:50.</b>

Ett litet kemiskt lexikon innehållande beskrivning av alla för en fotograf behövliga
preparat. Dessutom innehåller boken en del råd för tillredning av fotografiska lösningar och
tillvaratagande av silver-, guld- och platinarester. <tab><i>I. B.</i>

<b>Pero, Paavo.</b> Mekanisk teknologi för industriskolor. Övs. fr. fi. av Arne
O. Strömmer. 2 uppl. B. & B. 1920. 512 s. Ill. <i>P.</i> <tab>Inb. <b>16:—.</b>

En utförlig och god bok avsedd för den lägre tekniska undervisningen. Innehåller läran
om verktygen, inom metallindustrien använda maskiner, framställningsmetoder för järn och stål
och dessa ämnens bearbetning, läran om metallerna samt träets egenskaper och bearbetning. <i>I. B.</i>

<b>Richert, J[ohan] G[ustaf].</b> Tekniskt-vetenskaplig forskning i England.
Erfarenheter frän en studieresa. Sv. teknologfören. 1920. 17 s.
(Ingeniörsvetenskapsakad. meddel. 2.) <i>P.</i> <tab><b>1:50.</b>

En redogörelse för ett besök i det 1915 inrättade Departement of scientific and industrial
research i London och för det forskningsarbete som igångsatts här på det tekniskt-vetenskapliga
området. Av intresse endast för specialbibliotek.

<b>Roesler, Ernst.</b> Förbränningsmaskiner. Med särskild hänsyn till användningen
av flytande bränsle. Lståhl 1922. 252 s. Ill. <i>Pbbb.</i> <tab>Inb. <b>15:—.</b>

En av våra förnämsta läroböcker på området. <tab><i>I. B.</i>

<b>Schwanenflügel, W[alter].</b> De tekniska framstegen under det nittonde
århundradet. Övs. fr. da. av Axel Nihlén. Nst. 1921. 199 s. Ill. (Det
nittonde århundradet.) <i>P.</i> <tab><b>11:50.</b>

Under intet århundrade har tekniken med sådana stormsteg gått framåt som under det
nittonde. Ja, alla föregående århundrandes framsteg tillsammans gå ej upp mot detta endas. Att
skriva dess glänsande historia bör således vara en tacksam och givande uppgift. Förf. har
också i sitt arbete lyckats giva läsaren en aning om allt det underbara, som sett dagen. På ett
fängslande sakrikt och för alla lättfattligt sätt redogör han för järnet och stålet, ångmaskinen,
samfärdsmedlen, elektrotekniken, den kemiska storindustriens och boktryckarkonstens utveckling.
Boken borde ej blott läsas av naturvetenskapligt intresserade. Verket kan ej undgå att
intressera även den mest humanistiskt lagda och lämnar värdefulla synpunkter. Ett flertal mycket
instruktiva, delvis historiska, bilder illustrera boken. <tab><i>I. B.</i>

<b>Skånberg, Carl.</b> Den elektriska utrustningen å automobiler, motorcyklar och
motorbåtar. Redogörelse för grunderna i dithörande anordningar, beskrivningar
å olika tändnings-, belysnings- och startsystem samt dessas skötsel och vård.
Å. & Å. 1922. 229 s. Ill. <i>Pr.</i> <tab>Inb. <b>8:50.</b>

En god handledning. Är samtidigt en lättfattlig lärobok i elektroteknik. <tab><i>I. B.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>
<b>Bergström, Hilding.</b> Handbok för kolare. N. bokh. 1922. 168 s. Ill. <i>Qf.</i> <tab>Inb. <b>3:—.</b>

En sakkunnig och vederhäftig handbok i mil- och ugnskolningens praktiska utövning. <tab><i>I. B.</i>

<b>Ekholm, Nils,</b> o. <b>Svedenborg, G[ustaf] V[ilhelm] E[manuel].</b> S. A.
Andrées ballongfärd mot nordpolen 18 11/7 97. Några minnesord. Sv. motortidn.
förl. 1922. 68 s. Ill., portr., litt. (Kungl. Sv. aeroklubbens skriftser. 6.) <i>Qje.</i> <b>2:—.</b>

En skildring av Andrées polarfärd samt förhistorien till densamma. <tab><i>I. B.</i>

<b>Elektrotekniken</b> i lantbrukets tjänst. Tisell 1922. 223 s. Ill. <i>Qda.</i> <tab><b>10:—.</b>

Föredrag hållna under elektriska veckan i Stockholm mars 1922. <tab><i>I. B.</i>

<b>Rosén, Nils,</b> o. <b>Molander, Arvid R.</b> Havsfiskar och havsfisken. N. o. k.
1923. 144 s. Ill. (Natur o. kultur 19.) <i>Qgb.</i> <tab><b>2:25,</b> inb. <b>3:—.</b>

Kännedomen om de ekonomiskt betydelsefullaste havsfiskarnas biologi har under de båda
senaste årtiondena, särskilt genom den internationella havsforskningens arbeten gjort stora
framsteg. För de viktigaste av de uppnådda resultaten lämnar det föreliggande arbetet en
kortfattad, här och var närmast kompendieartad redogörelse. Framställningen beaktar även
fiskemetoder inom olika länder, varjämte åtskilliga statistiska uppgifter meddelas angående utbytet av
såväl det svenska som större utländska havsfisken. Boken skulle avgjort ha vunnit, om förff.
försett den med anvisningar på litteratur av större allmän betydelse. Såsom framställningen nu
lagts ger den för litet av problem och kanske med hänsyn till det begränsade utrymmet väl
mycket av fakta. <tab><i>W. B.</i>

</chapter>
<chapter name="T. Matematik.">
<h3>T. Matematik.</h3>
<b>Langlet, F[ilip].</b> Geometrisk konstruktions- och projektionslära för tekniska
skolor och självstudier. Ch. 1922. 221 s. Ill. <i>Te.</i> <tab><b>6:—.</b>

En mycket utförlig, praktisk och värdefull handledning. Vackert tryckt. <tab><i>I. B.</i>

<b>Matematiskt</b> tidsfördriv. Kuriositeter. Gåtor. Skämt. W. & W. 1922.
112 s. <i>T.</i> <tab><b>2:50.</b>

Samlingen förefaller rätt ojämn. Bland en hel del trevliga uppgifter finnas tämligen
intetsägande eller sådana som återfinnas i varje algebra för realskolan. <tab><i>I. B.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Bergholm, C[arl],</b> Lärobok i fysik. 1. Allmän fysik. Lb. 1922. 111 s.
Ill. <i>Ucc.</i> <tab>Inb. <b>2:—.</b>

Förefaller väl elementär för realgymnasiet men däremot lämplig för självstudier. <tab><i>I. B.</i>

<b>Brodén, Torsten, Bjerrum, Niels,</b> o. <b>Strömgren, Elis.</b> Matematiken och
de exakta naturvetenskaperna under det nittonde århundradet. Matematik och
mekanik. Fysik och kemi. Astronomi. Nst. 1922. 248 s. Ill., portr., litt.
(Det nittonde århundradet.) <i>U.</i> <tab><b>8:—.</b>

I ovanstående arbete behandlas matematiken av professor Brodén, fysiken och kemien av
professor Bjerrum och astronomien av professor Strömgren. Alla tre ha var och en på sitt

område lyckats skriva verkligt fascinerande redogörelser för sina respektive vetenskapers utveckling,
arbetsmetoder, resultater och mål. Vid läsningen får man ett levande intryck av de olika
forskarnas strävanden, förhoppningar och åsikter, allt på ett sakrikt sätt tillrättalagt och
kommenterat. Av icke ringa intresse äro även de filosofiska och kunskapsteoretiska inlägg, som här
och där äro inflickade. Arbetet illustreras av ett flertal porträtt av framstående forskare.
Värdefulla litteraturöversikter finnas även. <tab><i>I. B.</i>

<b>Ege, Rich.</b> Kön och ålder. Ett bidrag till läran om könskörtlarnas inre
sekretion. Till sv. [fr. da.] med ett företal av Robert Larsson. H. G. 1923.
139 s. Ill. <i>Ugb.</i> <tab><b>4:50.</b>

Den experimentella forskningen Törande den s. k. inre sekretionen har på jämförelsevis
kort tid ryckt upp till ett av biologiens viktigaste och mest resultatrika områden. Icke minst
har studiet av könsorganens inre sekretoriska funktioner och könshormonernas inverkningssätt
bragt i dagen en mängd ganska oväntade ting. Det är detta i hög grad aktuella ämnesområde,
som i ovanstående arbete av den danske biologen Ege göres till föremål för en närmare
belysning. Framställningen sysselsätter sig väsentligen med den av de nämnda hormonerna
betingade könsompräglingen samt om deras inflytande på organismens allmänna vitalitet.
Därjämte avhandlas nyare undersökningar rörande könsbestämmande faktorer.

Om arbetet i dess helhet kan utan överdrift det omdömet fällas, att det alltigenom är
mönstergillt såväl vad stoffurvalet som framställningsformen angår. Det genomandas av en sund
vetenskaplig kritik och ett livligt intresse för uppgiften och kan med fullt fog betecknas som
ett av de allra värdefullaste tillskott vår populärbiologiska litteratur erhållit under senare tid. <i>W. B.</i>

<b>Wesenberg-Lund, C.</b> Från sjö och strand. Populära sötvattenbiologiska skildringar.
Till sv. [fr. da.] av Robert Larsson. A. B. 1923. 125 s. Ill. <i>Ue.</i> <tab><b>3:75.</b>

Den framstående danske sötvattensbiologen ger i detta arbete en serie bilder ur den värld,
som han ägnat ett helt livs intensiv forskning. I stor utsträckning bygger framställningen på
förf:s egna undersökningar i danska sjöar och meddelar en rikedom på iakttagelser, skildrade
så som endast den varme naturvännen förmår. Boken utgör ett ypperligt hjälpmedel för
närmare kännedom om livet i våra sötvattendrag och kan livligt anbefallas för olika åldrar. <tab><i>W. B.</i>

</chapter>
<chapter name="V. Medicin.">
<h3>V. Medicin.</h3>
<b>Baudouin, Charles.</b> Suggestion och autosuggestion. Psykologisk studie
grundad på resultat av den nya Nancyskolans verksamhet. Till sv. av Ivar
Lagerwall. N. o. k. 1923. 250 s. <i>Vmf.</i> <tab><b>5:50,</b> inb. <b>7:25.</b>

B. är icke läkare utan filosof och har under sina studier av psykologi bringats i kontakt
med även de sjukliga sidorna av mänskligt själsliv samt kan därför trots sin ibland något
okritiskt lekmannamässiga syn på en del företeelser giva en utförlig och intressant framställning av
dessa frågor, belyst med talrika sjukdomsfall. Det hela är väsentligen en framställning byggd
på tillämpning av Coué och hans metod jämförd med de hypnotiska fenomenen. <tab><i>J. B.</i>

<b>Bjerre, Poul.</b> Hur själen lakes. Den psykosyntetiska läkekonstens grunder.
N. o. k. 1923. 152 s. Litt. (Natur o. kultur 16.) <i>Vmf.</i> <tab><b>2:25,</b> inb. <b>3:—.</b>

Förf. har tidigare utgivit ett litet mästerligt arbete »Studier i själsläkekonst», och denna
nya bok kan betecknas som en fortsättning på den förra mera historiska framställningen och utgör
författarens egen mera självständiga erfarenhet samlad under den enhetliga bilden av ett enda
visserligen fingerat sjukdomsfall men i typisk och vällyckad framställning av uppkomsten och
utvecklingen av ett visst själslidande. Tyvärr störes intrycket något av det ideligt upprepade
»direktör Karlsson»  samt frånvaron av bekräftelse på att Karlsson blev frisk. <tab><i>J. B.</i>

<b>Coué, Emile.</b> Hur man vinner herravälde över sig själv genom medveten
autosuggestion. Övs. fr. fra. av Emilie Kullman. Biblioteksförl. 1923. 91 s.
<i>Vmf.</i> <tab><b>2:25,</b> inb. <b>3:25.</b>


Mycket har särskilt i dagspressen men även i en del populär-psykologiska arbeten, bl. a.
Baudouins ovannämnda, skrivits om Emile Coué och »couéismen», varför man med ett särskilt
intresse naturligtvis går till ett arbete av C. själv. Man finner då bekräftat det man genom
tidigare studier av andras framställningar om »metoden» haft anledning förmoda, nämligen att
det väsentligaste ligger i C:s egen personlighet och den ända denna förmått skapa på platsen
och genom patienter och adepter. Slutkapitlet om uppfostran är utmärkt. <tab><i>J. B.</i>

<b>Kant, Immanuel.</b> Tanke och hälsa. Utg. av C. W. Hufeland. Till sv.
[fr. ty.] av Olof Rabenius. N. o. k. 1923. 62 s. <i>Vmf.</i> <tab><b>1:50.</b>

»Om själens makt att genom blotta föresatsen bliva herre över sina sjukliga känslor» är
det motto som Kant själv giver denna sin enkla och okonstlade vädjan till våra egna andliga
krafter. Bokens värde, framför allt historiskt men även praktiskt ökas genom Hufelands (1762
—1836) utläggningar och tillägg. En del främmande ord gör ibland läsningen svår för menige
man. <tab><i>J. B.</i>

<b>Lundborg, H[erman].</b> Rasbiologi och rashygien. Nutida kultur- och rasfrågor
i etisk belysning. 2 uppl. Nst. 1922. 165 s. Ill., portr., litt. <i>Vne.</i> <b>3:80,</b> inb. <b>4:70.</b>

Vår kände rasforskare har här samlat fjorton uppsatser från ärftlighetslärans, rasforskningens
och antropologiens områden, lämpade för en större läsekrets. De präglas av hans varma
hänförelse, stora kunskaper i rasvetenskaperna och klara framställning. <tab><i>Rg.</i>

<b>Sundberg, Carl.</b> Läkarvetenskapen och dess samhällsbetydelse under det nittonde
århundradet. Nst. 1920. 170 s. Ill., portr. (Det nittonde århundradet.) <i>Va.</i> <tab><b>12:—.</b>

Inledningsvis skildrar förf. hurusom redan på 1700-talet försök gjordes att grunda
medicinen på naturvetenskaperna och frigöra den från alla »översinnliga» krafter och skildrar därpå
»övergångstiden» i början av 1800-talet och de stora pariseranatomerna samt kommer så in på
den »naturvetenskapliga medicinen» f. o. m. 1840-talet. På ett både intressant och lättfattligt
sätt skildrar han sedan cellärans uppkomst, äggvitekemien, härstamningsläran och alla de stora
medicinska upptäckterna. Bilder och data ur märkesmännens liv göra arbetet ännu mera njutbart,
och med glädje upptäcker man flera berömda landsmän bland vetenskapens heroer. <tab><i>J. B.</i>

</chapter>
<chapter name="Några arbeten om Bohr's atommodell.">
<h2>NÅGRA ARBETEN OM BOHR'S ATOMMODELL.</h2>
Av fil. lic. <sc>Iwan Bolin.</sc>

På grund av oemotsägliga experimentella fakta uppställde Rutherford år 1911 sin atommodell.
Enligt denna skulle atomen bestå av en punktformig positivt elektriskt laddad kärna
med en diameter mindre än en tiotusendel av atomens diameter. På stort avstånd från kärnan
skulle negativt laddade elektricitetsatomer, s. k. elektroner, kretsa i slutna banor, alldeles som
planeterna kring solen. Antalet elektroner är så stort att det neutraliserar kärnans positiva
laddning. För att taga en bild: skulle t. ex. väteatomen kunna förstoras så mycket att den
positiva kärnan bleve lika stor som ett sandkorn, så komme elektronen (väte har endast en)
att bliva av en fotbolls storlek och kretsar på ett avstånd av 5 km från kärnan. Rutherfords
atommodell vidlådde dock en stor nackdel: den var oförenlig med den klassiska
elektrodynamikens lagar. Att förkasta modellen var dock omöjligt, då de experimentella resultaten allt
för tydligt bekräftade dess riktighet. I denna svåra situation uppträdde Bohr och postulerade
helt enkelt att våra vanliga mekaniska lagar ej gälla inom atomernas vadd. Inom atomerna
finnas det vissa s. k. »stationära banor», på vilka elektronerna kunna kretsa utan att, som den
klassiska elektrodynamiken föreskriver, utstråla energi. Sådan utsändes först stötvis i vissa
bestämda kvanta, när atomen »hoppar» från bana till bana. Bohrs teorier gingo stick i stäv mot
alla äldre åsikter, men på grund av de mest glänsande överensstämmelser mellan de slutsatser,
han kunde draga ur sin teori, och en hel del hittills teoretiskt oförklarade experimentella rön
räknas den dock numera till en av vår tids mest givande och geniala uppslag inom den
naturvetenskapliga forskningen. Bohrs första arbeten gällde i huvudsak väte- och heliumatomerna.


På sista tiden har han utsträckt sina undersökningar även till de övriga grundämnena och
beräknat, hur elektronbanorna sannolikt äro belägna hos dessa. De resultat, vartill han härvid
kommit, överensstämma på ett slående sätt med grundämnenas periodiska egenskaper såväl som
med det periodiska systemets fordringar. Vid liknande spekulationer har man förut alltid utgått
från det periodiska systemets fordringar och ur dessa sökt härleda elektronkonfigurationerna.
Bohr har gått andra vägen. Ur allmänna fysikaliska fakta, framför allt ur det oerhört stora
material som ligger samlat i alla spektroskopiska undersökningar, har han härlett elektronbanornas
utseende, och att hans resultat giva en så vacker överensstämmelse med det periodiska systemet
bör därför vara en glänsande bekräftelse både på hans egen teoris bärkraft och det periodiska
systemet.

</chapter>
<chapter name="Arbeten på svenska.">
<h3>Arbeten på svenska.</h3>
<b>Oseen, C[arl] W[ilhelm].</b> Atomistiska föreställningar i nutidens fysik. Tid,
rum och materia. Femton föreläsningar. A. B. 1919. 201 s. (Tidskr. f. elementär
matematik, fysik o. kemi. Tvångsfria tilläggshäft. 1.) <tab><b>9:—</b>

Se Bibl.-bl. 1921 s. 195.

<b>Siegbahn, Manne,</b> Elektricitet, materia, energi. A. B. 1921. 84 s. <tab><b>4:—.</b>

Populär framställning. — Se Bibl.-bl. 1922 s. 143.

<b>Starck, Gunnar,</b> Materiens struktur. Några kapitel ur en ny vetenskap
atomfysiken. 3 uppl. N. o. k. 1923. 185 s. (Natur o. kultur 3.) <tab><b>2:25.</b>

Att boken redan föreligger i en ny upplaga är en borgen så god som någon annan, att förf.
lyckats i sin uppgift att framställa atomfysikens svåra område på ett för den stora
allmänheten lättfattligt och medryckande sätt. På få områden går den vetenskapliga forskningen
framåt med sådana stormsteg som på detta, vilket också de många i boken nyupptagna fakta
ånge. Naturligtvis handlar den, som titeln också anger, ej blott om Bohrs undersökningar,
utan alla till materieforskningen hörande spörsmål äro upptagna till behandling. Även för den
som önskar få en djupare inblick i dessa frågor bör det lilla sakliga och fängslande arbetet
ej sakna sitt intresse.

<b>Tallqvist, Hj[almar],</b> Nyare strålnings- och atomfysik. A. B. 1923. 487 s.
Litt. <tab><b>27:50.</b>

En mycket ingående men på samma gång trots allt lättläst översikt över alla hithörande
frågor. Dock kan endast den, som behärskar studentexamens fordringar i matematik och fysik,
med behållning läsa densamma. Även Tallqvists bok innehåller mycket mera än Bohrs teorier.
Men alla såväl i denna som i Starck's bok beskrivna fenomen bilda dock tillsammans ett helt.
Det är historien om ett av naturvetenskapens intressantaste och mest spännande
forskningsområden. Ur de där frambragta resultaten har Bohrs atommodell byggts upp, den bildar så att
säga sammanfattningen av vårt vetande på detta område. Tallqvists arbete avhandlar elektriciteten
och dess gång genom vätskor och gaser, katod-, kanal-, röntgen- och radiumstrålar, modärn
atomforskning och som avslutning ett kapitel om värmestrålning. För den som ingående vill
sätta sig in i hithörande frågor kan enligt anmälarens åsikt ej något bättre arbete
rekommenderas. En enda nackdel vidlåder den dock. Trots att förf. daterat sitt förord december 1922,
saknas en hel del av de senaste årens mera epokgörande forskningsresultat, och särskilt är
detta att beklaga på de områden, där nya forskningar på ett eller annat sätt ha korrigerat
eller ändrat äldre.

</chapter>
<chapter name="Några viktigare arbeten på främmande språk.">
<h3>Några viktigare arbeten på främmande språk.</h3>
<b>Holst, Helge,</b> o. <b>Kramers, H, A.</b> Bohrs atomteori. Almenfattligt
framstillet. Gyldendal 1922. 135 s. <tab>Da. kr. <b>6:75.</b>

Ur tre synpunkter kan denna bok särskilt rekommenderas: den är skriven av två lärjungar
till Bohr, den är det populära arbete som utförligast avhandlar Bohrs senaste epokgörande

forskningar, den är verkligt lättfattlig, fängslande och givande. Dessutom innehåller den en
del för första gången publicerade atommodellritningar. För att möjliggöra förståelse av Bohrs
modeller innehåller boken även en del mycket välskrivna inledande kapitel över hithörande
grundläggande frågor, såsom atomer och molekyler, ljusvågor och spektra, joner och elektroner
etc. Som det danska fackspråket är särskilt lättbegripligt bör språkfrågan ej ställa minsta hinder
i vägen för bokens förståelse, och den kan följaktligen utan tvekan rekommenderas våra bibliotek
till anskaffning.

<b>Graetz, Leo.</b> Die Atomtheorie in ihrer neuesten Entwickelung. 4 Aufl.
Stuttgart 1922. 100 s. <tab>Sv. kr. <b>1:40.</b>

<b>Kirchberger, Paul.</b> Die Entwicklung der Atomtheorie. C. F. Müllersche
Hofbuchhandlung, Karlsruhe 1922. 260 s. <tab>Sv. kr. <b>3:15.</b>

För bibliotek, som även anskaffa utländsk litteratur kunna ovanstående båda tyska böcker
särskilt rekommenderas, då de både ur pedagogisk och saklig synpunkt äro utmärkta. Graetz
bok har redan sålts i nära 40 000 ex. och är den i Tyskland mest lästa bok på detta område.
Under det att Graetz bok i huvudsak håller sig till nyare forskningar, lämnar Kirchbergers bok
även en mycket intressant historisk redogörelse för utvecklingen på atomforskningens område.
Den är även mera brett och filosofiskt skriven.

</chapter>
<chapter name="Viktigare nyutkomna arbeten.">
<h2>VIKTIGARE NYUTKOMNA ARBETEN.</h2>
<b>A. Bok- och biblioteksväsen.</b>

<i>Oldenburg, B.</i> Hur en bok tillkommer. N. o. k. (Natur o. kultur 20.) 2:25, inb. 3:—.
<i>Setterwall, K.</i> Svensk historisk bibliografi 1901—1920. Sv. hist. fören. 20:— (för medlemmar 12:—).

<b>C. Religion.</b>

<i>Ahlberg, A.</i> Teosofien. Diak. 0:50.
<i>Aulén, G.</i> Den allmänneliga kristna tron. Diak. 8:75.
<i>Bergström, T.</i> Från livets färdevägar. Minnen och berättelser. Diak. 2:—.
<i>Drummond, H.</i> Naturlagar i andens värld. Lundholm. 3:75, inb. 6:50.
<i>Söderblom, N.</i> Kyrkan i Sverige. För skola och nattvardsläsning. Tillägg till Levnaden, tron och bönen. Nst. 1:—.

<b>D. Filosofi.</b>

<i>Ahlberg, A.</i> Vetenskapslära. Nst. 1:50.
<i>Nietzsche, F.</i> Ecce homo. B. & B. (Berömda filosofer 24.) 3:—.
<i>Rasmussen, V.</i> Barnets-själsliv. 2. Lekskolebarnet. Gle. 3:75.
<i>Rosén, H.</i> Livsproblemet hos Nietzsche. Diak. 4:50.

<b>E. Uppfostran och undervisning.</b>

<i>Berg, G.</i> Omkring bildningsfilmen. Meddelanden om verksamheten vid A.-B. Svensk
filmindustris avdelning för skolfilm. Sv. filmindustri. 1:—.

<b>G. Litteraturvetenskap.</b>

<i>Hedegård, D.</i> John Bunyan och Kristens resa. A. & W. (Skr. utg. av Sv. litteratursällsk. 24.) 0:60.
<i>Montelin, G.</i> Tysk litteratur i historisk framställning och svensk tolkning. Nst.   Inb. 6:75.
<i>Svanberg, V.</i> Rydbergs Singoalla. En studie i hans ungdomsdiktning. A. & W. (Skr.
utg. av Sv. litteratursällsk. 25.) 6:—.

<b>H. Skönlitteratur.</b>

<i>Balzac, H. de.</i> Kusin Bette. B. & B. 4:50.
<i>Bennett, A.</i> Nöjesstaden. Sv. andelsf. 3:—.
<i>Ibanez, V. B.</i> Spanjoren. Hq. 1:50.
<i>Sånger</i> ur den äldre Eddan. Övs. av A. Åkerblom. Gle. (Skr. utg. av Modersmålslärarnas fören.) 0:80.
<i>Undset, Sigrid.</i> Våren. Nst. 6:75, inb. 8:25.
<tab><tab><tab><tab><tab><tab><tab>————
<i>Nordström, L.</i> Valda noveller. 5, 6. A. B. 4:25, 3:75.

<b>I. Skön konst (med musik och teater).</b>

<i>Andersson, N.</i> Svenska låtar. Dalarna. H. 1, 2 (forts.). Nst. 20:—, 15:—.
<i>Blomberg, E.</i> Den nya svenska konsten. Nst. 3:25.
<i>Brandes, G.</i> Michelangelo. A. B. (Verd. småskr. 269.) 0:75.
<i>Hedberg, T.</i> Tre svenska målargenier, Eugen Janson, Herman Norman, Sager-Nelson. A. B.
(Verd. småskr. 264.) 1:—.

<b>K. Historia.</b>

<i>Ferrero, G.</i> Fredens tragedi. Versailles—Ruhr. A. B. 5:50.
<i>Wells, H. G.</i> Världshistoria. 1—3 (forts.). N. o. k. à 5:—.

<b>L. Biografi (med genealogi).</b>

<i>Bring, J. Th.</i> Haqvin <sp>Spegel.</sp> Sv. k. st. (Sv. kristl. studentrör. folkskr. 40.) 0:60.

<b>M. Antropologi och folkkunskap.</b>

<i>Nordenstreng, R.</i> Finnarna som ras, folk och kulturbärare. A. B. (Verd. småskr. 266, 267.) à 1:—.

<b>N. Geografi.</b>

<i>Chile.</i> Om landet och dess folk. Gumperts bokh., Gbg. 1:—.
<i>Elgström, Anna Lenah.</i> Elfenbenstornet och andra reseskisser från Medelhavsländer. A. B. 4:75.
<i>Silén, Elin.</i> Till Österland. En resebok. Diak. 6:25, inb. 7:50.
<tab><tab><tab><tab><tab><tab><tab>————
<i>Rosén, J.</i> Warbergs historia. Författad och offentliggjord i Götheborgska magasinet 1759.
Utg. av Bert Möller. Gle. 4:75.

<b>O. Samhälls- och rättsvetenskap (med nationalekonomi och statistik).</b>

<i>Alegård, G.</i> Svensk befolkningsstatistik. A. B. (Verd. småskr. 263.) 1:—.
1923 års <i>skogsvårdslag</i> m. m. Av E. Hedeman-Gade. Tidn. Trävaruindustriens förl. 0:60.
<i>Tenow, N.</i> Om politiska val. 2. A. B. (Verd. småskr. 268.) 1:—.

<b>P. Teknologi.</b>

<i>Erix, E.</i> Hur jag gör min egen radio. Å. & Å. 3:75.
— —. Vad är vad i radio? Å. & Å. 1:75.
<i>Gottwaldt, B. L.</i> Radioamatören. A. B. 3:50.
<i>Holmgren, T.</i> Elektrisk energi som värmekälla. Fri. 0:75.
<i>Lampa, S.</i> Experimentbok för radioamatörer. Förf., Sv. instrumentfabr., Sthlm. 3:50.
<i>Malmberg, S.,</i> o. <i>Hedström, O.</i> Metallindustri. Lärobok för praktiska ungdomsskolor. Nst. Inb. 2:75.
Den <i>röde</i> hanen. Allmänna råd mot brandfara. Seelig. 1:—.
<i>Svensson, M.</i> Handbok för verktygsarbetare. A. B. 2:50.

<b>Q. Ekonomi (med industri, handel och kommunikationer).</b>

<i>Brunius, Célie.</i> Sy dina underkläder själv. Å. & Å. 1:85.
<i>Holm, Thora.</i> Kokbok. Husmanskost och hemmabakning. Å. & Å. 4:50, inb. 6:50.
<i>Holzhausen, A.</i> Våra blomsterbalkonger. Medéns bokh., Gbg. 2:—.
<i>Högstedt, Ida,</i> o. <i>Nyblom, Elsa.</i> Varukännedom och inköpskonst. Å. & Å. (Husmoderns handböcker.) 2:—.

<b>R. Gymnastik, sport, lek och spel.</b>

<i>Moberg, G.</i> Några råd till unga gymnastikledare. Seelig. (Sv. gymnastikförb. bokser. 11.) 1:—.
— —. Svensk gymnastik och andra kroppsövningar. A. B. (Verd. småskr. 265.) 1:—.
<i>Svenska</i> folkdanser. Utg. av Svenska ungdomsringen för bygdekultur. Sv. ungdomsringen. 7:50.

<b>U. Naturvetenskap.</b>

<i>Gertz, O.,</i> o. <i>Grönwall, K. A.</i> Grundlinjer till mineral- och bergartslära. Gle. Inb. 2:50.
<i>Palm, B.</i> Svamp-katekes. Aftonbladet. 0:75.
<i>Tallqvist, H.</i> Energi och entropi. N. o. k. (Natur o. kultur 21.) 2:25, inb. 3:—.

<b>V. Medicin.</b>

<i>Broman, I.,</i> o. <i>Thulin, J. G.</i> Kortfattad anatomi och fysiologi. Gle. 2:75.
<i>Hammarsten, O. D.,</i> o. <i>Pehrson, T.</i> Människokroppen. Förkortad uppl. A. B. 3:85, inb. 4:85.
<i>Henricsson, E.</i> Hunden i hälsa och sjukdom. W. & W. 3:75, inb. 4:75.
<i>Simon, M.</i> Om lungtuberkulos. W. & W. 2:—.
<i>Waxberg, H.</i> Hästen i hälsa och sjukdom. W. & W. 4:—, inb. 5:—.
<i>Wendt, G. v.</i> Magra eller fetma. En studie av våra födoämnens inverkan på kroppsvikten. Å. & Å. 3:50.
<i>Wirgin, G.</i> Yrkeshygien. Med särskild hänsyn till tuberkulosen som yrkessjukdom. Nationalfören. 0:40.

<b>u. Böcker för barn och ungdom.</b>

<i>Mannheimer, Charlotte.</i> Den vise mannen och prinsessan. Sagospel. Peh., Gbg. 3:—.

</chapter>
<chapter name="Centralbyrån i Lund för populära vetenskapliga föreläsningar 25 år.">
<h2>CENTRALBYRÅN I LUND FÖR POPULÄRA
VETENSKAPLIGA FÖRELÄSNINGAR 25 ÅR.</h2>
Av föreläsningskonsulenten <sc>Nils Lundahl.</sc>

<b>Centralbyråns tillkomst.</b>

Vid nordiska skolmötet i Stockholm år 1895 inledde professor <i>Harald Hjärne</i>
en diskussion över frågan: I vilka former och i vilken utsträckning kunna
universiteten anordna föreläsningskurser på olika orter inom landet med anslutning till
allmänna läroverken, folkhögskolorna och arbetarinstituten? Efter att ha
redogjort för »university extension» i England och Amerika och framhållit, att denna
rörelse vunnit mycket litet genljud på den europeiska kontinenten med undantag
för det katolska och socialistiska Belgien, »där rörelsen blivit inryckt i de
oupphörliga, förlamande och totalt gagnlösa partistriderna och kommit på sned», och
att det vore farligt, »om denna rörelse skulle komma till oss om ett par
decennier, sedan den passerat Tyskland, sedan den där blivit vederbörligen
systematiserad och omreglementerad, införd i pedagogiska läroböcker o. s. v.» kom
talaren till det resultat, att man borde tänka sig denna universitetsutvidgning på ett
mera självständigt sätt omplanterad i skandinavisk jord.

Det första försöket med något i samma väg som den engelska university extension
var de år 1893 anordnade sommarkursena vid Uppsala universitet och år
1894 vid Lunds universitet. Professor Hjärne ansåg lämpligt, att ett försök gjordes
jämväl i en annan riktning, som även skulle kunna organiseras från universiteten.
Vissa serier av metodiska föreläsningar, tio à tolv stycken, över ett begränsat
ämne skulle hållas i olika trakter av föreläsare från universitet och anknutna till
folkhögskolor och arbetarinstitut. Anordnandet av sådana serier skulle ske av en
kommitté, liknande den som har sommarkurserna om hand, och denna kommitté
skulle söka välja ut lämpliga föreläsare, giva anvisningar, utfärda program etc,
och från folkhögskolor, arbetarinstitut och föreläsningsföreningar skulle man vända
sig till denna kommitté med anhållan om den eller den föreläsaren. Dessa
föreläsningsserier skulle ej hållas dagar efter varandra i samma anstalt, utan skulle
närliggande föreläsningsanstalter träffa överenskommelse med varandra, så att
föreläsaren kunde hålla en föreläsning i veckan av serien på varje ställe. Av
fördelarna med dylika föreläsningskurser framhölls bl. a., att man därigenom »skulle
kunna anställa en liten konkurrens med de bekanta kortmålarna, med Bacchus etc».
(Biografen var då icke hitkommen, annars hade väl den omnämnts i första
rummet.<footnote>Anm. av förf.</footnote> Något statsunderstöd till kommittén vid universitetet ville talaren ej veta
av, för att slippa kontroll, ej heller önskade han, att mötet skulle fatta någon
resolution i frågan.

En livlig diskussion uppstod, i vilken bl. a. deltogo doktor Anton Nyström,
föreståndaren för Malmö föreläsningsförening fil. känd. H. E. Larsson och
föreståndaren för Lunds arbetarinstitut, folkskolläraren Nils Lundahl. Dessa tre
uttalade sig för ett av den förstnämnde framställt resolutionsförslag, enligt vilket
mötet borde uttala sig för önskvärdheten av <i>att</i> — för anskaffande av lämpliga
föreläsare särskilt i mindre kommuner — centralkommittéer inrättades i
universitetsstäderna och huvudstaden, med vilka såväl föreläsare som styrelser för
arbetarinstitut, folkhögskolor och liknanden institutioner kunde underhandla, <i>att</i>
kommuner och enskilda visade intresse för denna upplysningsrörelse och lämnade den
pekuniärt understöd samt <i>att</i> staten i större mån än hittills befordrade
anordnandet av föreläsningskurser för arbetare och <i>att</i> till den ändan Kungl. Maj:t täcktes
snarast av riksdagen äska ett förslagsanslag av tillräckligt belopp.

Mötet beslöt emellertid, enligt inledarens önskan, att ej göra något uttalande
i frågan.

<tab><tab><tab><tab><tab><tab><tab><tab>*

Vid denna tid voro mellan 40 och 50 föreläsningsföreningar i verksamhet i Skåne,
och dessa sökte i allmänhet få föreläsare bland universitetslärarna i Lund.
Föreläsningsföreningarnas föreståndare måste ofta antingen resa till Lund för att
träffa muntlig överenskommelse med föreläsarna eller ock skriftligen underhandla
med dem. Men ännu oftare vände de sig med anhållan till föreståndaren för
Lunds arbetarinstitut, att han måtte ombesörja föreläsare åt dem.

Efter 1896 års sommarkurser vid Lunds universitet bringades frågan på tal
och ordföranden i sommarkursernas kommitté, professor <i>Seved Ribbing</i> utfärdade
följande inbjudning:<footnote>Se nästa sida.</footnote>

Denna kallelse hade blivit delgiven de universitetslärare, som vid sommarkurserna
i Lund åren 1894 och 1896 hållit föreläsningar, ävensom dem, som i
arbetarinstitut och föreläsningsföreningar hållit populära vetenskapliga föredrag.
Professor Ribbing utsågs till ordförande och redogjorde för ändamålet med
sammanträdet. Till sekreterare utsågs undertecknad.

Efter en stunds diskussion, under vilken en talare ansåg en dylik institution
obehövlig och en annan, att det vore mindre tilltalande att en universitetslärare
utbjöde föreläsningar liksom en handelsman sina varor till allmänheten, uttalade
sig mötet för önskvärdheten av att en organisation bildades för
föreläsningsverksamhetens främjande, att i denna organisation plats bereddes för ledamöter från
de särskilda fakulteterna och dessas sektioner, och beslöt utse ordföranden, docent
T. Hjelmqvist och undertecknad att uppgöra förslag till stadgar för föreningen.
Den 17 september 1898 godkändes det framlagda förslaget till stadgar för
»Centralbyrån i Lund för populära vetenskapliga föreläsningar». Enligt dessa
stadgar har Centralbyrån till uppgift <i>att</i> mottaga anmälningar av personer, som vilja
hålla populära vetenskapliga föreläsningar, <i>att</i> åt föreläsningsföreningar och
arbetarinstitut lämna anvisning på lämpliga föreläsare samt <i>att,</i> i den mån sådant
befinnes lämpligt, söka åstadkomma föreläsningar även å orter, där
föreläsningsföreningar eller arbetarinstitut ej äro inrättade. Till medlemmar av Centralbyrån
utsågos för 1 år professor S. Ribbing, professor J. Thyrén, docenterna G. M.
Pfannenstill, A. Herrlin, A. Hennig samt undertecknad, av vilka Ribbing utsågs till
ordförande, Thyrén till vice ordförande samt undertecknad till sekreterare,
skattmästare och byråföreståndare. Det beslutades att låta trycka meddelanden om
centralbyrån och utsända dessa till föreläsningsanstalterna i Skåne.

<img 1></img>

<b>Centralbyråns verksamhet under de gångna 25 åren.</b>

I det första »Meddelande från Centralbyrån i Lund för populära
vetenskapliga föreläsningar» voro följande föreläsare upptagna:

lektor B. Bergqvist, professor M. Blix, fi. dr W. Ekedahl, fil. kand. Sigurd
Hansson, docent A. Hennig, kyrkoherde Albin Holm, docent Hj. Löndahl, fil.
dr Hjalmar Nilsson, docent A. Psilander, docent A. Stille, docent J. Strömberg,
professor J. Thyrén, docent H. Wallengren, professor S. Wide och fil. dr P. A.
Östergren.

Detta meddelande efterföljdes samma termin av ett nytt, som upptog docent
A. Herrlin, docent K. Petrén, dr Paul Rosenius, fil. kand. L. Weibull och fil. lic.
O. Örström. Redan under första verksamhetsåret kunde byrån utsända meddelande
om att jämväl docenterna T. Hjelmqvist, B. Lidforss, A. Ohlin och Elis
Strömgren samt kyrkoherde O. N. Levan stodo till tjänst som föreläsare. Dessa
voro sålunda centralbyråns 25 första föreläsare.

För bekostande av nödiga trycksaker, porton etc. behövdes pengar, varför
bestämdes, att för varje förmedlad föreläsning skulle till byrån erläggas vid
terminens slut av föreläsarna 1 krona och av föreläsningsanstalten 50 öre. För en
av professor <i>Oscar Montelius</i> hållen honorarfri föreläsning i Lund erhöll byrån
inkomsterna till sin förmedlingsverksamhet.

Föreläsarna behövde undervisningsmateriell för att åskådliggöra vissa föreläsningar.
Till anskaffande av dylik räckte ej byråns inkomster, och det ansågs
alltför betungande för föreläsarna att själva bekosta dylik. Det kunde handa, att
ett föreläsningsämne endast rekvirerades av en anstalt. Att höja arvodet för de
föreläsningar, som krävde särskild undervisningsmateriell, ansågs ej heller
lämpligt. Det skulle då sannolikt hända, att anstalterna av kostnadsskäl ej begärde
dylika föreläsningar. För att få denna fråga löst på ett tillfredsställande sätt
utfärdade byrån i augusti 1900 inbjudning till de föreläsningsanstalter, som genom
byråns förmedling erhöllo föreläsare, att vid möte med byrån överlägga om
lämpligheten av att i Lund inrätta en huvuddepot av skioptikonbilder och annan för
föreläsningarna behövlig undervisningsmateriell.

Vid mötet närvoro utom medlemmar av Centralbyrån ett 20-tal
föreläsningsföreningar representerade genom ombud.

Centralbyråns föreståndare inledde frågan och föreslog därvid

<i>att</i> de föreläsningsföreningar, som genom Centralbyrån i Lund erhålla
föreläsare, bilda en kassa för anskaffande av nödig åskådningsmateriell vid
föreläsningarna,

<i>att</i> denna kassa bildas och underhålles genom årliga bidrag av föreläsningsföreningarna
på det sätt, att en var av föreningarna till kassan erlägger en årsavgift,
utgörande 5 % av det belopp föreningen åtnjuter i statsanslag, dock så att
lägsta årsavgiften utgör 10 kronor och högsta 25 kronor,

<i>att</i> de föreningar, som ej äro delägare i kassan, skola till denna för varje
föreläsning, där kassans undervisningsmateriell användes, erlägga en avgift av 5
kronor,

<i>att</i> centralbyrån   i samråd med föreläsaren inköper undervisningsmateriell, och

<i>att</i> åt byrån lämnas uppdrag att uppgöra stadgar i överensstämmelse med
dessa förslag för kassan.

Efter en längre diskussion enades mötet om att bifalla inledarens förslag, och


utsåg mötet till revisorer föreläsningsföreningsföreståndarna A. Dahlberg och S.
Tornberg.

Vid ett senare möte i Centralbyrån samma år meddelade föreståndaren, att
han, då det mycket ofta hände, att man från skilda orter i Sverige, där
föreläsningsföreningar voro under bildande, vände sig till byrån med anhållan om
förslag till stadgar, formulär för ansökningar och dylikt, ombesörjt en <i>»Rådgivare</i>
vid föreläsningsföreningars bildande».

<tab><tab><tab><tab><tab><tab><tab><tab>*

En sak av den allra största betydelse för föreläsningsverksamheten var
bestämmelsen, att föreläsare och föreläsningsämnen skulle godkännas av byrån. Under
den första tiden av byråns verksamhet hade föreståndaren mottagit och upptagit
så gott som alla anmälda föreläsare och föreläsningsämnen.

Vid ett möte meddelade han, att i åtskilliga fall såsom föreläsare anmält sig
personer, vilkas kvalifikationer icke varit sådana, att han ansett sig på eget
ansvar kunna taga deras införande i byråns tryckta meddelanden till föreningarna
om föreläsare och föreläsningsämnen. Byrån beslutade i anledning härav följande:

a) Enär föreläsningsrörelsen utgått från universitetet och är att betrakta som
en universitetsutvidgning, upptagas akademiska lärare och de föreläsningsämnen,
dessa anmäla, utan vidare prövning i byråns cirkulär.

b) Personer utom universitetet, vilka önska upptagas såsom föreläsare i
byråns meddelanden, äga att därom göra hemställan hos byrån, vilken
beslutar om deras upptagande. Personer, som före detta besluts fattande
varit såsom föreläsare upptagna i Centralbyråns »Meddelanden», betraktas
såsom av byrån godkända.

c) Ämnen, vilka av utom universitetet stående föreläsare anmälas till
intagande i byråns »Meddelanden», äro, därest de icke för samma föreläsare
varit tidigare intagna, underkastade byråns prövning.

Under de första åren av byråns tillvaro honorerades föreläsarna omedelbart
efter varje föreläsning av föreläsningsanstalternas föreståndare. Åtskilliga
olägenheter ansågos härmed vara förenade. Med anledning därav föreslog
professor Thyrén vid sammanträde i byrån, att föreläsarens honorar skulle av
anstalterna inbetalas till byrån enligt räkning i slutet av varje termin, och skulle
byrån i sin ordning utbetala dem till föreläsarna. För att kunna göra detta
upptog byrån ett bankkreditiv å 10,000 kronor. Honoraren fastställdes till olika
belopp, allt efter föreläsningsanstalternas avstand från Lund. I sammanhang
härmed väckte undertecknad förslag, att åtgärder måtte av byrån vidtagas, så att de
anstalter, som i ekonomiskt avseende voro ogynnsammast ställda skulle kunna
erhålla nedsättning i föreläsararvodena. En kommitté tillsattes, bestående av
professor Thyrén, docent Hennig och föreståndaren, som inkom med förslag till
uppdelning i zoner. Därigenom skulle de anstalter, som lågo närmast Lund,
inbetala ett högre honorar (30 kr.), än det föreläsaren erhöll (25 kr.) och de
anstalter, som lågo längst borta ett lägre (t. ex. 40 kr.), än det föreläsaren erhöll (45 kr.)
o. s. v. eller erhålla en och annan gratisföreläsning, som honorerades av byrån. I
ovannämnda belopp voro alltid resekostnader och dagtraktamenten inräknade. Dessa
förslag godkändes av byrån och lände sedan till efterättelse ända fram till
dyrtiden, då honoraren höjdes och särskilda resekostnader och dagtraktamenten
fastställdes att utgå jämte honoraren. Kreditivet har måst höjas till 30,000 kr., å
vilket byrån betalar ränta.

<tab><tab><tab><tab><tab><tab><tab><tab>*


1906 års statsrevisorer hade framställt vissa anmärkningar mot den
populärvetenskapliga föreläsningsverksamheten av följande lydelse:

»Särskilt förefaller det revisorerna anmärkningsvärt, att föreläsningarna mycket
ofta omfatta avlägset belägna länders natur och folk, varemot föreläsningar,
avsedda att bland arbetarbefolkningen sprida kunskaper om vad vårt eget land
äger av skönhet och utvecklingsmöjligheter, sparsamt förekommit. Likaledes hava
revisorerna trott sig finna, att ett avsevärt antal av föreläsningarna varit av ringa
praktiskt värde för arbetsklassen. Då revisorerna anse, att dessa föreläsningskursers
viktigaste uppgifter äro ej mindre att väcka håg för självbildning än även
att sprida kännedom om och kärlek till fosterlandet samt att meddela sådan
kunskap, som kan varda till verklig nytta i det praktiska livet, hava revisorerna velat
å dessa förhållanden fästa uppmärkamhet.»

Från annat håll hade förslag framställts om statsanställning av föreläsare, som
skulle ha till uteslutande uppgift att att hålla föreläsningar. Flera andra förslag
till ändringar i föreläsningsverksamheten framkommo vid denna tid.

Med anledning härav sammankallade Centralbyrån föreläsarna och föreståndare
för de föreläsningsföreningar, som erhöllo föreläsningar genom byrån, till möte i
Lund den 22 mars 1907. I mötet deltogo 10 föreläsare och ett 40-tal ombud
för föreläsningsanstalter i Skåne, Bleking och Småland.

Under ordförandeskap av professor Ribbing behandlades frågan: I vad mån
äro de anmärkningar befogade, som blivit framställda mot den statsunderstödda
föreläsningsverksamheten? Inledningsanföranden höllos av professor A. Stille och
folkskollärarna A. Wallqvist, Landskrona, och K. Holmqvist, Billinge, de båda
senare föreståndare för respektive orters föreläsningsanstalter. Efter en längre
överläggning enades mötet att göra följande uttalande: Mötet anser:

att folkbildningsarbetet, sådant det nu bedrives, i huvudsak ledes efter riktiga
principer, samt förmenar att s. k. omläggning med inrättande av en statsföreläsarinstitution
och i huvudsak serieföreläsningar skulle verka till skada;

att de bristfälligheter, som vidlåda rörelsen, blivit påpekade, har verkat till
nytta genom den diskussion, som därav åstadkommits.

Då föreläsningarnas uppgift bör vara

att i allmänhet verka som bildningsmedel,

att meddela kunskaper i olikartade ämnen,

att väcka intresse för fortsatta studier och att utgöra en god förströelse,
särskilt åt dem för vilka de i första rummet äro avsedda, så böra föreläsningarna
få avhandla alla de ämnen, som kunna tjäna dessa uppgifter, varvid föreläsningar
över s. k. praktiska ämnen även böra förekomma.

För att lösa dessa uppgifter böra föreläsningsföreningarna främja inrättande
av goda folkbibliotek.

Av föreläsarna bör fordras

<i>att</i> de ha intresse för folkbildningsarbetet i allmänhet,

<i>att</i> de helt behärska sina ämnen och

<i>att</i> de framställa dem i en för folket åskådlig och njutbar form samt

<i>att</i> de om möjligt utgiva s. k. Grundlinjer i tryck.

Då det är av vikt, att föreläsningsrörelsen framdeles som hittills får utveckla
sig i största möjliga frihet, anser mötet att ej några nya villkor böra uppställas för
erhållande av statsbidrag ttll föreläsningarna.

Slutligen vill mötet uttala sig för att i föreläsningsföreningarnas styrelser
arbetarna äro representerade.

<tab><tab><tab><tab><tab><tab><tab><tab>*


Centralbyrån har utgivit 42 <i>»Meddelanden»</i> till föreläsningsanstalter om
föreläsare och föreläsningsämnen. Dessa sändas numera tillsamman med dylika
Meddelanden från Folkbildningsförbundet i Stockholm (byrån bildad 1902) och
Västra Sveriges folkbildningsförbund i Göteborg (byrån bildad 1903) till samtliga
statsunderstödda föreläsningsanstalter i riket.

Under sin 25 åriga tillvaro har byrån <i>förmedlat</i> 33 386 föreläsningar. Men
antalet föreläsningar, som hållits av i Lundabyråns »Meddelanden» upptagna
föreläsare, är vida större.

I ovan nämnda antal ingå nämligen ej de föreläsningar, som under de senare
åren rekvirerats från föreläsningsförbund — sammanslutningar länsvis av
föreläsningsföreningar —, som anordna s. k. föreläsningsturneer. Det finnes knappast
något län, dit ej någon eller några av byråns föreläsare upprepade gånger varit
kallade att föreläsa. Redan år 1907 begärdes föreläsare till Norrbotten genom
byrån.

Lägsta antal föreläsningar, som byrån förmedlat, var första verksamhetsåret —
det utgjorde då 180 — och högsta antalet var läsåret 1914—15, då icke mindre
än 2 022 föreläsningar höllos av byråns föreläsare. Under senaste läsåret
förmedlade byrån 1 361 föreläsningar. De höjda honoraren och de dyra
järnvägsresorna ha gjort, att föreningarna ej kunna anordna så många föreläsningar som
förut, hälst statsunderstödet ej ökats i proportion till omkostnaderna för
föreläsningarna. Som ovan nämnts begäres ej numera alla i Meddelanden upptagna
föreläsare genom byrån.

I byråns senaste Meddelande äro upptagna 175 föreläsare, av vilka 42 tillhöra
universitetet, och dessutom ett 30 tal personer, som anmält sig till hållande av
musik- och sångföredrag. (Inom parentes kan anmärkas, att icke alla i
Meddelandena upptagna föreläsare bliva anlitade att hålla föredrag. Så t. ex. voro i
Meddelande om föreläsningar 1916—17 upptagna 183 föreläsare, av vilka 24 ej
under det året blevo använda som föreläsare. Å andra sidan var det en av
föreläsarne, som höll icke mindre än 59 föreläsningar under höstterminen 1916.)

Byrån har även anordnat föreläsningar för landsmän i Danmark, Norge och
Tyskland.

Byrån har anordnat 3 <i>instruktionskurser</i> för blivande populärvetenskapliga
föreläsare: 2 i humanistiska ämnen under ledning av professor Martin P:son Nilsson
och 1 i naturvetenskapliga ämnen under ledning av professor L. Ribbing.

Tack vare det statsanslag, som byrån sedan år 1903 åtnjuter till anordnande
på vissa villkor av föreläsningskurser utom universitetsstaden, har byrån kunnat
stödja flera dylika, så vid folkhögskolorna å Hvilan, Önnestad, Tomelilla, Ronneby
och Matarengi samt Nordens studievecka i Hälsingborg.

Genom byråns medverkan och understöd ha <i>hembygdskurser</i> anordnats i
Simrishamn (1909) Hässleholm (1910), Växjö (1911), Ängelholm (1912), Östra
Grevie folkhögskola (1915) och Åhus (1923).

Var och en av hembygdskurserna i Skåne har närmast varit avsedd för befolkningen
inom 2 eller 3 närgränsande härad, och föreläsningar och utställningar,
som anordnats vid dessa kurser, vilka pågått en veckas tid och varit talrikt
besökta, ha så gott som uteslutande avhandlat förhållandena i de respektive orterna.

Genom byrån har på Svenska Föreningen <i>Röda korsets</i> hemställan anordnats
på olika orter »Samaritkurser», och till föreläsningar om Röda korset och dess
sociala verksamhet har nämnda förening lämnat bidrag. Likaså har Svenska
Nationalföreningen mot tuberkulosen erbjudit sig att lämna visst bidrag till upplysande
föredrag i tuberkulosfrågan.

År 1915 inkom från <i>Svenska stadsförbundets livsmedelskommitté</i> en skrivelse
om önskvärdheten av att föreläsningar och demonstrationer angående dyrtiden
och hemmets ekonomi anordnades inom föreläsningsföreningarna, och beslöt byrån
att i cirkulär till föreningarna påpeka ärendets vikt och att utsända vandringsbibliotek
med lämplig litteratur i ämnet. Flera dylika föreläsningar höllos.

Utom föreläsningar tillhandahåller byrån <i>vandringsbibliotek,</i> som äro avpassade
efter föreläsningsämnena, och ha dessa tidtals blivit flitigt rekvirerade, senaste året
33 utsändningar till 22 föreningar. Därjämte har byrån till utlåning flera serier
<i>skioptikonbilder med text,</i> som gratis utlånas till de föreningar, som äro
medlemmar i Materialkassan, och för låg avgift till andra. Dessa skioptikonbilder
med text äro mycket efterfrågade. Senaste året ha dessa varit utlånade 99 ggr.

Innevarande år gjordes en anhållan från <i>»Skådebanan»,</i> att byrån måtte underteckna
ett cirkulär med uppmaning till föreläsningsanstalterna att genom rekvisition
av Skådebanans kombinerade föreläsnings- och teaterturneer understödja föreningens
verksamhet, men byrån avböjde, enär detta låge på sidan om Centralbyråns verksamhet.

Då framställningar ingått från flera att i katalogen bli upptagna för hållande
av <i>rena uppläsnings- och deklamationsaftnar,</i> uttalade byrån, att dylika aftnar
icke kunde anses vara av populärvetenskaplig art och komme ej att i katalogen
upptagas, varemot föredrag av litteraturhistorisk art med uppläsning av dikter
som illustrerade föreläsningen framdeles som hittills finge införas i »Meddelandena».

<tab><tab><tab><tab><tab><tab><tab><tab>*

Blott ett fåtal gånger ha klagomål över föreläsare ingått till byrån. I början
anmärkte några föreståndare, att föreläsarna ej höllo på en hel timme med sina
föredrag. Det ordnades lätt, så snart anmärkningen kommit till föreläsarens
kännedom. En gång hade en föreläsare för att kunna hinna hem med järnväg om
kvällen avkortat sin föreläsning till 15 minuter. Efter anmälan härom från
föreläsningsföreningen, dekreterade byrån, att ifrågavarande föreläsare ej skulle få
uppbära vare sig arvode eller resekostnad för den föreläsningen, och det dröjde ej
länge innan han avfördes från byråns katalog.

Från ett par föreningar ingåvos anmärkningar mot en föreläsare, som i sina
föreläsningar gjort angrepp på regering och riksdag. På grund av ett dylikt
angrepp berövades en av dessa föreningar ett sparbanksanslag, som den förut
åtnjutit flera år. Byrån begärde förklaring av föreläsaren, och följden blev en
förmaning till föreläsaren att för framtiden ej giva anledning till dylika anmärkningar.

Hörby föreläsningsförening hade vid ett tillfälle vägrats utfående av föreningen
tillerkänt statsunderstöd på grund av inspektors intyg. Inspektor förklarade sin
uppfattning vara, att föreläsningarna (ehuru han ej åhört någon av dem) icke
vore lämpade för den publik, som utgjordes av de breda lagren i samhället.
Föreningen vände sig till Centralbyrån med anhållan om intyg av de personer,
som hållit de klandrade föreläsningarna. Ett dylikt intyg utfärdades, och föreningen
erhöll sitt statsbidrag.

Vid några andra tillfällen har en och annan inspektor gjort anmärkningar
på innehållet i föreläsningar, ett par gånger t. ex. över föreläsningar om
utvecklingsläran. Någon annan följd än skriverier ha dessa anmärkningar ej heller lett till.

Även ha klagomål från föreläsarnas sida förekommit mot en och annan
föreläsningsanstalts föreståndare, emedan ej nödiga anordningar på förhand
vidtagits för föreläsningarna. Någon gång har inträffat, att föreläsare på

föreskriven tid kommit för att hålla sin överenskomna föreläsning och föreningens
föreståndare glömt annonsera den, så att den måst inställas.

Ytterst sällan har det under byråns 25-åriga tillvaro hänt, att någon utlovad
föreläsning behövt inställas på grund av föreläsarens förhinder. Suppleanter ha i
regel kunnat inträda genom byråns försorg. Den 26 febr. 1903 såg det nästan ut,
som om »mässfall» skulle inträffa. Professor <i>Thyrén</i> hade åtagit sig hålla en
föreläsning i Oskarshamn. Men det tåg, med vilket han skulle resa dit från Nässjö, gick
ej längre än till Hultsfred den dagen. Th. beställde då <i>extratåg</i> till Oskarshamn,
telegraferade sin ankomst, som blev några minuter försenad, och höll sin utlovade
föreläsning.

Endast en gång under byråns 25-åriga tillvaro har sluten votering begärts vid
val av ledamöter i densamma. Det var vid årsmötet den 25 september 1904
efter det, såsom ovan nämnts, anmärkningar blivit framställda mot en föreläsare.
Voteringen gällde representanterna för teologiska och juridiska fakulteterna och
dem för filosofiska fakultetens matematisk-naturvetenskapliga sektion. Det blev
emellertid omval, då minoriteten förfogade över endast 3 à 4 röster och majoriteten
utgjordes av 9 à 10 röster.

<tab><tab><tab><tab><tab><tab><tab><tab>*

Centralbyrån utgöres f. n. av följande medlemmar: f. d. domprosten och professorn
G. M. Pfannenstill, ordförande (har tillhört byrån sedan dess stiftande),
professorerna E. Sjövall, E. Sommarin, C. Lindskog, v. ordf., M. P:son Nilsson
och H. Wallengren samt docent S. D. Wicksell och fil. lic. F. Pontén
(byråföreståndare sedan nov. år 1911).

<tab><tab><tab><tab><tab><tab>*<tab>*<tab>*

Då professor <i>Seved Ribbing</i> avled på våren 1921, hade han varit byråns
ordförande i nära 23 år. Hans nobla personlighet, hans stora auktoritet, hans varma
intresse för folkbildningen i allmänhet och för föreläsningsverksamheten i synnerhet,
hans omfattande beläsenhet och stora vidsynthet gjorde honom i sällsynt grad
skickad att vara den främste i Centralbyrån i Lund, den första i sitt slag i Sverige.

</chapter>
<chapter name="Biblioteket och det allmänna bildningsarbetet.
Föredrag vid Sveriges allmänna biblioteksförenings årsmöte">
<h2>BIBLIOTEKET OCH DET ALLMÄNNA BILDNINGSARBETET.</h2>
Föredrag vid Sveriges allmänna biblioteksförenings årsmöte av stadsbibliotekarien
d:r <sc>E. Ackerknecht.</sc>

Mina damer och herrar!

Ni ha visat mig den äran att låta mig som representant för det tyska
biblioteksväsendet tala om några huvudfrågor inom modernt bildningsarbete på
grundvalen av tyska erfarenheter och planer. Det är för mig en stor glädje, att Sveriges
allmänna biblioteksförenings val val fallit just på mig, ty allt sedan min ungdom
har jag haft en särskild förkärlek för Ert folk och Ert land och har känt det
mycket smärtsamt, att världskriget och dess följder under de sista tio åren berövat
mig möjligheten att åter beträda svensk mark. Jag skulle önska att det vore
mig möjligt att, genom det jag i dag söker bjuda Er, i någon liten mån avbörda
den tacksamhetsskuld, vari jag står för allt vackert, som mött mig och gripit mitt
hjärta i svenska böcker, hos svenska människor och i svensk natur, och måtte
det förunnas mig att allt framgent i Stettins stadsbibliotek som gäster få mottaga
de unga svenska kolleger, som önska att personligen göra sig förtrogna med vårt
tyska bildningsarbetes praxis, och på det sättet medverka till det vänskapsfulla
kulturella utbytet mellan Sverige och Tyskland.

Och nu till mitt ämne. Bücherei und Bildungspflege är den tyska titeln på
mitt föredrag. Kanske förefaller Er ordet <i>Bildungspflege,</i> bildningsvård, något
främmande. Jag införde för ungefär sju år sedan detta ord i den tyska fackdiskussionen
för att hjälpa till att frigöra den från de associationer, som slagordet
folkbildning dittills varit ägnat att väcka. Jag har inte reda på, om man också
här i Sverige har gjort de betänkliga erfarenheter, som hos oss i Tyskland varit
förbundna med en oriktig tolkning av ordet folkbildning, om också här en
välmenande, men psykologiskt och etiskt förfelad upplysnings- och underhållningsverksamhet
för de mindre bemedlade klasserna, särskilt i storstäderna, stått i vägen
för en allvarlig, på hela folket inriktad utveckling av bildningsmedlen utanför
skolan. Sannolikt har Sverige aldrig lidit så av denna fara som vi, då Ni
lyckligtvis icke behövt eller i fortsättningen behöva räkna med att storstäderna lika
snabbt som i Tyskland skola sluka en ständigt växande del av befolkningen. Ni
ha vidare redan sedan någon tid tillbaka kunnat planmässigt och sakkunnigt
påverka utvecklingen av Ert folkbildningsväsen, särskilt folkbiblioteken, därigenom
att hithörande verksamhetsgrenar till en viss grad centraliserats inom Er
skolöverstyrelse, under det att vi i Tyskland redan på grund av självständigheten hos de
särskilda förbundsstaterna och stadsförvaltningarna, vilka hos oss äro bärare av
utvecklingen på detta område, hittills aldrig haft och till följd av vårt ekonomiska
nödläge icke inom en överskådlig framtid komma att få någon sådan möjlighet.

Om Ni alltså icke av egen erfarenhet helt kunna förstå det sakernas läge,
vilket för mig och mina arbetskamrater nödvändiggjorde införandet av det nya
uttrycket, så kunna Ni dock säkerligen följa mig så långt i denna historiska
motivering, att Ni nu kunna förstå den betydelse jag vill lägga i sammanställningen
<i>Bücherei und Bildungspflege.</i> I denna förbindelse låg och ligger för våra tyska
folkbildningsförhållanden ett nytt program varför vi — i förbigående sagt — också
givit denna titel åt den av mig och mina arbetskamrater utgivna tidskriften.

Därmed avser man att visa, att biblioteket icke längre, som hittills i regel varit
fallet, skall vara en endast för sig själv arbetande isolerad bildningsinstitution, utan
att biblioteket planmässigt måste utvecklas till ett led och det viktigaste ledet i
det allmänna bildningsarbetet och att all växelverkan med andra folkbildningsmedel
och folkbildningsinstitutioner skall metodiskt utarbetas. Det ligger däri en maning,
att folkbibliotekarierna icke skola anse sin bildningsuppgift helt fylld när de
tekniskt och pedagogiskt tillfredställande sköta bokinköp, katalogisering och utlåning,
utan att de också måste, åtminstone i dess grunder, teoretiskt och praktiskt,
behärska de till bildningsarbetet gränsande områdena, såsom föreläsningsverksamheten,
den folkliga teatern, museerna och filmen. Jag vill därmed givetvis icke säga,
att det icke även i Tyskland i alla tider då och då förekommit, att
biblioteksföreståndare och deras medarbetare med skicklighet och glädje åtagit sig
också andra bildningsuppgifter. I helt små förhållanden var och är en sådan
personalunion givetvis till och med ganska vanlig. Men hittills har den varit
överlämnad åt slumpen, och av någon metodisk genomarbetning har icke försports
något tecken förrän på de senaste åren. Detta framgår bland annat av det faktum,
att ända till öppnandet av den biblioteksskola, som stått under ledning av die
Zentrale für Volksbücherei i Berlin — tyvärr har den nu i vår av ekonomiska skäl
måst läggas ner — alltså ända till för sju år sedan, våra blivande bibliotekarier
icke fingo utbildning i teori och praktik på dessa områden, som höra så nära
ihop med bildningsarbetet.

Tillåt mig nu att helt kort redogöra för i vilka avseenden vi från bibliotekets
sida redan tro oss ha metodiskt utvecklat dessa växelverkningar inom hela det
samlade bildningsarbetets organism och på vilka punkter vi i fortsättningen framför
allt skulle vilja utveckla dem vidare, så snart våra ekonomiska och politiska
förhållanden åter unna oss en smula mer rörelsefrihet. Och låt mig därvid på samma
gång besvara frågan om hur biblioteksväsendet själv och dess bärare måste vara
beskaffade för att kunna gå land med dessa uppgifter.

Vi fästa då först vår uppmärksamhet på sammanhanget mellan folkbibliotek och
<i>föreläsningsverksamhet</i> och speciellt den form därav, som vi i Tyskland kalla
<i>folkhögskola.</i> Jag vill i detta sammanhang erinra om att folkhögskolan hos oss
i Tyskland icke huvudsakligen som här i Skandinavien uppträder som internatfolkhögskola
på landet. Sådana skolor spela tvärtom hos oss, med undantag för
Schleswig-Holstein, icke någon betydande roli. Den tyska folkhögskolan
förekommer framför allt i storstäderna och har ej den svenska folkhögskolans slutna
karaktär, utan är snarare ett föreläsningsinstitut i förbindelse med
studiecirkelverksamhet. I det följande kommer jag emellertid att använda termen
folkhögskola. Just därför att vi icke i denna kunna räkna med den mängd metodiska
lättnader, som redan från början möjliggöras genom att lärare och elever bo
tillsammans, just därför att hos oss i stället studiegrupperna måste skapas fram bland
skaror av människor som komma och gå, får icke något medel lämnas oförsökt,
som kan befordra och säkra sammanslutningar av enskilda grupper av åhörare
och lärare till Arbeitsgemeinschaften, närmast motsvarande de svenska studiecirklar,
som arbeta under lärares ledning. Men finns det en bredare och säkrare ryggrad
för allt slags gemensamt studiearbete än de offentliga biblioteken? Och
omvänt: Boken med sitt omfångsrikare, ständigt till förfogande stående material och
sin fasta, urkundsmässigt givna form är den yttersta och säkraste tillflykten för
alla dem, som önska att bliva hemmastadda på något av vetandets eller
språkkonstens områden. Men i fråga om verkningens livfullhet och träffsäkerhet står
den icke sällan tillbaka för det talade ordet. Det är sant att varje god bok är

en bildmngs<i>möjlighet.</i> Men att denna också blir till en bildnings<i>verklighet,</i> det
är en uppgift som just är bibliotekariens och till vars lösning han måste begagna
alla till buds stående medel. Men finns det något bättre tillfälle att visa vägen
till böcker än folkhögskolans föreläsningsserier och studiecirklar? Så behöver
alltså folkhögskolan biblioteket, emedan det senare åt föredragshållaren ger det
litterära verktyget för hans lärareverksamhet, åt åhörarna hjälpmedlen för att
planmässigt befästa, klargöra och fördjupa de i undervisningen mottagna intrycken
och på detta sätt erbjuda alla deltagarna den viktigaste garantien för deras
gemensamma studiearbete. Å andra sidan behöver biblioteket folkhögskolan, emedan
denna med hjälp av det talade ordet och föreläsarens personlighet kan väcka till
liv bibliotekets slumrande bildningsvärden också för sådana läsare, vilkas
självverksamhet när det gäller böcker snabbt förlamas eller sådana som av en eller
annan anledning blivit blaserade gentemot det tryckta ordet och vilka därför även
den sorgfälligaste utlåningspedagogik i biblioteket icke mer kan komma åt.

Ur detta dubbla faktum framgå nu följande fordringar för praxis inom bildningsarbetet.

Biblioteket måste redan i sin inköpspolitik ta hänsyn till folkhögskolans behov.
För att kunna tillmötesgå denna fordran, måste givetsvis biblioteket i god tid få
komma i kontakt med det förberedande arbetet vid planerandet av nya
föreläsningsserier. Och bibliotekets ledning skall därvid icke vara ängslig eller
trångbröstad utan hellre någon gång uppfylla en önskan, om vilkens nödvändighet
man icke är fullt övertygad, än att löpa den risken att underlåta att anskaffa en
bok, vilken genom folkhögskolan genast kunde tillföras ett större antal kvalificerade
läsare. Man må aldrig glömma, att det ju är en hederssak för varje lärare att
i fortsättningen bevisa, att de av honom anbefallda böckerna verkligen fylla sitt
ändamål som studiematerial. Och om en lärare en gång av förbiseende gör ett
misstag, ser han sig i regel för framtiden så mycket bättre för.

I anslutning till denna fordran skola vi icke glömma att nämna, att hänsynen
till folkhögskoleväsendet i de medelstora och små städerna småningom med nödvändighet
för med sig, att man inrättar särskilda bibliotekscentraler för större delar
av landet. En medelstor eller liten stads bibliotek har sällan medel att uppfylla
alla en folkhögskolas viktiga önskningar om förvärv av böcker, och även om
bibliotekets resurser tilläte det att göra detta, skulle många inköp icke kunna
försvaras, emedan det med bestämdhet kunde förutses, att de ifrågavarande
böckerna skulle kunna få blott helt få läsare (utom lärarna) och därefter stå
obegagnade på hyllorna. Här äro kompletterande institutioner i form av centraler
för utsändande av vandringsbibliotek oeftergivliga. Vi ha just öppnat en
förmedlingsanstalt för sådana för provinsen Pommern.

Den viktigaste fordran när det gäller samarbetet mellan bibliotek och folkhögskola
synes mig därnäst vara, att biblioteket tillsammans med varje lärare utarbetar
i katalogform uppställda studiehandledningar för föredragsserierna och
studiecirklarna, som i maskinskrift eller tryck ställas till åhörarnas förfogande.
Jag sade förut, att folkhögskolan är särskilt ägnad att visa vägarna till böckerna.
Jag vill nu tillfoga: om det sker med erforderlig metodisk omsorg och eftertryck,
så att man icke inskränker sig till att i föredraget blott nämna boktitlar och
överlåter åt slumpen, om åhöraren är tillräckligt uppmärksam och skolad för att
anteckna dem riktigt och göra bruk av dem. Det räcker heller icke, om åhöraren
kan få med sig hem svart på vitt i form av en bibliografiskt aldrig så
omsorgsfull lista. Det gäller här icke att bjuda råmaterial, som t. ex. vid rent
vetenskaplig akademisk undervisning, utan halvfabrikat. Den angivna litteraturen måste

vara ordnad efter graden av svårighet och ämnesgrupper, och de olika arbetena
böra vara försedda med korta karakteristiker, så att dessa studiehandledningar kunna,
så långt som det överhuvud taget är möjligt i mera allmängiltig form, erbjuda
den ledning, som i varje särskilt fall kan behövas med hänsyn till studieintresse
och grad av mogenhet. De anspråkslösa begynnelser, som vi i Stettin
åstadkommit i form av tryckta »besprechende Fachschriften-Verzeichnisse», till dess
den ekonomiska nöden tillsvidare tvungit oss att inskränka oss till maskinskrivna
listor, åskådliggöra hur smidigt denna metodiska princip låter tillämpa sig efter
materialet i varje särskilt fall. Jag förmodar, att här i Sverige finnes desto mer
intresse och förståelse för detta slag av i katalogform uppställda
studiehandledningar i speciella ämnen, som Ni ju i den av doktor Hjelmqvist utgivna
Grundkatalogen redan ha ett utmärkt arbetsredskap av liknande art för hela landets
biblioteksväsen.

Man kan emellertid från bibliotekets sida gå ännu längre när det gäller att
erbjuda folkhögskolan tryckta studiehandledningar, och vi ha också gått längre. Jag
lät nämligen på sin tid för några av mina föreläsningar och studiecirklar trycka så
kallade Übungshefte, ett över den äldsta grekiska filosofien och ett över Nietzsche,
vilka erbjödos åhörarna till självkostnadspris. Jag kan genast tillfoga, att resultatet
överträffade mina förväntningar. Båda häftena äro redan sedan ett år tillbaka
slutsålda, fastän vartdera trycktes i en upplaga på mer än tusen exemplar. Dessa
häften ha icke någon likhet med det som vi i Tyskland mycket ohövligt kalla
Eselsbrücken, och som så utmärkt går till mötes många så kallade bildades
tankelättja, i det att de så att säga i originalförpackning erbjuda i marknaden gångbara
omdömen. De äro i stället verkliga övningshäften, det vill säga de vädja till läsarens
omdömesförmåga, i det att de för det första framlägga till nytt övervägande alla de
citat, som behandlats i föredragsserierna eller studiecirklarna och i det att de
sätta dessa citat i relation till varandra och i all knapphet antyda föredragshållarens
tankegång. Sedan blir det läsarens sak att i omedelbar anslutning till detta
källmaterial, vilket som fransmannen säger à discretion ställes till hans förfogande,
tänka vidare enligt sin egen världsåskådning. »Man tackar en lärare dåligt, om
man alltid blott förblir hans lärjunge», säger Nietzche. Och här öppnas en av
de säkraste vägarna för att stärka de inre organ, som bruka alldeles förkrympa på
dessa åsnebryggor; med andra ord: att under studiet av ett visst ämne utveckla sin
egen personlighet därigenom att man tvingas till ett klargörande av sin ståndpunkt
i förhållande till lärarens. Jag behöver knappast tillfoga, att det är metodiskt
riktigt att först, vid slutet av föredragsserien sätta sådana övningshäften, liksom
också de förut nämnda speciallistorna, i åhörarnas händer.

Annorlunda står det i detta hänseende med ett tredje slag av trycksaker, som
likaledes ha prövats som viktiga hjälpmedel för studierna hos oss i Stettin. Jag
menar de små manuskripttryck av värdefulla prosakonstverk eller filosofiska
avhandlingar, som lämpa sig att avhandlas i folkhögskolans litterära och filosofiska
övningar. Ofta äro de originalverk, ur vilka de tagits, visserligen tillgängliga i
biblioteket, men blott i ett eller två exemplar, och de äro omöjliga för våra
åhörare att privat anskaffa. Hermann Hesses avhandling »Von der Seele» förekommer
till exempel i en samling, som blott utkommit i en numrerad upplaga och sedan
länge länge varit slutsåld. Dessutom har ett sådant billigt separattryck den
fördelen, att man bekvämt kan stoppa det i fickan och utan samvetsförebråelser förse
det med förstrykningar och randanmärkningar till stod för minnet vid förnyat studium.

Därmed äro vi inne på en annan fordran, som även i övrigt spelar en allt

större roll i den moderna biblioteksverksamheten, åtminstone i vårt utarmade
Tyskland, nämligen att alltmer utbygga biblioteket till en plats, där man får
ledning vid sina egna bokinköp och till och med själv kan få köpa böcker. Vi
kunna för närvarande mindre än någonsin tilllåta oss felaktiga inköp; bokhandlarna
å andra sidan måste i allt högre grad avstå från att föra ett större lager
och deras personal blir på det sättet allt mindre skickad att kunna vägleda
bokköparna; så måste då bibliotekens bokbestånd och bibliotekariens bokkunskap
också här ingripa förmedlande, särskilt när det är frågan om valet av de bästa
och billigaste upplagorna av äldre klassisk litteratur. Var finns t. ex. en bättre
möjlighet att sprida det bästa och billigaste urvalet av Goethes samtal med
Eckermann än genom bibliotekets förmedling och vid början av en studiecirkel i
folkhögskolan? Jag vill inte trötta Er med ytterligare exempel. Blott så mycket må.
antydas, att på detta sätt dessutom aktionsradien för den bokhandel, som tar sin
bildningsuppgift på allvar, förlänges ut över sådana sociala skikt, som eljest äro
prisgivna till kolportagelitteraturen eller sensationsfilmen.

Alla dessa fordringar beträffande samarbete mellan bibliotek och folkhögskola
kunna givetvis bäst uppfyllas, när båda institutionerna i förvaltningshänseende äro
så nära som möjligt förbundna med varandra både lokalt och personligt, det vill
säga framför allt när biblioteket på samma gång är folkhögskolans administrations-
och upplysningsbyrå och när bibliotekarien på samma gång är ledare och lärare
i folkhögskolan. Då blir det också till exempel lätt att arbeta samman förteckningen
över låntagare i biblioteket och åhörare i folkhögskolan, så att man får en ganska
mångsidig bild av de intellektuella intressena hos de personer, som begagna sig
av båda institutionerna, under det att endera av de båda institutionerna för sig blott
omfattar, ett så litet och tillfälligt brottstycke av en människas bildningsliv att det skulle
vara mycket djärvt att därur dra så vittgående slutsatser av individuell eller sociologisk
art som välmenande och godtrogna statistiker i biblioteket och folkhögskolan ofta
tilllåta sig. Även om våra anteckningar genomgående kunde ge mer besked än — när
det gäller biblioteket — att en viss person för en viss tidsperiod tagit hem vissa böcker
eller att — i folkhögskolan — en viss person anmält sig till vissa föreläsningar och
studiecirklar under en bestämd tid, skulle det nyss antydda tvivlet dock kvarstå. Vi
veta som regel icke, vilka böcker våra läsare ha i sin privata ägo och vad de
låna av vänner och bekanta, vi känna icke deras förhållande till pressen, vi veta
om våra kursdeltagare i regel icke, i vad mån deras strävan att besöka
folkhögskolan redan från början försvåras av familje- och yrkesplikter eller av
kommunikationssvårigheter. Men en jämförande betraktelse av våra anteckningar
angående hur en och samma person inom vår synkrets är verksam dels som läsare i
biblioteket, dels som åhörare i folkhögskolan möjliggör ett något säkrare omdöme
om deras andliga behov och mottaglighet och därmed en bredare grundval för
avgörande av hur den hjälp man vill lämna dem i deras bildningsarbete i varje
särskilt fall bäst skall inriktas. Först om vi ägde likartade anteckningar över
våra läsares och åhörares besök av teatrar, muséer och biografer, kunde vi
visserligen vara relativt säkra vid bedömandet av deras bildningsliv. Ty alla dessa
grenar av kulturell eller nöjesverksamhet kunna på gott eller ont, positivt eller
negativt, ha en avgörande betydelse för framgången av våra bildningssträvanden
i bibliotek och folkhögskola. Vi måste därför just också från bibliotekets sida
ägna dem vår livligaste uppmärksamhet, och det är oeftergivligt, att jag också
med några ord berör <i>deras</i> växelverkan med biblioteket. Jag kan härvid fatta
mig mycket kortare än när det gällt folkhögskolan, då sakerna här ligga mycket
enklare till.

Mest skulle vara att säga om <i>uppläsningstimmarna,</i> som vi i Stettin i anslutning
till biblioteket utvecklat tämligen långt. Jag inskränker mig emellertid här till
att med få ord karakterisera meningen med dessa uppläsningar. Det är här
frågan om regelbundna uppläsningar av berättelser och dikter från hela
världslitteraturen i inom sig slutna program. Det läses högt utan några anspråk i fråga
om läsningens konstnärlighet på samma sätt som i en utvidgad familjekrets, sedan
först några enkla inledande ord försatt åhörarna i det ifrågavarande programmets
stämning. Då och då inskjutas några sammanbindande ord mellan de olika
styckena. Det eftersträvade och efter vår erfarenhet också uppnådda resultatet är,
att åhörarna från att ha varit endast bokslukare åter göras till verkliga läsare, i
det de på detta sätt icke blott förhindras att läsa diagonalt eller att hoppa över
hela stycken utan framför allt också föranledas att åter helt uppleva diktarordets
klang och bildinnehåll, det må nu vara vers eller prosa. Jag sade i början, att
en bok i sig själv blott är en bildningsmöjlighet och att det är vår uppgift att
av denna i varje särskilt fall skapa en bildningsverklighet. Och nu är det väl så,
att det icke på någon väg bättre och säkrare torde lyckas att göra de filosofiska
och estetiska värden, som all god skönlitteratur äger, fruktbara för våra läsare
än genom dessa uppläsningstimmar. Den som närmare intresserar sig för denna
frågas talrika metodiska och tekniska detaljfrågor kan jag hänvisa till min skrift
om uppläsningstimmar på den Weidmannska bokhandelns i Berlin förlag.

Härifrån är det blott ett steg över till <i>teatern.</i> Också där framställas ju diktarens
ord i omedelbar, levande verklighet och kan därför i högsta grad utöva sin
bildande kraft på åhörarens huvud och hjärta. Också här blir, som under
uppläsningarna, enligt masspsykologiens lagar, den irrationella sidan i den litterära,
upplevelsen mäktigt förstärkt därigenom att det ej, som när man läser en bok
för sig själv, blir en individuellt begränsad, utan en överindividuell, en
kollektivupplevelse. Ja, här tillkommer ännu ytterligare en faktor, som förstärker
stämningen: den i hög grad fantasiväckande scenbilden. Ni känna alla den faran,,
att ett för mycket, ett visst raffinemang i denna diktarordets rent visuella
framställning kan inkräkta på diktarordets andliga verkan, i stället för att förstärka,
denna. Det är alltså icke blott frågan om att göra en dygd av nödvändigheten
utan det är redan från början av metodiska grunder riktigt att vårda teaterns
bildningsverkan med utgångspunkt från ordet och icke från utstyrseln. På det
sättet kan redan en liten improviserad seen, om den blott undviker grova
smaklösheter, och skådespelare av det enklaste konstnärskap, blott de förfoga
över ett rent och behärskat sätt att tala, utöva en djupt bildande verkan. Det
är säkerligen bekant för Er, att i Tyskland ur ungdomsrörelsen ha uppstått
olika skådespelartrupper (mest bekant är Haas-Berkows), som stå fjärran från
alla yrkesmässiga teaterföretag och åter vilja knyta an vid den punkt, där
teatern tog sin början: vid den gemensamma religiösa upplevelsen genom ord
och åtbörder. Men också det så att säga officiella teaterlivet och ännu mer
nutidens expressionistiska drama visa tillräckliga symptom till att teatern står i
begrepp att återvinna sin betydelse såsom förmedlande en världsåskådning under
gemensamt upplevande av det genom åtbörder bevingade ordet. Men då är också
ögonblicket inne, då ett planmässigt samarbete mellan bibliotek och teater
(naturligtvis också mellan folkhögskola och teater) åter vinner betydelse, som man redan
kan se av de månatliga programhäften som många av våra tyska Teatergemeinden
och Volksbühnen utge för sina medlemmar. På några tekniska detaljer behöver
jag här desto mindre inlåta mig, som vi på denna punkt ännu alltjämt blott stå

vid den allra första början och också själva måste samla mer erfarenhet av
organisatorisk art (särskilt beträffande de vandrande teatrarna), innan vi kunna
uppställa noggranna riktlinjer. Men så mycket står i varje fall fast, att vi här stå
inför viktiga framtidsuppgifter, då teaterns verkan i den sanna folkbildningens
ända helt enkelt inte kan skattas nog högt och icke nog omsorgsfullt skyddas
från den ständigt hotande faran av intellektuell grumlighet.

Ligger alltså teaterns naturliga tyngdpunkt i ordet, så ligger <i>museerna</i> betydelse
i bildningshänseende i bilden. De äro för naturvetenskaperna, för geografien
och etnografien, för kulturhistorien och de bildande konsterna ett slags stora
atlaser med plastiskt fristående illustrationsmaterial. Det är då självklart att de,
när det gäller deras bildande verkan, äro hänvisade till förklaringar genom det
talade ordet, i detta fallet genom sakkunniga förare. Och i fråga om dessa åter
bör fordras, att de hänvisa till framställningar från vederbörande vetenskapsområde,
som äro utförligare än vad som kan ske inför samlingarna själva. Med andra
ord: här är ett intimt samarbete med folkhögskolan oeftergivligt. Biblioteket skall
här som regel först gripa in med sin kompletterande och fördjupande samverkan,
när folkhögskolan redan brutit vägen, men får då också sedan desto tacksammare
uppgifter. Kravet på att museerna skola ingå som ett led i det allmänna
bildningsarbetet ha, i förbigående sagt, museiförvaltningarna nu för tiden glädjande
nog gått till mötes därigenom att de, från sitt den lärda forskningen tjänande
samlade förråd, framhäva väl valda typer i särskilda åskådliga samlingar. Ur
bildningssynpunkt är det till exempel oändligt mycket värdefullare att finna två till
tre dussin typiska grundformer av grekiska vaser från olika tider och till olika
bruk översiktligt uppställda än hundratals dylika med sina individuella variationer,
som endast förvirra lekmannens öga.

Och nu till slut också <i>filmen.</i> Det lider intet tvivel, att på detta område för
folknöje och folkundervisning, som övar ett så enormt inflytande på de stora
massorna, lika invecklade som trängande och viktiga frrågor vänta på sin lösning
genom folkbildaren. Jag skulle överhuvud taget icke våga att tala något om
denna fråga, så kort som det måste bli inom ramen för mitt föredrag, om jag
icke redan från mitt arbete på detta område visste att den offentliga opinionen
i Sverige genom outtröttligt och sakkunnigt arbete av olika personer redan är i
viss grad förtrogen med de teoretetiska och praktiska fordringarna, när det gäller
ett förädlande av filmen i bildningssyfte. Dessutom kan jag också här hänvisa
de speciellt intresserade till den utförliga framställning av hela problemkomplexet
som jag sökt ge i min bok »Das Lichtspiel im Dienste der Bildungspflege», som
också omnämnts i svensk press. Här må blott som sammanfattning sägas följande:
Den rörliga ljusbilden, Laufbild, som vi säga i Tyskland, mångfaldigar den
fantasiväckelse, som alla optiska intryck redan i och för sig föranleda, därigenom att
den återger det som är själva det materiella livets kännemärke, nämligen rörelsen.
Varje biolog och varje psykolog vet, vilka oförlikneligt starka verkningar, som allt
iakttagande av rörelse utövar på det djuriska och mänskliga driftlivet. Också på tal
om teaterns verkan snuddade vi vid detta faktum. Men under det att där i det
talade ordet ligger en viss garanti för den harmoni av rationella och irrationella,
andliga och själsliga faktorer, som är grundväsentlig för all bildningsverkan, träder
detta här så i bakgrunden, att faran av en blott ytligt roande förströelse eller en
sensationsverkan, som fullkomligt förstör omdömesförmågan, hotar att bli nästan
övermäktig. Förhållandevis lättast att möta är denna fara, när det gäller film
med undervisande syfte. Det är blott en fråga om metodiskt samarbete mellan
filmteknik och föredragsteknik med bildande syfte, för att åt den så kallade

Lehrfilm (undervisningsfilmen), erövra den gynnade ställning, som den förtjänar att få
överallt där det gäller att åskådliggöra rörelseförlopp. Jag behöver blott erinra om
återgivandet av i tiden sammandragna och i tiden uttänjda rörelser (de senare
fotograferade med hjälp av den så kallade Ernemannska »Zeitlupe») och om de
grafiska filmerna för att antyda, hur man på detta sätt icke blott kan införa i
föredragssalen en rikedom av åskådningsmaterial, som vi annars icke skulle kunna
göra tillgängligt för våra åhörare, utan hur tack vare filmens tekniska egenart till
och med sådana områden öppnas för vår omedelbara iakttagelse, dit våra ögon
annars aldrig kunna tränga in. Det står också utan vidare klart, att även här
folkhögskola och bibliotek kunna träda i planmässig förbindelse med filmen och
med varandra på särskilt givande sätt. — Men hur står saken, när det gäller
underhållningsfilmen? Är den pessimism berättigad, som vi icke sällan möta i sådana
omdömen som blott ha för ögonen den visserligen fruktansvärda urvattning av den
konstnärliga tjusningen, som filmandet av dramer och berättelser ofta innebär eller som, på
ett något för doktrinärt sätt, vilja frånkänna en eggelse av fantasien, som icke
förmedlas av ordet, varje i egentlig mening bildande verkan? Jag är på grund
av mångårigt och mångsidigt praktiskt arbete på detta område av den meningen,
att visserligen de faktiska hinder, som särskilt också ekonomiskt stå i vägen för
en förädlande verkan eller till och med konstnärlig uppbyggelse genom den
skönlitterära filmen, blott långsamt och med målmedveten uthållighet kunna
övervinnas, men att i princip det inte finnes någon omöjlighet att utveckla den skönlitterära
filmen till en mäktig bundsförvant åt den sunda folkbildningen. Jag menar därmed
naturligtvis inte, att det någonsin skulle kunna lyckas att uppnå en hundraprocentig
framgång i den meningen, att blott sådana skönlitterära filmer skulle frambringas
vilkas innehåll skulle tillfredsställa höga litterära fordringar. Detta är ju heller
icke fallet när det gäller böcker och kan helt enkelt inte vara så, så länge det icke
finnes något mänskligt samhälle, som uteslutande består av konstnärligt fullt
utvecklade eller åtminstone utvecklingsmöjliga individer. Men man kan, såsom när
det gäller böcker, tvinga yrkesspekulationen att godta vissa andliga kvalitetsfordringar
som självklara, så att de mindervärdiga produkterna blott utgöra en liten
bråkdel jämfört med de medelgoda eller verkligt högtstående. När man följt med,
vad just den svenska filmindustrien bära under de sista åren frambragt av
kvalitetsvara, förefaller denna förhoppning icke så illa grundad. Jag tror att det om
den löpande bilden gäller detsamma som Schiller i die Glocke säger om elden:

<poem>Wohltätig ist des Feuers Macht,
wenn sie der Mensch bezähmt, bewacht.
</poem>
Och vår bevakning har — psykologiskt talat — från bibliotekets och folkhögskolans
ståndpunkt att rikta sig utom på den moraliska frågan också på den intellektuella,
för att se till att icke fantasieggelsen blir till en fantasiens krycka
och leder till föreställningskraftens försvagande. Där gäller det för bibliotek och
folkhögskola att motverka den tankelättja, som filmen så lätt gynnar, i det de
ständigt visa och lägga till rätta vägen tillbaka till boken.

Om nu biblioteket verkligen skall bli hela det samlade bildningsarbetets hjärta
på det av mig skisserade sättet, då måste vi också för framtiden i motsvarande
grad mångsidigt, teoretiskt och praktiskt, utbilda dem vilka skola bli våra
efterkommande som bibliotekarier. Det betyder emellertid förvisso icke, att deras
rent bibliotekstekniska och litterära utbildning skall komma till korta. Tvärtom,
detta de sista årtiondenas framsteg, till vilket särskilt den amerikanska förebilden givit
oss mod, vilja vi på intet sätt offra. Om vi blott hade valet mellan duktiga

biblioteksutbildade personer utan kännedom och erfarenhet på bildningsarbetets
gränsområden och dilettanter, som luktat en smula på alla sorters bildningsarbete,
så måste vi besluta oss för de förra och avstå från de senare. Ty då hade vi
åtminstone räddat den goda grunden för all vidare utveckling på bildningsarbetets
område. Men det bästa är som bekant det godas fiende, och det är faktiskt möjligt,
vilket vår tyska yrkeserfarenhet från det sista årtiondet visar, att hos våra blivande
bibliotekarier även öppna ögonen för betydelsen av dessa biblioteket närstående
områden och utrusta dem med den känsla av medansvar för dessa, som är så
erforderlig också i bibliotekets eget intresse. Därtill hör förvisso, vilket jag till
slut också särskilt skulle vilja framhålla, en (åtminstone elementär) filosofisk,
särskilt logisk och psykologisk skolning och utbildning av förmågan till skriftlig
framställning av refererande och kritisk art på ett sätt som man hittills icke brukat
fordra, särskilt icke av den kvinnliga personalen. Men är det icke en stor vinst
för deras eget inre liv, som vi skaffa alla dem, som tillsammans med oss arbeta
på vårt folks gemensamma andliga utveckling och därmed också på
mänsklighetens broderskap överhuvud, om vi på detta sätt komma dem att skaffa
sig djupare rötter i den kulturmylla, som har bildats av förgångna släktens
andliga liv?

Jag har hunnit till slutet av min hastiga vandring genom den vidsträckta
byggplats, som här ligger öppen för den moderna människoanden. Det har icke varit
mig möjligt att därvid helt bortse från min tyska hembygds svåra nöd. Men
jag hoppas, att Ni icke uppfattat den hänvisning jag ibland måst göra till denna
som någon ömklig klagan. Det faktum att jag står här och söker att för Er
redogöra för de fordringar man bör ställa på biblioteken och det allmänna
bildningsarbetet, alldeles som om vi levde i djupaste fred, kan för Er vara en symbol
för, att vi tyskar anse vårt nuvarande läge icke blott som en olycka, utan också
framför allt som en uppgift. Visserligen förgår icke en dag, utan att det tyska
folket i trots av alla parasiter och förrädare, som det också naturligtvis finns hos
oss — får erfara de övermänskliga ekonomiska och moraliska ansträngningar
under vilka det särskilt under de sista månaderna tvingats att leva. Men vi
förtvivla icke. Ett folk, som frambragt en Luther och Lessing, en Goethe och en Schiller,
en Pestalozzi och en Fröbel, en Kant och en Fichte, en Schopenhauer och en
Nietzsche, kan icke undandra sig sina förpliktelser gentemot den mänskliga
kulturen, så länge det överhuvud taget existerar. Och det återgäldar därvid
tacksamt handtryckningen från det germanska broderfolk, tillsammans med vilket det
för trehundra år sedan hävdade reformationens arv mot en värld av fiender och
med vilket det som det enda folket i världen icke heller någonsin under det
svåra decennium, som nästa är går till ända, helt förlorade den inre kontakten.

</chapter>
<chapter name="Litteratur.">
<h2>LITTERATUR.</h2>
</chapter>
<chapter name="C. Religion.">
<h3>C. Religion.</h3>
<b>Grönbech, V[ilhelm].</b> Religiösa strömningar i nittonde århundradet. Övs. fr. da.
av Axel Nihlén. Nst. 1923. 197 s. Litt. (Det nittonde århundradet.) <i>C.</i> <tab><b>7:—.</b>

Av titeln att döma borde detta arbete behandla de stora religiösa rörelser, som skänka det
19:e århundradets inre historia dess prägel, d. v. s. det anglosachsiska sektväsendets utbredning,
frälsningsarmens uppkomst, grundtvigianismen och inre missionens historia i Danmark, läseriet
i Sverige, katolicismens förnyade kraftutveckling o. s. v. Men av allt detta finner man där
knappast ett spår. Förf. har i stället uteslutande sysselsatt sig med att söka påvisa de allmänna
förändringar i livsåskådningen, som kunna iakttagas hos de främsta representanterna för seklets
ideella kultur. Bland de personligheter han sålunda analyserar märkas Goethe, William Blake,
Jakob Grimm, Carlyle, Huxley och Spencer. Framställningen är icke ointressant, men dess
värde minskas i väsentlig grad av förf:s förkärlek för poetiska fraser och litterära slagord, vilkas
reella innebörd ofta är synnerligen svår att fixera. Arbetet kan därför knappast anses direkt
lämpligt för folkbiblioteken. <tab><i>O. W—n.</i>

<b>Heussi, Karl.</b>  Kyrkohistoria, Övs. och bearb. av Einar Elg. Gle. 1923. 288 s. <i>Cj.</i> <tab>Inb. <b>5:75.</b>

Med denna översättning och i fråga om svenska förhållanden bearbetade upplaga av den
framstående tyske kyrkohistorikern Heussis kompendium har ett värdefullt kyrkohistoriskt arbete
införlivats med vår religionspedagogiska litteratur. Ett nytt grepp på problemen, en klar och
koncis överblick med fruktbärande anknytning till kultur- och samhällshistoria samt en ledig
och förträfflig framställningskonst präglar detta arbete, som förtjänar att vinna stor spridning.
En jämförelse särskilt med vad vi hittills äga av kyrkohistorisk lärobokslitteratur betygar dess
stora värde. <tab><i>G. B.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Montelin, Gösta.</b> Tysk litteratur i historisk framställning och svensk
tolkning. Nst. 1923. 154+153 s. <i>Gf.</i> <tab>Inb. <b>6:75.</b>

Detta arbete innehåller först en översikt av den tyska litteraturens historia <i>efter</i>
Weimarperioden och intill nu, dock ej i flytande och sammanhängande skildring utan så, att utg.
biograferar och tecknar den ene författaren efter den andre var för sig som i en biografisk
uppslagsbok. Det sker alltid med god insikt, stundom med personlig värme. Därpå följer ett
urval av de bästa svenska översättningar av tysk lyrik från motsvarande tid, varvid det visar sig,
att vi ha en betydande samling dylika. Det blir en för allmänhet och skolor mycket gagnelig
antologi. Till sist följer ett register över ett stort antal tyska författare, som ej fått vara med
i den stora översikten men som kortligen skildras här. Boken anbefalles. <tab><i>F. V.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Aho, Juhani.</b> Minns du —? Övs. fr. fi. av Bertel Gripenberg. A. B.
1922. 291 s. <i>Hceua.</i> <tab><b>5:50.</b>

Ett postumt arbete av den store finske diktaren, en berättelse men först och sist lyrisk
innerlighet. Den handlar om den »stora kärleken»; den älskade är död, och berättaren erinrar

sig deras historia i förklarat vemod. Detaljerna bli därför väl många men de smältas av den
starka totalstämningen. <tab><i>F. V.</i>

<b>Anker Larsen, J.</b> De vises sten. [Övs. fr. da.] D. 1, 2. A. B. 1923. <i>Hceda.</i> <tab><b>9:—.</b>

Denna digra roman, som av en förnämlig litterär nämnd tilldömdes 50,000-kronorspriset vid
Gyldendalsförlagets stora pristävlan, handlar om människors strid för att nå det översinnliga,
»de vises sten». De regioner av boken, som sålunda föra oss in i vissa teosofiska och mystiska
kretsar i Köpenhamn, äro som diktning mycket svaga och ha mest motiverat den svenska
kritikens väsentligen avvisande hållning till boken. Denna hållning har emellertid också gått
till överdrift på sådana håll, där man endast säger efter, och det borde ej förnekas, att t. ex.
barnaskildringarna och även andra skildringar i den mycket rikhaltiga och figurrika romanen
äro gjorda med en viss finhet, som väl kan ha sina svagheter även den, men som i alla fall —
liksom bokens intentioner i deras helhet — visa hän på en författare av vissa andliga mått. <i>F. V.</i>

<b>Hémon, Louis.</b> Maria Chapdelaine. Berättelse från det franska Kanada.
Till sv. [fr. fra.] av Hugo Hultenberg. Vict. Pettersons bokindustri a.-b. 1923.
225 s. <i>Hcej.</i> <tab><b>4:—,</b> inb. <b>7:50.</b>

Den som läser Maria Chapdelaine med dess bokhandelssuccés enorma siffror i medvetandet,
känner kanske en viss förundran. Det är en stillfärdig, dämpad berättelse om vardagsliv i stor,
ödslig natur i Kanadas urskogar, hårt liv under långa vintrar och förgängliga somrar. I
medelpunkten står en ung kvinna, vilkens öde formas under det år berättelsen omspänner. Den man
hon velat skänka sitt hjärta blir borta i de stora skogarna, hon dras sedan ett ögonblick till
en som lockar henne med de stora städernas rikedom och lyx, men den som inte har något
annat att bjuda än samma slit som förut i samma hårda natur segrar till slut. Det är endast
några få stora enkla linjer, ett stycke besjälad alldaglighet. För den nordiske läsaren från ett
skogs- och vinterland ter sig det hela sympatiskt förtroligt men så föga sensationellt att man
ända frågar sig vad som lockat de hundratusendena av franska läsare. Kanske är det för att
förstå detta en alldeles speciell hänsyn man måste ta. Det stridande Europa längtar bort från
sig själv. En rik koloniallitteratur har spirat i denna längtans spår. Europas trötta folk drömma
om nya och friska skott på sin folkstam i jungfrulig jord. Kanske tar man inte alldeles fel,
om man menar att hemligheten med Maria Chapdelaines framgång är att ha rört vid den
strängen. Den talar om det franska Kanadas, det Quebecska landets själ: »den gamla
gudstjänstens kärvordna högtidlighet, det gamla, troget bevarade språkets ljuvhet, den vilda kraften
och skönheten hos det nya land, där en gammal ras återfunnit sin första ungdom». <tab><i>G—a L.</i>

<b>Walpole, Hugh.</b> Den gröna spegeln. En stillsam berättelse. Övs. [fr. eng.]
av Ebba Atterbom. H. G. 1923. 389 s. <i>Hcee.</i> <tab><b>6:50.</b>

W. rör sig i stort sett i samma högaristokratiska societet som Galsworthy, kanske dock i
mera förbenade skikt av densamma. Det är denna värld sådan den tedde sig före världskrigets
stora utluftning han skildrar, när boerkriget kommit som en första attack mot dess säkerhet.
Både Galsworthy och Walpole reagera på ungefär liknande sätt mot den, inte med den
utomståendes med avund blandade hatfullhet utan som stillsamma rebeller därinnanför med någon
slags outrotlig sympati på botten. Särskilt Walpole kan dock vara ganska obarmhärtig i sin
satir, och man förstår att han anser den gamla aristokratien i sin sterila självtillräcklighet dömd
till undergång. Han skildrar med verkligt mästerskap några av dess gamla familjer, levande
flera generationer tillsammans i splendid isolation i sina gamla murkna hus utan aning om en
värld utanför sig själva. Han målar med en rikedom av detaljer, som kommer hans böcker att
svämma en smula över bräddarna, men så lyckas han också verkligen frammana ett slag av
engelsk atmosfär, där intet saknas: det sakramentala tedrickandet, söndagarnas tröstlösa ödslighet,
det av konventionalism fullkomligt övervuxna känslolivet. I denna värld för han så in
främmande element som ett slags kristallisationspunkter, människor som sakna alla engelsmännens
heliga dygder, gärna med en droppe ryskt blod, och dem ger han sitt hjärta. Det ovan sagda
gäller i ungefär samma mån det arbete som först översatts av honom, Den gröna spegeln, som
det senare översatta, Hertiginnan av Wrexe (A. B. 1923, 448 s., 6:50). <tab><i>G—a L.</i>

<b>Hcb. Skönlitteratur: nysvensk (med finsk-svensk).</b>

<b>Berndtson, Gunnar.</b> Länninghus. Kustroman. W. & W. 1923. 217 s. <tab><b>4:75.</b>

En berättelse från Bohusläns skärgård, ännu väl osäker men där åtskilliga natur- och
folklivsscener äro måleriskt hållna. Mindre har en religiös kris hos en prästson lyckats författaren,
men prästsonens sammanstötning- med folkets tro och vidskepelse ger boken till slut en viss
dramatisk spänning. <tab><i>F. V.</i>

[<b>Beskow, Elisabeth,</b> pseud.:] <i>Runa.</i> Fostersyskonen. 2 uppl. A. V. C.
1922. 250 s. <tab><b>3:25,</b> inb. <b>4:75.</b>

I sitt förord säger förf. ifrån, att hon vill ha sin bok betraktad ej som roman, utan som
bibelstudie. Det hade varit lyckligare, om innehållet ej tvingats in i den romaneska dräkt
förf. givit det, utan fått en mera lämplig uttrycksform. Litterärt och stilistiskt bedömd, ter
sig boken onekligen bra svag. Och dock är den vard att läsas av religiöst sökande. Den är
ett försök av en under världsnödens tryck lidande medkännande och vidhjärtad människa att ur
bibelns utsagor hämta fram ljus över världshändelserna och att genom ett djupare inträngande
i bibelordet »hämta mod att leva» igenom denna mörka tid med »kraft till att tro och hoppas
trots allt». <tab><i>E—n.</i>

<b>Hand, Håkan.</b> Bortom stjärnorna. Nst. 1923. 197 s. <tab><b>4:75.</b>

Håkan Hand torde vara en pseudonym, och bakom den döljer sig säkerligen en kvinnlig
författare. Boken är en roman om kärleken — den kärlek som består, sedan skönhetens rosor
vissnat och som ligger på ett andligt och själiskt plan. Den har många välskrivna sidor,
särskilt skildringarna i första delen av dinéer och supéer i släktkretsen äro utmärkt gjorda.
Mindre väl avvägda, litet för extatiska och obalanserade synas mig bokens senare partier.
Emellertid finnes här både en stark lidelse och en god gestaltningsförmåga. Bokens tendens
återges för övrigt i dess motto från Swedenborg: »Om de inre nöjena icke äro i de yttre, är
det icke något himmelskt liv i dem, emedan de icke hava någon själ — — —». <tab><i>Hj. L—n.</i>

[<b>Kellgren, Thea,</b> pseud.:] <i>Kristina Angel.</i> Celia. W. & W. 1923. 139 s. <tab><b>3:25.</b>

Förf., som numera är avliden, ger några skånska allmogeskildringar, som röja ett icke
vanligt personligt allvar. Som berättare var hon långt från fullkomligheten, men hon kan lägga
högtid omkring sina figurer. <tab><i>F. V.</i>

<b>Lundgren, Karl Hjalmar.</b> Gamla kavaljerer. W. & W. 1923. 144 s. <tab><b>4:25.</b>

Små historier, inte betydande i uppfinning men säkert framförda, diskret pepprade,
försedda med ironiska falluckor på de rätta ställena. Äro en sorts »humoresker» på ett mera
litterärt plan. <tab><i>F. V.</i>

<b>Oljelund, Ivan.</b> Saltstänk och strömoln. Noveller och dikter. Lb. 1923.
131 s. <tab><b>3:—.</b>

I denna volym har författaren samlat rätt olikartade berättelser och några dikter. Ett
par utmärkta folklivsskildringar, av slående åskådlighet och vittnande om autopsi och
förtrogenhet med ämnet, äro »Alvatten» och »Lyntningen». Icke utan en viss styrka, men dock
mera i traditionell åttiotalsstil verkar »Medan vinet jäser». Några av dikterna ha psalmens
enkla och höga resning och man märker den djupa brösttonen. <tab><i>Hj. L—n.</i>

<b>Oterdahl, Jeanna.</b> Brittsommar. Noveller. Lb. 1922. 248 s. <tab><b>5:—.</b>

Liksom i allt vad förf. skrivit ligger det renhet och godhet i dessa små berättelser om en
blek eller sent kommande livslycka, om lycka som bära skymtar förbi och försvinner eller som

bjudes varm och rik, men måste försakas. Där stiger en vemodsmättad" stämning, men även
kraft ur novellerna. Det är en god bok, ehuru i psykologiskt och stilistiskt avseende ej på
samma höjd som förf:s »Inger Skram». Bäst äro i anm:s tycke de små bitarna »Bäcktorpet»
och »Det främmande namnet». Hjältinnorna i flera av novellerna förete kanske en väl monoton
ädelhet, till men för en verkligt levande karaktärsteckning med både höjder och djup. <tab><i>E—n.</i>

[<b>Törnblom, August,</b> pseud.:] <i>Elf Norrbo.</i> Pojkdagar. Nutiden 1923. 168 s. <tab><b>1:50.</b>

»Pojkdagar» är ingen märklig men en raskt skriven skildring av en pojkes uppväxt med
andra pojkar och flickor. <tab><i>F. V.</i>

</chapter>
<chapter name="K. Historia.">
<h3>K. Historia.</h3>
<b>Konow, Sten.</b> Indiens kultur under det nittonde århundradet. Övs. fr. no.
av Axel Nihlén. Nst. 1923. 156 s. Ill., portr., kart. (Det nittonde
århundradet.) <i>Kob.</i> <tab><b>6:50.</b>

Ett mycket intressant arbete, vilket ingår i Norstedts »Det nittonde århundradet». Efter
en historisk inledning behandlas statsorganisation, näringsliv, Indiens betydelse för moderlandet,
europeisk och indisk kultur i förhållande till varandra. För den, som noggrant följt med press
och litteratur under de sista årtiondena, innehåller arbetet, då det är översiktligt hållet, måhända
icke så mycket nytt, men man får en sakrik och vederhäftig framställning av hela det indiska
problemet, vilken ger oändligt mycket mer än alla ytliga resebeskrivningar. Man får göra
bekantskap med det Indien, som endast i sagan flyter av mjölk och honung, som i
verkligheten hyser tusenden, som aldrig få äta sig mätta, och ännu i ganska sen tid sett millioner
dö av svält, som har engelsmännen att tacka för »pax britannica» och mycket annat gott men
också fått tjäna moderlandet på många sätt och tynges av skatter. Förf. söker skipa rättvisa
mellan indiska och engelska synpunkter; hans sympatier äro med engelsmännen. I slutkapitlet,
»det nationella Indiens uppmarsch», föres framställningen av de politiska förhållandena fram
till våra dagar. Samlingsverkets läggning, »det nittonde århundradet», har däremot gjort, att
näringslivets utveckling icke fullföljts över sekelskiftet; motsatsen skulle på sina ställen ökat
bokens aktualitet. <tab><i>S. S.</i>

<b>Kc. Historia: Sverige.</b>

<b>Jacobson, Gustaf.</b> Gustav Vasa. H. G. 1923. 87 s. (De största märkesmännen 15.) <i>Kcc.</i> <tab><b>1:50.</b>

Lektor Gustaf Jacobson har i serien »De största märkesmännen» utgivit en fängslande
skildring av Gustav Vasa och hans gärning för det nya Sveriges tillkomst. Vid redogörelsen
för kungavalet 1523 bygger förf. även på det nya material, som först i år framlagts. Lyckliga
citat av Gustav Vasas brev med dess kraftfulla målande språk bidraga att göra arbetet
tilldragande. Skriften har alla förutsättningar för att nå till vida kretsar. <tab><i>E. N—nn.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Lewenhaupt, Carl Gustaf.</sc> <b>Lewenhaupt, Adam.</b> Carl Gustaf Lewenhaupt
1662—1703. Biografiska anteckningar. W. & W. 1922. 175 s. Portr. <i>Lc.</i> <tab><b>4:75.</b>

Greve Adam Lewenhaupts fängslande biogran över Carl Gustaf Lewenhaupt skildrar en
svensk adelsman från 1600-talet med egendomliga öden. Tidigt kom Carl Gustaf Lewenhaupt
bort från Sverige. Han deltog i fransk tjänst i kriget i Spanien på 1680-talet och under
1690-talet i kriget mot turkarna i Ungern. I sachsisk tjänst nådde han slutligen höga värdigheter
och var vid det stora nordiska krigets början August den starkes krigsminister. Såsom dennes
sändebud erbjöd han 1697—1698 Sverige defensivförbund. Lewenhaupt var gift med en syster
till Aurora Königsmarck. Hennes besök i det svenska högkvarteret 1702 företogs främst för
svågerns skull. Dennes ställning som svensk i sachsisk tjänst hade efter krigsutbrottet blivit
ohållbar. <tab><i>E. N—nn.</i>

<sc>Lidforss, Bengt.</sc> <b>Bengt Lidforss.</b> En minnesskrift på initiativ av
studentföreningen D. Y. G. och Lunds arbetarkommun och under medverkan av fränder
och vänner red. av Einar Sjövall. Framtiden 1923. 166 s. <i>Lc.</i> <tab><b>6:—.</b>

En minnesskrift till 10-årsdagen av professor B. Lidforss' död, utgiven av Lunds radikala
studentförening och Lunds arbetarkommun. Lidforss var icke blott vetenskapsman —
framstående botanist — utan också socialt och andligt intresserad i radikal riktning. Bokens
uppsatser av många olika pennor spegla detta förhållande, även i sin kvalitet. Där finnas objektiva
och sakliga artiklar och där finnas uttryck för en lös och ovederhäftig panegyrik. <tab><i>F. V.</i>

<sc>Morris, Ira Nelson</sc>. Minnen från min ministertid i Stockholm 1914—1923.
Nst. 1923. 183 s. <i>Lb.</i> <tab><b>5:75.</b>

Den amerikanske ministern Ira Nelson Morris' minnen innehålla värdefulla skildringar från
krigsåren. Hjälpverksamheten under kriget, varvid Svenska Röda korsets stora insats
vederbörligen betonas, skildras rätt ingående. De mångahanda vedermödor, som neutraliteten förde
med sig, belysas på ett intressant sätt. Morris ger sig äran av att ha förhindrat vissa
påtryckningar, som kunnat vara allvarliga missgrepp. Av stort värde är det klara framhållandet av,
att Sveriges militära resurser avvärjde planerna på starkare beslag av svenska fartyg. Den ryska
revolutionen och uppkomsten av de nya staterna vid Östersjön och de problem, som detta nya
läge medförde, skisseras i flera kapitel. Morris starka sympatier för Sverige framlysa överallt
i hans arbete. Närmast för amerikansk publik ger han en snabb skiss av det svenska folkets
historia och dess insats på många områden. <tab><i>E. N—nn.</i>

<sc>Spegel, Hakvin.</sc> Hakvin Spegels dagbok ånyo utg. av Sune Hildebrand.
Nst. 1923. 174 s. Litt. <i>Lc.</i> <tab><b>15:—,</b> inb. <b>18:—.</b>

Ärkebiskop Hakvin Spegels dagbok 1675—1680 utgör en viktig källa till det skånska
krigets historia 1676—1679. Spegel tjänstgjorde såsom preses för fältkonsistoriet. Han stod
Karl XI nära, var snarast dennes biktfader. Hildebrands omsorgsfulla edition är försedd med
noter, som hänvisa till andra källskrifter. Arbetet lämpar sig endast för något större bibliotek. <tab><i>E. N—nn.</i>

<sc>Topelius, Zacharias.</sc> Självbiografiska anteckningar utg. av Paul Nyberg.
A. B. 1922. 364 s. Ill., portr. <i>Lb.</i> <tab><b>12:—.</b>

Dessa anteckningar nedskrevos, delvis med långa mellanrum, åren 1876—1895 och voro
närmast avsedda att för familjemedlemmarna bevara vad förf. funnit minnesvärt av de händelser
och personer som mött honom under hans levnad. Givetvis kunna de ifråga om utförlighet
och uppgifternas pålitlighet icke uthärda jämförelse med Topelii Dagböcker, som tidigare börjat
utgivas av bibliotekarien Nyberg, förf:s dotterson. Men till gengäld äro de stilistiskt
genomarbetade och njutbara på ett helt annat sätt än dagböckerna, som f. ö. redan på grund av sitt
pris ej gärna kunna anskaffas av andra än större bibliotek. I boken förekommande data ha
granskats av framstående Topelius-kännare och en mängd misstag och minnesfel rättats i texten
eller i de utförliga och upplysande anmärkningarna. <tab><i>B. M.</i>

<sc>Waern, Carl Fredrik.</sc> <b>Waern-Bugge, Elisabeth.</b> En gammal herrgård.
Nst. 1920. 493 s. Ill. <i>Lc.</i> <tab><b>24:—.</b>

Detta omfångsrika arbete, som i förordet betecknas som en fortsättning av eller rättare ett
andra band till Lotten Dahlgren, En svensk herrgårdssläkt (Grkat. s. 186) och för vilket
förf. använt i stor utsträckning citerade källor ur Baldersnäs arkiv, är först och främst biografiskt.
Det är en levnads- och karaktärsteckning av Carl Fredrik Waern d. ä., död 1858 vid 71 års
ålder. Denna levnads- och karaktärsteckning framgår, skulle man kunna säga, som ett resultat
av den i berättelseform hållna och genom god kapitelindelning väl disponerade skildringen. I
breda drag beskrives Waerns verksamhet som klok, duktig, försiktig och framgångsrik
Göteborgsköpman, som initiativrik brukspatron på Dalsland, som intresserad och ledande liberal politiker
i borgarståndet under 1840-talets »politiska brytningstider» och, i ett intimt kapitel, som
patriarkalisk husbonde på det vackra Baldersnäs. Att förf. tecknat bokens huvudperson med
varm sympati, får man icke förundra sig över; skildringen av de politiska förhållanden, under
vilka Waern spelade en roll, torde dock knappast på alla punkter kunna göra anspråk på full
objektivitet.
Boken är också ett stycke kulturhistoria. Man får en inblick i Göteborgs köpmansliv från
förra hälften av 1800-talet med rik växling av stigande och fallande konjunkturer, i gammaldags
bruksliv med dess ofta små förhållanden, i tidens för oss underbart långsamma kommunikationer.

För den, som icke har speciellt intresse för släkt- och kulturskildringar, är boken dock
näppeligen vad man plägar kalla lättläst. Ett undantag bildar avslutningskapitlet, En gammal
herrgård, och en omväxling beredes också genom det stora persongalleri, välbekanta, och okända,
släktingar och vänner, som tack vaTe Waerns många köpmans-, politiska och andra förbindelser
samt hans gästfrihet införas eller skymtar fram i berättelsen. <tab><i>S. S.</i>

</chapter>
<chapter name="M. Antropologi och folkkunskap.">
<h3>M. Antropologi och folkkunskap.</h3>
<b>Sjöstedt, Erik.</b> En bok om fransmännen. Fri, bokh. 1922. 208 s. <i>Mba.</i> <tab><b>3:75.</b>

Det var med ganska stor skepsis, som jag öppnade denna ursprungligen på franska skrivna
bok, som utgivits i Paris under den ganska träffande titeln »Le secret de la sagesse française»
och som skall ha mottagits med största välvilja av den franska kritiken. Jag medgiver emellertid
gärna, att denna skepsis förflyktigats vid läsningen. Förf. hyser visserligen de mest utpräglade
sympatier eller rättare den allra största beundran för allt vad franskt heter, men hans bok
handlar icke om kriget och efterkrigsproblemen, det är i stället ett försök till karaktärsteckning
av det franska folket, varom förf. menar oss hava ytliga och oriktiga föreställningar. Det synes
mig, som om förf. i sistnämnda punkt gått något för långt. Sparsamhet, ihärdighet,
familjekärlek och mycket annat, som förf. framhåller, äro egenskaper, som man redan på skolbänken
lärt sig vara utmärkande för det franska folket. Det mest intressanta hos förf. är hans
framhållande av styrkan hos och värdet av den franska individualismen, och det synes mig, att det
är just detta, som gör hans bok vard att med eftertanke läsas, även om man, också vid en
jämförelse med andra länder och folk, icke kan frigöra sig från tanken, att denna individualism
har flera sidor, än förf. betonat. <tab><i>S. S.</i>

</chapter>
<chapter name="N. Geografi.">
<h3>N. Geografi.</h3>
<b>Böök, Fredrik.</b> Resa till Konstantinopel genom Mellaneuropa våren 1922.
Nst. 1922. 350 s. <i>Na.</i> <tab><b>7:50,</b> inb. <b>9:25.</b>

Fredrik Bööks penna är välbekant, och en karakteristik är obehövlig. Resan till
Konstantinopel, vars uppsatser förut publicerats som resebrev i Svenska Dagbladet, erinrar om hans
tidigare böcker med liknande titlar (till Frankrike 1915, till Tyskland och Polen 1916); den
synes mig dock vara något mera journalistisk och mera heterogen. Den sammanhålles därav,
att den väsentligen är en serie efterkrigsbilder från det stympade Centraleuropa och det nya
Europa öster därom (Polen och Balkanstaterna). Man igenkänner här som alltid den beläste
och kunnige resenären (se t. ex. Vallfärden till Tankowicz) och den skarpe iakttagaren; uppsatserna
om Tyskland ha en gripande underton, som knappast kan undgå att göra intryck. <tab><i>S. S.</i>

<b>Elgström, Anna Lenah.</b> Elfenbenstornet och andra reseskisser från medelhavsländer.
A. B. 1923. 192 s. Ill. N. <tab><b>4:75.</b>

Bilder från en resa i Nordafrika, på Sicilien, på franska rivieran, där förf. temperamentsfullt
reagerar inför ett landskaps, en omgivnings faktiska och historiska art. Ökenstaden Timgad,
Segestas klassiska storhet, Monte Carios moderna banalitet och åtskillig levande samtidsskildring
kommer till synes i denna poetiska och roande bok. <tab><i>F. V.</i>

<b>Hedin, Sven.</b> Mount Everest och andra asiatiska problem. A. B. 1922.
246 s. Ill., kart. <i>No.</i> <tab><b>6:75.</b>

En samling uppsatser, av vilka de flesta förut varit publicerade i Svenska Dagbladet.
Halva boken behandlar Mount Everest, dels dess upptäcktshistoria, dels och framför allt de
bekanta engelska försöken att nå toppen av världens högsta berg. Av dessa försök får man en
sammanhängande, mönstergillt klar framställning, på samma gång det är av ett visst intresse
att se, huru i de vid olika tider publicerade och avsiktligt oförändrade artiklarna förf:s skepsis

mot företagets möjlighet så småningom förbytes i oförbehållsamt erkännande av de märkliga
idrottsprestationerna, som förde expeditionen till över 8,300 meter och därmed glänsande
överträffade alla tidigare alpina rekord.

Bland de övriga uppsatserna märkas ett för tysk publik hållet lärorikt föredrag om Tibets
geografi samt ett synnerligen lättläst kåserande referat av arbeten om engelsmännens
mesopotamiska fälttåg, framför allt Kub-El-Amara. <tab><i>S. S.</i>

<b>Orre, Thorsten.</b> Skisser från öknen. W.& W. 1922. 256 s. Ill., kart. <i>Np.</i> <tab><b>7:50.</b>

Förf. har efter kriget tjänstgjort som officer vid franska armén under ett års tid, därav
större delen vid ett saharakompani långt inne i öknen, och därunder deltog han i ett
strapatsrikt strövtåg, som förde honom långt åt sydväst genom knappast kända ökentrakter.
Expeditionen var riktad mot en skara rövare från berabererna, den enda okuvade ökenstammen i
Sahara, och berättelsen härom, med dramatiska episoder och en spänning, som en äventyrsroman
kunde avundas, fyller nästan hela den senare hälften av boken. Såväl här som framför
allt i de tidigare kapitlen meddelar förf. även skildringar och iakttagelser från öknen och
ökenliv, som äro mycket intressanta och på sina ställen korrigera eller avvika från gängse
föreställningar. Hela framställningen är livlig och medryckande, och språket behandlas med en
viss stilistisk talang.

Boken är ett gott tillskott till den populära geografiska litteraturen; för skolbiblioteken är
den en god ungdomsbok. <tab><i>S. S.</i>

<b>Poulsen, Frederik.</b> Färder och fynd. Övs. fr. da. av Märta Lindqvist.
Sk. 1921. 280 s. <i>N.</i> <tab><b>6:25.</b>

Om man, som Carl Laurin, anser, att resebeskrivningar bruka vara tråkiga, får man nog
medgiva, att »Färder och fynd» med dess berättelser om tyskt studentliv, polska magnater,
från Italien, Hellas, Orienten och hemlandet äro ett lysande undantag. Närmast är ju boken
att karakterisera som underhållande förströelselitteratur men som sådan hart när oöverträfflig,
utmärkt som den är av glänsande berättartalang och skildringskonst, ett fyrverkeri av lustigheter,
en rik växling av originella, befängda, intressanta situationer. <tab><i>S. S.</i>

<b>Romdahl, Axel L[udvig].</b> Gamla städer. Sommarbrev. Medéns bokh.
Gbg 1922. 94 s. Ill. <i>Na.</i> <tab><b>5:25,</b> inb. <b>7:—.</b>

Korta anteckningar av en konsthistoriker från en resa genom gamla städer i Tyskland och
det forna Österrike. Den fackmässiga framställningen kan läsas med nöje och behållning även
av lekmannen, som mest torde tilltalas av uppsatserna om Wiens konstskatter, det underbara
Salzburg och Wurzburg med  dess märkliga barockslott. <tab><i>S. S.</i>

<b>Ne. Geografi: Sverige.</b>

<b>Swahn, Waldemar.</b> Håga från tjusarkonungens tid till våra dagar. Nst.
1922. 4:o. 88 s. Ill., portr. <i>Ncd.</i> <tab><b>6:50,</b> inb. <b>8:75.</b>

En översiktlig framställning av det kungliga lustslottets historia, vilket aldrig förut lär ha
»gjorts till föremål för en sammanhängande skildring annat än som ett kapitel i ett populärt
hållet arbete om de kungliga lustslotten», i nära anslutning till dess personhistoriska förflutna,
vilket framgår av de väl valda kapitelrubrikerna, »Tjusarkonungens Haga», »Haga efter
solnedgången» (Gustav IV Adolf), »Oscar I:s och drottning Josefinas Haga», »Skönhetens furste»
(prins Gustav), »Hertiginnans Haga», vartill kommer som avslutning »Haga i våra dagar».
Förf. har belyst slottets historia genom utdrag ur äldre förf. och sökt fånga stämningsbilder
genom citat eller med egen penna. Den »stämningsrika sommarmorgonskildringen» ur
Morianen om Gustav III, Bellman och Lidner kunde lämpligen uteslutits, då den trots förf:s
reservation lätt av okritiska läsare misstolkas såsom »historisk».

Den typografiska utstyrseln och det rika bildmaterialet äro tilltalande. <tab><i>S. S.</i>

<b>Svedelius, Julia.</b> Vår huvudstad. En läsebok om Stockholm för skolornas
lägre klasser. Nst. 1922. 197 s. Ill., portr., kart. <i>Ned.</i> <tab>Inb. <b>2:60.</b>

Förf. har stått inför en mycket vansklig uppgift, att göra ett lämpligt urval ur det
kolossala, tunga materialet, att giva framställningen en för små folkskolebarn lättfattlig och

tilltalande form och att därtill lägga det hela så, att syftet med boken, hembygdskunskapen,
vinnes. Att förf. haft de bästa förutsättningar för att övervinna den andra av de antydda
svårigheterna, vet man av hennes föregående produktion. När en anmälare i en huvudstadstidning
i sin för övrigt välförtjänt berömmande recension uttalar vissa tvivelsmål om att boken
Överallt är begriplig för de små läsarna, förbiser han, att en vuxen aldrig kan skriva fullt
begripligt för barn. Förf. torde kommit så nära, som det är möjligt. Hon har givit en nätt
och trevlig barn- eller ungdomsbok om vissa blad ur huvudstadens historia och liv i våra
dagar, en god folkbok, som även borde vara på sin plats i varje bibliotek till tjänst för
bildningssökande ungdom, som här finner vetenskapliga forskningsresultat och ekonomiskt-tekniska
framsteg återgivna på ett enkelt sätt. Ramen kring framställningen synes också vara ett gott
grepp; en flicka och en gosse från landet göra sitt första stockholmsbesök. Något för mycket
av en gången tids landsbygdsnaivitet kanske kommer med. Skulle ett par pigga sörmlandsbarn,
som växt upp nära en herrgård, i våra dagar bli så förvånade över att man kan få vatten
genom att vrida på en krän eller ljus genom att trycka på en knapp i väggen.

I fråga om stoffurvalet måste det alltid bli olika meningar. De glacial-geografiska styckena
äro väl på sin plats; berggrundens utbildning är väl i sin korthet ganska svårbegriplig. Många
av de historiska styckena äro mycket trevliga; dock synas de mig ha fått en väl bred plats på
bekostnad av nutiden, som ju ända är det viktigaste, och att vara något ensidigt valda från
äldre tid. I vad mån syftet att underlätta hembygdsundervisningen och befordra
hembygdskunskapen kan vinnas, är en pedagogisk fråga av mycket invecklad art. Den sammanhänger
med vad man tänker om denna undervisning över huvud taget och dess egentliga karaktär och
kan endast besvaras av erfarenheten. Endast denna kan också avgöra, om dispositionen i
boken äger den styrka, som är önskvärd. <tab><i>S. S.</i>

<b>Värmland.</b> Värmlands hembygdsförbunds årsbok. Årg. 1. (1923). Förb:s
förlag, Karlstad 1922. 88 s. Ill. <i>Ncv.</i>

Den särkänsla, som alltid varit ett för värmlänningar utmärkande drag och på senare tid
visat sig i stigande intresse för hembygdens historia och äldre kultur, har funnit ett tilltalande
uttryck i den nya sammanslutning, som vill, om jag fattat saken rätt, omsätta oklara
känslostämningar till praktisk verksamhet i form av effektivt naturskydd och bygdevård i många
former. Den vackra årsboken gör på ett lyckat sätt propaganda för förbundets verksamhet och
är både för sitt syfte och sin egen skull genom sitt goda omväxlande innehåll och sin
tilltalande typografiska utstyrsel förtjänt av all uppmärksamhet och uppmuntran, ej minst från
folkbiblioteken. <tab><i>S. S.</i>

<b>Zernander, Albin.</b> Alster från äldre och nyare tid. Förf., Furulid, Ulvsby.
1921. 302 s. Ill. <i>Ncv.</i> <tab><b>5:50.</b>

Förf. är en självlärd man, som uteslutande av tillgivenhet för sitt ämne med mycken flit
samlat material till och under mycken anspråkslöshet utgivit en bok om sin i södra Värmland
belägna hemsocken. Han har själv kallat sin bok »Minnen, anteckningar och samlingar» och
därmed riktigt angivit dess karaktär. Den är således ingen genomförd sockenhistoria eller
sockenbeskrivning, men den innehåller betydande material för en sådan, och detta material är
ofta så ordnat, att det belyser olika sidor av gångna tiders liv, och det innehåller åtskilliga
bidrag även till landskapets kulturhistoria, för vilken det bör bli en källa av beståndande
värde. Ännu en förtjänst är, att förf. sökt rädda undan glömskan vad som rör äldre
förhållanden och underlåtit den anhopning av uppgifter från egen tid, som ofta tynga våra
sockenbeskrivningar. Förf. är vard all uppmuntran för sitt oegennyttiga arbete, och det är att hoppas,
att hans bok vunnit och vinner spridning åtminstone i hembygden och hittar vägen till de
värmländska sockenbiblioteken. <tab><i>S. S.</i>

<b>Nx. Kartor och kartografi.</b>

<b>Anrich, Carl Julius.</b> Beskrivning till karta över Sveriges åkerareal. Nst.
1921. 81 s. + 1 karta. Ill., litt. (Sv. geol. unders. Ba: 10.) <i>Nye.</i> <tab><b>8:—.</b>

En utmärkt och på samma gång prisbillig karta, som icke blott ger en klar översikt över
åkerjordens utbredning utan även belyser de geografiska förutsättningarna för odlingens
intensitet. Synnerligen lämplig för skolbruk. Texthäftet innehåller en värdefull kommentar och goda
specialkartor. <tab><i>S. S.</i>

<b>Gezelius, Birger.</b> Väggkarta över Europa. Svanström-Rylander, Sthlm.
1:4000000. <i>Nya.</i> <tab><b>18:—.</b>

På Svanström-Rylanders förlag har under detta och föregående år utkommit en serie
prisbilliga kartor under redaktion av lektorn vid högre lärarinneseminariet i Stockholm Birger
Gezelius. Då dessa kartor förtjäna att observeras, omnämnes här Europa-kartan som ett prov.
Det är en fysiskt-politisk karta, d. v. s. på den utlagda terrängbeteckningen äro gränserna
inlagda med röda linjer och ett antal större platser utsatta. Terrängfärgerna synas mig gjorda
med omsorg och detaljerna riktiga; den gränsförskjutning, som bl. a. givit östra Trakien åt
Turkiet, har skett efter kartans tillkomst. Namnmaterialet är, för att icke förrycka kartans
fysiska karaktär, begränsat; enligt min mening är det alltför sparsamt, och detta gäller i ännu
högre grad Afrikakartan. Den rediga terrängbilden möjliggör kartans användning vid
undervisning i fysisk geografi även i tämligen stora klasser; vid behandlingen av den politiska
geografien i form av genomgång av Europas stater eller vissa länder, för vilka specialkartor
saknas, kan den brukas endast i klasser med ett mindre antal lärjungar. På grund av det
moderata priset — kartan kostar ju icke mer än tre exemplar av den i läroverken vanligast
använda kartboken — synes den vard att bli observerad såväl av mindre skolor med
begränsade tillgångar som av större, som jämte någon större Europakarta, t. ex. Norstedts färglagda
politiska, behöva flera exemplar för t. ex. historie- eller biologiundervisningen. <tab><i>S. S.</i>

</chapter>
<chapter name="O. Samhälls- och rättsvetenskap (med nationalekonomi och statistik).">
<h3>O. Samhälls- och rättsvetenskap (med nationalekonomi och statistik).</h3>
<b>Jörgensen, Alfred Th.</b> Filantropiens ledare och former under det nittonde
århundradet. Övs. fr. da. av Axel Nihlén. Nst. 1922. 236 s. Ill., portr., litt.
(Det nittonde århundradet.) <i>Ohg.</i> <tab><b>8:—.</b>

Detta arbete utgör en självständig del av det stora kulturhistoriska serieverket »Det
nittonde århundradet», som utgives under redaktion av professor Aage Friis. Författaren är den
i de nordiska länderna högt skattade ledaren av De samvirkende Menighedsplejer i Köpenhamn,
teol. d:r Alfred Th. Jörgensen. Det är en svår uppgift, som författaren tagit sig före,
ty så gott som alla föregångare på området ifråga saknas.

Med filantropi förstår författaren i den föreliggande framställningen arbetet på att uppsöka
och hjälpa <i>enskilda nödlidande</i> personer, sålunda icke strävandena att avhjälpa bristerna i
samhällets egen organisation, som är socialpolitikens uppgift. D:r Jörgensen begränsar sålunda
uppgiften till att undersöka, »vilka det är, som fört de nödlidandes talan, på vilka slag av
nödlidande man så småningom under 1800-talets lopp kommit att fästa sin uppmärksamhet,
samt på vilka sätt man sökt hjälpa dessa grupper uv nödlidande».

Det väldiga materialet och bristen på föregångare inom litteraturen har medfört, att det
brister något i överskådlighet. Uppdelningen av ämnet kunde ock vara lyckligare. Bokens
starkaste sida ligger i skildringen av de filantropiska ledarna. Mest ingående tecknade äro av
naturliga skäl den kyrkliga filantropiens märkesmän. Bland de talrika porträtten finna vi
Theodor Fliedner, J. H. Wichern, Thomas Chalmers, lord Shaftesbury, d:r Barnardo,
frälsningsgeneralen William Booth, Octavia Hill, Bodelschwingh samt ett stort antal andra av större
eller mindre betydelse, om vilka vi få veta mycket av intresse. Den svenska filantropien ägnas
en synnerligen välvillig uppmärksamhet, särskilt framhålles F. V. O. i Stockholm samt Sv.
Fattigvårdsförbundet, vars utbildning av funktionärer för fattigvårdsarbete erhåller varmt
erkännande. Författaren betonar särskilt hurusom man i Sverige, i motsats till vad fallet varit i
Danmark och Norge, vinnlagt sig om »utbildandet av arbetare i filantropiens tjänst». Boken kan
rekommenderas för de större biblioteken och torde hava mycket att bjuda var och en, som
närmare önskar sätta sig in i det senaste seklets historia och skaplynne. <tab><i>A. H—h.</i>

</chapter>
<chapter name="P. Teknologi.">
<h3>P. Teknologi.</h3>
<b>Erix, Einar.</b> o Hur jag gör min egen radio och hur den fungerar. En svensk
bok om radio. Å. & Å. 1923. 156 s. Ill. <i>Pcd.</i> <tab><b>3:75.</b>

En lättfattlig och väl illustrerad ehuru delvis något svamligt skriven handledning. Några
teoretiska förklaringar förekomma knappast. En förtjänst i boken är, att den ej genomgår allt

för många typer av apparater och kopplingsschemata utan håller sig till några få lätt
utförbara. Härigenom blir möjligheten för nybörjaren att lyckas betydligt större, då hans
uppmärksamhet enbart koncentreras på några få uppgifter. — Ang. andra arb. om radio se Bibl.-bl.
1923 s. 116. <tab><i>I. B.</i>

— Vad är vad i radio? Lättfattlig ordbok. Å. & Å. 1923. 60 s. Ill. <i>Pcd.</i> <tab><b>1:75.</b>

Innehåller ej något väsentligt utöver det, man kan få veta i någon med alfabetiskt register
försedd radiohandbok. <tab><i>I. B.</i>

<b>Hallström, Omar.</b> Verktygslära. Verktyg för järn- och metallbearbetning.
D. 1. Skärverktyg och uppspänningsanordningar. H. 1—4. Nst. 1923. Ill. <i>Pbg.</i> <tab><b>4:20.</b>

En utförligt och lättfattligt avfattad beskrivning av de vanligaste för metallbearbetning
avsedda verktygens viktigaste egenskaper och verkningssätt. <tab><i>I. B.</i>

<b>Lobben, Peder.</b> Elektricitet och magnetism. Praktisk framställning. Sv. bearb.
[fr. ty.] av G. Nyman. A. B. 1922. 360 s. Ill. <i>Pc.</i> <tab>Inb. <b>12:50.</b>

Lämplig läro- och uppslagsbok för var oeh en inom det elektriska eller mekaniska facket
arbetande, som önskar sätta sig in i magnetismen och elektricitetsläran utan att dock därvid
behöva använda för vidlyftiga beräkningar eller svåra formler. Ett utförligt register förhöjer
bokens värde. <tab><i>I. B.</i>

<b>Preger, Ernst.</b> Verktyg och vertygsmaskiner. Övs. [fr. ty.] av Teodor Sundgren.
Verkstädernas förl. 1920. 315 s. Ill. <i>Pbg.</i> <tab><b>8:—,</b> inb. <b>9:—.</b>

En av de mera värdefulla böckerna på området. <tab><i>I. B.</i>

Den <b>röde</b> hanen. Allmänna råd mot brandfara. See. 1923. 46 s. (Sv.
brandskyddsfören. cirkulär 16.) <i>Ps.</i> <tab><b>1:—.</b>

Innehåller en stor mängd goda råd både hur man skall undvika och avvärja en eldfara.
Det lilla häftet borde ligga lätt tillgängligt i varje bibliotek. <tab><i>I. B.</i>

</chapter>
<chapter name="Q. Ekonomi (med industri, handel och kommunikationer).">
<h3>Q. Ekonomi (med industri, handel och kommunikationer).</h3>

<b>Hur</b> man skriver affärsbrev, som göra verkan. Bearb. fr. eng. N. o. k.
1923. 149 s. <i>Qia.</i> <tab><b>3:—,</b> inb. <b>3:75.</b>

En liten lättläst och trevlig bok, som bjuder på en mångfald uppslag till förbättring av det
otvivelaktigt tungrodda och stereotypa affärsspråket. Säkerligen kommer dock en och annan av
våra köpmän att skaka på huvudet åt denna strävan att närma det högtidliga affärsspråket till
det lediga talspråket; visst är dock, att en uppryckning av vårt skriftliga affärsspråk är både
nyttig och nödvändig. Boken vänder sig närmast till praktikern, men den kan nog även med
fördel användas som handbok vid skolundervisningen. <tab><i>K. R—dt.</i>

<b>Roadster</b> [pseud.]. Gammelmans råd om automobilkörning samt Kungl. Maj:ts
förordning om automobilskatt. A. B. 1923. 44 s. Ill. <i>Qja.</i> <tab><b>1:50.</b>

Innehåller en del små praktiska vinkar och råd, som kunna ha sitt stora värde för varje
bilförare. <tab><i>I. B.</i>

<b>Skogström, Atte.</b> Motorplogar. A. B. 1923. 164 s. Ill. <i>Qda.</i> <tab><b>5:75.</b>

En för lantmannen lämpad framställning om motorplogens byggnad, skötsel och
användning. <tab><i>I. B.</i>


</chapter>
<chapter name="U. Naturvetenskap.">
<h3>U. Naturvetenskap.</h3>
<b>Elfman, Lennart.</b> Lärobok i mekanik för tekniska skolor. Statik. 2 uppl.
N. bokh. 1922. 104 s. <i>Ucb.</i> <tab>Inb. <b>3:60.</b>

En lättfattlig framställning. <tab><i>I. B.</i>

<b>Elfving, Fredr[ik].</b> Grunddragen av växternas näringsliv. N. o. k. 1923.
127 s. Ill., litt. (Natur o. kultur 15.) <i>Ufb.</i> <tab><b>2:75,</b> inb. <b>3:75.</b>

Växtfysiologien är, väl i synnerhet på grund av svårigheten att göra den till föremål
för populär framställning, ett nästan okänt område för den stora allmänheten. Författaren,
professor vid Helsingfors universitet och framstående pedagog och föreläsare, har i denna
lilla bok på ett verkligt förtjänstfullt sätt givit en allmänfattlig framställning av ett av de
viktigaste kapitlen i växternas liv. Anmälaren haT sällan sett detta behandlat på ett lika lättfattligt
sätt. Talrika processer, vilkas resultat äro bekanta från det dagliga livet, göras här begripliga
även för den, som har få eller inga förkunskaper. <tab><i>C. S—g.</i>

<b>Holmström, Leonard.</b> Naturlära. D. 1. Fysik, kemi, geologi. 6 uppl.
Gle. bokh. 1922. 297 s. Ill. <i>U.</i> <tab>Inb. <b>4:50.</b>

Ovanstående sjätte upplaga har omarbetats av flera olika, på var sitt område kunniga
fackmän. De ha ej utan en viss framgång lyckats sammantränga allt det väsentliga inom fysiken,
kemien och geologien inom ramen av 300 sidor. Boken är skriven på liknande sätt som övriga
läroböcker i dessa ämnen, men då den i huvudsak är avsedd för folkhögskolor och
lantbruksskolor, anser undertecknad att det hade varit lämpligare att mera hänsyn tagits till praktiska
frågor och mindre till teoretiska. Även borde nyare forskningsresultat och åsikter mera
beaktats. Sådana undgå aldrig att väcka elevernas intresse. Saknaden av ett alfabetiskt register i
en dylik bok är en verklig brist. — Samtidigt har utkommit en ny uppl. av d. 2, Biologi. <tab><i>I. B.</i>

<b>Inghe, Joh[an] A[ugust] Joh:son.</b> Laborationsövningar i kemi för realskolans
femte klass. 2 uppl. A. B. 1922. 26 s. Ill. <i>Uce.</i> <tab><b>1:—.</b>

En liten god handledning över ett 30-tal kemiska försök. <tab><i>I. B.</i>

<b>Lohmander, C[arl] L[udvig].</b> Fysik för fortsättningsskolan. Bv. 1922.
56 s. Ill. <i>Ucc.</i> <tab>Inb. <b>1:20.</b>

Redogör i huvudsak för de olika kraftmaskinerna. Mycket lättfattlig. <tab><i>I. B.</i>

<b>Newcomb, [Simon].</b> Astronomi för alla. En populär framställning av
himmelsföreteelserna. Svensk bearb. [fr. eng.] av Östen Bergstrand. 3 uppl. A. B.
1922. 346 s. Ill., portr., kart. (Vetensk. o. bildn. 2.) <i>Ua.</i> <tab><b>9:50.</b>

Vårt förnämsta populärvetenskapliga astronomiska verk, lättfattligt och medryckande skrivet.
Illustrerat med bl. a. en del utmärkta fotografiska reproduktioner. <tab><i>I. B.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>C. Religion.</b>

<i>Rodhe, E.</i> Svenskt gudstjänstliv. Historisk belysning av den svenska kyrkohandboken. Diak. 12:50.
<i>Wikander, Ingeborg.</i> Fem år i Kina. Sv. k. stud. (Sv. kristl. stud. missionsskrifter. 18.) 5:75.

<b>D. Filosofi.</b>

<i>Fichte, J. G.</i> Människans bestämmelse. A. B. (Moderna tänkare 19.) 4:50.
<i>Foerster, F, W.</i> Livsvägar. En bok för unga människor. Sk. 3:75.
<i>Montaigne.</i> Blad ur Montaignes essaier. H. G. 6:50.
— —. Essayer i urval. A. B. (Bonniers klassikerbibl.) 6:75, inb. 9:25.
<i>Payoti J.</i> Erövringen av lyckan. A. B. (Moderna tänkare 18.) 6:75.

<b>G. Litteraturvetenskap.</b>

<i>Folksägen</i> och folkdiktning i västra Sverige. Av D. Arill [m. fl.]. Jubileumsutställningens publikationskommitté. 10:—.
<i>Svanberg, V.</i> Rydbergs Singoalla. En studie i hans ungdomsdiktning. Sv. litteratursällsk., Uppsala. 6:—.

<b>H. Skönlitteratur.</b>

<i>Addison, J.,</i> o. <i>Steele, R.</i> Sir Roger de Coverley. En liten roman. W. & W. 4:25.
<i>Bojer, J.</i> Den siste vikingen. Roman. Tiden. 3:—, inb. 4:50.
<i>Bruun, L.</i> Under livets träd. Roman. L. H. 5:75.
<i>Curwood, J. O.</i> Den gyllene snaran. A. B. 3:75.
<i>Galsworthy, J.</i> En Forsytes brittsommar. Noveller. Sv. andelsf. 6:—.
<i>Hergesheimer, J.</i> Dockan. A. B. 6:50.
<i>Hoffmann, E. T. A.</i> Den gyllene krukan. A. B. (Bonniers klassikerbibl.) 3:25, inb. 5:75.
<i>Hudson, W. H.</i> Grönskande boningar. En skildring från tropikernas urskog. W. & W. 5:25.
<i>Keller, P.</i> Hubertus. En skogsroman. Lb. 4:50, inb. 6:25.
<i>La Fayette, Marie Madeleine de.</i> Prinsessan de Cleves. A. B. (Bonniers klassikerbibil.) 4:75.
<i>Shakespeare.</i> Dramatiska arbeten. Övs. av Per Hallström. [Ser. 2.] Krönikespel. Bd 2.
Richard den tredje. Kung Johan. Richard den andre. A. B. 6:—, inb. 9:50.
<i>Soldan-Brofeldt, V.,</i> o. <i>Hirn, Yrjö,</i> [utg.]. Helgonsagor. Nst. 4:75.
<i>Undset, Sigrid.</i> På livets skuggsida. Nst. 5:—, inb. 6:50.
<i>Walpole, H.</i> Hertiginnan av Wrexe. H. G. 6:50.
<i>Watson, G.</i> Vid öknens rand. Nst. 6:25, inb. 7:75.
<i>Wells, H. G.</i> Tidmaskinen. Äventyrsroman. Sv. andelsf. 1:50.
<i>Vergilius.</i> Sagan om Aeneas (»Aeneiden»). Svensk tolkning av J. Bergman. D. 2. Nst. 8:—.
<i>Zahn, E.</i> Apotekaren i Weltwil. Lb. 6:50, inb. 8:25.


<i>Bengtsson, F. G.</i> Tärningskast. Dikter. A. B. 3:50.
<i>Berger, H.</i> Skrifter i urval. D. 7. Ur en ensams dagbok. A. B. 2:75.
<i>Berndtson, G.</i> Länninghus. Kustroman. W. & W. 4:75.
[<i>Kellgren, Thea,</i> pseud.:] <i>Kristina Angel.</i> Celia. W. & W. 3:25.
<i>Lundgren, K. H.</i> Gamla kavaljerer. W. & W. 4:25.
<i>Norlind, E.</i> Bland tiggare och tänkare. Noveller. A. B. 5:75.
<i>Smith, E.</i> Gudrun Arnegård. Roman. Å. & Å. 8:50.
<i>Stagnelius, E. J.</i> Valda skrifter. Bd 2. Episka och dramatiska dikter. Prosa. A. B. 7:50.
<i>Wranér, H.</i> Valda skrifter, utg. av Fredrik Böök. Ny samling. 1—3. A. B. à 4:50.

<b>I. Skön konst (med musik och teater).</b>

<i>Norlind, T.</i> Kort handbok i musikens historia. Lagerström. 3:75.

<b>K. Historia.</b>

<i>Johnson, A.</i> Den första svenska kolonien i Amerika. H. G. 3:75.
<i>Key, H.</i> Rekonstruktionspolitikens bankrutt och kolonialpolitiken. A. B. 3:50.
<i>Lenotre, G.,</i> [pseud. för <i>Théodore Gosselin</i>]. Flykten till Varennes juni 1791. Nst. 6:—, inb. 7:75.
<i>Tunberg, S.</i> Gustav Vasas konungaval år 1523. Några synpunkter med anledning av fyrahundraårsminnet. Nst. 1:75.
<i>Wrangel, F. U.</i> Drottning Kristinas resa från Rom till franska hovet. Nst. 9:—.

<b>L. Biografi (med genealogi).</b>

<sp>Lenéru, Marie.</sp> En kvinnas biktbok. W. & W. 6:—.
<i>Langenskjöld, Agnes.</i> Blaise <sp>Pascal.</sp> Lb. 4:—.
<i>Wijkmark, H.</i> Samuel <sp>Ödmann.</sp> Diak. 10:—.

<b>N. Geografi.</b>

<i>Hjärne, H.</i> Två svenska japanfarare, Olof Eriksson Willman och Carl Peter Thunberg. Nst. 3:75.
<i>Laurent, Vivi.</i> Vivis resa. Ett år som piga från New-York till San Francisko. W. & W. 3:75.
<i>Lewenhaupt, C. A. C.</i> Genom västra Spanien. Lb. 5:75.
<i>Richter, E.</i> Kära släkten i U. S. A. Boh. 2:50.
<tab><tab><tab><tab><tab><tab><tab>————
<i>Göteborgstraktens</i> natur. Av O. Nordenskjöld, A. Wallén, H. Pettersson [m. fl.].
Jubileumsutställningens publikationskommitté. 22:—.
<i>Haglund, A.,</i> o. <i>Hagnell, A.</i> Bohuslän. Under medverkan av olika författare. Gle. (Gle.
böcker f. hembygdsundervisn. 7.) 4:50.
<i>Larsson, S.</i> Norrland i statistisk belysning. N. bokh. (Landstingens Norrlandskommitté.) 5:—.
<i>Norelius, C.</i> Ur Lunds domkyrkas historia. Förf., Lund. 2:50.
<i>Små</i> landskapsböcker. 1. Visby genom konstnärsögon. Gle. bokh. 2:—.
<i>Wåhlin, T.</i> Lunds domkyrkas medeltida ur. Förf., Lund. 1:—.

<b>P. Teknologi.</b>

<i>De Geer, G.</i> Bergs- och järnhanteringen. Handledning vid studiet av dess tekniska och
ekonomiska problem särskilt med hänsyn till svenska förhållanden. Nst. Inb. 4:80.
<i>Karlsson, K. G.</i> Maskinelement. A. B. (De tekn. vetenskaperna. Avd. Maskinteknik, bd 1:3.) 38:50, inb. 44:50.
<i>Lindberg, W. Ax:son.</i> Modellyachtsbyggnad. W. & W. 5:—.

<b>Q. Ekonomi (med industri, handel och kommunikationer).</b>

<i>Amilon, J. A.</i> Skogsskötseln och dess förutsättningar. A. B. (Sv. jordbrukets bok. M. Skogsskötsel 1.) 32:—, inb. 38:—.
<i>Henriksson, J.</i> Vartill våra växter duga. B. & B. (Praktiska handböcker 7.) 4:25.
<i>Londen, A. F.</i> Skildringar och rön från nordiska jakter. Å. & Å. 3:75.
<i>Schumburg, A.</i> Om lanternor och styrningsregler m. m. jämte historik. W. & W. 4:—.
<i>Sonesson, N.</i> Drick vin berett av svenska frukter och bär. A. B. 3:—.

<b>R. Gymnastik, sport, lek och spel.</b>

<i>Björkstén, Elli.</i> Kvinnogymnastik. D. 2. A. B. 10:50.

<b>T. Matematik.</b>

<i>Nörlund, N. E.</i> Bland siffror och tal. Populära uppsatser. H. G. 3:—.

<b>V. Medicin.</b>

<i>Burgenstein, L.</i> Skolhygien. A. V. C. Inb. 3:—.

</chapter>
<chapter name="De större landskommunernas biblioteksfråga.
Några lokala erfarenheter.">
<h2>DE STÖRRE LANDSKOMMUNERNAS BIBLIOTEKSFRÅGA.</h2>
Några lokala erfarenheter. Av fröken <sc>Maja Forsslund.</sc>

Vid två bibliotekskurser — Brunnsvik 1920 och Fellingsbro 1922 — har
Undert, inlett en diskussion i ovannämnda fråga och sedan av
bibliotekskonsulenten-kursledaren uppmanats att nedskriva inledningen för denna tidskrift. Jag
ber genast få betona, att jag alis icke har någon allmän vägledning att ge till
hjälp för andra kommuner — kan endast redogöra för hur vi här i min
hembygd ordnat denna fråga. <i>Löst</i> den ha vi naturligtvis alis icke, och lösas <i>kan</i>
överhuvud icke landsbygdens biblioteksfråga, liksom dess folkbildningsfråga i
allmänhet, så länge bildningsarbetet får nöja sig med de smulor, som falla från de
anslagsgivande myndigheternas bord. Ha vi inte här i landet vant oss vid en
alldeles felaktig måttstock, när det gällt att såväl söka som bevilja dessa anslag?
Vi tycka det är storartat, när ett folkbibliotek lyckas driva upp det kommunala
anslaget till samma belopp, 400 kr., som utgör maximum för statsanslagen, och
ungefär samma små proportioner anlägga vi på övriga bildningsanslag. Borde inte
en riktigare princip för allt detta vara, att de vuxnas arbete för bildning och
självuppfostran understöddes med anslag, som stode i en viss proportion till de stora
summor, som offras på barnaårens skolgång, ofta tämligen bortkastade därför att
denna upphör för tidigt. Större offer från det allmännas sida skulle naturligtvis
motsvaras av större krav på dem som medverka i arbetet. Jag återkommer till
detta.

Den kommun, det här gäller, är Ljusnarsbergs socken, den nordligaste i Örebro
län och en av de största i mellersta Sverige, omkr. 5 mil lång, där den är
som längst, och med omkr. 10,000 inv.

Den innesluter följande stora brukssamhällen:

<i>Bångbro järnverk,</i> med omkr. 500 arbetare.
<i>Ställdalens pappersbruk</i> och masugn, med 4—500 arbetare. Därintill ligger
<i>Svartviks gruvfält,</i> med 40—50 arbetare.
<i>Ställbergs gruvfält</i> med 100—150 arbetare.
<i>Högfors och Sköttgruvans gruvfält</i> och hytta med 4—500 man. I samma trakt ligger
<i>Mossgruvan</i> med ett 50-tal arbetare.
<i>Hörks hytta</i> har 30—40 arbetare. Hörken är dock ett samhälle på några
hundra personer, varibland en stor mängd Grängesbergsarbetare. Alla nu nämnda
siffror lämnas under nuvarande abnorma förhållanden med reservation.

Det stora flertalet av kommunens befolkning är alltså industriarbetare och
samlad vid bruken. Men i socknens vidsträckta skogsområde ligger också ett
stort antal småbyar, de flesta med mycket ensligt läge. Här bor en mängd
torpare och arrendatorer under bolagen, som givetvis och sorgligt nog äga det mesta
av skogarna; dock finnes ännu också en avsevärd del självägande gårdar. Den

sydligaste delen av socknen är jordbruksbygd med till största delen självägande
befolkning.

Ljusnarsbergs <i>församling</i> omfattar två kommuner: Ljusnarsbergs socken och
Kopparbergs köping. Den kommunala skilsmässan mellan dessa ägde rum år
1908. Församlingens gamla sockenbibliotek, upprättat på 1860-talet och på
1870-talet ganska omhuldat av myndigheterna, men sedan i ett par årtionden
sorgligt i lägervall, övergick då i köpingens ägo. Det undergick för några år sedan
en genomgripande restaurering och kan nu med bortåt 2,000 band anses fylla
åtminstone medelstora anspråk. Den stora Ljusnarsbergs kommun offrade alltså

<img 1></img>

i många år ingenting för att bereda sin befolkning tillfälle till läsning, om man
undantar ett litet antal böcker för vuxna, som ibland inköpts till <i>skolbiblioteken.</i>
Sådana funnos år 1920 vid 7 av socknens skolor och erhöllo ett kommunalt
anslag på 1,000 kr. Nu erhålla 9 skolbibliotek 1,150 kr. I Kopparbergs köpings
folkbibliotek ha sockenbor fått låna för den billiga avgiften av 1 kr. om året.

Däremot fanns vid samma tid <i>studiecirkelbibliotek</i> på 6 platser inom socknen,
3 tillhörande godtemplarorden och 3 verdandiorden, med 1—200 band i varje.

Vid ett enda av bruken, Högfors, har från bruksledningens sida något offrats
för bibliotekssaken. Där finns ett bibliotek på omkr. 600 band, till vilket
årligen skänkts ett anslag på 100 kr.

Det var alltså knappt mera än droppar i havet, vad som ännu för ett par år
sedan fanns av tillfällen till läsning i Ljusnarsbergs socken.

1919 bildades Kopparbergs-Ljusnarsbergs folkbildningsförening, från början
endest avsedd att verka under formen av ett kommunalt bildningsutskott, men till
följd av oväntat livlig tillslutning från i synnerhet arbetarnas sida snart nog
utväxt till en stor organisation med anslutning från de flesta föreningar i trakten.
Föreningen satte på sitt program bl. a. arbete för ett ordnat folkbiblioteksväsen:
<i>fasta</i> bibliotek i de större samhällena och även i skogsbygden om möjligt
ständig tillgång till böcker genom <i>vandringsbibliotek.</i> Flera sådana hyrdes från
Folkbildningsförbundet i Stockholm, och 1920 ingick föreningen till socknens
kommunalfullmäktige med en av flere av dessa, representerande alla olika partier,
undertecknad motion, vari föreslogs, att kommunala folkbibliotek skulle startas
och anslag härför beviljas. Ett förslag till bibliotekssystem medföljde motionen,
delvis uppsatt med ledning av råd, som undert, erhållit vid den ovannämnda
bibliotekskursen i Brunnsvik.

Av de många goda råd, som jag fick där, gingo nog de flesta i riktning
mot att basera biblioteksväsendet på <i>studiecirklarna.</i> Naturligt nog, kanske, då
de flesta deltagarna voro intresserade och framstående studiecirkelledare. För
min del var jag emellertid redan då ganska skeptisk inför en sådan väg. Enligt
min erfarenhet äro studiecirklarna <i>ännu</i> åtminstone <i>ofta</i> ett alltför vackert namn
på en visserligen <i>mycket</i> god sak. Och att hos oss bygga upp ett biblioteksväsen
på de cirklar <i>vi</i> hade, skulle varit inte bära att bygga på ett gungfly, utan
helt enkelt otänkbart. En fast, kommunalt ansvarig organisation härav måste vi ha.

Jag anför här delar av det till kommunalfullmäktige inlämnade förslaget:

»Folkbiblioteksväsendet i kommuner av större utsträckning torde enligt nutida principer
böra vara ordnat ungefär på följande sätt:

Till kommunens centralpunkt förlägges ett s. k. centralbibliotek, det största och mest
fullständigt utrustade av kommunens folkbibliotek. Kommunens övriga områden förses med
s. k. filialer till det nämnda, mindre boksamlingar, som väl till åtminstone någon del böra
äga en fast stomme av de för ändamålet lämpligaste böckerna, men i övrigt bestå av ur
centralbiblioteket för en kortare tid utbrutna bokbestånd. Centralbiblioteket måste givetvis
skötas av en utbildad bibliotekarie, till vars åliggande hör att även ha uppsikt över hela
kommunens bibliotekssystem. Det torde vara påtagligt, att en anordning som denna för att alis
kunna fungera ställer så stora anspråk såväl på kommunens ekonomiska offervilja som på de
härför erforderliga arbetskrafterna, att Ljusnarsbergs socken ännu åtminstone icke kan anses
mogen härför. Härtill kommer, att kommunen i själva verket saknar en centralpunkt,
tillhörande dess eget område, och det är väl knappast troligt, att Ljusnarsbergarna önska förlägga
sitt bästa bibliotek till Kopparbergs köping. Däremot räknar Ljusnarsberg ej mindre än 5 stycken
större brukssamhällen, i vilka behovet av ett gott folkbibliotek är ofrånkomligt.

Undert, föreslå därför tillsvidare följande anordning:

I Bångbro, Ställdalen, Högfors, Ställberg och Hörken upprättas <i>fasta</i> avdelningar av
Ljusnarsbergs kommunala folkbibliotek. Om det visar sig lämpligt, böra dessa avdelningar under
tidernas lopp sinsemellan helt eller delvis <i>byta</i> bokbestånd. Ävenledes bör den nämnd, som
får ansvaret för bibliotekens organiserande och skötsel, inleda underhandlingar om <i>samarbete</i>
med Kopparbergs köpings folkbibliotek, vilket med tiden, om det utvecklas som sig bör, torde
kunna fungera som ett låt vara anspråkslöst <i>distriktsbibliotek.</i>

Biblioteken i brukssamhällena borde helst vara inrymda i trevliga läsestugor, skötta så,
att de kunde konkurrera med biografer och kortspelsnöjen. På ett enda ställe finnes nu en
sådan läsestuga: i Högfors. Hur snart skall förståelse för den tanken vinna insteg i alla
brukssamhällen? Intill dess torde lämpligaste placeringen av de kommunala biblioteken i regel
vara tillsammans med de skolbibliotek, som redan finnas på alla dessa platser — — —. Som
bibliotekarie torde på varje plats någon medlem av lärarekåren vara att påräkna. Dock bör
ingen allmän regel fastslås en gång för alla vare sig om lokal eller bibliotekarie. Det kunde
tänkas, att på någon plats en så intresserad och stabil studiecirkel arbetade att biblioteket
bäst anförtroddes åt dess vård.

Jämte dessa större brukssamhällen ha vi i Ljusnarsbergs vidsträckta kommun ett stort
antal oftast ensligt belägna skogsbyar, så fullständigt saknande alla tillgångar till förädlande
förströelse och kunskapers inhämtande, att de kanske rent av borde sättas i första rummet, då
det gäller en sak som den ifrågavarande. Här kan emellertid endast bli fråga om
ambulerande bibliotek, s. k. <i>vandringsbibliotek.</i> — — — Av det kommunala anslaget borde alltså
årligen en mindre del användas för detta ändamål.»

Slutligen föreslogs, att biblioteksverksamheten i Ljusnarsberg började med att två
av de större brukssamhällena: Bångbro och Ställdalen, försåges med avdelningar,
för att sedan dessas behov någorlunda tillgodosetts, turen måtte komma till övriga
bruk, samt att även om möjligt ett första vandringsbibliotek uppsattes. I motionen
begärdes ett anslag för starten på 2,000 kr.

Fullmäktige beslöto enhälligt, såväl att bibliotek borde inrättas, som att
bifalla det begärda anslaget. Åt folkbildningsföreningen anförtroddes att starta
biblioteken, och föreningen tillsatte härför en särskild biblioteksstyrelse, vilket val
sedan bekräftats av kommunalnämnden. Under loppet av 1921 uppsattes så två
fasta avdelningar, i Bångbro och Ställdalen, skötta av en lärarinna på ena stället,
och en lärare på det andra, och båda förlagda till folkskolelokaler. De första
bokinköpen gingo på omkr. 1,460 kr., och fingo vi för den summan omkr. 200
band till vardera, varav dock 25 kartonnerade småskrifter (således i genomsnitt
kr. 3,65 pr band). Därav måste en del köpas till mycket höga dyrtidspris, vilka
dock motvägdes av en del inköp genom antikvariat. De flesta köptes genom
bokhandlare på platsen med 20 % rabatt. Till ett skåp (ett skåp för Bångbroavdelningen
skänktes av bruket), samt till låneregler, journaler, m. m., åtgick
omkr. 160 kr. Uppläggning av kortsystem för utlåningen ha vi ännu ej beslutat
oss för, men få väl förr eller senare lov att göra det. Det var kanske dumt att
inte göra det redan från början, men vi voro ivriga att få så mycket böcker som
möjligt för våra pengar, och priserna på all materiel voro dyra.

Redan det första verksamhetsåret, 1921, uppsattes även 2 st. vandringsbibliotek,
genom förmånliga inköp och en del gåvor till den låga kostnaden av omkr.
170 kr. för båda. Dessa äro t. o. m. något större än Folkbildningsförbundets i
Stockholm (omkr. 70 band i vardera). Inga kataloger ha ännu tryckts, men
Kopparbergs och Ljusnarsbergs bibliotekssstyrelser ha överenskommit att trycka
gemensam katalog, när den länge (ack, huru länger) väntade Sveriges allmänna
biblioteksförenings nummerkatalog utkommit. Fr. o. m. 1922 ha biblioteken haft
kommunalt anslag på 500 kr. Det ansågs omöjligt att efter den svåra depressionstidens
utbrott begära högre summa. Vi skatta oss lyckliga, att starten inföll just
det sista år det varit tänkbart att få ett stort anslag. Vi ha dock på. de två år,
som gått, fått ihop omkring 300 band i vardera av de fasta avdelningarna och
stå nu i begrepp att sätta upp vårt tredje vandringsbibliotek. Under de gångna
tiderna av svår arbetslöshet, då inga bildningsmedel varit så av nöden som böcker,
ha vi hos oss sålunda haft jämförelsevis rikliga tillfällen till läsning. Jämte de
fasta biblioteken: de 3 kommunala i Kopparberg, Bångbro och Ställdalen, bruksbiblioteket
i Högfors och 9 studiecirkelbibliotek, ha vandringsbibliotek cirkulerat
på 10 olika platser inom socknen (folkbildningsföreningen har fortfarande hyrt en
del från Stockholm). Studiecirklarnas antal har fördubblats och åtminstone en
del av dem börjat göra skäl för sitt namn. Allmänheten har också begagnat sig
av, lånetillfällena mer än någonsin: antalet boklån var i Kopparberg år 1922
3,253 (över 1,000 mer än föreg, år), i Bångbro 1,027 och i Ställdalen 981.

Den organisation av folkbiblioteksväsendet i en större landskommun, som här
beskrivits, torde vara den enklaste och kanske enda lämpliga, där tillgångarna,

framförallt på arbetskrafter, äro sådana som hos oss — och kanske även i de
flesta landsbygdsområden. Ett mera genomfört och <i>rörligt system</i> av bibliotek,
med ett centralbibliotek och filialer, mellan vilka bokförrådet står i ständig
cirkulation, medför givetvis ett effektivare utnyttjande av böckerna. För att en sådan
apparat skulle fungera krävdes emellertid, som förut påpekats, att hela
folkbildningsarbetet stode på ett långt högre plan än det f. n. gör hos oss, inte bära
med tillgång till flere och mera skolade arbetskrafter utan också med långt
kraftigare ekonomiskt stod från det allmänna. I en kommun som denna behövdes
för att sköta en mönstergill biblioteksverksamhet en helt avlönad ledare, som
möjligen samtidigt kunde stå för allt som hör till de vuxnas bildningsarbete inom
området. En sådan person borde kunna göra samhället minst lika stor nytta
som en folkskollärare och vara avlönad som en sådan.

Kanske är dock en sådan väg inte i alla avseenden idealet? Kanhända, när
vi en gång fått allting statligt ordnat med avlönade ämbetsmän för allt arbete, vi
se tillbaka på den tid vi nu leva i, med dess ofta hängivna, frivilligt offrande
bildningsarbete, som »den gamla goda tiden»? Men för övrigt, som tidsläget nu
är, behöva vi ju knappast frukta — eller hoppas — att det blir i morgon vi få
allting så väl ordnat!<footnote>Under den diskussion, som vid bibliotekskursen i Fellingsbro följde på en inledning av
ungefär ovanst. innehåll, redogjordes även för folkbiblioteksförhållandena i Örebro läns
landsbygd i allmänhet. Härav framgick att endast omkr. 70 % av länets socknar hade statsunderstödda
folkbibliotek. En kommitté tillsattes med uppdrag att undersöka hithörande förhållanden
och arbeta för bibliotekssakens främjande.</footnote>

</chapter>
<chapter name="Det nya Värtabiblioteket.">
<h2>DET NYA VÄRTABIBLIOTEKET.</h2>
Av fil. mag. <sc>Elisabet Berggren.</sc>

I februari i år öppnades ett nytt folkbibliotek ute vid Värtan i Stockholm.
Värtan är en förstad på omkring 3000 invånare ute vid Stockholms stads stora
hamnanläggningar vid Lilla Värtan. Förutom av hamnarbetare består befolkningen till
stor del av arbetare och tjänstemän vid Stockholms stads där belägna gas- och
elektricitetsverk. Värtan tillhör Engelbrekts församling, men har på grund av sitt
avskilda läge karaktären av ett särskilt samhälle med egen skola, kyrka o. s. v.
Intresset för att här ute få ett eget bibliotek hade länge varit stort, icke
minst tack vare den livaktiga avdelning av Arbetarnes bildningsförbund, som här
verkar. Denna avdelning hade sedan flera år haft också bokutlåning på sitt
program, men det gällde att ställa frågan på bredare basis. Målet var naturligtvis
att få egen bibliotekslokal med expedition och läsesalar. Visst fanns också
Östermalms församlingars bibliotek, i vilket Engelbrekts församling har sin andel, men
för hur mången blev det väl av att kosta på sig en extra resa in till staden för
ett boklån?

Våren 1922 fann skolrådet sig böra upptaga frågan och ingick till kyrkostämman
med begäran om anslag för upprättandet av ett folkbibliotek i Värtan. På
hösten tillsattes en kommitté med medlemmar såväl från skolrådet som från

Arbetarnes bildningsförbund, detta senare emedan det gällde att finna en lämplig
anknytningspunkt till förbundets tidigare verksamhet. Vid utarbetandet av
kommittéförslaget deltog som sakkunnig bibliotekskonsulenten Knut Tynell. I
november var kommittén färdig med sitt arbete, kyrkostämman godkände statförslaget
och anslaget beviljades. Därpå tillsattes styrelse med rektor Algot Lindblom som
ordförande.

Förarbetena till bibliotekets öppnande vidtogo omedelbart.   En föreståndare och
ett biträde tillsattes. Lokalfrågan löstes genom att platsens Kindergarten välvilligt

<img 1>
Fig. 1. <i>Värtabiblioteket: plan.</i>
</img>

avstod 2 rum i sin lägenhet. Här fick man en ljus, rymlig expeditionssal och ett
mindre läsrum för de vuxna med 8 sittplatser. Dessutom fick biblioteket rätt att
på kvällarna disponera Kindergartens stora leksäl till läsrum för barnen, där plats
kan beredas för ända upp till 50 barn.

Hela det anslag, som kyrkostämman ställt till bibliotekets förfogande, utgjordes
av 8,500 kr., varav 3,000 kr. beräknades för lokalens iordningsställande m. m.,
2,000 kr. voro avsedda för bokinköp, därav 500 kr. som engångsanslag. Härför


inköptes omedelbart dels från antikvariat, dels genom Folkbildningsförbundet 350
band. Av tidskrifter anskaffades bl. a. Biblioteksbladet och Bokstugan,
Studiekamraten, Vetenskapen och Livet samt Var 8 Dag. Samarbetet med Östermalms
församlingars bibliotek ordnades så, att detta lovade bidra såväl genom
regelbundet utsändande till Värtabiblioteket av äldre nummer av löpande årgångar av
sina tidskrifter som med boklån efter rekvisition. Dessutom överlämnades som
depå ett 40-tal band, ett antal som sedan betydligt ökats. Arbetarnes
bildningsförbund bidrog med 70 band, varjämte Värtans kyrkliga ungdomsförening,
tillsvidare som deposition, överlämnade sitt bibliotek på 200 band. Härtill kom en
del gåvor från enskilda, så att biblioteket allt som allt vid starten omfattade 650
band. Under de senaste månaderna har bokbeståndet genom ytterligare inköp
såväl som genom en del större gåvor, bl. a. av undervisningsrådet Hj. Berg och

<img 1>
Fig. 2. <i>Värtabiblioteket: utlåningsexpeditionen.</i>
</img>

av häradshövding J. E. Björk, nära nog fördubblats, så att det för närvarande
(i början av sept.) omfattar 1,240 band.

Genom välvillig hjälp av intresserade, främst medlemmar i Arbetarnes bildningsförbund,
påskyndades förarbetena så, att biblioteket var klart att öppnas den 5
februari. Hade någon tvekan rått, huruvida biblioteket hade en verklig uppgift
att fylla eller ej, skingrades denna omedelbart vid starten. Tillströmningen
överträffade alla förväntningar. Första kvällen läto 200 låntagare skriva in sig.
Sedan har antalet i lugnare tempo ökats, så att för närvarande 500 personer äro
inskrivna, d. v. s. ungefär var sjätte person i samhället.

Ivrigast visade sig barnen. Över hälvten av alla låntagare utgöras av ungdomar
under 15 år. Det blev också snart av utrymmesskäl nödvändigt att något
inskränka barnens besök genom att fördela dem efter klasser på olika dagar. Varje
barn har därigenom rättighet till ett hemlån och ett besök i läsesalen i veckan.
Barn under 10 år äro välkomna i läsesalen, men få ej hemlån.

Expedition och läsesalar hållas öppna 2 timmar 3 kvällar i veckan. Utlåningen

för såväl barn som vuxna sker enligt det Newarkska kortsystemet, vilket hittills
fungerat till belåtenhet. Första tiden utlånades endast en bok i sänder till varje
låntagare på grund av det ringa bokbeståndet. Då facklitteraturen emellertid blev
väl mycket åsidosatt, ändrades snart denna bestämmelse så, att 2 böcker, varav
dock blott ett skönlitterärt arbete, samtidigt utlämnas; en rättighet varav så
småningom allt fler börjat begagna sig.

Antalet lån per kväll har varierat högst betydligt. Maximum är hittills 156 lån
på en enda kväll. Under februari, första månaden av bibliotekets verksamhet,
uppgick slutsumman till 971, vilket gör ett medeltal av 88,2 lån per kväll.
Följande månader visar statistiken en jämn stegring. Så voro motsvarande siffror för
april 1,270 och 106. Under sommaren, då en stark minskning var att vänta,
har biblioteket hållits öppet endast 2 gånger i veckan. Antalet lån för augusti var
dock uppe i 687, och det är intet tvivel om, att biblioteket längre fram på
hösten skall kunna uppvisa lika goda resultat som vårens.

Även läsesalarna ha varit flitigt besökta. Mars innehar i detta fall rekordet,
783 besökande, vilket i medeltal gör 65,2 personer per kväll. Under sommaren
voro läsesalarna på långt när ej så fyllda, men nu på hösten återvända såväl barn
som vuxna i ständigt stigande antal.

Med rätta kan man alltså tala om en god start för Värtabiblioteket. Men det
gäller att i fortsättningen kunna uppfylla de ökade krav bibliotekets låntagare i
allt högre grad komma att ställa på detsamma. Än så länge är bokbeståndet
alldeles otillräckligt, särskilt i fråga om facklitteraturen och den viktiga
uppslagslitteraturen. Ett önskemål är också, att biblioteket skall kunna hållas öppet flera
dagar i veckan med två tjänstgörande, så att barnens hemlån ej skulle behöva
inskränkas så starkt, som skett. Redan för nästa år har emellertid biblioteket
fått ökat anslag (7,500 kr. varav 2,750 kr. till bokinköp och bindning), varför
man har alla skäl att hoppas, att de mest påtagliga bristerna tämligen snart skola
kunna avhjälpas.

</chapter>
<chapter name="»Folkbildningskommiténs utlåtande.»">
<h2>»FOLKBILDNINGSKOMMITTÉNS UTLÅTANDE.»</h2>
Under ovanstående titel har i dagarna utkommit ett av lektor Oscar Olsson
utgivet aktstycke, som ingen av kommitténs medlemmar formellt sett står för.
Då kommittén, som bestod av professor C. Lindskog, ordförande, lektor O.
Olsson, sekreterare, riksdagsman P. Nilsson i Bonarp, kandidat Yngve Hugo samt
undertecknad, i slutet av sistlidna maj upplöstes, förelåg visserligen ett förslag till
utlåtande. Det var utarbetat delvis av undertecknad (avdelningen om folkbibliotek),
delvis av kommitténs sekreterare lektor Olsson (bl. a. avdelningarna om
föreläsnings- och studiecirkelverksamhet). Förslaget var emellertid ej i det skick, att
majoriteten av de sakkunniga (4 av 5) ansåg sig kunna godtaga det. Kommittén
enade sig därför om att — på samma gång som de föreliggande förslagen
överlämnades — i skrivelse till statsrådet och chefen för ecklesiastikdepartementet
meddela, att den ej medhunnit att slutgiltigt debattera och utforma sina förslag
och utredningar, varför den anhöll, att utredningsarbetet måtte få, på det sätt,
som kunde befinnas lämpligt, bringas till avslutning. Med anledning härav
uppdrog Kungl. Maj:t åt de sakkunnigas ordförande professor Lindskog att
fullborda utredningsarbetet.

Det aktstycke, som lektor Olsson offentliggjort såsom »folkbildningskommitténs
utlåtande», är det preliminära förslag, som han själv förklarat inte vara »slutgiltigt
debatterat och utformat», varför han tillsammans med de övriga sakkunniga begärt,
att det åt de sakkunniga i uppdrag givna utredningsarbetet måtte på det sätt som
kunde befinnas lämpligt bringas till avslutning. Vad som därvid ur <i>min</i> synpunkt
måste anses alldeles särskilt egendomligt är, att han låtit trycka avdelningen om
folkbibliotek i dess ursprungliga skick, trots det att han i god tid erhöll
meddelande om att den i olika avseenden omformulerats och försetts med fylligare
motivering i den av professor Lindskog företagna omredigeringen av förslaget
samt att undertecknad, som ju var den egentlige författaren till denna avdelning,
obetingat föredrog den nya formuleringen.

Kort innan de förberedande utredningarna utkommo från trycket, avlämnade
professor Lindskog sin utredning. Han har i denna i allt väsentligt följt de
riktlinjer, som sakkunniga fastslagit, och har huvudsakligen sökt ge tydligare och
mera precisa uttryck för deras uppfattningar. I den skrivelse, vari han redogör för sitt
uppdrag och hur han fattat sin uppgift, meddelar han, att samtliga de sakkunniga
haft tillfälle att taga kännedom om hans förslag och att de alla förklarat sig
godkänna detsamma, lektor Olsson och kandidat Hugo dock med förbehåll för de
punkter, i vilka de redan förut reserverat sig mot de sakkunnigas beslut.

Professor Lindskogs utredning kommer att tryckas i Sveriges offentliga utredningar
och tillhandahållas allmänheten genom bokhandeln till ett pris, som efter
den för denna serie gällande beräkningsgrunden kan antagas ej komma att
överstiga tre à fyra kronor (det av lektor Olsson utgivna »utlåtandet» kostar
9 kronor). För bibliotek, där man ej anser sig böra skaffa båda arbetena, torde
professor Lindskogs vara att rekommendera. Det är det enda, som ger ett
auktoritativt utryck för de sakkunnigas mening, och vad särskilt folkbiblioteken
angår, är den nya avfattningen, som ovan framhållits, fullständigare.

I sammanhang härmed vill jag påpeka ett misstag, som förekommer i en i Bokstugan
införd reklamnotis om det av lektor Olsson utgivna »Folkbildningskommitténs
utlåtande». Där påstås nämligen att »sekreterarens reservation» uteslutits
i professor Lindskogs utredning. Det är emellertid självklart, att reservationerna
— både sekreterarens och känd. Hugos f — skola tryckas i sammanhang med
prof. Lindskogs bearbetning av de sakkunnigas förslag. Att de ej ingå som del
av denna är naturligt. Lektor Olsson har sedermera också medgivit att hans.
påstående berott på en missuppfattning från hans sida. <tab><tab><tab><tab><i>F. H.</i>

</chapter>
<chapter name="Statsunderstödda folkbibliotek i Sveriges städer.">
<h2>STATSUNDERSTÖDDA FOLKBIBLIOTEK I SVERIGES STÄDER.</h2>
<table b>
<td c><sp>Stad.</sp><td c>Folk-<br>mängd<br>31/12 1922.<td c>Bok-<br>bestånd<br>31/12<br>1922.<td c>Utlåna-<br>de band<br>1922.<td c>Lån-<br>tagare<br>1922.<td c>Lokalt<br>tillskott<br>1923<br>Kr<td c>Antal<br>vecko-<br>timmar<br>då bibl.<br>är öppet.<td c>Utlåna-<br>de band<br>pr inv.<br>1922.<td c>Lokalt<br>anslag<br>pr inv.<br>1922.
<td>Stockholm:<br><tab>Bromma folkbibl. . . . <td c>11,494<td c>3,679<td c>2,084<td c>331<td c>2,00<td c>4<td c>0,2<td c>0:23
<td><tab>Gustav Vasa församlingsbibl. . . . <td c>22,092<td c>12,547<td c>60,617<td c>c. 3,000<td c>27,130<td c>32<td c>2,7<td c>1:23
<td><tab>Johannes församlingsbibl. . . . <td c>24,713<td c>7,768<td c>30,778<td c>1,340<td c>10,000<td c>18<td c>1,2<td c>0:40
<td><tab>Matteus församlingsbibl. . . . <td c>42,587<td c>10,509<td c>75,018<td c>2,398<td c>23,712:16<td c>24<td c>1,8<td c>0:56
<td><tab>Östermalms församlingars bibl. . . . <td c>74,142<td c>8,190<td c>39,506<td c>545<td c>24,500<td c>20<td c>0,5<td c>0:33
<td>Malmö:<br><tab>Limhamns folkbibl. . . . <td c>11,410<td c>3,101<td c>10,172<td c>385<td c>2,400<td c>12<td c>0,9<td c>0:21
<td>Norrköping: Östra<br><tab>Eneby kyrkliga<br><tab>ungdom-föreningsbibl. . . . <td c>11,l88<td c>378<td c>155<td c>44<td c>300<td c>1<td c>0,0<td c>0:03
<td>Hälsingborg . . . <td c>48,390<td c>l6,206<td c>99,093<td c>4,863<td c>37,576:81<td c>30<td c>2,1<td c>0:78
<td>Örebro . . . <td c>36,026<td c>10,975<td c>81,847<td c>2,788<td c>14,796<td c>36<td c>2,3<td c>0:41
<td>Västerås . . . <td c>30,377<td c>7,587<td c>82,224<td c>2,611<td c>16,190<td c>32<td c>2,8<td c>0:53
<td>Jönköping . . . <td c>29,556<td c>43,933<td c>76,666<td c>2,070<td c>12,700<td c>39<td c>2,6<td c>0:43
<td>Borås . . . <td c>29,524<td c>6,003<td c>17,147<td c>1,925<td c>3,000<td c>18<td c>0,6<td c>0:10
<td>Uppsala . . . <td c>29,279<td c>4,901<td c>24,003<td c>1,033<td c>10,000<td c>9<td c>0,8<td c>0:34
<td>Karlskrona . . . <td c>28,393<td c>3,031<td c>11,775<td c>768<td c>4,000<td c>26<td c>0,4<td c>0:14
<td>Linköping<footnote>Med år 1924 tillkommer ett stadsbibliotek i Linköping vid sidan av det här upptagna
godtemplarbiblioteket.</footnote> . . . <td c>27,664<td c>2,961<td c>4,046<td c>261<td c>600<td c>1 1/2<td c>0,1<td c>0:02
<td>Lund . . . <td c>23,570<td c>c. 7,290<td c>18,784<td c>582<td c>5,850<td c>8<td c>0,8<td c>0:25
<td>Landskrona . . . <td c>20,013<td c>3,060<td c>13,442<td c>767<td c>4,000<td c>6<td c>0,7<td c>0:20
<td>Karlstad . . . <td c>19,549<td c>8,874<td c>37,768<td c>1,559<td c>9493:15<td c>20<td c>1,9<td c>0:49
<td>Kalmar . . . <td c>17,457<td c>6,898<td c>24,217<td c>1,508<td c>7,200<td c>12<td c>1,4<td c>0:41
<td>Sundsvall . . . <td c>17,074<td c>6,299<td c>6,597<td c>395<td c>3,400<td c>l8<td c>0,4<td c>0:20
<td>Trollhättan . . . <td c>16,434<td c>2,192<td c>6,043<td c>461<td c>4,900<td c>7<td c>0,4<td c>0:30
<td>Östersund . . . <td c>14,101<td c>25,613<td c>8,515<td c>1,292<td c>9,225<td c>24<td c>0,6<td c>0:65
<td>Uddevalla . . . <td c>13,911<td c>874<td c>2,464<td c>207<td c>2,300<td c>4<td c>0,2<td c>0:17
<td>Mölndal . . . <td c>13,762<td c>2,392<td c>6,432<td c>410<td c>1,700<td c>2<td c>0,5<td c>0:12
<td>Falun . . . <td c>13,231<td c>2,972<td c>17,711<td c>1,086<td c>6,935<td c>5 1/2<td c>1,3<td c>0:52
<td>Kristianstad . . . <td c>13,094<td c>4,720<td c>28,901<td c>1,097<td c>7,950<td c>50<td c>2,1<td c>0:61
<td>Ystad . . . <td c>11,838<td c>2,655<td c>15,513<td c>846<td c>1,600<td c>4<td c>1,3<td c>0:14
<td>Kristinehamn . . . <td c>11,775<td c>2,756<td c>8,825<td c>750<td c>1,200<td c>4<td c>0,8<td c>0:10
<td>Härnösand . . . <td c>11,545<td c>1,8l6<td c>11,459<td c>805<td c>1,500<td c>4<td c>1,0<td c>0:13
<td>Visby . . . <td c>9,772<td c>4,755<td c>8,623<td c>682<td c>3,000<td c>7<td c>0,9<td c>0:31
<td>Växjö . . . <td c>9,571<td c>1,945<td c>2,719<td c>211<td c>400<footnote>Härtill kommer stadens anslag till stiftsbiblioteket, där nu stadsbiblioteket är inrymt.
</footnote><td c>2<td c>0,3<td c>0:042
<td>Oskarshamn . . . <td c>9,132<td c>2,854<td c>15,464<td c>964<td c>1,250<td c>14<td c>1,7<td c>0:14
<td>Vänersborg . . . <td c>9,030<td c>1,511<td c>3,183<td c>137<td c>580<td c>2<td c>0,4<td c>0:06
<td>Nässjö . . . <td c>8,753<td c>1,119<td c>5,644<td c>476<td c>500<td c>1<td c>0,6<td c>0:06
<td>Lidköping . . . <td c>8,514<td c>2,137<td c>6,221<td c>523<td c>500<td c>1<td c>0,7<td c>0:06
<td>Huskvarna . . . <td c>8,004<td c>1,806<td c>17,639<td c>1,170<td c>3,000<td c>18<td c>2,2<td c>0:37
<td>Sala . . . <td c>7,929<td c>3,242<td c>8,616<td c>416<td c>2,500<td c>2 1/2<td c>1,1<td c>0:32
<td>Umeå . . . <td c>7,783<td c>2,509<td c>9,2520<td c>c. 1,350<td c>2,300<td c>18<td c>1,2<td c>0:30
<td>Katrineholm . . . <td c>7,645<td c>3,020<td c>23,576<td c>946<td c>2,500<td c>12<td c>3,1<td c>0:33
</table>



<table b>
<td c><sp>Stad.</sp><td c>Folk-<br>mängd<br>31/12 1922.<td c>Bok-<br>bestånd<br>31/12<br>1922.<td c>Utlåna-<br>de band<br>1922.<td c>Lån-<br>tagare<br>1922.<td c>Lokalt<br>tillskott<br>1923<br>Kr<td c>Antal<br>vecko-<br>timmar<br>då bibl.<br>är öppet.<td c>Utlåna-<br>de band<br>pr inv.<br>1922.<td c>Lokalt<br>anslag<br>pr inv.<br>1922.
<td>Hudiksvall . . . <td c>7,609<td c>2,935<td c>8,885<td c>530<td c>1,800<td c>8<td c>1,2<td c>0:24
<td>Arvika . . . <td c>7,164<td c>1,658<td c>16,127<td c>816<td c>2,500<td c>7<td c>2,3<td c>0:35
<td>Boden . . . <td c>6,751<td c>829<td c>3,935<td c>521<td c>800<td c>6<td c>0,6<td c>0:12
<td>Köping . . . <td c>6,540<td c>3,737<td c>18,602<td c>66l<td c>1,000<td c>6<td c>2,8<td c>0:15
<td>Alingsås . . . <td c>6,518<td c>2,448<td c>10,246<td c>437<td c>3,140<td c>10<td c>1,6<td c>0:48
<td>Skara . . . <td c>6,373<td c>1,859<td c>6,831<td c>475<td c>900<td c>3<td c>1,1<td c>0:14
<td>Eksjö . . . <td c>6,267<td c>1,727<td c>11,444<td c>626<td c>600<td c>4<td c>1,8<td c>0:10
<td>Falköping . . . <td c>6,250<td c>2,807<td c>4,361<td c>418<td c>400<td c>5 1/2<td c>0,7<td c>0:06
<td>Eslöv . . . <td c>6,021<td c>2,150<td c>1,687<td c>110<td c>400<td c>2<td c>0,3<td c>0:07
<td>Tranås . . . <td c>5,923<td c>2,163<td c>7,130<td c>452<td c>400<td c>2<td c>1,3<td c>0:07
<td>Enköping . . . <td c>5,875<td c>2,233<td c>6,339<td c>376<td c>500<td c>3<td c>1,1<td c>0:09
<td>Åmål . . . <td c>5,826<td c>1,644<td c>2,459<td c>294<td c>500<td c>2<td c>0,4<td c>0:09
<td>Mariestad . . . <td c>5,573<td c>1,897<td c>2,005<td c>239<td c>400<td c>3<td c>0,5<td c>0:07
<td>Avesta . . . <td c>5,393<td c>1,795<td c>2,108<td c>111<td c>500<td c>3<td c>0,4<td c>0:09
<td>Arboga . . . <td c>5,128<td c>1,035<td c>6,078<td c>579<td c>400<td c>3 1/2<td c>1,2<td c>0:08
<td>Djursholm . . . <td c>5,116<td c>4,076<td c>8,068<td c>599<td c>4,890<td c>10<td c>1,6<td c>0:96
<td>Ängelholm . . . <td c>5,107<td c>2,998<td c>12,946<td c>439<td c>1,500<td c>3<td c>2,5<td c>0:29
<td>Norrtälje . . . <td c>4,968<td c>1,502<td c>4,965<td c>188<td c>400<td c>2<td c>1,0<td c>0:08
<td>Filipstad . . . <td c>4,830<td c>469<td c>488<td c>69<td c>150<td c>2<td c>0,1<td c>0:03
<td>Strängnäs . . . <td c>4,698<td c>1,089<td c>1,470<td c>170<td c>500<td c>1<td c>0,3<td c>0:11
<td>Ludvika . . . <td c>4,353<td c>2,372<td c>17,588<td c>793<td c>2,700<td c>8<td c>4,0<td c>0:62
<td>Lysekil . . . <td c>4,120<td c>1,112<td c>3,961<td c>328<td c>400<td c>4<td c>1,0<td c>0:10
<td>Sölvesborg . . . <td c>3,914<td c>531<td c>1,036<td c>164<td c>400<td c>1<td c>0,3<td c>0:10
<td>Värnamo . . . <td c>3,777<td c>457<td c>4,153<td c>465<td c>1,100<td c>4<td c>1,1<td c>0:29
<td>Ronneby . . . <td c>3,483<td c>1,039<td c>7,593<td c>268<td c>400<td c>6<td c>2,2<td c>0:11
<td>Hässleholm . . . <td c>3,353<td c>557<td c>2,565<td c>202<td c>1,400<td c>3<td c>0,8<td c>0:42
<td>Hedemora . . . <td c>3,348<td c>1,084<td c>5,030<td c>217<td c>600<td c>2<td c>1,5<td c>0:18
<td>Vetlanda . . . <td c>3,200<td c>2,082<td c>4,582<td c>278<td c>500<td c>2<td c>1,4<td c>0:16
<td>Piteå . . . <td c>3,143<td c>831<td c>731<td c>120<td c>300<td c>1<td c>0,2<td c>0:10
<td>Lindesberg . . . <td c>3,110<td c>1,930<td c>5,768<td c>272<td c>826<td c>2<td c>1,9<td c>0:27
<td>Skellefteå . . . <td c>3,110<td c>2,740<td c>1,821<td c>285<td c>500<td c>4<td c>0,6<td c>0:16
<td>Vimmerby . . . <td c>3,050<td c>906<td c>2,143<td c>145<td c>175<td c>1<td c>0,7<td c>0:06
<td>Vadstena . . . <td c>2,938<td c>3,430<td c>5,360<td c>514<td c>500<td c>3<td c>1,8<td c>0:17
<td>Sollefteå . . . <td c>2,704<td c>916<td c>1,375<td c>215<td c>300<td c>1<td c>0,5<td c>0:11
<td>Söderköping . . . <td c>2,637<td c>1,856<td c>5,619<td c>399<td c>400<td c>4<td c>2,1<td c>0:15
<td>Hjo . . . <td c>2,592<td c>1,112<td c>2,205<td c>192<td c>225<td c>1 1/2<td c>0,9<td c>0:09
<td>Nora . . . <td c>2,509<td c>1,146<td c>1,866<td c>102<td c>300<td c>1 1/2<td c>0,7<td c>0:12
<td>Simrishamn . . . <td c>2,381<td c>1,955<td c>5,114<td c>295<td c>1,700<td c>2<td c>2,1<td c>0:72
<td>Kungälv . . . <td c>2,078<td c>040<td c>687<td c>71<td c>200<td c>1 1/2<td c>0,3<td c>0:10
<td>Torshälla . . . <td c>1,938<td c>1,035<td c>5,053<td c>196<td c>275<td c>3 1/2<td c>2,6<td c>0:14
<td>Säter . . . <td c>1,930<td c>992<td c>1,020<td c>125<td c>400<td c>1<td c>0,5<td c>0:21
<td>Marstrand . . . <td c>1,819<td c>765<td c>705<td c>107<td c>225<td c>1<td c>0,4<td c>0:12
<td>Skänninge . . . <td c>1,778<td c>1,656<td c>3,255<td c>228<td c>200<td c>2<td c>1,8<td c>0:11
<td>Kungsbacka . . . <td c>1,450<td c>928<td c>1,517<td c>153<td c>250<td c>3<td c>1,1<td c>0:17
<td>Mariefred . . . <td c>1,438<td c>1,288<td c>1,402<td c>187<td c>60<td c>1<td c>1,0<td c>0:04
<td>Öregrund . . . <td c>1,192<td c>460<td c>314<td c>63<td c>160<td c>1<td c>0,4<td c>0:13
<td>Östhammar . . . <td c>974<td c>958<td c>1,386<td c>87<td c>350<td c>1 1/2<td c>1,4<td c>0:36
</table>

Till ovan uppräknade statsunderstödda folkbibliotek komma emellertid åtskilliga
bibliotek av motsvarande natur, som ej åtnjuta statsanslag som folkbibliotek. Dels
ha åtskilliga av framför allt de större städernas bibliotek ej ansökt om anslag på
grund av de låga anslagsbeloppen, dels äga städerna i regel jämte de oftast staden
tillhöriga folkbiblioteken större  eller mindre föreningsbibliotek, som äro anslutna till

riksförbunden för bedrivande av biblioteksverksamhet genom studiecirklar. För
verksamheten i en del av dessa ovan ej upptagna bibliotek, framför allt i de större
städerna, lämnas en del siffror i notisavdelningen s. 197—200. Hela det sålunda
förefintliga siffermaterialet sammanföres i nedanstående tabell, i vilken emellertid
alltjämt saknas folkbiblioteken i ett antal mindre och medelstora städer samt flertalet
föreningsbibliotek, varför de faktiska slutsiffrorna ej så litet överstiga de här publicerade:

<table b>
<td><td c>Folk-<br>mängd<br>31/12 1922<td c>Bokbestånd<td c>Utlånade<br>band<td c>Lokalt<br>tillskott<br>Kr.<td c>Utlånade<br>band per<br>inv.<td c>Loalt<br>tillskott<br>per inv.<br>Kr.
<td>Stockholm . . . <td c>424,944<td c>c. 150,000<td c>835,814<td c>c. 360,000<td c>2.0<td c>0:85
<td>Göteborg . . . <td c>228,258<td c>43,107<td c>260,627<td c>212,919<td c>1.1<td c>0:93
<td>Malmö . . . <td c>114,796<td c>c. 43,000<td c>329,266<td c>c. 115,000<td c>2.9<td c>1:00
<td>Norrköping . . . <td c>58,353<td c>c. 100,000<td c>65,620<td c>c. 47,000<td c>1.1<td c>0:81
<td>Hälsingborg . . . <td c>48,390<td c>c. 30,000<td c>159,645<td c>c. 55,000<td c>3.2<td c>1:14
<td>Örebro . . . .<td c>36,026<td c>15,955<td c>105,191<td c>21,387<td c>2.9<td c>0:59
<td>Västerås . . . <td c>30,377<td c>10,451<td c>95,168<td c>18,585<td c>3.1<td c>0:61
<td>Städer med under 30,000<br><tab>invånare:<br><tab>med statsunderstödda bibl. . . <td c>638,212<td c>240,637<td c>671,8681<td c>150,609<td c>1.1<td c>0:24
<td>med ej statsunderstödda<br><tab>bibl., för vilka statistik<br><tab>insänts . . . <td c>41,002 <td c>c. 24,300<td c>78,2071<td c>c. 30,000<td c>1.9<td c>0:73
<td><td c><b>1,620,358</b><td c><b>657,000</b><td c><b>2,601,406</b><td c><b>c. 1,010,500</b><td c><b>1.6</b><td c><b>0:62</b>
</table>

Samtliga siffror avse senaste år, för vilket statistik insänts, i fråga om bokbestånd
och antal band år 1922, i fråga om anslagen i flertalet fall 1923, för vissa bibliotek
(i stort sett de ej statsunderstödda) år 1922.

Tillsamman ha alltså de i statistiken medtagna biblioteken ett bokbestånd om
c:a 660,000 band, en utlåning om 2,600,000 band, motsvarande i genomsnitt
1.6 lån per invånare, och lokala inkomster om något över en million kr.,
motsvarande 62 ore per invånare.

<b>Statsanslaget till folk- och skolbibliotek</b> för år 1923 har nu utdelats. En
förändring i bestämmelserna är att bibliotek vid rekvisition av statsbidragsböcker
kan anlita antingen bokhandel eller bokförmedlingsbyrå. För det närmare tillvägagångssättet
hänvisas till skolöverstyrelsens cirkulär, som utsändes till samtliga
statsunderstödda bibliotek.



</chapter>
<chapter name="Biblioteksnotiser.">
<h2>BIBLIOTEKSNOTISER.</h2>
<b>Stockholms folk- och församlingsbibliotek 1922.</b> Ang. verksamheten i Stockholms
folk- och församlingsbibliotek 1922 lämnas i nedanstående tabell en del jämförande
statistiska uppgifter.

<table>
<td><td c><td 3 c><sp>Inkomster 1922</sp>
<td><td c>Utlånade<br>band 1922<td c>Stockholms<br>stads anslag<td c>Försam-<br>lingsanslag<br>c:a<td c>Övriga vik-<br>tigare in-<br>komster
<td>Folkbildningsförbundet (4 bibliotek) . . . <td c>182 483<td c>68 000<td c>—<td c>—
<td>Stockholms arbetarbibliotek (med filial) . . . <td c>181 951<td c>40 000<td c>—<td c>32 700
<td>Stockholms barn- och ungdomsbibliotek . . . <td c>46 387<td c>25 000<td c>—<td c>1 400
<td>Stockholms läsesalong . . . <td c>21 587<td c>5 000<td c>—<td c>10 600
<td>Församlingsbibliotek:<td c><td c><td c>
<td><tab>Storkyrkoförsamlingens . . . <td c>3406 (år 1920)<td c>—<td c>4 000<td c>—
<td><tab>Klara . . . <td c>13 988<td c>—<td c>9 000<td c>—
<td><tab>Kungsholmens . . . <td c>101 854<td c>—<td c>36 500<td c>—
<td><tab>Adolf Fredriks . . . <td c>38 014<td c>—<td c>17 500<td c>—
<td><tab>Gustav Vasa . . . <td c>60 617<td c>—<td c>33 000<td c>—
<td><tab>Matteus . . . <td c>75 018<td c>—<td c>33 400<td c>—
<td><tab>Johannes . . . <td c>30 778<td c>—<td c>10 000<td c>—
<td><tab>Östermalms . . . <td c>39 506<td c>—<td c>21 600<td c>—
<td><tab>Katarina . . . <td c>19 985<td c>—<td c>5 000<td c>—
<td><tab>Maria . . . <td c>18 156<td c>—<td c>4 000<td c>—
<td><tab>Bromma (3 bibliotek) . . . <td c>2 084<td c>600<td c>2 000<td c>—
<td 5 r>——————————————————————
<td><td c><b>835 814</b><td c><b>138 600</b><td c><b>176 000</b><td c><b>44 700</b>
</table>

Till anslagssiffrorna komma i vissa fall fri lokal m. m. samt någon gång dyrtidstillägg
utanför staten. Siffran för utlånade band har under de båda sista åren högst betydligt stigit,
från 1920 593 250, till 1922 835 814 eller med ej mindre än 41 %. Antalet lån per invånare har
därmed stigit från 1920 obetydligt mer än 1,4 lån pr invånare till 1922 nära 2 lån pr
invånare. Samtliga bibliotekens inkomster ha uppgått till c:a 360 000 kr. eller c:a 85 öre pr invånare,
varav c:a 100 000 kr. använts till bokinköp och inbindning.

I fråga om bibliotekens verksamhet må meddelas följande. En större tryckt katalog
har under året utgivits av Adolf Fredriks församlingsbibliotek. Gustav Vasa
församlingsbibliotek har påbörjat en serie specialförteckningar i olika ämnen; det första häftet
behandlade transportmedel och kommunikationer, det andra (som utgivits tillsammans med
Stockholms barn- och ungdomsbibliotek) innehöll barn- och ungdomsböcker på engelska. Stockholms
arbetarbiblioteks »Meddelanden» ha under året fortsatts. Lokalerna i Gustav Vasa
församlingsbibliotek och Johannes folkbibliotek ha undergått större omändringar. I de båda sistnämnda


biblioteken har också utlåningssystemet omlagts, så att det s. k. Browneska kortsystemet ersatts
med det Newarkska tvåkortsystemet, som ansetts bättre lämpa sig för bibliotek med så stor
utlåningsfrekvens. En modernisering av Östermalms församlingars bibliotek påbörjades under året,
åsyftande bl. a. ett bättre utnyttjande av lokalerna samt införande av ett modernt kortsystem
vid utlåningen. I flera bibliotek har påbörjats en omläggning av klassifikationssystemet till det
av Sveriges allmänna biblioteksförening utarbetade. I Stockholms barn- och ungdomsbibliotek
samt Gustav Vasa församlingsbibliotek har påbörjats uppläggandet av planschserier ordnade i
kartonger.

<b>Göteborgs folkbibliotek.</b> Med anledning av Dicksonska bibliotekets i Göteborg
6o-års-jubileum har bibliotekarien därstädes fröken Maria Larsen utgivit en historik »Göteborgs
folkbibliotek». I denna rikt illustrerade skrift redogöres för Dicksonska biblioteket, dess
tillkomst och nuvarande utveckling samt arbetet inom biblioteket. Därefter behandlas de fyra
smärre folkbiblioteken inom staden, Redbergslids (öppnat 1902), Majornas (från 190 ), Landala
(från 1913) och Lundby (från 1914) folkbibliotek, vidare Göteborgs stads läsrum (det äldsta
från 1883), som f. n. äro 7 till antalet, ett inom staden befintligt läsrum för sjömän, några
smärre arbetarebibliotek inom staden samt det f. n. tyvärr nedlagda Göteborgs barn- och
ungdomsbibliotek. Av följande ur arbetet hämtade statistik framgår utvecklingen av verksamheten
inom Dicksonska biblioteket, de mindre folkbiblioteken samt stadens läsrum.

<table>
<td 5 c><sp>Biblioteken:</sp><td 2 c><sp>Läsrummen:</sp>
<td><td c>Band<td c>Lån<td c>Besök<td c>Difts-<br>kostnad<td c>Besök<td c>Drifts-<br>kostnad
<td>1862 . . . <td c>1 138               <td c>12 931                    <td c>?                         <td c>?                         <td c>—                    <td c>—
<td>1870 . . . <td c>2 450             <td c>1 6576                 <td c>?                      <td c>?         <td c>—                  <td c>—
<td>1880 . . . <td c>3 815             <td c>26 363                 <td c>?                      <td c>?         <td c>—                 <td c>—
<td>1890 . . . <td c>5 700              <td c>13 381                  <td c>?                       <td c>?                 <td c>25 8507            <td c>12 000
<td>1900 . . . <td c>8 255              <td c>25 475                   <td c>?                        <td c>?                  <td c>358 06l             <td c>l6 000
<td>1905 . . . <td c>13 260              <td c>59 274                  <td c>?                    <td c>25 662            <td c>463 233            <td c>37 000
<td>1910 . . . <td c>17 600            <td c>176 891      <td c>354 185              <td c>28 575            <td c>451 493            <td c>32 000
<td>1915 . . . <td c>26 493           <td c>132 356           <td c>332 067             <td c>41 191           <td c>425 060           <td c>35 000
<td>1920 . . . <td c>38 308           <td c>177 505           <td c>41 469           <td c>112 843           <td c>484 588           <td c>63 928
<td>1922 . . . <td c>43 107           <td c>260 627           <td c>509 141            <td c>128 874           <td c>408 711           <td c>84 045
</table>

Som av denna statistik framgår, är siffran för antalet besök högst betydlig, åtskilligt över
900 000, utgörande c:a 4.5 besök pr inv., under det att lånesiffran är c:a 260 000 och alltså
håller sig vid 1.1 lån per inv. Utgifterna för de rena folkbiblioteken äro nära 130 000 kr. eller
c:a 0.57 kr. pr inv., men stiger, om härtill lägges utgiften för läsrummen, till 213 000 kr. eller
till 0.93 kr. pr inv.

<b>Malmö stadsbibliotek.</b> Av redogörelsen för stadsbiblioteket under år 1922 framgår att
verksamhetens omfattning under året starkt ökats. Hemlånens antal under året har varit
2I9?375? därav i huvudbiblioteket 91 873, i filialen 73 663 samt i barnbiblioteket 53 839.
Siffran innebär en ökning i jämförelse med närmast föregående år av c:a 41 000 lån. Antalet besök
i läsesalarna har varit 83 071, därav i huvudbiblioteket 21 498, i filialen 10 129 och i
barnbiblioteket 51 444; därtill kommo 31 909 besök i den med biblioteket samorganiserade läslokalen.
Av lånen utgjorde c:a 33 % facklitteratur. Hela antalet låntagare var 9910. Bibliotekets
bokbestånd var vid årets slut c:a 30 000 band. Stadens anslag till biblioteket var c:a 75 000 kr.
vartill kom c:a 10 500 kr. i dyrtidstillägg; övriga inkomster uppgingo till c:a 3 500 kr.

Härtill kommer Malmö arbetares bibliotek, som vid sista arbetsårets slut omfattade 9,894 band
och som under året utlånade 99,719 band, varav 28 % fackliga arbeten. Bibliotekets anslag
från staden utgjorde 18,000 kr., vartill kom från fackliga sammanslutningar samt som inkomst
av en basar c:a 5,000 kr. — Limhamns folkbibliotek inom Malmö med 3,101 band utlånade
1922 10,172 band till 385 låntagare och hade i lokalt anslag 2,400 kr.

Tillsamman ha alltså de tre största biblioteken i Malmö utlånat 329,266 band eller 2.9 lån
per inv. Bibliotekens sammanlagda inkomster ha utgjort c:a 115,000 kr. eller jämnt 1 kr per inv.

<b>Norrköpings stadsbibliotek,</b> som omfattar c:a 100,000 band, hade under år 1922 35,797
besök och utlånade 55,303 band. Utgifterna uppgingo till 45,589 kr., varav från
stadsfullmäktige 33,443 kr. I förhållande till folkmängden beteckna dessa siffror nära 1 lån per
inv. och ett anslag om 0:78 kr. per inv.

Jämte stadsbiblioteket har Norrköping ett arbetarebibliotek med 9,189 lån och ett lokalt
tillskott om c:a 1,100 kr. samt några smärre nykterhetsbibliotek.

<b>Bibliotekarien C. M. Stenbock död.</b> Bibliotekarien vid Linköpings stiftsbibliotek Carl
Magnus Stenbock avled den 28 mars 1923. Född 1874 blev han 1906 fil. d:r i Uppsala
på en avhandling i slaviska språk. Samma år blev han e. o. amanuens vid Kungl, biblioteket,
där han 1909 utnämndes till andre bibliotekarie. 1917 blev han stiftsbibliotekarie i Linköping.
S. har utövat ett flitigt utgivarskap och var åren 1908—16 redaktör för Personhistorisk tidskrift.
På S:s initiativ stiftades 1918 samfundet Linköpings stiftsbiblioteks vänner (Bibl.-bl. 1918 s.
226 f.) och S. har återupptagit utgivandet av bibliotekets äldre serie av handlingar.

<b>Vid Linköpings stiftsbibliotek</b> har som bibliotekarie efter greve C. M. Stenbock utnämnts
biblioteksamanuensen vid Uppsala universitetsbibliotek fil. chr N. E. Gobom.

<b>Hälsingborgs stadsbibliotek.</b> Redogörelsen för stadsbiblioteket under år 1922 visar högst
betydligt stegrade siffror i fråga om verksamhetens omfattning. Bokbeståndet utgör vid
årets slut 16 206 band (ökning 2 989 band), därav handbiblioteket 986 band. Hela antalet
låntagare var 4 863 (mot förra året 2 775, ökning 72 %), besök i läsesalarna 23 535 (mot förra året
8 759, ökning 168 %), antal hemlån 99 093 (mot förra året 53 361, ökning 85 %). Av hemlånen
utgjorde 67.3 % skönlitteratur, 32.7 % facklitteratur. Biblioteket har under året utsänt 5 s. k.
vandringsbibliotek med tills. 319 band, avsedda för föreningar, som komplettering av mindre
boksamlingar o. s. v. Från de vetenskapliga biblioteken ha förmedlats 84 lån. Av bibliotekets
samling av böcker för blinda ha utlånats 147 band. Stadens anslag var 1922 c:a 37 000 kr.
och är för 1923 oförändrat. Liksom tidigare har biblioteket utarbetat litteraturförteckningar
över aktuella ämnen samt till föreläsningar. Under året har för medel, som av direktör Malte
Sommelius skänkts till biblioteket, till bibliotekslokalens prydande inköpts en statyett,
»Uppvaknande Venus», av skulptören Ivar Johnsson.

Också Hälsingborgs arbetarebibliotek har under året haft en omfattande verksamhet.
Biblioteket, som vid årets slut omfattade n 389 band, hade 1 746 låntagare (mot förra året 1 348)
samt lånade ut 54 843 band (förra året 41 100). Stadens anslag var 1922 18 000 kr. och utgår
1923 med 15 000 kr.

I. O. G. T:s bibliotek har under året utlånat 5 709 band till 333 personer.

Tillsammans ha biblioteken i Hälsingborg alltså utlånat 159 645 band eller 3.2 lån pr
inv., en efter svenska förhållanden synnerligen vacker siffra. Stadens anslag för
biblioteksändamål har utgjort  1.14 kr. pr inv.

<b>Örebro bibliotek.</b> Örebro stadsbibliotek har under år 1922 att uppvisa ökade lånesiffror.
Biblioteket, som vid årets slut omfattade 10,795 band, utlånade 81,847 band till 2,788
låntagare. Stadens anslag var 15,538 kr. Under året utkom ett tillägg till bibliotekets tryckta
katalog.


Jämte stadsbiblioteket har Örebro ett arbetarebibliotek med c:a 4,000 band, 20,563 lån och
lokala inkomster om 6,310 kr., samt ett mindre godtemplarebibliotek, som under året utlämnade
2,781 lån.

Tillsammans utlämnade dessa bibliotek c:a 2.9 lån per invånare och hade ett anslag om 0:59
kr. per inv.

<b>Västerås bibliotek.</b> Västerås arbetareinstituts biblioteks verksamhet under 1922 visar ganska
betydligt ökad användning av biblioteket. Biblioteket, som omfattar 7,587,band, utlånade
82,224 band till 2,611 låntagare. Av lånen utgjorde 16,680 facklitteratur, 11,610   barnböcker
och 53,934 skönlitteratur. Antalet besök i läsesalen var 24,053. Stadens anslag var 18,710 kr.
Staden har dessutom bl. a. ett arbetarebibliotek med c:a 2,000 band, som sista året utlånade
12,219 band och hade lokala inkomster om 2,275 kr.

Tillsammans utlämnade stadens bibliotek c:a 3.1 lån per invånare och hade anslag om 0:61
kr. per inv.

<b>Halmstads stadsbibliotek, som öppnades den 4 sept. 1922, hade då ett bokbestånd av
c:a 1,500 band samt utlånade under årets 3 sista månader 12,482 band. F. n. är
bokbeståndet c:a 9,000 katalogiserade band. Anslaget är 1923 16,900 kr., utgörande per inv. 0:92
kr. I följande häfte kommer att inflyta en utförligare redogörelse för biblioteket.

<b>Västerviks stadsbibliotek</b> meddelar i sin årsberättelse för 1922, att bibliotekets bokbestånd
nu är uppe i 3,951 band, med undantag av den s. k. Ljungdalska samlingen. Hela antalet
boklån under året var 25,531, varav 16,999 band skönlitteratur, 5,707 barn- och ungdomslitteratur
samt 2,825 fackliga arbeten. Bibliotekets budget slutade på 5,053:21, vartill kommer att staden
tillhandahåller fria lokaler. I förhållande till stadens folkmängd blir siffran för utlåning c:a 2.2
lån per inv., budgeten c:a 0:43 kr. per inv. Biblioteket har beslutat att i fråga om
klassifikationssystem övergå till det av Sveriges allmänna biblioteksförening utarbetade.

<b>Luleå folkbibliotek</b> har under år 1922 utlämnat 40 194 lån inom staden samt c:a 8 000
lån genom vandrings- och grenbibliotek. Utlåningssiffran inom staden har något minskats
i jämförelse med föregående år, sammanhängande med de alldeles otillräckliga lokala anslagen,
men siffran utgör dock alltjämt ej mindre än 4.3 lån pr inv. Hela budgeten har uppgått till
c:a 10 000 kr., men härav har allra största delen måst tagas i anspråk för lokal- och
administrationskostnader, så att biblioteket alis icke kunnat följa med den nya litteraturen. Sedan nu
stadens anslag för nästa arbetsår höjts från 1 500 kr. till 6 500 kr. torde en väsentlig förbättring
komma att inträda i bibliotekets möjligheter att tillgodose också den mera allvarligt
studieintresserade publiken.

<b>Svenska bokhandelns fackkataloger.</b> En ny serie bokhandelskataloger under
ovanstående titel har påbörjats. N:r 1 i serien behandlar Lantbrukslitteratur, ordet taget i vidsträckt
betydelse, så att katalogen omfattar även arbeten angående trädgårdsskötsel, skogsskötsel, jakt
och fiske.

<b>Den nye Litteratur.</b> Danmark har nu fått ett förträffligt »litteraturblad», i det att
recensionsavdelningen i tidskriften Bogens Verden brutits ut och utvidgats genom smärre
uppsatser av litterärt innehåll. Den nya tidskriften, som i hög grad kan rekommendaras för
alla dem som önska att följa med dansk litteratur, kostar 4:— pr halvår och kan fås bl. a.
genom prenumeration på tidskriftens expedition, Nyelandsvej 71 I, Köpenhamn F.

<b>Københavns kommunebiblioteker</b> ha nyligen utsänt sin årsberättelse för år 1922—23.
Av den häri ingående statistiken framgår att bibliotekets bokbestånd nu är uppe i c:a
173 000 band. Antalet lån utgjorde 1 658 000 till 51 000 låntagare. Härav utgjorde 422 000
band eller nära 25 % facklitteratur. Läsesalsbesöken voro 375 000. Utgifterna under året
uppgingo till 641 000 kr.

</chapter>
<chapter name="Littertur.">
<h2>LITTERTUR.</h2>
</chapter>
<chapter name="D. Filosofi.">
<h3>D. Filosofi.</h3>
<b>Brandt, Gustaf Adolf.</b> En liten översikt över det filosofiska tänkandets
historia för skolornas högstadium. Hedengrens bokh. 1923. 53 s. <i>Db.</i> <tab><b>1:50.</b>

Trots det stora värde kunskapen om de filosofiska problemen och deras historiska
sammanhang äger som allmänbildande faktor har hittills för den vid våra lärdomsskolor alltför
snävt tillmätta filosofiundervisningen saknats en lämplig lärobok. Det är denna brist förf. sökt
avhjälpa genom föreliggande lilla arbete, som efter en inledande översikt över de filosofiska
grundproblemen och termerna ger en kort framställning av de viktigaste historiska riktningarna
alltifrån den grekiska naturfilosofien och fram till vår tid med en överblick över den
skandinaviska filosofien som avslutning. Bör vara synnerligen välkommen. <tab><i>H. R—r.</i>

<b>Folke, Erik.</b> Tänkare i det gamla Kina. Birkagården 1922. 166 s. Litt. <i>Dbd.</i> <tab><b>3:—.</b>

Boken framträder med en blygsamhet, som är äkta kinesisk. Förf., vilken som missionsföreståndare
lärt känna folket och språket under långvarig vistelse i landet, ger en klar och
opartisk redogörelse för de gamla kinesiska tänkarnas lara med belysande utdrag ur deras
skrifter. Vissa av dessa finnas visserligen översatta till somliga europeiska språk, särskilt tyska, men
förf. stöder sin framställning även på oöversatta kinesiska kommentarer och översikter. Framför
allt äro kapitlen om taoismens tänkare av stort intresse. Denna läras huvudurkund har av förf.
förut tolkats. (I. Främmande religionsurkunder, utg. av N. Söderblom.) Arbetet är på det högsta
att rekommendera åt våra folkbibliotek. <tab><i>H. Sg.</i>

</chapter>
<chapter name="E. Uppfostran och undervisning.">
<h3>E. Uppfostran och undervisning.</h3>
<b>Hammer, Bertil.</b> Samskolan och skolkommissionen. A. & W. 1923. 32 s.
(Den kommande skolreformen 1.) <i>Ec.</i> <tab><b>0:75.</b>

Förf. vänder sig mot skolkommissionens förslag att meddela den allra största delen av både
lägre och högre undervisning i samskolans form, varvid han dels åberopar sig på den av
psykologerna påvisade stora skillnaden mellan gossar och flickor i intressen och utveckling,
särskilt på högre stadier, och dels anför de anmärkningar som av en av vår tids främsta
socialpedagoger, F. W. Foerster, riktats mot samundervisningen, delvis på grund av amerikanska
erfarenheter. Förf. sammanfattar sin åsikt i orden: »Bibehåll särskolan överallt, där icke ekonomiska
förhållanden lägga oöverstigliga hinder i vägen! Låt alltså flickorna gå i flickskolor av för deras
natur och egentliga behov avpassad inrättning! Men låt gärna avgångsbetyg från dessa
flickskolor (möjligen under vissa närmare förutsättningar) betinga tillträde till åtskilliga högre
tillämpningsskolor och högskolor!» Häftet är mycket läsvärt. <tab><i>A. H—r.</i>

<b>Hildinger, Alf.</b> Folkskolepedagogik. Nst. 1923. 241 s. <i>Eabb.</i> <tab><b>4:—.</b> inb. <b>5:25.</b>

Som ett helt självständigt arbete i anslutning till Arcadius' Handledning i
folkskolepedagogik (4 uppl. 1919) avser det väl närmast att liksom detta meddela de kunskaper, som i
folkskoleseminarierna böra inhämtas rörande huvudpunkterna av uppfostrings- och
undervisningsläran, skolhygienen och skolhusets praktiska utrustning, kraven på uppfostraren som person
och lärare samt anordningen och förvaltningen av folkskolan och dess överbyggnader enligt

gällande författningar m. m. Bör förutom av fackmän även med fördel kunna anlitas av andra,
som i en eller annan funktion ha att taga ställning till dylika spörsmål. <tab><i>H. R—r.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Benoit, Pierre.</b> Jättarnas stråkväg. Äventyrsroman. Övs. fr. fra. av Bror
Crampelle. Å. & Å. 1922. 253 s. <i>Hcej.</i> <tab><b>5:50.</b>

Jättarnas stråkväg är icke så spännande som förf:s föregående bok Atlantis. Men den är
tillräckligt full av äventyr och förvecklingar för att intressera älskare av genren. Den skildrar,
hur en månghundraårig spådom går i fullbordan, i och med det irländska upprorets utbrott
1916 och har således ännu en viss aktualitet, isynnerhet som en del kända personer — Carson,
de Valera o. a. — skymta i boken under sina verkliga namn. <tab><i>E. Sqt.</i>

<b>Pérochon, Ernest.</b> Jordlotten 32. Roman. [Övs.] fr. fra. av Hugo
Hultenberg. Nst. 1922. 295 s. <i>Hcej.</i> <tab><b>5:—,</b> inb. <b>6:50.</b>

Jordlotten 32 är en av de många franska folklivsskildringar, som utkommit under de
senaste åren. Liksom i sin förra bok, Nêne, berättar förf. här enkelt och utan stora ord om
franska bönder och deras liv. Kriget med dess lysande konjunkturer för bönderna tycks i
Frankrike haft till följd att uppväcka en formlig lidelse för den egna torvan. Att köpa igen
så mycket som möjligt av fädernas jord, som man kanske under årens lopp lättsinnigt gjort
sig av med för att få reda pengar, det är den passion, som behärskar hela byn. Ofta får
rättrådigheten sitta emellan, när det behövs, och man känner igen kristidsmoralen. Men ett
rikt och självmedvetet bondestånd med ny syn på jorden och den egna gården tycks ha blivit
resultatet. <tab><i>E. Sqt.</i>

<b>Hcb. Skönlitteratur: nysvensk (med finsk-svensk).</b>

<b>Busch, Oskar.</b> Spelet. H. G. 1923. 96 s. <tab><b>2:75.</b>

Busch är en tankfull och i sina lyckade ting fin levnadsfilosof, vars små poetiska
reflexioner tyvärr kämpa med ett svårtillgängligt uttryckssätt, stundom utan tvivel endast ord,
ord, ord. <tab><i>F. V.</i>

<b>Granat, Helge.</b> Den stora oron. Dikter på vers och prosa. A. B. 1923. 82 s. <tab><b>2:25.</b>

Litterär lyrisk kultur men också ett visst personligt anslag i några filosoferande dikter
om det mänskligas höghet och värde. Ännu dock knappt betydande. <tab><i>F. V.</i>

<b>Krusenstjerna, Agnes von.</b> En dagdriverskas anteckningar. Silhuetter,
skisser och fantasistycken. 2 uppl. A. B. 1923. 266 s. <tab><b>6:75.</b>

Ett antal underhållande småskisser, somliga obetydliga men andra med ett ganska artistiskt
snitt. <tab><i>F. V.</i>

<b>Sillén, Märta af.</b> När saven stiger. Dikter. Nst. 1923. 102 s. <tab><b>2:75.</b>

Det man först lägger märke till är det människointresse, varmed denna förf. tecknar en
del olika typer. Hennes bok har flere »objektiva» bilder än diktböcker för det mesta. Även
mer »subjektiv» lyrik finnes, och når förf. ännu ej någon egentligt egen ton, är det i alla fall
både känsla och kultur i hennes verser. <tab><i>F. V.</i>

<b>Swahn, Waldemar.</b> Trogna själar. Typer och gestalter från en försvinnande
tid. A. B. 1923. 215 s. <tab><b>5:75.</b>

En rolig och hjärtlig bok om »typer och gestalter från en försvunnen tid», det vill säga
människor, som även på ringa och undangömda platser i livet utvecklat obrottslig och rörande
trohet mot dem de stått nära. Har förutsättningar att med skäl bli omtyckt av en bred
publik. <tab><i>F. V.</i>


</chapter>
<chapter name="I. Skön konst (med musik och teater).">
<h3>I. Skön konst (med musik och teater).</h3>
<b>Hedberg, Tor.</b> Tre svenska målargenier. Eugen Janson, Herman Norrman,
Sager-Nelson. A. B. 1923. 30 s. (Verd. småskr. 264.) <i>Iec.</i> <tab><b>0:50.</b>

Detta är ett oöverträffligt bidrag till arten folkskrifter. Genom framställningens korthet
men framför allt genom den okonstlade och naturliga tonen göres ämnet tillgängligt för alla.
De tre karakteristikerna gå icke djupt i de konstnärliga problemen, utan stanna mest vid själva
personligheten. Den första studien över Eugen Janson är mästerverket av de tre pä grund av
den personliga sympati och bekantskap som värmt författaren. De få bilderna av tavlor äro
förvånande vällyckade. <tab><i>A. B—s.</i>

<b>Mantzius, Karl.</b> Den sceniska konsten under nittonde århundradet. Övs.
fr. da. av Axel Nihlén jämte ett tillägg om svenska sceniska konstnärer under
samma tid av Georg Nordensvan. Nst. 1922. 4:o. 184 s. Ill., portr. (Det
nittonde århundradet.) <i>Ikbc.</i> <tab><b>6:—.</b>

Författaren till föreliggande arbete var själv en utmärkt skådespelare, berömd särskilt för
sin tolkning av roller inom den klassiska dramatiken (Shylock, Harpagon, Richard III m. fl.).
Hans skildring av 1800-talets skådespelarkonst är gjord med fackmannens skarpa blick för
detaljer men framhäver samtidigt även de stora och förbindande utvecklingslinjerna. För varje
teaterintresserad erbjuder den en både fängslande och lärorik lektyr. <tab><i>O. W—n.</i>

<b>Norlind, Tobias.</b> Kort handbok i musikens historia. Nord. musikförl. 1923.
104 s. Ill., litt. <i>Ij.</i> <tab><b>3:75.</b>

Arbetet omfattar en redogörelse för notskriftens och musikinstrumentens utveckling samt
en fortlöpande historisk framställning fram emot nuvarande tid. Den nödtvungna kortheten i
behandlingen av olika epoker och tilldragelser i förening med ett i stilistiskt avseende föga
genomarbetat framställningssätt har ibland något förskjutit det historiska perspektivet och menligt
inverkat på klarheten i skildringen, vilken någon gång även störes av mindre felaktigheter. För tiden
efter Wagner inskränka sig uppgifterna närmast till (ej så särdeles fullständiga) namnnotiser.
En bibliografisk förteckning i slutet kan hava sitt värde, men den hade med lätthet — och
utan att kräva större utrymme — såväl med avseende på urval som den bibliografiska
anordningen kunnat förlänas en nöjaktigare avfattning. <tab><i>E. S—m.</i>

</chapter>
<chapter name="K. Historia.">
<h3>K. Historia.</h3>
<b>Hjertén, Ivar.</b> Den romerske gladiatorn. Nst. 1923. 70 s. (Sv.
humanist. förb. skr. 32.) <i>Kaad.</i> <tab><b>3:50.</b>

En vederhäftig redogörelse för en sida av den antika kulturen, som mer än andra
förundrat, upprört och intresserat moderna människor, de blodiga striderna på amfiteatrarna.
Gladiatorernas skolning och utrustning, stridernas beskaffenhet och gång, gladiatorsbandens
organisation och amfiteaterns inrättning skildras utförligt, dessutom diskuteras gladiatorsstridernas
ursprung och lämnas exempel på antikens uppfattning av dem. <tab><i>M. P. N.</i>

<b>Lindskog, Cl[aes].</b> Grekiska kvinnogestalter. H. G. 1922. 279 s. <tab><i>Kaac </i> <tab><b>10:—.</b>

En stilistiskt fulländad skildring av den grekiska diktens och historiens stora
kvinnogestalter, kvinnorna hos Homeros, hos tragikerna, hos komediförfattaren Aristofanes, diktarinnan
Saffo, Perikles' älskade Aspasia, hellenistiska drottningar inklusive Kleopatra fram till forntidens
enda betydande kvinnliga filosof och sista stora kvinna Hypatia. »Nästan alla dessa kvinnonamn
äro sådana, som igenom århundraden och årtusenden ha gått igen i litteraturen, mött oss i
konsten och trängt djupt ned även i ganska breda folklager. Denna deras popularitet beror
allra främst därpå, att nästan var enda en av dessa kvinnor för det allmänna medvetandet
representerar en idé, en typ av allmän mänsklig art» (ur företalet). <tab><i>M. P. N.</i>


<b>Tunberg, Sven.</b> Gustav Vasas konungaval år 1523. Några synpunkter med
anledning av fyrahundraårsminnet. Nst. 1923. 56 s. <i>Kcc.</i> <tab><b>1:75.</b>

Professor Tunbergs skildring av Gustav Vasas val till konung i Strängnäs är ett synnerligen
värdefullt bidrag till denna tids historia, grundat på nytt material, främst de lybeckska
sändebudens berättelse om sin beskickning till Sverige. Berättelsen har nyligen utgivits av Tunberg.
Den innehåller bl. a. en skildring av kungavalet. Detta företogs i full överensstämmelse med
landslagens föreskrifter. Motivet till kungavalet just vid denna tidpunkt ser Tunberg främst i
den danska politikens försök till återknytande av unionen. Ehuru en vetenskaplig skrift är
arbetet lätt tillgängligt. <tab><i>E. N—nn.</i>

</chapter>
<chapter name="L. Biografi (med genealogi).">
<h3>L. Biografi (med genealogi).</h3>
<sc>Ödmann, Samuel.</sc> <b>Wijkmark, Henning.</b> Samuel Ödmann. Diak. 1923.
367 s. Ill., portr., litt. <i>Le.</i> <tab><b>10:—.</b>

Detta sällsynt lärda, grundliga och innehållsrika arbete, vilket förskaffat förf. teologie
doktorsgraden vid Lunds universitet, behandlar en av de egendomligaste och intressantaste
gestalterna i vår lärdomshistoria, den lika mycket för sina omfattande kunskaper och sin livliga
intelligens som för sitt originella levnadssätt kände Sam. Ödmann, teologie professor i Uppsala
(f. 1750, d. 1829). Ö., som vid sidan av sitt prästerliga kall i yngre år utövade en flitig
och framgångsrik verksamhet som naturforskare, ådrog sig år 1783 genom förkylning under en
jakt en svårartad frossa, vilken tvang honom att tillbringa hela sitt återstående liv sängliggande,
då sjukdomen nämligen förvärrades vid varje försök att gå ut i fria luften. På hans
intellektuella varelse hade detta emellertid icke den ringaste inverkan. Tvärtom blev hans sjukläger i
huset Svartbäcksgatan 17 snart medelpunkten i Uppsalas lärda värld, där vetenskapliga frågor,
universitetsangelägenheter, politiska problem, dagsnyheter m. m. framlades och avhandlades.
Ödmanns eget författarskap faller inom teologiens, den populära reseskildringens och
naturvetenskapens områden. Viktigast bland hans verk är emellertid den mästerliga
hembygdsskildringen Hågkomster från hembygden och skolan, ett klassiskt verk, som varje bildad svensk bör
känna. — W:s arbete har sin givna plats framför allt i läroverksbiblioteken. Priset är högt
men bör i detta fall ej avskräcka. <tab><i>O. W—n.</i>

</chapter>
<chapter name="N. Geografi.">
<h3>N. Geografi.</h3>
<b>Centerwall, Bror.</b> Parisluft. Kåserier. Nst. 1922. 199 s. <i>Nj.</i> <tab><b>3:75.</b>

Titeln är utan tvivel synnerligen väl vaid. Dessa kåserier, vilka förut varit publicerade i
en huvudstadstidning, förefalla nämligen mättade av en atmosfär från ett stycke av »det glada
Paris», från Montmartres och andra kaféer, Champ-Elysées, kapplöpningar, teatrar och annat,
kanske just det stycke, som främlingen mest fäster sig vid eller helst uppsöker. Att »det glada
Paris» sedan i sin tur blott är ett stycke av det hela, veta ju alla, och förf. har åtskilligt även
från andra horisonter än den nyss anförda, såsom »de gula och svarta fläckarna» i Paris, det
nya Quartier Latin m. m. Den franska ohövligheten är något nytt; kanske den är ett
huvudstadsdrag, som även den svenska landsortsbon har någon erfarenhet av. Förf. skriver
spirituellt; någon gång får språket vändningar, som knappast höra hemma i vårt skriftspråk; han
är t. ex. »en hund efter stjärnor» (s. 147).

Jag känner icke bokens öde i bokhandeln; den hade förtjänt ett gott sådant. Till
folkbiblioteken hör den ju näppeligen, bl. a. på grund av sin natur av ögonblicksskildring.

Förre franske lektorn i Uppsala Lucien Maury har skrivit ett mycket erkännande
förord. <tab><i>S. S.</i>

<b>Thorburn, Uno.</b> Med Fidra på världsomsegling. 2 uppl. A. B. 1923.
318 s. Ill., kart. <i>N.</i> <tab><b>11:—.</b>

På ett medryckande sätt skildrar förf. Fidras och dess hurtiga besättnings — huvudsakligen
bestående av officerare och manskap, tillhörande den svenska örlogsflottan — storartat
genomförda världsomsegling från Karlskrona genom Magellanssund till en del ögrupper i
Stilla oceanen och Japan med återsegling genom Indiska oceanen och Medelhavet tillbaka
till utgångspunkten. Arbetet innehåller utom skildringar av själva seglingen och livet ombord

också intressanta redogörelser för de orter och folk, som besökts. Oaktat den stora
uppmärksamhet, som med rätta på alla håll kommit världsomseglarna till del, har skildraren aldrig
skattat åt det hos resenärer annars rätt vanliga framhållandet av egna förtjänster, utan har förf.
på ett sympatiskt sätt uppfattat visad hjälpsamhet och älskvärdhet från myndigheter och
enskilda såsom riktade mot fäderneslandet i höga norden. Arbetet förtjänar även på grund härav
att allmänt läsas och utgör ett förtjänstfullt bidrag till vår seglingslitteratur. <tab><i>H—m.</i>

</chapter>
<chapter name="U. Naturvetenskap.">
<h3>U. Naturvetenskap.</h3>
<b>Blomgren, Axel H.</b> Bananboken. Bananens underbara värld. A. B. 1923.
57 s. Ill. <i>Uffb.</i> <tab><b>1:25.</b>

Skildrar bananen frän dess framträdande som näringsmedel i historiens gryning till dess
segertåg över världen som tropisk exportfrukt, dess härkomst, utseende, kultur, näringsvärde etc.
Skriften är ett led i en vällovlig propaganda för ett förträffligt kombinerat närings- och
njutningsmedel och förtjänt av stor spridning. Dock hade ett något fastare grepp på sakens rent
botaniska sida ej skadat. <tab><i>C. S—g.</i>

<b>Farmer, J. Bretland.</b> Växternas liv. Övs. o. delvis omarb. av Einar Teiling.
Tiden 1923. 233 s. Ill. (Modernt vetande 20.) <i>Ufb.</i> <tab><b>2:—,</b> inb. <b>3:—.</b>

En lycklig popularisering av stora problem utan kompromiss med det vetenskapliga
sanningskravet. Ledande äro genetiska synpunkter och tolkningen av byggnadstypernas tillpassning
till livsvillkoren. Friheten från slagord, som blott tjäna till att dölja vår okunnighet, är
välgörande. Något större hänsyn kunde emellertid ha tagits till nyaste undersökningar över den
»fysiologiska torkan».

Såsom övers. anmärker, är arbetet ej skrivet för den i ämnet fullkomligt okunnige. För
den studerande ungdomen och den självbildade amatören bör boken vara mycket välkommen.
Dessas vetande, alltid mer eller mindre fragmentariskt, får tack vare fackmannen-lärarens ledande
och ordnande synpunkter sammanhang och fasthet. <tab><i>C. S—g.</i>

<b>Lönnberg, Einar.</b> Sveriges vatten och dessas invånare. 3 uppl. Nst. 1923.
112 s. Ill. <i>Ugi.</i> <tab>Inb. <b>2:—.</b>

Denna förut i det numera från förlaget slutsålda samlingsarbetet »Sveriges djurvärld»
ingående framställning av de svenska havens och invattnens djurvärld föreligger härmed som en
ny självständig publikation. På vissa punkter hava ändringar vidtagits, ehuru man i det hela
måste beklaga, att såväl text som bildmaterial i alltför hög grad lämnats oberörda av den
livliga forskningsverksamheten på området, sedan arbetet först såg dagen. <tab><i>W. B.</i>

</chapter>
<chapter name="V. Medicin.">
<h3>V. Medicin.</h3>
<b>Simon, M[oritz].</b> Om lungtuberkulos. Vad de lungsjuka vilja veta om sjukdomens
natur och behandlingens principer. W. & W. 1923. 75 s. <i>Vec.</i> <tab><b>2:—.</b>

En enkel och synnerligen klar framställning, fri från överdrifter över tuberkelbacillen och
dess förhållanden inom människokroppen samt »lungtuberkulosens sjukdomstecken». Särskilt
värdefull är förf:s kritiska framställning av alla s. k. »botemedel» mot lungsot, de må nu
utgöras av mer eller mindre kvasimedicinska apotekspreparat eller fru Lindholms »näringspreparat».
Skötseln i hemmet, under arbetet samt »bacillskräcken» äro utmärkt väl skildrade. <tab><i>J. B.</i>


</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>A. Bok- och biblioteksväsen.</b>

<i>Lundgren, Hj.</i> Pingstpromenaden. Från en resa i dansk landsort. W. & W. 3:—.
<i>Nordisk</i> konstbibliografi 1921. Med biträde av Svend Dahl och W. P. Sommerfeldt red.
av F. Hazelius. Gle. bokh. 5:—.

<b>B. Skrifter av allmänt och blandat innehåll.</b>

<i>Brunrus, A.</i> Kätterier. Essayer. Sv. andelsf. 8:—.
<i>Lidforss, B.</i> Socialistisk journalistik. Ur efterlämnade papper. 2, 3. Framt. 3:—, 4:—.
<i>Nordisk</i> familjebok. Bd 1. 3 väsentligt omarb. och koncentrerade uppl. [Avsedd att
utkomma i 20 bd.] Familjebokens förl. 16:—, inb. 20:—, bättre bd 23:— och 25:—.

<b>C. Religion.</b>

<i>Isa</i> och Katha uphanishaderna. Med förklaringar av Swami Paramananda. Nst. 3:—.
<i>Lagerquist, Amy.</i> Kämpande själar. Livsbilder från Indien. Diak. 2:—.
<tab><tab><tab><tab><tab><tab><tab>————
<i>Pauli, Ebba.</i> Eremiten. D. 2. Birkagården. 3:50.

<b>D. Filosofi.</b>

<i>Ahlberg, A.</i> Det ondas problem. En etisk-metafysisk studie. N. o. k. 2:—, inb. 2:75.
— —. Friedrich Nietzsche, hans liv och verk. N. o. k. (Natur och kultur 22.) 2:25, inb. 3:—.
<i>Linnés</i> Nemesis divina. Utg. o. kommenterad av Knut Barr. W. & W. 4:50.
<i>Lombroso-Ferrero, Gina.</i> Kvinnans själ. Reflexioner över livet. H. G. 5:—.
<i>Platon.</i> Skrifter. 1 sv. tolkn. av Claes Lindskog. 4. H. G. 16:50, inb. 21:50.
<i>Schleiermacher, F.</i> Tal över religionen. A. B. (Mod. tänkare 20.) 7:25.

<b>E. Uppfostran och undervisning.</b>

<i>Olsson, O.</i> Folklig konstuppfostran. Eklund. (Folkets studiehandbok 12.) 1:75.

<b>G. Litteraturvetenskap.</b>

<i>Bolander, C.-A.</i> Tidens oro. W. & W. 4:25.
<i>Lindeberg, G.</i> Svenska diktarsilhuetter. Eklund. 2:—.

<b>H. Skönlitteratur.</b>

<i>Bartsch, R. H.</i> Hans judinna eller Jakob Böhmes kristallkula. A. B. (Mod. romaner 55.) 3:50.
<i>Elster, K., d. y.</i> Av skuggornas släkte. Roman. L. H. 4:75.
<i>Fönhus, M.</i> Trollälgen. W. & W. 3:50.
<i>Goncourt, E.</i> o. <i>J. de.</i> Germinie Lacerteux. Roman. W. & W. 4:25.
<i>Kielland, A. L.</i> Garman & Worse. Roman. 2 uppl. Nst. 4:25, inb. 5:75.
— —. Skeppar Worse. Roman. 2 uppl. Nst. 3:50, inb. 5:—.
<i>Kinesiskan</i> vid fönstret. En kinesiskas brev till sin moder. W. & W. 4:75.
<i>O'Neill, E.</i> Anna Christie. Skådespel i fyra akter. A. B. 3:75.

<i>Sillanpää, F. E.</i> Två människobarn. Sv. andelsf. 3:—.
<i>Tharaud, J. o. J.</i> Där judarna regera. Öberg & son, Eskilstuna. 3:75.
— —. En ökendröm. W. & W. 4:25.
<i>Thorne, G.</i> Hatets år. Roman. Zetterlund. 3:—.
<i>Zeromski, S.</i> Eld och aska. Roman från Napoleonstiden. D. 1, 2. H. G. à 5:—.
<tab><tab><tab><tab><tab><tab><tab>————
<i>Bergman, Hj.</i> Spelhuset. Vävaren i Bagdad. Porten. [Dramer.] A. B. 5:25.
<i>De Vylder, L.</i> Pihtijärvi. Folklivsskildring från Övre Norrland. Birkagården. 5:-.
<i>Dixelius-Brettner, Hildur.</i> En hustru. Novell. 2 uppl. Å. & Å. 3:50.
<i>Engström, A.</i> Adel, präster, smugglare, bönder. A. B. 9:50.
<i>Fallström, D.</i> Kärleksdikter. Å. & Å. 5:50.
<i>Hed, Kerstin.</i> Arv. Dikter. Lj. 3:50.
<i>Hellström, G.</i> En man utan humor. 2. En mycket ung man. A. B. 9:75.
<i>Hjelmqvist, Elisabeth.</i> En speleman från slätten och andra Skåne-berättelser. Lb. 3:—.
<i>Johansson, G.</i> Syskonen Holt. Nst. 7:75, inb. 9:50.
<i>Kihlman, E.</i> [utg.]. Ur Finlands svenska lyrik. Antologi. B. & B. Inb. 12:—.
<i>Malmberg, B.</i> Orfika. Dikter. A. B. 3:75.
<i>Nordling, J.</i> Gamla bruket och andra dalaberättelser. Fri. 4:75.
<i>Persson, F.</i> Drömmen om klockan. A. B. 6:75.
<i>Selander, S,</i> Vår herres hage. Kåserier på vers. A. B. 3:75.
<i>Silfverstolpe, G. M.</i> Dagsljus. Dikter. A. B. 3:25.
<i>Sillén, Märta af.</i> När saven stiger. Dikter. Nst. 2:75.

<b>I. Skön konst (med musik och teater).</b>

<i>Strengell, G.</i> Hemmet som konstverk. En framställning av inredningskonstens grundprinciper. A. B. Inb. 12:50.

<b>K. Historia.</b>

<i>Belloc, H.</i> Judarna och vi andra. N. o. k. 4:50, inb. 6:25.
<i>Geijer, E. G.</i> Samlade skrifter. Ny uppl., genomsedd av John Landquist. D. 1, 12. à 10:—, inb. à 13:—.
<i>Hjärne, H.</i> Japan. Historisk översikt. Arv. Svensons bokh., Uppsala. 4:75.
<i>Nordensvan, C. O.</i> August den starke. En tidsbild från Karl XII:s tid. Å. & Å. 7:50.
<i>Smith, G. E.</i> Tutankhamon och upptäckten av hans grav. Lb. 2:75.

<b>L. Biografi (med genealogi).</b>

<i>Schück, H.</i> Från Linnés tid. Petter <sp>Forsskål.</sp> Nst. 8:75.
<i>Zade, Beatrice.</i> Studenten <sp>Goethe</sp> 1765—1771. H. G. 5:50.
<i>Böök, E.</i> Artur <sp>Hazelius.</sp> En levnadsteckning. Nst. 9:75, inb. 11:25.
<sp>Lagergren, C.</sp> Mitt livs minnen. D. 2. Nst. 12:—, inb. 14:75.
<sp>Metternich, [Pauline].</sp> Mina år i Paris. Hågkomster från andra kejsardömets glansdagar. W. & W. 6:50.
<i>Norlind, T.</i> Kristina <sp>Nilsson,</sp> grevinna de Casa Miranda. Å. & Å. 8:50.
<i>Tolstoj, L., d. y.</i> <sp>Tolstoj</sp> intime. W. & W. 4:—.

<b>M. Antropologi och folkkunskap.</b>

<i>Klaatsch, H.</i> Människans och kulturens tillkomst och utveckling. 2 uppl. Tiden. 9:75, inb. 12:50, bättre bd 17:—.

<b>N. Geografi.</b>

<i>Dumrath, O. H.</i> Jordens erövring. De geografiska upptäckternas historia. D. 1. 2. Frö. à 10:—.
<i>Nordenskjöld, O.</i> Människor och natur i Sydamerika. A. B. (Pop. Vetensk. förd. vid Gbgs högsk. N. f. 21.) 7:50.
<i>Nordström, Ester Blenda.</i> Amerikanskt. Som emigrant till Amerika. Å. & Å. 5:75.
<i>Ossendowski, F.</i> Odjur, människor och gudar. H. G. 6:75.
<tab><tab><tab><tab><tab><tab><tab>————
<i>Alving, Hj.</i> Genom seklernas Uppsala. Lb. 3:50.
<i>Bucht, H.</i> Där svenskt och finskt mötas. Äldre bygdeanteckningar från Tomedalen. Lb. 3:75.
<i>Erlandsson, Th.</i> En döende kultur. Bilder ur gammalt gotländskt allmogeliv. Ridelius bokh., Visby. 3:50.
<i>Lundskog, J.</i> Fässbergs socken och Mölndals kvarnby under gångna tider. Gum. 5:—.

<b>O. Samhälls- och rättsvetenskap (med nationalekonomi och statistik).</b>

<i>Fürst, Th.</i> Arbetarskydd och arbetarskyddslagstiftning. Eklund. (Folkets studiehandbok 13.) 2:25.
<i>Rusdryckslagarna</i> jämte dithörande förordningar. Eklund. 1:75.
<i>Sommarin, E.</i> Ekonomilära. 2. Praktisk nationalekonomi och privatekonomi. H. G. 4:50.

<b>P. Teknologi.</b>

<i>Hallen, H.,</i> o. <i>Nordendahl, C.</i> Träslöjd. En kortfattad handledning. A. B. 3:25.
<i>Handbok</i> för maskinister. Utg. av Sv. maskinbefälsförbundet. I). 2. Gum. Inb. 15:—.

<b>Q. Ekonomi (med industri, handel och kommunikationer).</b>

<i>Björkman, L. E.</i> Vi och våra husdjur. Med många djurberättelser. Seelig. 1:75.
<i>Borgh, Anna.</i> Hushållets bok. 3 (Matlagning): d. 1. Gle. 3:75.
<i>Bratt, E.</i> Hur man lär sig att köra automobil. A. B. 1:50.
<i>Gebers</i> handelslexikon. Red. av Seth Svensson. H. 1. H. G. 1:—.
<i>Hawkins, N. A.</i> Konsten att sälja. A. B. 10:—.
<i>Hornborg, E.</i> Segelsjöfartens historia. A. B. 15:—.
<i>Löfgren, E.</i> Frågan om ett handelsavtal med Sovjet-Ryssland. Föredrag. Exportfören.
(Sv. allm. exportfören. publ. 18.) 1:50.
<i>Odhe, Th.</i> Kaffe, te och kakao. 1. Världsmarknad och världshushåll. Koop. förb. Inb.
<i>Oldenberg, A. S. W.</i> Sveriges porslinsindustri. Föredrag. Tisell. 1:—.
<i>Rittenberg, M.</i> Hur man finansierar ett affärsföretag. N. o. k. 3:—, inb. 3:75.

<b>S. Krigsväsen.</b>

<i>Unger, G.</i> Illustrerad svensk sjökrigshistoria. D. 2. A. B. 12:—.

<b>U. Naturvetenskap.</b>

<i>Högdahl, Th.</i> Gammel-Ante. En bok om havsörnen och andra skärgårdens fåglar. L. H. 7:50.
<i>Larsson, R.</i> Biologiska strövtåg. Kåserande uppsatser. Gle. 3:25.


<img 1>
<i>Kammarrättsrådet C. Carleson.</i>
</img>

</chapter>
<chapter name="Norstedt & Söners hundraårsjubileum.">
<h2>NORSTEDT & SÖNERS HUNDRAÅRSJUBILEUM.</h2>

Firman P. A. Norstedt & Söner, som den i december 1923 firade sitt
etthundraårsjubileum, har spelat en så stor roli i svensk bokhistoria och svensk
kulturhistoria, att dess jubileum också för de svenska biblioteken måste anses som
en betydelsefull bemärkelsedag.

När Norstedtska firman 1823 inregistrerades i Stockholms rådhusrätt, hade dess
grundare, överdirektören, förre handlanden och rådmannen i Örebro P. A.
Norstedt, redan under tvenne år innehaft affären, det tidigare Lindhska boktryckeriet
i Stockholm, förut i Örebro. Genom detta boktryckeri går den Norstedtska
firmans anor mycket långt tillbaka, ända till Henrik Keysers boktryckeri i mitten
av 1600-talet, under det att firman på en annan väg, genom H. G. Nordströms
boktryckeri, som på 1840-talet införlivades med densamma, går tillbaka till A. O.
Helsings 1603 grundade boktryckeri (jfr Svenska boktryckareföreningens

<img 1>
<i>Medalj
präglad till minne av P. A. Norstedt & Söners 100-årsjubileum.</i>
</img>

meddelanden 1923 s. 348—349). Sedan Norstedtska firmans grundare 1828 lämnat
densamma, övertogs den helt av hans söner Adolf och Carl Norstedt, vilka alltifrån
firmans tillkomst varit delägare däri; Adolf Norstedt utträdde i början av 1850-talet
ur firman. Carl Norstedt avled år 1862. Ledare av affären blev därefter Gösta
Laurin, vilken 1869 till meddelägare upptog sin broder Albert Laurin. Av dessa
ägnade sig den förre framför allt åt boktryckeriet; den senare kan sägas vara den
egentlige grundaren av förlagsverksamheten. Efter de båda bröderna Laurins
ungefär samtidigt inträffade död ombildades firman 1879 till aktiebolag med vice
häradshövding G. B. A. Holm, den kände grundaren av Nytt juridiskt arkiv, som
verkställande direktör. Sedan 1910 är f. d. kammarrättsrådet Conrad Carleson
chef för företaget, och vid hans sida stå som förvaltningsråd universitetskanslern
Carl Swartz och herr Thorsten Laurin. F. d. domänfiskalen Gerhard Alexanderson
är direktörsassistent, herr Thorsten Laurin chef för den skönlitterära avdelningen
och d:r John Lindquist chef för skolboksavdelningen. Av familjen Laurin är
även Carl G. Laurin knuten till förlaget.

Att det Norstedska förlaget i fråga om framför allt skolböcker och vetenskaplig
litteratur intar en avgjort ledande ställning bland vårt lands förlag är välbekant
för biblioteken, för vilka det Norstedtska firmamärket ej så sällan rent av fått
tjänstgöra som ett slags kvalitetsmärke på en bok. Ur den överväldigande rika
mängden av skolböcker, lexika och kartor må blott omnämnas den välbekanta
Folkskolans läsebok. Av det stora antalet standardböcker på bibliotekens referenshyllor
från Norstedtska förlaget märkas bl. a. Sveriges historia intill våra dagar,
utg. av Stavenow och Tunberg, Svenska litteraturens historia utg. av Böök m. fl.
och Svensk konsthistoria utg. av Romdahl och Roosval, var och en med bidrag
av ett antal av vårt lands mest betydande vetenskapsmän på vederbörande

<img 1>
<i>Medalj
präglad till minne av P. A. Norstedt & Söners 100-års jubileum.</i>
</img>

litteraturområde. I övrigt må det vara nog att nämna blott några få bland de allra
främsta och mest lästa av den långa raden av förlagets populärvetenskapliga
författare representerande de mest skilda discipliner: Carl Laurin, Carl Grimberg, Fredrik
Böök, Hjalmar Holmquist, Bengt Berg. Inom vissa vetenskapsgrenar dominerar
förlaget avgjort i vårt lands hela bokproduktion, så t. ex. inom den svenska
historien, där det representeras — utom genom de redan nämnda arbetena — av namn
som Geijer och Fryxell, Carlson, Malmström och Odhner, Montelius och Hildebrand
m. fl. På skönlitteraturens område har förlaget av våra svenska klassiker
både Tegnér och Geijer. Under senare år har det snarare specialiserat sig på
den utländska skönlitteraturen, som är representerad med ett stort antal av sina
främsta namn, bl. a. Björnson, Lie och Sigrid Undset, H. C. Andersen, Pontoppidan
och Gjellerup, Heyse och Keller, Maeterlinck, Anatole France och Romain Rolland,
Dostojevskij, Turgenev, Tagore och Yeats. En plats för sig i förlagets historia
intar almanackan, som åren 1823—1904 var förlagets främsta artikel. Ur
bibliotekssynpunkt kan särskilt vara att ihågkomma, att såväl Biblioteksbladet som
Sveriges allmänna biblioteksforenings handböcker förläggas av den Norstedtska
firman. På Norstedtska tryckeriet tryckas — utom förlagets egna artiklar — bl. a.
Svensk författningssamling, Post- och inrikestidningar och en mängd övrigt officiellt
tryck.

I modernt svenskt bokhantverk har Norstedt & Söner gjort en insats, som utan
tvekan kan sägas sakna motstycke i vårt land. Den Norstedtska officinens
tryckalster stå utomordentligt högt både i fråga om valet av stilar, den typografiska
uppställningen, omslagets dekoration och förlagsbandens utstyrsel. Det utmärkande kan sägas
vara förnäm enkelhet och gedigen smak, i många fall gående tillbaka till gammal svensk
tradition. Förtjänsten tillkommer till stor del firmans nuvarande konstnärlige

<img 1>
<i>Förlagsband.</i>
</img>

medarbetare, d:r Akke Kumlien. Det bör också omnämnas hurusom det Norstedtska
bokbinderiet under Viktor Åströms mångåriga ledning nått en storartad utveckling
och intar en verklig rangplats.

Utsökta prov på vad den Norstedtska firman kan prestera ge de till jubileet
utkomna publikationerna: den av Carl Laurin författade praktfullt utstyrda och
rikt illustrerade, intressanta och roande jubileumsskriften över firmans utveckling
under de gångna 100 åren samt prof. H. Schücks imposanta festskrift behandlande
den svenska förlagsbokhandelns historia. Den senare, som genom sitt ämne kan
påräkna ett betydande intresse, ej minst från bibliotekens sida, kommer att i ett
följande häfte bli föremål för ett utförligare omnämnande, 100-årsdagen celebrerades
ytterligare genom en rad donationer, en vacker medalj av Milles samt en
ståtlig festbankett i Stockholms stadshus.

</chapter>
<chapter name="Halmstads stadsbibliotek.">
<h2>HALMSTADS STADSBIBLIOTEK.</h2>

Halmstad har under år 1922 fått ett stadsbibliotek i moderna och ändamålsenliga
lokaler. Redan 1910 började stadsfullmäktige att årligen avsätta ett belopp av
2 000 kr. för ett stadsbibliotek. En kommitté tillsattes för ändamålet och
denna meddelade 1914, att 11 000 kr. funnos disponibla, varför tiden snart
vore inne, då stadsbiblioteket borde kunna träda i verksamhet. Avsättningen
till biblioteket fortsattes emellertid, varjämte år 1920 för ändamålet
reserverades även nöjesskattemedel. Efter motion i mars 1920 beslöto stadsfullmäktige
i november 1920 att för det blivande stadsbiblioteket upplåta den stora salen
i nybyggnaden i s. k. Appeltofftska gården med tillhörande entré och
toalettrum, en lokal som från början varit avsedd att användas för stadens
kristidsorganisation. Samtidigt avgåvo kommitterade förslag till stadsbibliotekets
organisation. Med anledning av kommittéförslaget beslöto stadsfullmäktige i februari
1921 att för inredning och möblering av lokalen för biblioteksändamål anvisa
ett belopp om 30 000 kr., varvid bestämdes att till bokinköp skulle få användas
det som möjligen kunde återstå sedan inrednings- och möbleringskostnaderna
betalts. Hela det engångsbelopp som vid bibliotekets start var disponibelt för
inköp och inbindning av böcker var omkring 30 000 kr.

Med stadsbiblioteket har under år 1923 införlivats det s. k. Tollska biblioteket.
Detta bibliotek har ursprungligen (1855) grundats genom en av överstelöjtnant
Florus Toll och hans bokligt mycket intresserade hustru Annette Toll till Halmstads
lägre lärdomsskola lämnad donation av makarna Tolls litterära samlingar jämte ett
kapital av ungefär 6 000 kr., vars ränteavkastning skulle användas för bibliotekets
räkning. Enligt donationsbrevets bestämmelser skulle samlingarna »vara till
utlåning eller genomseende på stället för stadens innevånare tillgängliga minst en
gång i veckan med eller utan avgift». Man kan sålunda säga, att det Tollska
biblioteket för sin tid hade karaktären av ett kommunalt bibliotek. Under olika
tider har också biblioteket erhållit anslag av kommunala medel. Särskilt under
de sista åren av bibliotekets självständiga tillvaro var detta absolut nödvändigt,
då det sjunkande penningvärdet hade gjort bibliotekets ekonomiska ställning ganska
vansklig.

Vid sammanslagningen med stadsbiblioteket omfattade Tollska biblioteket något
över 5 500 band visserligen av mycket olika värde. Där fanns en del ganska
värdelös romanlitteratur från 1800-talets förra hälft i dåligt tryck och dåliga band
liksom en del föråldrad facklitteratur. Men där fanns också mycket av stort
värde för biblioteket, särskilt memoarlitteraturen och den svenska skönlitteraturen
med samtliga svenska författare av någon betydenhet från Stiernhielm fylligt och
väl representerade; dessutom åtskillig tidskriftslitteratur i kompletta årgångar och
en hel del arbeten från 1600- och 1700-talen delvis av högt antikvariskt värde.

Det Tollska bibliotekets karaktär av kommunalt bibliotek har alltid stått levande
för den allmänna opinionen i samhället, och flera gånger ha förslag varit uppe
att med detta bibliotek som grundval skapa ett verkligt modernt stadsbibliotek.
Av olika anledningar ha dock förslagen aldrig kunnat realiseras, och särskilt har
bibliotekets egenskap av på testamentarisk väg grundad donation lagt hinder i
vägen. År 1921 upptogs frågan på nytt av den då nybildade biblioteksstyrelsen
och efter åtskilliga förhandlingar uppnåddes till sist ett avtal mellan staden och

läroverket. Därvid bestämdes att staden i vederlag skulle till läroverket utbetala
följande belopp att användas till referensbibliotek och lärjungebibliotek vid
läroverket: dels ett engångsbelopp om 10 000 kr. att utbetalas i 5 år med 2 000
kr. om året, dels efter dessa 5 års förlopp ett årligt anslag om 500 kr., vilket
årliga anslag dock kunde utbytas mot en engångsbetalning av 10 000 kr. till en
fond för läroverkets referensbibliotek och lärjungebibliotek. Överenskommelsen
har underställts K. M:t, som förklarat att makarna Tolls testamente ej lägger
hinder i vägen för Tollska bibliotekets överlåtande till stadsbiblioteket.

Stadens anslag för år 1923 till stadsbiblioteket är 16 900 kr., varav 8 000 kr.
till bokinköp och inbindning. Anslagsbeloppet är alltså 92 öre pr. inv. För
1924 är ett anslag av  16 500 kr. begärt.

Stadsbibliotekslokalens inredning framgår av bifogade plan och interiörer.
Biblioteket disponerar dels en stor sal om c:a 250 m2, dels ett arbetsrum för
bibliotekarien och ett studiecirkelrum. Ingången till den stora salen är mitt på ena
kortsidan. Utlåningsdisken är placerad i salens mitt, så att man därifrån har utsikt
över hela lokalen. Läsrummet för vuxna är avskilt från lokalen i övrigt genom
glasväggar, som tillåta kontroll från disken även över besökarna där. Bakom
utlåningsdisken finnes ett bokmagasin för mindre ofta lästa arbeten. Återstoden,
den inre delen av lokalen, är genom höga hyllor delad i en barnavdelning till
vänster från disken räknat och en utlåningsavdelning för vuxna till höger, båda
med böckerna placerade på öppna hyllor, fritt tillgängliga för de. besökande.
För kontrollens skull äro tvärhyllorna i utlåningsavdelningen för vuxna låga, med
blott fyra hyllrader.

Biblioteket öppnades för allmänheten i samband med en enkel invigningsfest
den 4 sept. 1922. Bibliotekets katalogiserade bokbestånd var vid denna tidpunkt
mycket litet, ej mer än omkring 1 500 band. Utlåningssiffran kunde under
sådana förhållanden ej bli så särskilt betydande för resten av året 1922. Det
utlämnades inalles 12 482 lån, sålunda i genomsnitt ungefär 120 lån pr dag. För
detta år kan ju ingen avslutad statistik föreligga, men har lånefrekvensen
avsevärt ökats i samband med det växande bokförrådet. För närvarande äger
biblioteket ungefär. 9 000 katalogiserade band, vartill kommer över 3 000 icke
katalogiserade. Härtill kommer en kvantitativt högst betydande boksamling, som en
gång i tiden hopbragts av numera avlidne komminister Vicander i Stockholm
och som sedan donerats till stadsbiblioteket i Halmstad. Den torde omfatta c:a
15 000 band, men det bör tilläggas, att åtskilligt därav är av mycket litet värde.

Biblioteket har hittills hållits öppet alla vardagar kl. 12—1 och 4—8 em.,
under sommaren blott tre dagar i veckan.

På grund av en bestämmelse i det mellan staden och läroverket träffade avtalet
om att Tollska bibliotekets namn skulle på ett eller annat sätt införlivas med
stadsbibliotekets, har genom ett av stadsfullmäktige nyligen fattat beslut
biblioteket erhållit det onekligen något obekväma namnet Halmstads stadsbibliotek med
Tollska biblioteket.


<img 1>
Fig. 1. <i>Halmstads stadsbibliotek: plan.</i>

A. Bokhyllor om 7 hyllbräden.
B. Bokhyllor om 5 hyllbräden för barn.
C. Bokhyllor om 4 hyllbräden.
E. Tidskriftshylla.
F.G. Utlåningsdisk.
</img>

<img 1>
Fig. 2. <i>Halmstads stadsbibliotek.</i>

Utsikt från ingången med disken i förgrunden och barnavdelningen i bakgrunden.
</img>

<img 1>
Fig. 3. <i>Halmstads stadsbibliotek.</i>

Utsikt från ingången med dörren till läsrummet för vuxna i förgrunden till höger och
utlåningsavdelningen för vuxna i bakgrunden.
</img>

<img 1>
Fig. 4. <i>Halmstads stadsbibliotek.</i>

Utsikt från barnavdelningen över utlåningsdisken och läsesalen för vuxna.
</img>

</chapter>
<chapter name="Kalmar stadsbibliotek">
<h2>KALMAR STADSBIBLIOTEK.</h2>

I förra årgången av Biblioteksbladet (1922 s. 115) lämnades en kort redogörelse
för Kalmar stadsbibliotek av dess bibliotekarie, läroverksadjunkten Henning
Ternblom. Som komplement härtill reproduceras i detta häfte en plan av

<img 1>
Fig. 1. <i>Kalmar stadsbibliotek. Plan.</i>
a. b. Utlåningsdisk.
c. Bord för utskrivning av låneförbindelser o. s. v.
d. Hylla av normalhöjd.
e. Lägre hylla.
f. Hylla med uppslagsböcker.
g. Bord.
h. Hylla i bokmagasinet,
j. Kortkatalog.
</img>

biblioteket samt två interiörer. Som av planen framgår, är utlåningsdisken placerad
omedelbart intill ingången för att tillåta effektiv kontroll över samtliga in- och
utgående. Till nästa rum, där huvudmassan av bokbeståndet är uppställt, har
gjorts en bred öppning, och översikten över de där placerade böckerna underlättas
därigenom att bokhyllan mitt på golvet är låg och så uppställd, att den ej
hindrar uppsikten från den i utlåningsdisken tjänstgörande. Innanför bibliotekets
utlåningsavdelning är ett läsrum med 12 sittplatser och där innanför ett mindre
bokmagasin med en  arbetsplats för bibliotekarien.

Biblioteket öppnades för allmänheten den 6 mars 1922 och utlånade under
de nära 10 månader, som det var öppet år 1922, tillsammans 24,217 band

<img 1>
Fig. 2. <i>Kalmar stadsbibliotek.</i>
Utlåningsavdelningen från dörren till läsrummet med utlåningsdisken i bakgrunden.
</img>

<img 1>
Fig. 3. <i>Kalmar stadsbibliotek.</i>
Utlåningsavdelningen från ingången med utlåningsdisken i förgrunden.
</img>

(4,645 band facklitteratur samt 19,572 band skönlitteratur och ungdomsböcker)
till 1 508 låntagare. Antalet besök i läsrummet var 2,300. Under år 1923 ha
t. o. m. oktober utlånats 24,279 band (4,436 band facklitteratur samt 19,843 band
skönlitteratur och ungdomsböcker) till 1,458 låntagare. Antalet besök i
läsrummet har varit 2,816. Bibliotekets hela bokbestånd var vid senaste årsskiftet
6,898 band, därav i läsrumsbiblioteket 694 uppslagsböcker o. d. Bibliotekets
utgifter under första året uppgingo till c:a 11.000 kr. och staten för 1923 slutar
på 7,700 kr.

</chapter>
<chapter name="Linköpings nya stadsbibliotek.">
<h2>LINKÖPINGS NYA STADSBIBLIOTEK.</h2>
I Linköping, där folkbiblioteksförhållandena hittills varit ytterst otillfredsställande,
närmar man sig med rask täkt en god lösning av stadens biblioteksfråga.

Man har ända till nu fullständigt saknat ett stadsbibliotek i Linköping. Att
detta över huvud taget har varit möjligt i en stad av Linköpings storlek och med
så stora kulturella intressen torde väl delvis ha berott på att det gamla, i flera
avseenden rikt utrustade stiftsbiblioteket kunnat i ganska stor utsträckning
tillfredsställa de mera speciellt studieintresserades behov av böcker. Men ett allmänt
bibliotek har som sagt saknats — stadens enda utgifter för biblioteksändamål ha
varit några obetydliga anslag till ett par studiecirkelbibliotek. Emellertid har
biblioteksintresset tagit sig ett annat uttryck, som småningom kommer att bära
rik frukt. Man har nämligen lyckats genomdriva, att en del av nöjesskatten,
först 75 procent, under de två senaste åren 50 procent, avsatts till en
biblioteksfond, avsedd att tagas i anspråk för en byggnad till ett blivande stadsbibliotek.
Denna fond uppgår nu till c:a 165,000 kr.

I väntan på en mer definitiv lösning av biblioteksfrågan med egen byggnad
för biblioteket har man emellertid ansett det klokt att redan nu skapa en början
till ett stadsbibliotek om än under blygsammare former, och man har därvid
ordnat det så, att större delen av räntorna på biblioteksfonden ställts till
förfogande som ett årligt anslag. Visserligen uppgå ej dessa till ett belopp, som är
fullt så stort som önskligt vore. Men man har dessutom berett kostnadsfria
lokaler åt biblioteket i stadshuset, och beviljat ett engångsanslag (vilket dock tas
av fondens medel) om 10,000 kr. för inköp av böcker och inventarier. I fråga
om arbetskraft för det nya biblioteket är man i Linköping i den lyckliga
belägenheten att redan på platsen ha en mycket kvalificerad bibliotekarie, nämligen
stiftsbibliotekets chef. Denne, fil. d:r N. E. Gobom, har åtagit sig ledningen av
det blivande stadsbiblioteket, och vid hans sida ställes en amanuens med full
tjänstgöring, som får den största delen av det löpande arbetet på sin lott. Till
amanuens har antagits fil. mag Elisabet Berggren, som tidigare varit föreståndarinna
för Värtans bibliotek.

Bibliotekets blivande lokaler äro belägna i en flygel av stadshuset. Man får här
ett mycket stort rum och ett mindre. Önskligt hade varit att detta mindre rum
kunnat inrättas antingen som läsrum eller som en särskild barnavdelning, men då
detta av olika skäl ej låtit sig göra, får man nöja sig med ett enda utlåningsrum
och reserverar det mindre rummet som arbetsrum och för studiecirklarnas behov.

Arbetet med anskaffande av ett första bokbestånd för biblioteket har redan
igångsatts och man hoppas att på nyåret kunna öppna biblioteket.

</chapter>
<chapter name="Biblioteksnotiser.">
<h2>BIBLIOTEKSNOTISER.</h2>
<b>Bibliotekskurserna 1923.</b> Sommaren 1923 höllos fyra statsunderstödda kurser för
biblioteksföreståndare: för skolbibliotekarier från hela landet i Stockholm den 15—21 juni, för
Göteborgs och Bohus län i Göteborg den 28 juni—3 juli, för Gävleborgs län å Västerbergs
folkhögskola den 6—11 augusti och för Västernorrlands län å Ålsta folkhögskola den 13—18
augusti. Antalet deltagare uppgick vid alla kurserna till något över 30. Stockholmskursen, för
vilken Sveriges allmänna biblioteksförening stod som anordnare, räknade deltagare från
bibliotek vid olika kategorier av läroanstalter: 15 från högre allmänna läroverk samt real- och
samskolor, 12 från seminarier och 12 från folkskolor. Övriga kurser avsågo folk-, skol- och
studiecirkelbibliotekarier inom vederbörande län.

I Gävleborgs och Västernorrlands län hade landstingen beviljat anslag till kurserna, för
Göteborgskursen har Göteborgs folkskolestyrelse lämnat ett belopp.

Kursledare voro: i Stockholm bibliotekskonsulenterna Hjelmqvist och Tynell, i Göteborg
fil. mag. Greta Linder, å Västerbergs folkhögskola bibliotekskonsulenten Tynell, å Ålsta
folkhögskola bibliotekskonsulenten Hjelmqvist. Vid kurserna höllos, utom kursledarnas övningar
och föredrag i biblioteksteknik, som upptogo huvudparten av tiden, även ett antal fristående
föreläsningar i skilda ämnen, flera åtföljda av diskussioner: i Stockholm av lektor S. Schartau
och seminarielektor K. Ågren om »Läroverks- och folkskoleseminariebibliotekens organisation»,
av seminarielektor Marie Louise Gagner om »Ett folkskolebiblioteks organisation», av fröken
Siri Ohlsson om »Självverksamhet och koncentration i skolundervisningen», av adjunkt O.
Fridlund om »Samverkan mellan läroverksbibliotek och folkbibliotek», av andre bibliotekarien A.
B. Carlsson »Historik över läroverksbibliotekens utveckling», av seminarielektor Hj. Nordin om
»Anordning av undervisningen i biblioteksskötsel i folkskoleseminarierna»; i Göteborg av
rektor M. Feuk tre föreläsningar om några typiska representanter för olika epoker i Sveriges
litteraturhistoria under senare år (A. U. Bååth och Ernst Ahlgren som representanter för
80-tals-realismen: Bo Bergman och Vilhelm Ekelund samt några ord om den s. k. »symbolismen» i
vår 90-talsdiktning; Elin Wägner och några ord om de två sista årtiondenas svenska litteratur),
av docenten C. W. von Sydow om »Studiet av allmogekulturen», av docenten H. Celander om
»Folktro och folksed i västsvenska bygder», av professor Hj. Lindroth om »Ortnamnsforskning-
och bygdeforskning», av lektor Oscar Olsson om »Studiecirklarnas plats i folkbildningsarbetet»,
av fröken Alvida Sandberg om »Böcker och bokförmedling i skolbiblioteken», av fil. mag.
Greta Linder om »Amerikanska, danska och svenska bibliotek»; å Västerbergs folkhögskola av
rektor K. Hedlund om »Karl-Erik Forsslunds diktning» och »E. A. Karlfeldts diktning», om
»Gästrikland», om »Litteraturen om Gästrikland», om »Nutida svensk hembygdsdiktning», av fil.
kand. M. Fulton om »August Strindberg», av professor A. S. Steenberg om» Skolen og den frie
læsning», av fil. mag. O. Carli om »Naturvetenskaplig litteratur i biblioteken», av
folkskollärare G. Ljungberg om »Studiecirklarna och biblioteken», av rektor J. Lindh om »Litteraturen
om Hälsingland»; å Ålsta folkhögskola av seminarielärarna P. H. Vallenmark om »Urval av
barnlitteratur till folk- och skolbiblioteken», av rektor A. Nordgren om »Självstudier i
naturvetenskapliga ämnen», »Folkhögskolan och folkbildningsarbetet», av fil. d:r Th. Hellman om
»Hembygdsforskning och hembygdslitteratur», av rektor M. Feuk om »Elin Wägner och några ord om


de två sista årtiondenas svenska litteratur», »Barnet i litteraturen», »John Ruskin, en nutida
kulturpersonlighet». Vid flera av kurserna diskuterades folkbildningssakkunnigas förslag
beträffande biblioteksväsendets ordnande.

Vid kurserna i Stockholm och Göteborg demonstrerades dessutom bibliotek av olika slag,
i Stockholm Pedagogiska biblioteket, Folkskoleseminariets i Stockholm bibliotek, Högalids
folkskolas bibliotek, Stockholms barn- och ungdomsbibliotek och Gustav Vasa
församlingsbibliotek; i Göteborg stadsbiblioteket, Dicksonska folkbiblioteket, Redbergslids folkbibliotek,
varjämte skolbiblioteket å Göteborgsutställningen demonstrerades.

Kursen i Göteborg hade kombinerats med S. A. B:s årsmöte, så att kursens sista dag
sammanföll med årsmötets första. Kursen å Västerbergs folkhögskola föregicks omedelbart av ett
allmänt folkbildningsmöte; å Älsta folkhögskola hade ett folkbildningsmöte förlagts till dagen
efter kursens slut.

<b>Landstingsanslag för folkbildningsändamål.</b> Höstens landsting ha för
folkbildningsverksamhet anslagit följande belopp. För folkbildningsarbete har i Västmanlands län
anslagits sammanlagt 4,000 kr. För biblioteksverksamhet har i Jämtlands län anslagits 3,000 kr.,
till pedagogiskt bibliotek i Örebro län 1,000 kr. årligen i 3 år; till föreläsningsförbund och
-föreningar i Kalmar norra län 600 kr., Örebro län 2,800 kr., Värmlands län 750 kr.,
Kopparbergs län 5,000 kr., Västernorrlands län 1,000 kr.; till folkhögskolekursförening i Uppsala län
1,600 kr., till flyttande folkhögskolor i Värmlands län 2,000 kr.; till studiecirkelverksamheten i
Uppsala län 1,600 kr., Södermanlands län 3,000 kr., Kronobergs län 500 kr., Kalmar norra län
370 kr., Blekinge län 1,200 kr., Skaraborgs 1,000 kr., Örebro län 4,000 kr.; till Arbetarnas
bildningsförbund i Malmöhus län 4,000 kr.

<b>Översatta böckers titel.</b> I Dansk Boghandlertidende har prof. A. S. Steenberg framfört
önskemålet, att originalupplagans titel alltid anges vid översättning, t. ex. på titelbladets
baksida. Han påpekar i motiveringen härför den ofta bristande överensstämmelsen mellan
originalets titel och översättningens titel, som gör att man, då man ser en boktitel, ej sällan
står tveksam vilket av en forf:s arbeten som man har framför sig. Förhållandet, som av prof.
S. exemplifieras med en del exempel från dansk litteratur — Sudermanns Frau Sorge är t. ex.
översatt till danska under tre olika titlar, Den graa dame, Hedegaarden, Paa skyggesiden —, är
ju även hos oss välbekant, och ett mera regelbundet angivande av originalens titlar skulle
givetvis innebära en stor fördel.

<b>Folkskolornas bibliotek i Danmark.</b> Som tidigare omnämnts i Biblioteksbladet har
Sveriges allmänna biblioteksförening år 1921 i skrivelse till Kungl. Maj:t i fråga om
folkskolornas bibliotek hemställt att i folkskolestadgan införas bestämmelser, som dels ålägga
skoldistrikten att i varje folkskola inrätta och underhålla skolbibliotek, dels befrämja inrättandet
av välförsedda läsesalar samt att fastställandet av en maximigräns av 150 kr. för statsanslaget
till skolbibliotek måtte upphöra.

Som jämförelse till de önskemål som här framförts kan omnämnas, att den arbetande
stora danska skolkommissionen nyligen framlagt förslag till nya bestämmelser angående
statsanslag till folkskolornas bibliotek. Förslaget går ut på, att i folkskolestadgan skall bestämmas,
att vid alla skolor skall finnas ett av kommunen upprättat skolbibliotek till bruk för eleverna
och ett, likaledes av kommunen upprättat, bibliotek för lärarna, innehållande de nödvändiga
pedagogiska hjälpmedlen till stod för undervisningen samt de för skolväsendet gällande lagarna.
Anslaget till skolbibliotek föreslås utgå med högst 2,000 kr. för varje kommun. För
statsanslag, som utgår i viss proportion till det lokala anslaget, fordras bl. a. ett lokalt anslag av
minst 50 öre för varje elev. Dispens från lagens bestämmelser för ett visst antal år skulle
kunna lämnas av undervisningsministern när förhållandena talade därför, särskilt när ett
offentligt bibliotek, samtidigt fyllde ett skolbiblioteks uppgifter.

</chapter>
<chapter name="Litteratur.">
<h2>LITTERATUR.</h2>
</chapter>
<chapter name="C. Religion.">
<h3>C. Religion.</h3>
<b>Koch, L. J.</b> Paulus som personlighet. Övs. fr. da. av Carl Dymling. Lb.
1923. 100 s. Litt. <i>Ccd.</i> <tab><b>1:50.</b>

Förf., som också genom andra arbeten dokumenterat sig såsom Paulus-kännare, ger en
lättläst och tilltalande framställning av några starkt framträdande drag i apostelns
personlighetsbild: en utomordentlig självkänsla, parad med djupt skuldmedvetande, en utpräglad
känslobetoning, balanserad av ett rikt vilje- och tankeliv. I ett slutkapitel upptages det
mångdebatterade spörsmålet om Paulus lidit av någon kronisk sjukdom, vilken fråga besvaras
nekande. <tab><i>E. E—m.</i>

<b>Stade, Frans.</b> Bibeln i den nyare forskningens ljus. En orienterande
framställning. Nst. 1923. 247 s. <i>Cc.</i> <tab><b>3:50.</b>

Från moderat liberalt håll lämnas här en sammanfattande, men på samma gång konkret
bild av den nyare bibelforskningens egenart och historia samt av de viktigare resultaten på
texthistoriens, litterärkritikens, religionsforskningens och historiens områden. Därtill sluta sig
några tankar om denna forsknings förhållande till religiös tro och dess plats inom det kyrkliga
arbetet. Förtrogenhet också med det sista årtiondets forskningar och problemställningar hade
ej varit utan gagn. Hänvisningarna till nordisk litteratur äro ganska otillfredsställande. Boken
är emellertid skriven med värme och av verkligt intresse för saken. <tab><i>E. E—m.</i>

</chapter>
<chapter name="D. Filosofi.">
<h3>D. Filosofi.</h3>
<b>Ahlberg, Alf.</b> Friedrich Nietzsche. Hans liv och verk. N. o. k. 1923.
150 s. Portr., litt. (Natur o. kultur 22.) <i>Dbe.</i> <tab><b>2:25,</b> inb. <b>3:—.</b>

En utomordentligt välskriven monografi, där förf. trots det begränsade utrymmet på ett
synnerligen lyckligt sätt förmått ge en klar, mångsidig och kärnfull framställning av sitt ämne,
och jag skulle tro, att arbetet kommer att skänka alla dem, som grundligt studerat det, en
synnerligen god behållning. <tab><i>H. R—r.</i>

<b>Kant, Immanuel.</b> Kritik av rena förnuftet. I urval och övs. av Richard
Hejll. Gle. 1922. 197 s. <i>Dj.</i> <tab><b>9:50.</b>

En Kant-översättning kan alltid påräkna intresse. Som bekant lider stilen i den store
tänkarens kritiska skrifter av en mycket invecklad satsbildning, varav följer en på sina ställen
svårtolkad mening, och när nu översättaren uttryckligen ensam påtager sig hela ansvaret för
denna i möjligaste mån ordagranna översättning, är det säkerligen i medvetandet om uppgiftens
vansklighet. Som han också själv påpekar, blir det heller ingen välljudande svenska, men då
huvudändamålet blott är att göra de viktigare delarna av den rena förnuftskritiken lättare
tillgängliga för svenska studerande, har denna översättningsprincip också sitt berättigande. Enl.
rec. uppfattning vittnar översättningen både om goda kunskaper och omsorgsfullt arbete, om
än oklarheterna i densamma ingalunda äro färre än i originalet. <tab><i>H. R—r.</i>

</chapter>
<chapter name="G. Litteraturvetenskap.">
<h3>G. Litteraturvetenskap.</h3>
<b>Blomberg, Harry.</b> Om skeppet Skulda och mördaren Nordlund. Axplock
ur skillingpoesien. W. & W. 1923. 138 s. <i>Gc.</i> <tab><b>3:50.</b>

Denna något kusliga titel döljer litet klokt och underhållande småprat om, vad »folket
sjunger» i våra dagar. Det är ingen uppbygglig bild man får, industrialismens tid har
försimplat folksjälen. Sjömansvisor o. d. dö ut, rallarvisor, luffarvisor och moderna emigrantvisor äro
tarvliga och opoetiska. <tab><i>F. V.</i>

<b>Brunius, August.</b> Modern engelsk litteratur. N. o. k. 1923. 139 s.
(Natur o. kultur 17.) <i>Ge.</i> <tab><b>2:25,</b> inb. <b>3:—.</b>

Föreliggande skildring av den engelska litteraturens sista skede kan livligt rekommenderas
för studiecirklar och folkbibliotek. Förf., sedan gammalt förfaren i engelsk kultur och litteratur,
hat föga vördnad för litteraturhistorikerns vanliga klassificeringar men lämnar i stället en
rad subjektiva och spirituella författarekaraktäristiker. Även om man stundom har en avvikande
mening mot förf., måste man tacksamt annotera, att han har den ovanliga egenskapen att locka
till ett fördjupat studium av ämnet. Boken är ingen lärobok, men en präktig handledning. <tab><i>H. K.</i>

</chapter>
<chapter name="H. Skönlitteratur.">
<h3>H. Skönlitteratur.</h3>
<b>Deledda, Grazia.</b> Regina Tagliamari. Ett äktenskaps historia. Övs. fr.
ital. L. H. 1922. 347 s. <i>Hcei.</i> <tab><b>4:75.</b>

På Schildts förlag har samma översättning utgivits under titeln Hemlängtan.

Regina Tagliamari är berättelsen om ett italienskt äktenskap, som kanske skulle rört oss mera,
om vi inte voro vana vid Strindbergs mera rafflande saker i den stilen. Nu lämnar den oss
ganska oberörda, om det nu beror på att vi äro förhärdade eller på rasolikheten. Nostalgie
kallar förf. sin bok, men den titeln räcker inte till. Nog lider den unga frun tidvis av en
hysterisk hemlängtan, men väl hemma på landet, längtar hon åter till Rom, som hon i sin
fantasi före giftermålet drömt om som »all ljuvlighets och prakts hemvist». Inte just som vi
drömma om den eviga staden, utan som en plats, där sköna kvinnor leva en lyxtillvaro fjärran
från alla småborgerliga plikter och bekymmer. När hennes man med sina blygsamma inkomster
inte kan uppfylla hennes anspråk — d. v. s. införa henne i den högre societeten — knyter hon
i raseri händerna och låter dagarna gå i vild avund mot sina lyckligare lottade medsystrar.
Man tycker synd om den hygglige mannen, som sannerligen gör allt för att tillfredsställa henne.
En gammal senator råder henne till: »Arbete, arbete, arbete!» och det skulle säkert varit mycket
hälsosamt. Den kvinnotyp, som hon representerar, är omodern hos oss både i livet och
litteraturen och intresserar oss därför föga.

Översättningen är inte alltid lyckad, men man minns med nöje några vackra naturskildringar
från Pos stränder och dagar och stämningar i Rom. <tab><i>E. Sqt.</i>

<b>König, Alma Johanna.</b> Det heliga palatset. (Das heilige Palast.) Historisk
roman. Övs. fr. ty. av Ernst Högman. Å. & Å. 1923. 292 s. <i>Hcef.</i> <tab><b>4:75.</b>

En roman från den bysantinska kejsartiden. Sensationell och cynisk. Det eventuellt
kulturhistoriskt intressanta drunknar fullständigt i erotisk smuts. <tab><i>H. K.</i>

<b>Tharaud, Jérome</b> o. <b>Jean.</b> En ökendröm. Fr. fra. av B. Alfr. Finell. W. & W.
1923. 190 s. <i>Hcej.</i> <tab><b>4:25.</b>

Denna bok för läsaren till Algier, fransmännens ursprungliga koloni i Nordafrika, och ger
därifrån stämningsmättade exotiska interiörer. Men den har även en tendens som går ut på att
fransmännen ej kunna försvara sin ställning därnere gentemot inflyttande massor av italienare
och spanjorer, som draga nytta av det militära och politiska skydd Frankrike ger dem och
småningom uttränga härskarfolket, så att detta kanske här — säga författarna — liksom i
Canada och Indien få göra arbetet åt andra. <tab><i>F. V.</i>

<b>Hcb. Skönlitteratur: ny svensk (med finsk-svensk).</b>

<b>Cederborgh, Fredrik.</b> Ottar Trallings lefnads-målning. Ur Enke-Prostinnan
Skarps gömmor benäget meddelad. A. B. 1918. 271 s. (Svenska klassiker 4.) <tab><b>3:75.</b>

En upplaga av den berömda »levnadsmålningen» med bibehållen text och samma stavning
som i den upplaga från 1818, vilken avslutade berättelsen med dess fjärde del; den upplaga,
som nu intagits i serien Svenska klassiker, sluttrycktes 191S. Berättelsen är av gammalt berömd
för sin sakliga och godmodiga skildring av svenska vardagsmänniskor och svenskt vardagsliv
utan spår till analytiskt eller något som helst annat djupsinne, dock icke utan ansatser till
liberal samhällskritik. Figurerna och deras erfarenheter och omgivning äro dock huvudsaken,
den unge mannen Ottar själv, som får lära av livet, mamsellen Gnath, kantor Torrstadius och
de andra. Hör till de skönlitterära prosaböcker, som man ännu kan med visshet förespå ett
långt liv. <tab><i>F. V.</i>

<b>Hallman, Mila.</b> Agneta Uggla. En tidsbild från 1700-talet. H. G. 1923. 312 s. <tab><b>5:75.</b>

Boken ger i romanform ett ganska egenartat människoöde: en ung adelsdotter från
Västergötland som tillsammans med två systrar av sin fader lämnas vind för våg i Stockholm och
där blir i högre miljö en syster till Ulla Winblad, men den vill tillika på grundval av Gjörwells
papper och andra samtida handlingar ställa tidens seder i delvis ny och mindre strålande
belysning. Förf. har dock knappast den talang som fordras för det alltid vanskliga värvet att
samtidigt tjäna två skilda herrar. <tab><i>B. M.</i>

<b>Hellström, Gustaf.</b> En man utan humor. 2. En mycket ung man. 2
uppl. A. B. 1923. 455 s. <tab><b>9:75.</b>

En av de Lundaromaner, som flera unga f. d. lundensare sökt skriva, denna gång en
tämligen trist intellektuell och erotisk pinohistoria. Bokens unge man anser sig på en gång
för övermänniska enligt det tidigaste 1900-talets recept och för en, som är dömd att
misslyckas och undanträngas. Det saknas ej begåvning, stilen t. ex. lever och är god, men
huvudintrycket av den digra romanen blir tunt, och till Gustaf Hellströms bättre böcker hör den ej. <tab><i>F. V.</i>

<b>Henning, Albert.</b> Stjärnskymning. Dikter. Nst. 1923. 119 s. <tab><b>3:75.</b>

Liksom i sina förra diktsamlingar är Henning en ordartist, som utan nybildningar i strof,
rytm och rim ger dikter, genomarbetade för synsinnet och med en lågmäld och förfinad melodik.
Innehållet är naturstämning och livsbetraktelse, någon gång med en nog så stark känsla
under den alltid avvägda formen. En av de bättre unga poeterna. <tab><i>F. V.</i>

<b>Hjelmqvist, Elisabeth.</b> En speleman från slätten och andra Skåneberättelser.
Lb. 1923. 158 s. <tab><b>3:—.</b>

Elisabeth Hjelmqvist är en god berättare med verklig gåva att hålla intresset fånget. Stilen
är så frisk, och omedelbar, därför att hon gärna förtäljer vad hon sett och hört. En speleman
från slätten är skriven med välgörande realism; man upplever snarare än läser. I Ola
Svensson lär man känna den solide, något tungföre slättbonden; man vandrar i hans sällskap
utefter pilvallarna och riktigt känner doften av skånsk mylla. Man lyssnar till samtalet mellan
Kerstin från n:r 14 och Anna från Sörgarden och följer med intresse Krister spelmans livsöde.
Det är inga ovanliga ting Elisabeth Hjelmqvist har att förtälja; hon går ej utom sin erfarenhet.
Men just därför kan hon med sin fina iakttagelse och sin psykologiska uppfattning åstadkomma
en för ung och gammal verkligt njutbar bok. <tab><i>H. W.</i>

<b>Lagerkvist, Pär.</b> Den osynlige. Skådespel i tre akter. A. B. 1923. 123 s. <tab><b>4:75.</b>

Ett diktverk om »den osynlige», d. ä. »människoanden», som vill bryta sig fram genom mörker,
nöd och moraliskt elände. Stycket ger rikliga prov därpå, »mannen» och »kvinnan» strindbergsgräla.
den optimistiske »hjälten» stukas av den råa typen »förvaltaren», som representerar det
negativa i tillvaron etc. etc. Slutligen avhämtas alla av Döden — utom »människoanden», som
skall leva fastän generationerna dö. Stycket har en oförneklig poetisk fläkt, är ett verk av en
diktare men har åtskillig vag och upprepande deklamation och gör ett alltför obestämt
totalintryck. <tab><i>F. V.</i>

<b>Lundquist, Ernst.</b> Vårens oro. Roman. A. B. 1923. 280 s. <tab><b>6:50.</b>

Centralfiguren i denna roman är en duktig, ti ofast och uppoffrande ung flicka, som för att
följa sin fader ut till en fyrmästarplats avbryter sina förbindelser med den stad, där hon vuxit
upp och känt en ung man, som hon älskat. När hon kommer igen, har denne mot all
förväntan svikit henne. Hon kastar sig emellertid resolut ut i livet, blir verksam och nyttig och
når även lyckan, och hon frälsar även lyckan åt en man, som förut varit andligen skadskjuten.
Så är »vårens oro» slut.

Teckningen av flickan Majbritt är icke oäven, om den också lider av osannolikheter, och
emellanåt tala de unga i boken som drivna författare. Romanen är emellertid litterärt
respektabel. <tab><i>F. V.</i>

<b>Malmberg, Bertil.</b> Orfika. Dikter. A. B. 1923. 80 s. <tab><b>3:75.</b>

Malmbergs lyrik skiljer sig från andras genom sin konstmässigt uttänkta strofiska och
rytmiska byggnad, en poetisk praktskrud, som visserligen ej tillfullo uppbäres av
personligheten men kan bjuda på betydande skönheter. Det är en konst som endast vill nå det
högtidligt utsökta och ej arbetar med vardagliga och realistiska effekter. Innehållet är ofta
motsvarande abstrakt men bringas till en viss åskådlighet genom skaldens förmåga att avväga
effekterna. <tab><i>F. V.</i>

<b>Nordström, Ester Blenda.</b> Tok-Konrad. W. & W. 1922. 115 s. <tab><b>3:—.</b>

För den som minnes landsbygdens eländiga fattighus med deras inbyggare för 15—20 år
sen, står E. B. Nordströms bok som ett sanningsdokument. Typerna äro tagna på kornet,
men boken skulle vunnit på en bredare skildring av miljö och människor. Motivet om
Tok-Konrad verkar utdraget och skulle varit tillräckligt utnyttjat i en kortare novell. <tab><i>E. Sqt.</i>

<b>Selander, Sten.</b> Vår Herres hage. Kåserier på vers. A. B. 1923. 130 s. <tab><b>3:75.</b>

En konverserande reseskildring på vers, framförande Europa på »Appollos bio», som förf.
själv säger, lustig utan egentlig komisk gratie men ej så sällan höjande sig till verklig allvarlig
poesi. <tab><i>F. V.</i>

<b>Siwertz, Sigfrid.</b> Hem från Babylon. 3 uppl. A. B. 1923. 342 s. <tab><b>7:50.</b>

En ung fattig adelsfröken i Mariefred växer upp i äventyrslös enformighet, medan hennes
barndomsvän och kusin Linus på flykt från bolsjevikernas Ryssland fått övertaga en döende väns
namn och förmögenhet och prövar på en lögnaktig och trist tillvaro i Paris. Han får nog
därav, reser hem till kusinen, de älska varandra och bila åter till Paris, där dock hennes
kvinnoväsen gripes av världsstadens ända och hon håller på att falla i händerna på en annan. Hennes
Linus lider ohyggligt men resignerar manligen och reser hem igen till Sverige. Och en
vacker  dag kommer hon efter, hon har aldrig tillhört den andre, allt slutar i gammaldags harmoni.

Eljest äro miljö- och stämningsskildring mycket moderna och romanen i sin helhet en
suggestiv teckning från Europa just nu — Ryssland, Paris, Sverige. <tab><i>F. V.</i>

<b>Tegnér, Esaias.</b> Lyriska dikter i urval. Nst. 1922. 288 s. <tab><b>4:—,</b> inb. <b>6:50.</b>

I anslutning till den Böök-Wrangelska Tegnérupplagan har Norstedtska förlaget även
ombesörjt en grundlig revidering av sina mera populära editioner av skaldens arbeten. Lyriska
dikter i urval ersätter närmast Skaldestycken av 1896; det nya urvalet är dock ungefäT dubbelt
så omfångsrikt som det gamla. Endast ett par av den äldre samlingens dikter äro nu
uteslutna. De nytillkomna höra till största delen till persondikterna och den akademiska och
officiella poesin, varigenom även denna betydande del av Tegnérs lyriska alstring blir väl
företrädd. Av kärleksdikterna ha endast två medtagits, Grannskapet och den mest betydande,
Den döde. En rent kronologisk anordning har genomförts; utöver dateringen lämnas dock inga
kommenterande upplysningar. <tab><i>B. M.</i>

<b>Åkerhielm, Annie.</b> Korset. Berättelse. A. B. 1922. 354 s. <tab><b>8:50.</b>

Historiska romaner av den o gamla goda sorten förekomma inte så ofta i den moderna
bokfloden. I Korset har Annie Åkerhielm givit oss en, som innehåller allt vad man rimligtvis
kan begära av en sådan. Lysande och ädla furstar, härsklystna änkedrottningar, sköna och

olyckliga furstinnor, stridslystna vasaller m. m. Bokens hjälte är Ludvig den helige av
Frankrike, som strålande av ungdom och trosiver möter oss i bokens början. Förf. ger livfulla
skildringar från det medeltida Paris, från hov, universitet och kloster. Den senare delen skildrar
Ludvigs olyckliga korståg till Palestina, hur han sjuk och nedbruten kommer åter till
Frankrike men ännu en gång utrustar en korshär, till Tunis, där han dör och så gott som alla
korsfararna gå under. — Historiskt sett torde denna roman uppfylla alla rimliga anspråk, grundad
som den är på omsorgsfulla studier i tidens historia. Innehållet är ibland något tungt och
överlastat med detaljer, men på det hela är boken underhållande skriven. <tab><i>E. Sqt.</i>

</chapter>
<chapter name="K. Historia.">
<h3>K. Historia.</h3>
<b>Lugn, Pehr.</b> Egypten i fynd och forskning. H. G. 1923. 150 s. Ill. <i>Kaaa.</i> <tab><b>6:—.</b>

Det allmänna intresse, som upptäckten av Tutankhamons grav framkallat, har åstadkommit
en verklig »boom» för egyptologien; till julen förelågo tre böcker, som mer eller mindre
beröra den stora upptäckten. Av dessa torde det svenska originalverket, vars författare är
docent i egyptologi vid Uppsala universitet, vara bäst ägnat att ge svenska läsare en
föreställning såväl om de arkeologiska upptäckterna på området som om den just nu aktuella
tidsperioden. Boken är en samling uppsatser; som ämnen har förf. med stor skicklighet utvalt
de mest betydande och sensationella upptäckterna, börjande med hieroglyfernas dechiffrering.
De tre följande behandla den märkliga tid, vars slut betecknas av Tutankhamons regering: de
tillgängliga berättelserna om det stora gravfyndet refereras; en skildring gives av upptäckten av
El Amarna, den nya huvudstad, som Tutankhamons svärfar, den religiöse reformatorn Echenaton
uppbyggde, den i historiskt hänseende betydelsefullaste upptäckt som gjorts i Egypten, samt
av Echenatons liv och religiösa läror; vidare skildras fyndet av den grav, i vilken Echenatons
morföräldrar bisatts, det rikaste gravfyndet före upptäckten av Tutankhamons grav. De båda
sista uppsatserna behandla det sensationella fyndet av kungamumierna från den dynasti, som
de nämnda faraonerna tillhörde, och de båda följande dynastierna, samt ett stort fynd av
statyer från templet i Karnak. Boken är väl illustrerad; det bör kanske anmärkas, att
frånvaron av avbildningar av fynden i Tutankhamons grav beror på gällande föreskrifter om
reproduktion av illustrationer. <tab><i>M. P. N.</i>

<b>Smith, G. Elliot.</b> Tutankhamon och upptäckten av hans grav. Övs. fr.
eng. av Sven Hallström. Lb. 1923. 124 s. Ill. <i>Kaaa.</i> <tab><b>2:75.</b>

Bokens titel motsvarar ej fullt dess innehåll; själva den stora upptäckten beskrives med
anmärkningsvärd knapphet. Förf, som är en känd och framstående egyptolog, har ägnat sitt
huvudsakliga intresse åt att föredraga sina till en del ganska subjektiva och hypotetiska teorier
om de gamla egypternas föreställningar om det andra livet, dödskulten och balsameringen.
Framställningen livas av förf:s förstahandskännedom om upptäckterna, men stilen är ganska
ojämn. Slutet är en vältalig apologi för gravforskningen. Illustrationerna återgiva icke heller
i denna bok fynden från Tutankhamons grav. <tab><i>M. P. N.</i>

<b>Weigall, Arthur.</b> Farao Achnaton. Den förste individen i historien, hans
levnad och hans tidevarv. Övs. fr. eng. av C. D. Josephson. H. G. 1923.
208 s. Ill. <i>Kaaa.</i> <tab><b>6:50.</b>

Den karakteristik, som titeln giver av bokens hjälte, är icke överdriven. Echenaton är
den märkligaste figuren bland alla de många faraoner, som suttit på Egyptens tron, och en
av de märkligaste i världshistorien, den förste store religiöse reformatorn, som sökte införa en
monoteisk dyrkan av solen som den livgivande principen. Samtidig med denna religiösa reform
är en reform av den stiliserade och stela egyptiska konsten i djärvt naturalistisk riktning.
Under det att konungen var sysselsatt med sin reform och byggnadet och utsmyckningen av
sin nya huvudstad (El Amarna), förföll Egyptens yttre makt i Syrien (förf. gör honom till
medveten pacificist). Reformen misslyckades. Echenatons andre efterträdare och svärson,
Tutankhamon, böjde sig för motståndaren Amon-Ras och hans prästerskaps makt och flyttade
tillbaka till Thebe, den gamla huvudstaden. Kort därefter återupptog farao Haremheb och
hans ätt kampen om Syrien men lyckades ej återställa Egyptens makt. Omdömet om den
kunglige reformatorn och hans verk skall alltid bli subjektivt och växlande. Det är lika säkert,

att upphöjdheten av hans idéer ilat långt framom sin tid, som att han bär stor skuld till
Egyptens förfall. Förf. är en oreserverad beundrare, som ger en idealiserad, ibland är
man med hänsyn till det sätt, varpå materialet pressas, frestad att säga romantiserad skildring
av sin hjälte och hans läror, hans lyckliga familjeliv och nyskapade huvudstad, hans bräckliga
kropp och glödande ande. Sammanställningarna äro ofta djärva, stilen poetisk; man följer
med stort intresse denna skildring av en förf., som själv är en betydande egyptologisk forskare.
— Ett för lekmannen förvirrande förhållande bör påpekas; de olika former, vari de egyptiska
namnen uppträda i de från engelskan översatta böckerna och i det svenska originalverket
(Achnaton = Echenaton är ett av de ringare exemplen). Problemet är svårt, men en normalisering
hade varit önskvärd särskilt med hänsyn till det från svenskan starkt avvikande engelska
uttalet. <tab><i>M. P. N.</i>

<b>Wells, H[erbert] G[eorge].</b> Wells' Världshistoria. En översikt av livets och
mänsklighetens utveckling. 1, 2. 2 uppl. N. o. k. 1923. Ill., kart. <i>K.</i> <tab><b>30:—,</b> inb. <b>39:—.</b>

Historien är ej för Wells blott ett skådespel, där det gäller att följa och klarlägga
orsakssammanhanget, utan en verklig lärarinna för livet. I en <i>gemensam kistorisk åskådning,</i> i en
uppfattning av historien som »hela mänsklighetens gemensamma kampfyllda upplevelse» ser
han en nödvändig förutsättning för »allmän fred och lycka», och i sin mån vill han genom
sin översikt över världshistorien arbeta för att en dylik uppfattning skall vinna utbredning. I
sin historia som i sina romaner är Wells <i>samhällsreformatorn.</i>

Wells' världshistoria är uttryck för en utpräglad personlighets syn på världsutvecklingen.
Häri ligger både dess styrka och svaghet. Man får inte vänta att i detta arbete möta en
likformig och alltigenom väl avvägd framställning. Men å andra sidan skänker den personliga
syn på historien, som framträder i Wells' arbete, åt detta en friskhet och färg, som gör det
till en verkligt underhållande läsning, jämte det att det alltid kan ha sin stora nytta att se
personer och tilldragelser från andra utsiktspunkter än de hävdvunna, allra helst när man vid
sin sida har en så intelligent ciceron som H. G. Wells.

En stor skara namngivna framstående specialister ha varit W. behjälpliga med granskning av
de faktiska uppgifterna, och även kritiker, som i övrigt ställt sig starkt avvisande mot hans
allmänna grundsyn, erkänna dock att sakinnehållet i det stora hela är vederhäftigt. De
detaljoriktigheter, som kunna påträffas, bero för övrigt till en del på inadvertenser vid översättningen
och korrekturläsningen. Några av dem ha rättats i 2 uppl. Ett särskilt omnämnande förtjäna
även de ofta både vackra och instruktiva bilderna och de upplysande diagrammen.

Wells famnar vidast möjligt i sin världshistoria. Han börjar med en klar och upplysande
framställning av »vår världs tillblivelse» och »människans härstamning» och slutar först med
världskriget och de förvecklingar som följde på detta. Han når ända fram till 1920, ja han
stannar strängt taget ej ens vid detta år, utan dristar sig t. o. m. att söka lyfta lite på den
förlåt som döljer för oss framtiden.

Allt i allt är Wells' världshistoria en bok, som kan livligt rekommenderas till både
folkbibliotek och ungdomsbibliotek. Inte minst bör den vara synnerligen lämplig för
studiecirklarna. <tab><i>F. H.</i>

<b>Kc. Historia: Sverige.</b>

<b>Hävd</b> och hembygd. Svenska fornminnesföreningens årsskrift. Red.: Ernst
Klein. [Gst.] 1923. 102 s. Ill. <i>Kc(p).</i> <tab><b>3:—.</b>

Vår svenska populära historiska litteratur har erhållit ett högst värdefullt tillskott genom
startandet av föreliggande årsbok. Vi ha därmed fått vad som alltför länge saknats, en
periodisk publikation på historiens område, som på en gång är sakligt gedigen och fullt populär
och som genom ämnesval och pris bör ha förutsättningar för en bred spridning.

Den föreliggande första årgången innehåller 13 fristående artiklar. Ett synnerligen lyckligt
grepp torde vara den koncentration kring ett gemensamt ämne som företagits därigenom att
nära hälften av utrymmet upplåtits åt bidrag som på ett eller annat sätt anknyta till årets stora
historiska minne, Gustav Vasaminnet 1523—1923. Till denna kategori av uppsatser höra t. ex.
ärkebiskop Nathan Söderbloms »Den nya tiden och de gamla helgedomarna», som bl. a.
genom intressanta utdrag ur 1571 års kyrkoordning påvisarden svenska reformationens pietet mot
de gamla kyrkoinventarierna; prof. Sven Tunbergs skildring av det ytterst märkliga fynd som
nyligen i Lübecks stadsarkiv gjorts av en berättelse av sändebud från Lübeck som varit


närvarande vid konungavalet i Strängnäs 1523, en relation, som ger många och synnerligen
intressanta upplysningar angående det närmare förloppet; Fabian Månssons uppsats »Guds underman»,
som i personligt språk belyser vissa av förutsättningarna för reformationen i vårt land; Sigurd
Erixons redogörelse för »Bygdelag och samfundsliv för 400 år sedan», som ger en antydan om
innehållet i vårt lands kanske märkligaste kulturhistoriska arbete, Olaus Magnus Historia om
de nordiska folken.

Senare hälften av boken innehåller mera allmänna översikter av kulturhistorisk, arkeologisk
och folkloristisk natur. Utförligast är riksantikvarien S. Curmans lättlästa framställning av
kyrkorna som kulturminnesmärken, som bl. a. ger en snabb översikt av de olika
konstperiodernas betydelse inom den kyrkliga konsten. I övrigtt ingå uppsatser av O. Almgren om
»Bygdens äldsta minnen», av N. E. Hammarstedt om »Svensk forntro och folksed», av K. E.
Forsslund om »Gamla broar och nya», av S. Lindquist ang. de viktiga resultat, till vilka de
sista årens forskning kommit i fråga om Gamla Uppsala o. s. v. — Årsboken är rikt och väl
illustrerad.

För biblioteken i vårt land bör det vara en hederssak att anskaffa Hävd och hembygd
redan från dess första årgång och att därmed i sin mån bidraga till skapandet av historiskt
sinne, känsla för gamla seder och bruk samt för den egna bygdens minnen. <tab><i>K. T.</i>

</chapter>
<chapter name="N. Geografi.">
<h3>N. Geografi.</h3>
<b>Laurent, Vivi.</b> Ett år som piga från New-York till San Francisco. Med
teckningar av författarinnan. W. & W. 1923. 199 s. Ill. <i>Nqa.</i> <tab><b>3:75.</b>

Denna bok är en trevlig underhållning, icke genom några som helst märkligare egenskaper
utan genom en fläkt av ungdom och oförskräckthet, som är sympatisk och medryckande. Förf.
har gett sig ut till U. S. A. som piga och för övrigt tydligen kapabel att klara ungefär vad
som helst, som kommer i hennes väg. Hon tar sig fram västerut över hela kontinenten, som
regel med en månads, vistelse på samma plats. Det är mycket hon upplever: hon fabricerar
konsthantverk »made in Tjecko-Slovakia» mitt i hjärtat av New York, hon är fabriksflickan
n:r 525 på en stor tryckerifabrik, och hon får lära sig hembränning i en bungalow i Colorado.
Hon har goda ögon och berättar enkelt och naturligt rakt på sak med ett litet flickaktigt naivt
skrivsätt och i stormande tempo. Det man kanske får en smula för mycket av är hennes många
deklarationer om livets omåttliga härlighet — antingen läsaren känner sig manad att instämma
eller ej, blir det för mycket av det goda. De människor hon träffar ser hon också gärna i ett
enahanda rosenrött; man skulle önska lite mera gadd ibland som omväxling, men för det behövs
kanske några flera år på nacken än dem förf. förfogar över. I alla händelser är boken som
sagt frisk och underhållande, och man beslutar sig för att läsa den fortsättning, som förf.
utlovar. <tab><i>G—a L.</i>

<b>Nc. Geografi: Sverige.</b>

<b>Forsslund, Karl Erik.</b> Med Dalälven från källorna till havet. D. 1: bok
1—11. Å. & Å. 1919—23. <i>Ncg.</i> <tab>à <b>7:50.</b>

D. 1. Öster-Dalälven: 1 Storån (Idre-Särna), 2 Älvdalen, 3 Orsa finnmark och Ore, 4 Orsa
och Wåmhus, 5 Mora, 6 Siljan (Sollerön och Siljansnäs), 7 Böda och Bingsjö, 8 Rättvik, 9
Leksand, 10 Bjursås och Ål, 11 Ljura och Gagnef.

Det är ett storverk, vars första tredjedel nu fullbordats i och med utgivandet av elfte boken
av Karl-Erik Forsslunds stora Dalaskildring. Fantastiskt verkar detta företag med en
landskapsbeskrivning, där bära första tredjedelen går upp till nära 2,000 sidor med över femtonhundra
textbilder, tolv färgplanscher och nära 500 musikstycken i noter. När man ser, hur som ofta
vanliga landskapsbeskrivningar på några hundra sidor bli bristfälliga, när de skrivits av en ensam
författare, emedan denne varken är tillräckligt hemma i alla de ämnen en dylik skildring skall
omfatta, ej heller känner hela landskapet tillräckligt väl, undrar man med skäl, hur det kan bli
något förnuftigt av ett företag som Forsslunds. Det märkliga är nu, att denne författare ensam
gått i land med sitt företag på ett ypperligt sätt. Hans förutsättningar äro också ovanliga. En
erkänd diktare av en riktning, som alltid förenat en skarp och detaljerad iakttagelse av natur
och miljö med en koncentrerad helsyn, vilken ofta nog betingats av en tendens, har han varit
bofast i Dalarna under snart trettio år, och med utomordentligt stor kärlek ägnat sig åt dess

gamla kultur. Humanist under universitetsåren har han senare med ovanlig energi bildat sig
inom just de naturvetenskaper, biologi, botanik och geologi, som fordras för en
landskapsbeskrivning. Hembygdskärlek och hembygdsvård ha i honom ej blott haft en av sina varmaste
förespråkare, utan också en av sina ledande föregångsmän, liksom han genom aktivt arbete inom
folkbildningsrörelsen och andra social-etiska strömningar fått en på djupet gående kontakt med
det nu levande folket, speciellt inom Dalarna. Härtill kommer, att han varit och är en passionerad
vandringsman, för vilken inga vägar äro för långa, och en ytterst samvetsgrann samlare av fakta,
som aldrig går utan anteckningsbok, musikkunnig och tränad fotograf. — Med en jätteansats,
som redan fyllt mer än ett årtionde av hans liv, har Forsslund samlat och ordnat ett väldigt
stoff om Dalarna och därav skapat sockenbeskrifningar, enastående rikhaltiga till innehållet och
i framställningssättet präglade av författarens personlighet. Det är fakta till överflöd, men också
en konstnärs syn, som ger färg och liv åt det hela. Därför kan man inte bära slå upp i
Forsslunds Dalälvsböcker, utan verkligen läsa dem. Och det är en härlig läsning för alla, som älska
svensk natur och svenskt folkliv, lärorik och stämningsgivande på en gång. Många fackmän
ha intygat det stora vetenskapliga värdet av det omfattande material, boken innehåller, ty
Forsslund samlar och skriver med stor kunnighet och kritik och är i ovanligt hög grad tillförlitlig
i sina uppgifter. Som bildningskälla är verket därför lika mycket att rekommendera som i sin
egenskap av litterär läsning. Främst av allt är det dock både genom sitt stoff och genom den
tendens, som behärskar författaren, en diger väckelseskrift, i lika mån avsedd och lämpad att
över hela Sverige väcka förståelse och kärlek för hembygdens karaktär i natur och folkliv. <tab><i>E. K—n.</i>

</chapter>
<chapter name="Viktigare nyutkomna arbeten.">
<h3>VIKTIGARE NYUTKOMNA ARBETEN.</h3>
<b>C. Religion.</b>

[<i>Beskow, Elisabeth,</i> pseud.:] <i>Runa.</i> Hans ögons ljus. A. V. C. 3:25, inb. 4:25.
<i>Inge, W. R.</i> Frispråkiga essayer. H. G. 5:75.
— —. Tidens andar. Sv. k. st. 1:75.
<i>Lidman, S.</i> Bryggan håller. A. B. 6:25.
<i>Lindblom, J.</i> Handbok till Nya Testamentet. 4:1. Nst. 9:75.
<i>Rudin, W.</i> Tankar ur det inre livet. Diak. 3:25.

<b>E. Uppfostran och undervisning.</b>

<i>Några</i> arbetsområden för kvinnor. Föredrag. W. & W. 2:—.
<i>Prytz, Ingrid.</i> Det självverksamma skolbarnet. En kort vägledning i Montessoris metod. N. o. k. 2:25, inb. 3:—.

<b>F. Språkvetenskap.</b>

<i>Lindroth, Hj.</i> Våra ortnamn och vad de lära oss. N. o. k. (Natur o. kultur 25.) 2:25, inb. 3:—.

<b>H. Skönlitteratur.</b>

<i>Bonsels, W.</i> En vagabond. Gle. 3:75.
<i>Fleuron. S.</i> Svanarna från Hjortvad. A. B. 3:75.
<i>Hamsun, K.</i> Sista kapitlet. Sv. andelsf. 8:25.
<i>Hudson, W. H.</i> Urskogens hemlighet. En vildmarksroman från tropikerna. Sv. andelsf. 3:—.
<i>Kjersmeir,C,</i> [utg.]. Blommande hjärtan. Asiatiska och afrikanska kärleksdikter.    Till sv. av O. R. Wangson. A. B. 2:25.

<i>Lewis, S.</i> Babbitt. Nst. 9:50, inb. 11:25.
<i>Mansfield, Katherine.</i> Främlingen. Sk. 4:75.
<i>Martin du Gard, R.</i> Släkten Thibault. 1, 2. A. B. 4:25, 5:25.
<i>Maugham, W. S.</i> Kinesiska miniatyrer. W. & W. 7:50.
<i>Paris, J.</i> Kimono. Sk. 7:50.
<i>Shakespeare.</i> Dramatiska arbeten. Övs. av Per Hallström. A. B. [Ser. 1:2, 3: 1] à 6:—.
[Ser. 1.] Lustspel. Bd 2. Slutet gott, allting gott. De två herrarna från Verona. En
midsommarnattsdröm. [Ser. 3.] Sorgespel. Bd 1. Titus Andronicus. Troilius och Kressida.
Romeo och Julia.
<i>Sick, Ingeborg Maria.</i> Klockor ringa. Sk. 3:75.
<i>Yeats, W. B.</i> Irländska dramer. Nst. 4:25, inb. 5:75.
<i>Zilliacus, E.,</i> [övs.]. Grekiska epigram. H. G. 4:—.
<tab><tab><tab><tab><tab><tab><tab>————
<i>Almquist, C. J. L.</i> Samlade skrifter. 3, 4, 12. A. B. (3, 4 à) 7:50, (12) 4:50.
<i>Aronson, Stina.</i> Jag ger vika. Roman. A. B. 4:75.
<i>Bergman, Hj.</i> Jag, Ljung och Medardus. A. B. 2:75.
<i>Bohlin, Elin.</i> Den smala vägen. Roman. A. B. 5:25.
<i>Bolander, C.-A.</i> Kandidat Faust. Sv. andelsf. 6:75.
<i>Elgström, Anna Lenah.</i> Myrstacken. Ett vardagsäventyr. A. B. 5:75.
<i>Faustman, Mollie,</i> [pseud.:] <i>(Vagabonde).</i> »Mina barn är vackra barn.» A. B. 3:25.
<i>Gillner, Sigrid.</i> Bergenkronas. Lb. 2:75.
<i>Gripenberg, B.</i> Efter striden. [Dikter.] B. & B. 4:—.
<i>Hertzman-Ericson, Gurli.</i> Huset med vindskuporna. Nst. 5:75, inb. 7:50.
<i>Jändel, R.</i> Det stilla året. Blad ur dagboken. Tiden. 3:75.
<i>Kuylenstierna-Wenster, Elisabeth.</i> Skuggornas borg, Gripsholm 1381—1720. Gle. 5:75.
<i>Lagerkvist, P.</i> Den osynlige. Skådespel. A. B. 4:25.
[<i>Lindqvist, Gustaf,</i> pseud.:] <i>Mari Mihi.</i> Ödenas röda slott. Å. & Å. Inb. 6:50.
<i>Lundquist, E.</i> Vårens oro. Roman. A. B. 6:50.
<i>Nordström, L.</i> Petter Svensks historia. 1. Världsstaden. A. B. 9:75.
<i>Oljelund, I.</i> Svenska brev. Tiden. 4:50.
<i>Persson, F.</i> Släkternas arv. Roman. Tiden. 3:—, inb. 4:25.
<i>Rydell-Lindström, Martha,</i> [pseud.:] <i>(Marcelle).</i> Rött och grått. A. & W. 3:75.
<i>Schildt, R.</i> Den stora rollen. Skådespel. A. B. 4:75.
[<i>Serner, C,</i> pseud.:] <i>Frank Heller.</i> Den tusen och andra natten. A. B. 4:75.
<i>Swahn, W.</i> Den lyckliga raden. Typer och händelser ur en småstads krönika. Å. & Å.
<i>Wallengren, A.,</i> [pseud.:] <i>(Falstaff fakir).</i> Samlade skrifter. 1. H. G. 5:—.
<i>Welinder, Hélene.</i> Olympia Morata. Berättelse från Italiens renässans- och reformationstid. Gle. 7:50.
<i>Viksten, A.</i> Bäverbäcken. 2 uppl. Tiden. 4:25.
[<i>Zetterström, Hasse,</i> pseud.:] <i>Hasse Z.</i> Tusen och en dag. A. B. 4:75.
<i>Åkerhielm, Annie.</i> Klyftan utan bro. Roman. A. B. 6:50.
<i>Ödman, N. P.</i> N. P. Ödmans bästa. Ur förf:s skrifter Svenska minnen och bilder. Fah. 5:75.

<b>I. Skön konst (med musik och teater).</b>

<i>Romdahl, A. L.</i> Anders Zorn som etsare. 100 etsningar i reproduktion med inledande text Sv. andelsf. 15:—, inb. 18:—.

<b>K. Historia.</b>

<i>Chledowski, C.</i> De sista Valois. Renässansen i Frankrike. H. G. 16:50, inb. 26:50.
<i>Hennings, Beth.</i> Maria Stuart. En levnadsteckning. L. H. 8:50.
<i>Lugn, P.</i> Egypten i fynd och forskning. H. G. 6:—.
<i>Malmberg, V.</i> Några år i Lenins paradis. En svensk läkares upplevelser i Sovjet-Ryssland. Nst. 5:50.
<i>Nilsson, Martin P:n.</i> Grekisk kultur i bild. N. o. k. (Natur o. kultur 23.) 2:25, inb.
— — Romersk kultur i bild. N. o. k. (Natur o. kultur 24.) 2:25, inb. 3:—.
<i>Paley, Furstinnan.</i> Minnen från Ryssland 1916—1919. Sk. 7:50.
<i>Sverige</i> i England. Anteckningar samlade inom den svenska kolonien. Under red. av Johan
Mortensen. Riksören. f. svenskhetens bevarande i utlandet. 6:—, inb. 7:50.
<i>Weigall, A.</i> Farao Achnaton, den förste individen i historien, hans levnad och hans tidevarv. H. G. 6:50.

<b>L. Biografi (med genealogi).</b>

<sp>Goethe.</sp> Ur min levnad. Dikt och sanning. 1. A. B. (Memoarer o. sedehist. 2.) 9:25.
<sp>Günther, E.</sp> Minnen från ministertiden i Köpenhamn åren 1908—1914. Nst. 7:—.
<i>Hamilton, H.</i> Min farfars journal 1809—1811. [H. D. <sp>Hamilton.</sp>] H. G. 4:50.
<sp>Hedvig Elisabeth Charlotta.</sp> Dagbok. 5. 1795—1796. Nst. 3:—.
<i>Saint-Amand, I. de.</i> <sp>Joséphine,</sp> Napoleons första gemål. Gle. (Historiska kvinnor 2.) 5:25.
<sp>Lagergren, C.</sp> Kronor av guld och törne. Nst. 12:—, inb. 14:75.

<b>M. Antropologi och folkkunskap.</b>

<i>Bolinder, G.</i> Vilda seder i den nyare forskningens ljus. Etnologiska kåserier. A. B. 7:50.

<b>N. Geografi.</b>

<i>Aslagsson, O.</i> Med snålskjuts. Upplevelser från amerikanska järnvägar. Gle. 3:25.
<i>Bergman, S.</i> Kamtchatka. Skildringar från en treårig forskningsfärd. A. B. 14:—.
<i>Ericsson, G.</i> Hundliv i U. S. A. Öden och äventyr. W. & W. 4:25.
[<i>Essén, Anders,</i> pseud.:] <i>Anders Eje.</i> Färgade friherrar. Andra jordenruntboken. A. B. 11:—.
<i>Krarup Nielsen, A.</i> Till Österland jag for. H. G. 6:75.
<i>Lindeström, Per.</i> Resa till Nya Sverige 1653—1656 skildrad av honom själv. W. & W. 4:75.
<i>Munsterhjelm, Z.</i> Färden i fjärran östern. Ch. 7:50.
<i>Naumann, Y.,</i> o. <i>Hæger, M.</i> Fylgia runt Sydamerika. Å. & Å. 8:50.
<i>Norlind, A.</i> De stora geografiska upptäckternas tidevarv. Nst. 3:—, inb. 7:75.
<i>Richert, J. G.</i> Monaco. Å. & Å. 8:50.
<i>Sefve, I.</i> Bolivianska strövtåg. A. V. C. 5:—.
<i>Österling, A.</i> En fläkt av Indien. Skildringar från en orientresa våren 1923. A. B. 8:50.



<i>Bucht, G.</i> Härnösand i forna dagar. Historiska skildringar. Förf., Härnösand, 1:50.
<i>Lindhagen, Anna.</i> Idyller och utsikter. Bilder från Stockholms natur o. bebyggelse. W. & W. 10:—.

<b>O. Samhälls- och rättsvetenskap (med nationalekonomi och statistik).</b>

<i>Woolf, L. S.</i> Kooperationen och den ekonomiska utvecklingen. Koop. förb. 3:—.

<b>P. Teknologi.</b>

<i>Brocard, R.</i> Trådlös telefon för alla. H. G. 3:—.

<b>Q. Ekonomi (med industri, handel och kommunikationer).</b>

<i>Claesson, Ester.</i> Trädgården. W. & W. 10:—.
<i>Grey, E.</i> Fiske med fluga. B. & B. 5:50.

<b>U. Naturvetenskap.</b>

<i>Berg, B.</i> De sista örnarna. Nst. 8:—, inb. 11:—.
<i>Holm, R.,</i> o. <i>Friman, E.</i> Elektricitet och magnetism enligt modern åskådning. N. o. k. (Natur o. kultur 26.) 2:25, inb. 3:—.
<i>Wilhelm.</i> Vid vattenhålen. Bilder ur Afrikas djurliv. Tisell. 13:50, inb. 18:—.

<b>V. Medicin.</b>

<i>Simon, M.</i> Hur behandlas influensa. En bok om snuva, hosta och förkylning; om
inflammationer och katarrer. W. & W. 2:50.
<i>Westerlund, A.</i> Lärobok i husdjurens anatomi och fysiologi. A. B. 2:50.

</chapter>
<chapter name="Biblioteksbladet.
Årg. 8 1923 Häfte 1">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab><tab>Häfte 1

<i>Redaktion: Fredrik Hjelmqvist och Knut Tynell,
Barnhusgatan 18, Stockholm.</i>

<sc>Utokmmer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM - P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL.</h3>
<table><td><sc>Knut Tynell.</sc> Holländska stads- och folkbibliotek. (Med 8 illustrationer.) . . . <td r>1
<td><sp>Eskilstuna biblioteksfråga.</sp> (Med 3 illustrationer.) . . . <td r>13
<td><sp>Bokförsäljning genom bibliotek</sp> . . . <td r>16
<td><sp>Biblioteksnotiser</sp> . . . <td r>17
<td><sp>Litteratur:</sp> Recensioner av med. d:r Jacob Billström (J. B.),<td r>
<td><tab>undervisningsrådet Wilhelm Björck (W. B.), redaktör August Brunius (A. B-s), teol. lic.<td r>
<td><tab>Gunnar Dahlquist (G. D.), fil. d:r Fredrik Hjelmqvist (F. H.), docenten<td r>
<td><tab>Gustaf Lindeberg (G. Lbrg), fil. mag. Greta Linder (G-a L.), bibliotekarien<td r>
<td><tab>Hjalmar Lundgren (Hj. L-n), förste bibliotekarien Bert Möller (B. M.),<td r>
<td><tab>fil. kand. Harald Nordström (H. N.), professor Lännart Ribbing (Rg), fru<td r>
<td><tab>Elin Söderquist (E. Sqt), docenten Fredrik Vetterlund (F. V.), fil. d:r Karl<td r>
<td><tab>Åmark (K. Å.) . . . <td r>21
<td><sp>Viktigare nyutkomna arbeten</sp> . . . <td r>27
<td><sp>Några norska böcker från år 1922</sp> . . . <td r>31
<td><sp>Tidskriftsöversikt</sp> . . . <td r>32
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc> Barnhusgatan 18, Stockholm.

Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan 18, Stockholm.
</table>

<table b>
<td><b><i>2:dra upplagan.</i></b>
<i>Marié Louise Gagners
Gordonsk ildring</i>
<b>Hjälten bland hjältar</b>

»Boken synes mig fylla alla fordringar som
kan ställas på fängslande nöjeslektyr för
ungdomen . . . en rolig och spännande på samma
gång fin och förädlande ungdomsbok . . .»
<i><tab>Valfrid Palmgren Munch-Pedersen.</i>

»Oavsett sitt stora etiska värde — just
därför att den skänker de unga ett ideal — är
Hjälten bland hjältar en rolig bok och en
bildande bok.» <tab><i>Jeanna Oterdahl.</i>

<i>"Folkskolans Barntidnings förlag
(Stina Quint).</i>
</table>

<table b>
<td><i>Ny bok av
Jeanna Oterdahl</i>

<b>Den bergtagnas dotter</b>
Inb. 4:80.

<i>Denna förf. hör till de fåtaliga verkligt
benådade sagoförtäljare, de som funnit sagans
fes, Radigundis, penna . . .</i> Nya Dagl. Alleh.

Förut utkomna:
<i>Trollspöet.</i> Inb. 4:80.
<i>Lille bror Staffan.</i> Inb. 5:50.

<i>Folkskolans Barntidnings förlag
(Stina Quint).</i>
</table>



<table b>
<td><i>Första volymen föreligger
av
Standardverket om vår folkmusik.

SVENSKA
LÅTAR

samlade av
<sc>Nils Andersson</sc>

Dalarne I. Häft. kr. 20:—.

P. A. Norstedt & Söners
Förlag</i>
</table>

<table b>
<td><b>Hos alla
Sveriges bokhandlare
erhålles nu</b>

<b>LANTMANNENS
UPPSLAGSBOK

Under medverkan av
talrika fackmän
redigerad av</b>
<b><i>H. Juhlin Dannfelt</i></b>

<b>Denna moderna handbok i alla frågor, som röra
lantbruket och dess binäringar, kreatursskötsel,
skogs- och trädgårdsskötsel m. m. samt kommunala,
politiska och ekonomiska förhållanden, innehåller över
1200 dubbelspaltade, rikt illustrerade sidor.</b>

<b><i>Pris i halvfranskt band kr. 50:—;
i gediget, helt klotband kr. 46:50.</i></b>

<b><i>P. A. Norstedt & Söners
Förlag</i></b>
</table>



</chapter>
<chapter name="Biblioteksbladet.
Årg. 8 1923 Häfte 2">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab><tab>Häfte 2

<i>Redaktion: Fredrik Hjelmqvist och Knut Tynell,
Barnhusgatan 18, Stockholm.</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksforening (årsavgift 5 kr.) - - - - -</sc>

STOCKHOLM - P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL.</h3>
<table><td><sc>Fredrik Hjelmqvist.</sc> Ämneskatalogisering. Några anvisningar med anledning<td r>
<td><tab>av det utkomna registerhäftet till grundkatalogen . . . <td r>33
<td><sp>Stockholms stadsbiblioteksfråga</sp> . . . <td r>35
<td><sc>Knut Tynell.</sc> Holländska stads- och folkbibliotek. II, III. (Med 1 illustration.) . . . <td r>36
<td><sp>Förmedling av statsbidragsböckerna</sp> . . . <td r>43
<td><sp>Nordisk familjebok i ny, förkortad upplaga</sp> . . . <td r>43
<td><sp>Biblioteksnotiser</sp> . . . <td r>44
<td><sp>Litteratur:</sp> Recensioner av undervisningsrådet Wilhelm Björck (<i>W. B.</i>), fil.<td r>
<td><tab>lic. Iwan Bolin (<i>I. B.</i>), redaktör August Brunius (<i>A. B-s</i>), teol. lic. Gunnar<td r>
<td><tab>Dahlquist (<i>G. D.</i>), fil. d:r Johan Feuk (<i>J. F.</i>), undervisningsrådet Nils<td r>
<td><tab>Fredriksson (<i>N. Fr.</i>), seminarielektor Alf Hildinger (<i>A. H-r</i>), fil. d:r Fredrik<td r>
<td><tab>Hjelmqvist (<i>F. H.</i>), andre bibliotekarien Arne Holmberg (<i>A. H.</i>),<td r>
<td><tab>gymnastikdirektör Agne Holmström (<i>A-e H-m</i>), förste aktuarien N. A. Jacobi (<i>J-i</i>),<td r>
<td><tab>docenten Gustaf Lindeberg (<i>G. Lbrg</i>), fil. mag. Greta Linder (<i>G-a L.</i>), bibliotekarien<td r>
<td><tab>Hjalmar Lundgren (<i>Hj. L-n</i>), förste bibliotekarien Bert Möller (<i>B. M.</i>),<td r>
<td><tab>förste arkivarien Erik Naumann (<i>E. N-nn</i>), professor Lännart Ribbing (<i>Rg</i>),<td r>
<td><tab>lektor Sixten Samuelsson (<i>S. S.</i>), professor Carl Skottsberg (<i>C. S-g</i>), andre<td r>
<td><tab>bibliotekarien Einar Sundström (<i>E. S-m</i>), fru Elin Söderquist (<i>E. Sqt</i>), fil.<td r>
<td><tab>d:r Knut Tynell (<i>K. T.</i>), kyrkoherde Lars Tynell (<i>L. T.</i>), docenten Fredrik<td r>
<td><tab>Vetterlund (<i>F. V.</i>), fil. d:r Karl Åmark (<i>K. Å.</i>) . . . <td r>45
<td><sp>Några danska böcker från år 1922</sp> . . . <td r>61
<td><sp>Viktigare nyutkomna arbeten</sp> . . . <td r>63
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc>Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan  18, Stockholm.
</table>

<table b>
<td>Av Sigrid Undsets stora roman
KRISTIN LAVRANSDOTTER
har nu första delen, Brudkronan, utgivits
i sin tredje upplaga.
</table>



<table b>
<td>Norsteds Nyheter:

<i>Sten Konow
INDIENS KULTUR UNDER DET NITTONDE
ÅRHUNDRADET. Översättning
av Axel Nihlén. Häft. kr. 6:50; i numrerad
bibliofilupplaga 8:—.

Albin Neander
ARIST ARKÖS. Berättelser om stjärnhimmeln.
Läsebok i astronomi. Häft. kr. 3:20; inb. 4:25.

Martin P:n Nilsson
RASBLANDNINGARNAS OMFÅNG
OCH BETYDELSE I DET ROMERSKA
KEJSARRIKET. Häft. kr. 0:70.

Hans Thirring
RELATIVITETSTEORIENS GRUNDTANKAR.
Översättning av Ansgar Roth.
Häft. kr. 3:—.

Ivar Trägårdh
MÄNNISKAN OCH DJURVÄRLDEN.
Populära skisser. Häft. kr. 3:75; inb. 4:75.</i>
</table>

<table b>
<td>NORSTEDTS NYHETER:

<i>Fredrik Böök
ESSAYER OCH KRITIKER 1921—1922.
Häft. kr. 6:50.

Erik Gustaf Geijer
ERIK GUSTAF GEIJERS BREV TILL
HANS HUSTRU 1808—1846. Med inledning
och upplysningar utgivna av John Landquist.
Häft. kr. 10:—; inb. 12:50.

Ernst Günther
MINNEN. Från ministertiden i Kristiania
åren 1905—1908. Häft. kr. 6:—.

Esaias Tegnér
NATIONALUPPLAGA AV SAMLADE
SKRIFTER. Band 1—2. Häft. tills. kr.
14:—; inb. 20:50.</i>
</table>


</chapter>
<chapter name="Biblioteksbladet.
Årg. 8 1923 Häfte 3">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab>Häfte 3

<i>Redaktion: Fredrik Hjelmqvist och Knut Tynell,
Barnhusgatan 18, Stockholm.</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM - P. A. NORSTEDT & SÖNERS FÖRLAG


</chapter>
<chapter name="Innehåll.">
<h3>INNEHÅLL.</h3>
<table><td><sp>Kallelse till S. A. B:s nionde årsmöte</sp> . . . <td r>65
<td><sp>D:r E. Ackerknecht</sp> och Stettins stadsbibliotek 1, 2. (Med 4 illustrationer.) . . . <td r>66
<td><sc>Gurli Linder.</sc> Böcker för barn och ungdom julen 1922 . . . <td r>72
<td><sc>Hildur Lundberg.</sc> Svenska biblioteket Fri läsning. (Recension.) . . . <td r>81
<td><sp>Biblioteksnotiser</sp> . . . <td r>84
<td><sp>Litteratur:</sp> Recensioner av med. d:r Jacob Billström (<i>J. B.</i>), undervisningsrådet<td r>
<td><tab>Wilhelm Björck (<i>W. B.</i>), redaktör August Brunius (<i>A. B-s</i>), lektor<td r>
<td><tab>Ernst Hedström (<i>E. H-m</i>), fil. lic. Olof Jonasson (<i>O. J-n</i>), docenten Gustaf<td r>
<td><tab>Lindeberg (<i>G. Lbrg</i>), förste arkivarien Erik Naumann (<i>E. N-nn</i>), fröken<td r>
<td><tab>Rut Nordgren (<i>R. N.</i>), professor Lännart Ribbing (<i>Rg</i>), professor Carl<td r>
<td><tab>Skottsberg (<i>C. S-g</i>), andre bibliotekarien Einar Sundström (<i>E. S-m</i>), fru Elin<td r>
<td><tab>Söderquist (<i>E. Sqt</i>), kyrkoherde Lars Tynell (<i>L. T.</i>), kamrer K. Welin-Berger<td r>
<td><tab>(<i>K. W.-B.</i>), docenten Fredrik Vetterlund (<i>F. V.</i>), förste bibliotekarien Oscar<td r>
<td><tab>Wieselgren (<i>O. W-n</i>) . . . <td r>86
<td><sp>Viktigare nyutkomna arbeten</sp> . . . <td r>94
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc>Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan 18, Stockholm.
</table>

<table b>
<td>Av Sigrid Undsets stora roman
KRISTIN LAVRANSDOTTER
ha nu första och andra delarna utgivits
i tre upplagor.
</table>


<table b>
<td>NORSTEDTS NYHETER:

<i>Edward Burke
MIN HUSTRU. Roman. Översättning av Maria
Dickson. Pris häft. kr. 5:75; inb. 5:—.

Fredrik Böök
RESA TILL FRANKRIKE 1915. 3:e upplagan. Med
en efterskrift år 1923. Pris. kr. 4:25.

Ingeborg Forsberg
DROTTNINGEN AF MESOPOTAMIEN. Pris häft.
kr. 5:50; inb. 7:—.

Håkan Hand
BORTOM STJÄRNORNA. Roman. Pris kr. 4:75.

Ira Nelson Morris
MINNEN från min ministertid i Stockholm åren
1914—1925. Pris kr. 5:75.

Sigrid Undset
VÅREN. Översättning av Teresia Eurén. Pris häft.
kr. 6:75; inb. 8:25.

Einar Lönnberg
SVERIGES VATTEN OCH DESSAS INVÅNARE.
Pris kr. 2:—.</i>
</table>

<table b>
<td><i>Två volymer föreligga nu
av
Standardverket om vår folkmusik.

SVENSKA
LÅTAR

samlade av
Nils Andersson

Dalarne: I kr. 20:—; II kr. 15:—

<sc>P. A. Norstedt & Söners
Förlag</sc></i>
</table>

</chapter>
<chapter name="Biblioteksbladet.
Årg. 8 1923 Häfte 4">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab><tab>Häfte 4

<i>Redaktion: Fredrik Hjelmqvist och Knut Tynell,
Barnhusgatan 18, Stockholm.</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM - P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL</h3>
<table><td><sp>Litteratur:</sp> Recensioner av fröken Anna Bergh (<i>A. B.</i>), med. d:r Jacob<td r>
<td><tab>Billström (<i>J. B.</i>), undervisningsrådet Wilhelm Björck (<i>W. B.</i>), fil. lic.<td r>
<td><tab>Iwan Bolin (<i>I. B.</i>), redaktör August Brunius (<i>A. B-s</i>), fil. d:r Johan Feuk<td r>
<td><tab>(<i>J. F.</i>), rektor Mathias Feuk (<i>M. F.</i>), lektor Ernst Hedström (<i>E. H-m</i>),<td r>
<td><tab>bibliotekarien C. F. Hennerberg (<i>C. F. Hbg</i>), seminarielektor Alf Hildinger<td r>
<td><tab>(<i>A. H-r</i>), andre bibliotekarien Arne Holmberg (<i>A. H.</i>), gymnastikdirektör<td r>
<td><tab>Agne Holmström (<i>A-e M-m</i>), amanuensen H. Hörlin (<i>H. H.</i>),<td r>
<td><tab>biblioteksamanuensen Hans Künzel (<i>H. K.</i>), docenten Gustaf Lindeberg (<i>G. Lbrg</i>),<td r>
<td><tab>fil. mag. Greta Linder (<i>G-a L.</i>), förste arkivarien Erik Naumann (<i>E. N-nn</i>),<td r>
<td><tab>lektor T. Pehrsson (<i>P-n</i>), professor Lännart Ribbing (<i>Rg</i>), byråinspektör<td r>
<td><tab>Birger Rundblom (<i>B. R.</i>), lektor Sixten Samuelsson (<i>S. S.</i>), professor Gunnar<td r>
<td><tab>Schotte (<i>G. Sch.</i>), författaren Sten Selander (<i>S. Sr</i>), professor Carl<td r>
<td><tab>Skottsberg (<i>C. S-g</i>), andre bibliotekarien Einar Sundström (<i>E. S-m</i>), fil. d:r Knut<td r>
<td><tab>Tynell (<i>K. T.</i>), docenten Fredrik Vetterlund (<i>F. V.</i>), förste bibliotekarien Oscar<td r>
<td><tab>Wieselgren (<i>O. W-n</i>), fil. d:r Karl Åmark (<i>K. Å.</i>) . . . <td r>97
<td><sc>Iwan Bolin.</sc> På svenska vitkommen litteratur över relativitetsprincipen . . . <td r>113
<td><sc>Iwan Bolin.</sc> Radio-litteratur . . . <td r>116
<td><sp>Viktigare nyutkomna arbeten</sp> . . . <td r>117
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc> Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan 18, Stockholm.
</table>

<table b>
<td>Av Sigrid Undsets stora roman
KRISTIN LAVRANSDOTTER
ha nu första och andra delarna utgivits
i tre upplagor.
</table>


<table b>
<td><i>Två volymer föreligga nu
av
Standardverket om vår folkmusik:

SVENSKA
LÅTAR

samlade av
Nils Andersson

Dalarne: I kr. 20:—; II kr. 13:—.

<sc>P. A. Norstedt & Söners
Förlag</sc></i>
</table>

<table b>
<td>NORSTEDTS NYHETER:

<i>Edward Burke
MIN HUSTRU. Roman. Översättning av Maria
Dickson. Pris häft. kr. 3:75; Inb. 5:—.

Fredrik Böök
RESA TILL FRANKRIKE 1915. 3:e upplagan. Med
en efterskrift år 1923. Pris kr. 4:25.

Ingeborg Forsberg
DROTTNINGEN AV MESOPOTAMIEN. Pris häft.
kr. 5:50; inb. 7:—.

Håkan Hand
BORTOM STJÄRNORNA. Roman. Pris kr. 4:75.

Ira Nelson Morris
MINNEN från min ministertid i Stockholm åren
1914—1923. Pris kr. 5:75; inb. 7:25; halvfr. bd 14:—.

Sigrid Undset
VÅREN. Översättning av Teresia Eurén. Pris häft.
kr. 6:75; inb. 8:25; halvfr. bd. 14:75.

Einar Lönnberg
SVERIGES VATTEN OCH DESSAS INVÅNARE.
Pris kr. 2:—.</i>
</table>

</chapter>
<chapter name="Biblioteksbladet.
Årg. 8 1923 Häfte 5">
<h2>BIBLIOTEKSBALDET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab><tab>Häfte 5

<i>Redaktion: Fredrik Hjelmqvist och Knut Tynell,
Barnhusgatan 18, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt tua medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL.</h3>
<table><td><sp>Berättelse</sp> över Sveriges allmänna biblioteksförenings nionde årsmöte . . . <td r>121
<td><sc>Hildur Lundberg.</sc> Några synpunkter vid val och utstyrsel av ungdomsböcker . . . <td r>126
<td><sc>Siri Andrews.</sc> Något om biblioteksarbetet med barn i Amerika. (Med 2 illustrationer) . . . <td r>133
<td><sp>Litteratur:</sp> Recensioner av med. d:r Jacob Billström (<i>J. B.</i>),<td r>
<td><tab>undervisningsrådet Wilhelm Björck (<i>W. B.</i>), fil. lic. Iwan Bolin (<i>I. B.</i>), redaktör<td r>
<td><tab>August Brunius (<i>A. B-s</i>), fil. d:r Johan Feuk (<i>J. F.</i>), biblioteksamanuensen<td r>
<td><tab>Hans Künzel (<i>H. K.</i>) fil. mag. Greta Linder (<i>G-a L.</i>), professor Lännart<td r>
<td><tab>Ribbing (<i>Rg</i>), biblioteksamanuensen Herman Richter (<i>H. R-r</i>), förste<td r>
<td><tab>kanslisekreteraren Curt Rohtlieb (<i>C. R-b</i>), författaren Runar Schildt (<i>R. S-di</i>),<td r>
<td><tab>fil. d:r Harald Svanberg (<i>H. S-g</i>), docenten Fredrik Vetterlund (<i>F. V.</i>),<td r>
<td><tab>förste bibliotekarien Oscar Wieselgren (<i>O. W-n</i>) . . . <td r>137
<td><sc>Iwan Bolin.</sc> Några arbeten om Bohr's atommodell . . . <td r>148
<td><sp>Viktigare</sp> nyutkomna arbeten . . . <td r>150
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc>Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan 18, Stockholm.
</table>

<table b>
<td>Av Sigrid Undsets stora roman
KRISTIN LAVRANSDOTTER
har nu första delen utgivits i sin fjärde upplaga
samt andra och tredje delarna i
sin tredje upplaga.
</table>


<table b>
<td>NORSTEDTS NYHETER

TVÅ SVENSKA JAPANFARARE
OLOF ERIKSSON WILLMAN OCH
CARL PETER THUNBERG
av
<i>Harald Hjärne</i>
Pris kr. 3:75.

FRÅN LINNÉS TID
PETTER FORSSKÅL
av
<i>Henrik Schück</i>
Pris kr. 8:75.

SVERIGES HISTORIA
TILL VÅRA DAGAR
Utgiven av <i>Emil Hildebrand och Ludvig Stavenow</i>
Elfte delen
KARL XIII OCH KARL XIV JOHAN
av
<i>Sam. Clason</i>
Pris häft. kr. 12:—; klotband kr. 15:—; halvfranskt band kr. 20:—.

DROTTNING KRISTINAS RESA
FRÅN ROM TILL FRANSKA HOVET 1656
av
<i>F. U. Wrangel</i>
Pris kr. 9:—; halvfranskt band kr. 18:—.

P. A. Norstedt & Söners Förlag
</table>


<table b>
<td>NORSTEDTS NYHETER

<i>Stacy Aumonier
LIVETS KOMEDI. Bilder ur engelskt liv. Översättning
av Sigrid Gustafson. Pris häft. kr. 6:75; inb. 8:75.

G. Lenotre
FLYKTEN TILL VARENNES juni 1791. Efter otryckta
urkunder och ögonvittnena berättelser. Översättning av
Thorsten W. Törngren. Pris häft. kr. 6:—; inb. 7:75.

Sigrid Undset
PÅ LIVETS SKUGGSIDA. Översättning av Teresia Eurén.
Pris häft. kr. 5:—; inb. 6:50; halvfranskt band 12:50.

Horace Annesley Vachell
JOHN VERNEY. Översättning av Ingrid Kleen Bohlen. Pris
häft. kr. 6:50; inb. 7:75.

E. L. Grant Watson
VID ÖKNENS RAND. Översättning av Thorsten W. Törngren.
Pris häft. kr. 6:25; inb. 7:75.

Oscar Stjerne
VISOR SOM TYSTNA. Dikter. Andra upplagan. Pris
kr. 2:25.

Erik Blomberg
DEN NYA SVENSKA KONSTEN. Pris kr. 3:25.</i>

P. A. Norstedt & Söners Förlag
</table>


</chapter>
<chapter name="Biblioteksbladet.
Årg. 8 1923 Häfte 6">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteks förening</i></b>

Årg. 8 <tab><tab>1923 <tab><tab>Häfte 6

<i>Redaktion: Fredrik Hjelmqvist och Knut Tynell,
Barnhusgatan 18, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM - P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL.</h3>
<table><td><sc>Nils Lundahl.</sc> Centralbyrån i Lund för populära vetenskapliga föreläsningar<td r>
<td><tab>25 år (med facsimile) . . . <td r>153
<td><sc>E. Ackerknecht.</sc> Biblioteket och det allmänna bildningsarbetet . . . <td r>162
<td><sp>Litteratur:</sp> Recensioner av fil. lic. Iwan Bolin (<i>I. B.</i>), teol. d:r G. A. Brandt<td r>
<td><tab>(<i>G. B.</i>), seminarielektor Elisabet Eurén (<i>E—n</i>), fil. kand. Axel Hirsch<td r>
<td><tab>(<i>A. H—h</i>), fil. mag. Greta Linder (<i>G—a L.</i>), bibliotekarien Hjalmar<td r>
<td><tab>Lundgren (<i>Hj. L—n</i>), förste bibliotekarien Bert Möller (<i>B. M.</i>), förste<td r>
<td><tab>arkivarien Erik Naumann (<i>E. N—nn</i>), rektor Knut Ramstedt (<i>K. R—dt</i>),<td r>
<td><tab>lektor Sixten Samuelsson (<i>S. S.</i>), professor Carl Skottsberg (<i>C. S—g</i>),<td r>
<td><tab>docenten Fredrik Vetterlund (<i>F. V.</i>), förste bibliotekarien Oscar Wieselgren (<i>O. W-n</i>) . . . <td r>171
<td><sp>Viktigare</sp> nyutkomna arbeten . . . <td r>182
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc>Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan 18, Stockholm.
</table>

<table b>
<td>Rekvirera vår
PRISNEDSÄTTNINGSKATALOG
å värdefulla böcker

<i>P. A. NORSTEDT & SÖNERS FÖRLAG</i>
</table>


<table b>
<td>NORSTEDTS NYHETER

<i>Fredrik Böök</i>
ARTUR HAZELIUS
EN LEVNADSTECKNING
Pris häft. kr. 9:75; inb. 11:25; i halvfranskt band 18:—.

<i>Erik Gustaf Geijer</i>
SAMLADE SKRIFTER
NY ÖKAD UPPLAGA ORDNAD I TIDSFÖLJD
Genomsedd av John Landquist

Första delen
ESSAYER OCH AVHANDLINGAR
1803—1817
Pris häft. kr. 10: —; inb. 13:—.

<i>Claes Lagergren</i>
MITT LIVS MINNEN
I-II
Pris pr del häft. kr. 12:—; inb. 14:75;
i halvfranskt band 21:—.

<i>Henrik Schück</i>
FRÅN LINNÉS TID
PETTER FORSSKÅL
Pris kr. 8:75.

P. A. Norstedt & Söners Förlag
</table>

<table b>
<td>NORSTEDTS NYHETER

<i>Paul Ernst
DIALOGER. Övenättning av Hugo Hultenberg. Pris häft. kr. 8:75.

James Elroy Flecker
HASSAN. Ett skådespel i fem akter. Översättning av
Wilhelm. Pris häft. kr. 5:—; inb. 6:50.

Gustaf Johansson
SYSKONEN HOLT. Pris häft. kr. 7:75; inb. 9:50.

Gudmundur Kamban
RAGNAR FINNSSON. Roman. Överättning av Thorsten W.
Törngren. Pris häft. kr. 6:75; inb. 8:50.

Alexander L. Kieltand
SKEPPAR WORSE. Roman. Andra upplagan. Pris häft.
kr. 3:50; inb. 5:—.

GARMAN & WORSE. Roman. Andra upplagan. Fria häft.
kr. 4:25; inb. 5:75.

Gustaf Lindwall
TRÖMANNEN. En släkthistoria från Färöarna. Pris
häft. kr. 5;—; inb. 6:50.

Sigrid Undset
PÅ LIVETS SKUGGSIDA. Översättning av Teresia Eurén.
Pris häft. kr. 5:—; inb. 6:50; halvfranskt band 12:50.

E. L. Grant Watson
VID ÖKNENS RAND. Översättning av Thorsten W. Törngren.
Pris häft. kr. 6:25; inb. 7:75.</i>

P. A. Norstedt & Söners Förlag
</table>

</chapter>
<chapter name="Biblioteksbladet.
Årg. 8 1923 Häfte 7">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab><tab>Häfte 7

<i>Redaktion: Fredrik Hjelmqvist och Knut Tynell,
Barnhusgatan 18, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM P. A. NORSTEDT & SÖNERS FÖRLAG

</chapter>
<chapter name="Innehåll.">
<h3>INNEHÅLL.</h3>
<table><td><sc>Maja Forsslund.</sc> De större landskommunernas biblioteksfråga (med en karta) . . . <td r>185
<td><sc>Elisabet Berggren.</sc> Det nya Värtabiblioteket (med 2 illustrationer) . . . <td r>189
<td><sp>»Folkbildningskommitténs utlåtande»</sp> . . . <td r>192
<td><sp>Statsunderstödda</sp> folkbibliotek i Sveriges städer . . . <td r>194
<td><sp>Biblioteksnotiser</sp> . . . <td r>197
<td><sp>Litteratur:</sp> Recensioner av med. d:r Jacob Billström (<i>J. B.</i>),<td r>
<td><tab>undervisningsrådet Wilhelm Björck (<i>W. B.</i>), redaktör August Brunius (<i>A. B-s</i>),<td r>
<td><tab>seminarielektor Alf Hildinger (<i>A. H-r</i>), sekreteraren Gustaf Hummerhjelm (<i>H-m</i>),<td r>
<td><tab>förste arkivarien Erik Naumann (<i>E. N—nn</i>), professor Martin P. Nilsson<td r>
<td><tab>(<i>M. P. N.</i>), biblioteksamanuensen Herman Richter (<i>H. R—r</i>), lektor Sixten<td r>
<td><tab>Samuelsson (<i>S. S.</i>), professor Carl Skottsberg (<i>C. S—g</i>), andre bibliotekarien<td r>
<td><tab>Einar Sundström (<i>E. S—m</i>), seminarielektor Harald Svanberg (<i>B. S—g</i>),<td r>
<td><tab>lektorskan Elin Söderqvist (<i>E. Sqt</i>), docenten Fredrik Vetterlund (<i>F. V.</i>),<td r>
<td><tab>förste bibliotekarien Oscar Wieselgren (<i>O. W-n</i>) . . . <td r>201
<td><sp>Viktigare</sp> nyutkomna arbeten . . . <td r>206
</table>

<table b>
<td>Medlemsavgift för år 1923 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc> Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1923 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan 18, Stockholm.
</table>

<table b>
<td>Rekvirera vår julkatalog
JUBILEUMSKATALOGEN 1923
Erhålles i varje bokhandel

P. A. NORSTEDTS SÖNERS FÖRLAG
</table>

<table b>
<td>NORSTEDTS NYHETER

<i>Fredrik Böök</i>
ARTUR HAZELIUS
En levnadsteckning
Pris häft, kr. 9:75; inb. 11:25; halvfranskt band 18:—

<i>Carl G. Laurin</i>
NORDISK KONST
I. Från äldsta tider till och med Sergel.
Pris häft. kr. 30:—; klotb. 33:—; pergrb. 36:—.
II. Från och med Thorvaldsen till och med von Rosen.
Pris häft. kr. 20:—; klotb. 23:—; pergrb. 24:75.
I—II inb. i två halvfranska band tills. kr. 70:—.

ROS OCH RIS
Från Stockholms teatrar
Första samlingen. 1903—1913. 3:e uppl. Pris häft. kr. 19:—; inb. 22:—.
Andra samlingen. 1914—1918. 2:a uppl. Pris häft. kr. 14:—; inb. 16:50.
Tredje samlingen. 1919—1923. Pris häft. kr. 14:—, inb. 16:50.
I—III inb. i tre halvfranska band tills. kr. 80:—.

<i>Sixten Strömbom</i>
EGYPTISK VINTER
Från en resa
Pris häft. kr. 18:—; inb. 20:50.

P. A. Norstedt & Söners Förlag
</table>

<table b>
<td>Norstedts Jul-Nyneter

<i>Bengt Berg</i>
DE SISTA ÖRNARNA. Pris häft. kr. 8:—; inb. 10:— och 11:—;
i halvfranskt band 17:—; bibliofilupplaga häft. 35:—.

<i>Bertil Ekman.</i>
STRÖDDA BLAD UR BERTIL EKMANS EFTERLÄMNADE PAPPER.
Pris kr. 1:50.

<i>Ernst Günther</i>
MINNEN FRÅN MINISTERTIDEN I KÖPENHAMN ÅREN 1908—1914.
Pris kr. 7:—.

<i>Kerstin Hed</i>
ARV. Dikter. Pris kr. 3:50.

<i>Cecilia af Klercker</i>
HEDVIG ELISABETH CHARLOTTAS DAGBOK, V. 1795—1796.
Pris kr. 13:—; i numrerad bibliofilupplaga 18:—.

<i>Albert Henning</i>
STJÄRNSKYMNING. Dikter. Pris kr. 3:75.

<i>Claes Lagergren.</i>
KRONOR AV GULD OCH TÖRNE. Pris häft. kr. 13:—; inb.
14:75; i halvfranskt band 31:—.

<i>Viktor Malmberg</i>
NÅGRA ÅR I LENINS PARADIS. En svensk läkares upplevelser i
Sovjet-Ryssland. Pris kr. 5:50.

<i>Märta af Sillén</i>
NÄR SAVEN STIGER. Dikter. Pris kr. 2:75.

<i>Oscar Stjerne</i>
MINNESSÅNGER OCH ANDRA DIKTER. Pris kr. 3:75.

<i>Siegfried Strakosch</i>
SOCIALISMENS BANKRUTT. (Ett folks självmord.) Ekonomiska
studier från det nya Österrike. Till svenska översatt av Valdemar
Haneson. Pris kr. 3:75.

<i>W. B. Yeats</i>
IRLÄNDSKA DRAMER. Till svenska av Hugo Hultenberg. Pris häft.
kr. 4:25; inb. 5:75.

<i>P. A. Norstedt & Söners Förlag</i>
</table>

<b><i>Med detta häfte följer en
postanvisningsblankett.</i></b>
</chapter>
<chapter name="Biblioteksbladet.
Årg. 8 1923 Häfte 8">
<h2>BIBLIOTEKSBLADET.</h2>
<b><i>Organ för Sveriges Allmänna Biblioteksförening</i></b>

Årg. 8 <tab><tab>1923 <tab><tab>Häfte 8

<i>Redaktion: Fredrik Hjelmqvist och Knut Tynell,
Barnhusgatan 18, Stockholm</i>

<sc>Utkommer i 8 häften om året <tab>Prenumerationspris 6 kr.

Utdelas kostnadsfritt till medlemmar av Sveriges Allmänna
- - - - - Biblioteksförening (årsavgift 5 kr.) - - - - -</sc>

STOCKHOLM P. A. NORSTEDT & SÖNERS FÖRLAG


</chapter>
<chapter name="Innehåll.">
<h3>INNEHÅLL.</h3>
<table><td><sp>Norstedt & Söners hundraårsjubileum.</sp> (Med 4 illustrationer) . . . <td r>209
<td><sp>Halmstads stadsbibliotek.</sp> (Med 4 illustrationer)  . . <td r>213
<td><sp>Kalmar stadsbibliotek.</sp> (Med 3 illustrationer)  . . <td r>217
<td><sp>Linköpings nya stadsbibliotek</sp>  . . <td r>219
<td><sp>Biblioteksnotiser</sp>  . . <td r>220
<td><sp>Litteratur:</sp> Recensioner av docenten Erling Eidem (<i>E. E—m</i>), fil. d:r Fredrik<td r>
<td><tab>Hjelmqvist (<i>F. H.</i>) amanuensen Ernst Klein (<i>E. K—n</i>), biblioteksamanuensen<td r>
<td><tab>Hans Küntzel (<i>H. K.</i>), fil. mag. Greta Linder (<i>G—a L.</i>), förste<td r>
<td><tab>bibliotekarien Bert Möller (<i>B. M.</i>), professor Martin P. Nilsson (<i>M. P. N.</i>),<td r>
<td><tab>biblioteksamanuensen Herman Richter (<i>H. R—r</i>), fru Elin Söderqvist (<i>E. Sqi</i>),<td r>
<td><tab>fil. d:r Knut Tynell (<i>K. T.</i>), docenten Fredrik Vetterlund (<i>F. V.</i>), teol. d:r<td r>
<td><tab>Henning Wijkmark (<i>H. W.</i>)  . . <td r>222
<td><sp>Viktigare nyutkomna arbeten</sp>  . . <td r>229
</table>

<table b>
<td>Medlemsavgift för år 1924 i
<b>Sveriges Allmänna Biblioteksförening</b>
insändes till dess kassaförvaltare, andre bibliotekskonsulenten
<sc>Knut Tynell,</sc> Barnhusgatan 18, Stockholm.
Medlemsavgiften är 5 kr. Medlemmarna erhålla
Biblioteksbladet kostnadsfritt.

Statsunderstödda folk- och studiecirkelbibliotek samt under skolöverstyrelsen
stående undervisningsanstalters bibliotek kunna erhålla Biblioteksbladet för år
1924 till ett <b>nedsatt pris av 4 kr.</b> vid prenumeration direkt hos redaktionen,
Barnhusgatan  18, Stockholm.
</table>

<table b>
<td><i>Sinclair Lewis</i>
BABBITT
Översättning av Margaretha Frölich
<i>Häft. 9:50; inb. 11:25</i>

En humoristisk och djupt mänsklig roman. »Babbitt» är för samtida Amerika vad
Dickens »Pickwickklubben» på sin tid var för England. Det är en helt enkelt
mästerlig skildring av det moderna affärs-Amerika, med dess jäktande efter penningar,
nöjen och sensationer, med dess prägel av den nya tidens oro och längtan.

P. A. NORSTEDT & SÖNERS FÖRLAG
</table>

</chapter>
<chapter name="Anmälan för år 1924">
<h3>ANMÄLAN FÖR ÅR 1924</h3>
<i>BIBLIOTEKSBLADET</i> kommer att under år 1924 utgivas efter samma
plan som hittills och vill tillgodose bibliotekens olika behov och intressen med
särskild vikt lagd på det folkliga biblioteksväsendet och skolbiblioteken.

Bland bidrag, som komma att inflyta i de närmaste häftena, märkas prof.
Bernhard Karlgren, Från Kinas bokvärld (illustrerad), fru Gurli Linder, Böcker
för barn och ungdom julen 1923, fil. d:r Fr. Hjelmqvist, Redogörelse för
Folkbildningssakkunnigas yttrande, fil. d:r Alvar Silow, Stora Kopparbergs bergslags
bibliotek (illustrerad), fil. d:r Knut Tynell, Om de allmänna bibliotekens
affärsavdelningar (illustrerad), rektor Mathias Feuk, Barnen i litteraturen, vidare en
översikt över biblioteksmateriel med prisuppgifter (illustrerad), planer och
interiörer för en del större och mindre svenska bibliotek, som fått eller kunna
väntas i en nära framtid få nyinredda lokaler m. m. Utlovade äro ett flertal
landskapsbibliografier, bl. a. behandlande Dalarne, Hälsingland, Skåne, Uppland,
Värmland. Ett stort antal recensioner har på grund av bristande utrymme
måst stå över, varför de allra första häftena av 1924 års årgång komma att
innehålla en synnerligen rikhaltig litteraturavdelning. Liksom föregående år
komma att publiceras korta listor över ett antal viktigare under det gångna
året utkomna böcker på danska och norska. Biblioteksbladet skall också lämna
en index över innehållet i några av våra viktigaste allmänna svenska tidskrifter
under år 1923.

Biblioteksbladet utges i 8 häften om året, vartdera om c:a 2 ark. Vid
prenumeration å posten eller i bokhandeln är priset 6 kr. för helt år. Medlemmar
av Sveriges allmänna biblioteksförening (årsavgift 5 kr.) erhålla tidskriften utan
särskild avgift. Statsunderstödda folk- eller studiecirkelbibliotek samt under
skolöverstyrelsen stående undervisningsanstalters bibliotek kunna erhålla
Biblioteksbladet till ett nedsatt pris av 4 kr. vid prenumeration direkt hos redak
tionen, adress: Barnhusgatan 18, Stockholm.

Bidrag till tidskriften i form av uppsatser och notiser sändas till redaktionen
under adress Barnhusgatan 18, Stockholm.

FREDRIK HJELMQVIST. <tab><tab>KNUT TYNELL

<table b>
<td>Norstedts Nyheter

<i>Bengt Berg</i>
DE SISTA ÖRNARNA. Pris häft. kr. 8:—; inb. 10:— och 11:—;
i halvfranskt band 17:—; bibliofilupplaga häft. 35:—.

<i>Bertil Ekman</i>
STRÖDDA BLAD UR BERTIL EKMANS EFTERLÄMNADE PAPPER.
Pris kr. 1:50.

<i>Ernst Günther</i>
MINNEN FRÅN MINISTERTIDEN I KÖPENHAMN ÅREN 1908—1914.
Pris kr. 7:—.

<i>Cecilia af Klercker</i>
HEDVIG ELISABETH CHARLOTTAS DAGBOK, V. 1795—1796.
Pris kr. 13:—; i numrerad bibliofilupplaga 18:—.

<i>Claes Lagergren</i>
KRONOR AV GULD OCH TÖRNE. Pris häft. kr. 12:—; inb.
14:75; i halvfranskt band 21:—.

<i>Sigrid Leijonhufvud</i>
SOPHIE ADLERSPARRE. »Esselde». Ett liv och en livsgärning.
I. Pris häft. kr. 3:75. II. Häft. kr. 7:—.
I—II inb. i ett band kr. 15:—.

<i>Viktor Malmberg</i>
NÅGRA ÅR I LENINS PARADIS. En svensk läkares upplevelser i
Sovjet-Ryssland. Pris kr. 5:50.

<i>Siegfried Strakosch</i>
SOCIALISMENS BANKRUTT. (Ett folks självmord.) Ekonomiska
studier från det nya Österrike. Till svenska översatt av Valdemar
Haneson. Pris kr. 3:75.

<i>W. B. Yeats</i>
IRLÄNDSKA DRAMER. Till svenska av <i>Hugo Hultenberg.</i> Pris häft.
kr. 4:25; inb. 5:75.

<i>P. A. Norstedt & Söners Förlag</i>
</table>
</chapter>
