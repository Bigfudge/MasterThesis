ERNST LÖNEGREN

<h1>HVARFÖR JAG ÄR S. K. ABSOLUTIST</h1>
<img></img>

ETT PERSONLIGT ORD I NYKTERHETSFRÅGAN

<table>
<td>1912. <td c>SKRIFTER UTGIFNA AF <td r>N:r 2.

<td 3c>SVENSKA SÄLLSKAPET FÖR NYKTERHET OCH FOLKUPPFOSTRAN

<td 3c>DET ÅR 1837 STIFTADE SVENSKA NYKTERHETSSÄLLSKAPET
</table>

<sp>STOCKHOLM
P. A. NORSTEDT & SÖNER</sp>

<b>Pris 25 öre.</b>
<i>Bilden å omslaget återgifves efter bildhuggaren A. Jacopins
original med benäget tillstånd af Mässigkeits-Verlag des
Deutschen Vereins gegen den Missbraach der geistiger Getränke,
Berlin W. 15, Uhland-Strasse 146, hvarifrån förstoringar
(70×53 cm.) kunna rekvireras till ett pris af 1—2 kr.</i>
<h1>HVARFÖR
JAG ÄR S. K. ABSOLUTIST</h1>
ETT PERSONLIGT ORD I NYKTERHETSFRÅGAN
AF
<big><sp>ERNST LÖNEGREN</sp></big>
BISKOP I HÄRNÖSANDS STIFT

<table>
<td>1912. <td c>SKRIFTER UTGIFNA AF <td r>N:r 2.

<td 3c>SVENSKA SÄLLSKAPET FÖR NYKTERHET OCH FOLKUPPFOSTRAN

<td 3c>DET ÅR 1837 STIFTADE SVENSKA NYKTERHETSSÄLLSKAPET
</table>

<sp>STOCKHOLM
P. A. NORSTEDT & SÖNER</sp>
STOCKHOLM
KUNGL. BOKTRYCKERIET. P. A. NORSTEDT & SÖNER
1913
[130892]
<chapter name="Hvarför jag är s. k. absolutist">
Skälen för och emot den s. k. absolutistiska
ståndpunkten i nykterhetsfrågan hafva så ofta framhållits och vägts
emot hvarandra, att ämnet kan förefalla tämligen utnött
och utsikterna att kunna öfvertyga dem som hafva en
annan uppfattning skäligen minimala.

Att jag det oaktadt dristat taga till orda i just detta
ämne och begagnat mig af ett erbjudet tillfälle<footnote>Föredraget hölls vid en s. k. nykterhetskurs.

Med utgifvandet af detta föredrag, som är att betrakta såsom ett
»personligt ord i nykterhetsfrågan» och ej såsom någon Svenska Sällskapets för
Nykterhet och Folkuppfostran programskrift, har Sällskapet velat
understryka betydelsen af deras föredöme, som genom sin ställning äro kallade
att utöfva ett uppfostrande inflytande isynnerhet på den uppväxande
ungdomen.</footnote> för att
en gång få framlägga offentligt hvad som för mig i denna
fråga varit det bestämmande, beror alls icke på, att jag
anser mig kunna bjuda några egentligen nya skäl och
synpunkter, än mindre, att jag tillmäter någon synnerlig vikt
åt hvad jag kallat ett mitt personliga ord i
nykterhetsfrågan.

Men jag har trott, — särskildt på grund af innebörden
i ofta hörda inkast mot den s. k. absolutismen, — att
åtskilliga rätt vanliga missförstånd törhända skulle kunna
häfvas och fördomar hos en och annan öfvervinnas genom
klarläggande af de grundsatser, efter hvilka jag i detta
stycke handlar, och som ingalunda i allt samstämma med
hvarje annan absolutists.

Mitt särskilda syftemål har sålunda varit att
öfvervinna den tvekan, hvarmed jag vet, att så många
verkliga nykterhetsvänner betrakta det som de kalla
absolutistens ensidighet och öfverdrift. Men jag är å andra
sidan medveten om, att ett och annat i det följande torde
komma att skorra i öronen kanske lika mycket hos dem
som, praktiskt sedt, äro mina meningsfränder som hos mina
motståndare.

Mina uttalanden vilja blott fattas som uttryck för min
personliga öfvertygelse; denna deras starkt personliga färg
är det, som nödgar mig att, ej utan själföfvervinnelse, tala
åtskilligt om mig själf.

Nykterhetsvän har jag varit ända sedan min tidigaste
ungdom. De mest alkoholstarka dryckerna, såsom brännvin
och konjak, har jag aldrig begagnat annat än som
medicin. Men s. k. absolutist har jag först långt senare
blifvit. Dessförinnan använde jag någon gång ett glas öl
till maten och drack vid högtidliga tillfällen vin, båda
delarna dock ytterst måttligt, så att, om man mäter
enbart efter alkoholkvantiteten, var jag sannolikt redan
såsom »moderat» mera »absolutist» än en stor mängd af dem
som antagit denna benämning.

Hvad var det då under sådana förhållanden som vann
mig för den uttalade s. k. absolutistiska ståndpunkten?

Jag vanns ej på någon teoretisk öfverbevisnings väg.
Tvärtom bekänner jag uppriktigt, att det som länge höll
mig tillbaka var just en del teorier och synpunkter inom
den organiserade nykterhetsverksamheten, med hvilka man
ville s. a. s. dogmatiskt fixera absolutismen, men som jag
för min del ej gärna ville ens få sken af att godkänna.

Dit räknar jag den ensidigt medicinska synvinkel man
ofta anlagt på frågan, och ur hvilken hvarje, äfven det
minsta kvantum alkohol räknas såsom ett farligt gift, och
äfven det mest måttliga bruk däraf såsom för den
mänskliga organismen fördärfbringande. Detta stred alltför
uppenbart mot den erfarenhet jag menar mig hafva gjort
och den härpå byggda personliga öfvertygelse, som jag ej
utan osanning kunde uppgifva. Det var för mig alltid
alkohol<i>missbruket</i>, omåttligheten, som var den egentliga
fienden, hvilken det först och sist gällde att bekämpa, låt
sedan också vara, att gränsen här gifvetvis är flytande
och svårbestämbar.

Hvad den s. k. läkarekommittén i sitt betänkande yttrar
vid värdesättandet af alkoholen såsom njutningsmedel, det
anfäktar därför ej i minsta mån den nykterhetsståndpunkt
jag vill intaga; i sak är jag ej kompetent att yttra mig
om uttalandets profhållighet.

Lika litet som åt en ensidig medicinsk synpunkt kunde
jag gifva rätt åt den moraliskt-religiösa uppfattning, som
såsom ett kristendomens ovillkorliga, bindande moralbud
frambär den abstrakt-allmängiltiga dogmen: »allt njutande
af alkohol är synd; därför måste likhetstecken sättas mellan
kristen och absolutist». Både mitt kristliga sannings- och
frihetsbegrepp måste uppresa sig mot sådan lättvindig etik.

Och alla de försök som gjorts att efter denna regel
omforma Nya Testamentets utsagor om Kristi och apostlarnes
ord och handlingar, de endast bortstötte mig såsom
uttryck, visserligen omedvetna, för en bevisföring och en
taktik, som företer släkttycke med det ryktbara:
»ändamålet helgar medlen».

Men den. s. k. absolutismen behöfver icke dylika sköra
stöd; den är för god för att genom dem misskrediteras.

Det är min lifliga öfvertygelse, att de segrar för saken
man menar sig vinna med sådan argumentering djupare
sedt äro föga värda; däremot återverka dylika missgrepp,
om än så ärligt och välment gjorda, rent af inbjudande till
opposition från de ingalunda minst tänkandes och
omdömesgillas sida. Jag känner personligen icke så få verkliga
nykterhetsvänner, som just af dylik ohållbar
argumentering jämte däraf härflytande förhastade och orättvisa
domar känt sig bortstötta och hvilkas passivitet i det mera
systematiskt bedrifna nykterhetsarbetet just häraf är att
förklara, om den än efter mitt sätt att se ej därmed
rätteligen försvaras.

Det besannar sig här såsom på alla områden, att en
politik, som ej har fullviktig sanningsbarlast, kränger förr
eller senare öfverända; vi förmå intet emot sanningen,
äfven om vi mena oss gå åstad i de ädlaste afsikter.

Det ligger mig därför i sakens eget intresse hårdt om
hjärtat att betona: låt oss i nykterhetsarbetet alltid gå
fram endast efter <i>fullt klara, hållfasta grundlinjer;</i> saken
förlorar i längden intet, men vinner allt därpå!

Men nu förstår jag mer än väl, att det hittills sagda
kan förefalla vara en nog så underlig inledning till mitt
svar på frågan, hvarför jag är absolutist. Kanske det t. o. m.
tyckes en och annan peka i rakt motsatt riktning.

Mitt svar blir helt enkelt detta: det för mig afgörande,
det som för mig ställt hela denna stora fråga i dess rätta
ljus, det är, om man så vill kalla det, den <i>kristligt sociala
synpunkten</i>, eller, som jag hellre ville uttrycka mig,
<i>samhörighetskänslan med vårt af dryckesseden svårt hemsökta
folk;</i> det är den, som nödgat mig att blifva s. k.
absolutist. Det är samma sak, samma synpunkt jag urgerar, när
jag säger: kärlekens kraf att göra allt hvad jag förmår till
de mångas hjälp, som i vårt fosterland direkt och indirekt
lida under rusdryckseländet, detta kraf har för mig
antagit den bjudande maningens form: »tag ut steget och
blif absolutist». Det djupast sociala motivet blef härvid
ett med det djupast kristliga.

Ju mer jag sett ut öfver vårt folk och begrundat,
hvilken outsäglig och omätlig skada rusdryckerna vållat och
alltjämt vålla, en skada så stor, att ur social synpunkt
knappt någon därmed jämförlig kan uppvisas, desto mer
klart här det blifvit för mig: jag står här, äfven om jag
själf ej tagit någon skada, inför ett <i>folkgift</i>, så
ödeläggande, att jag bör känna mig uppfordrad göra allt för att
få det aflägsnadt ur folkkroppen.

Och det närmast liggande, såväl som det mest verksamma,
synes mig då vara: befatta dig ej med dessa drycker!

Nu invänder man genast, såsom det invändts tusen
gånger: det är så mycket annat, som är skadligt: tobak, ja
äfven kaffet; hvarför ej gå lika radikalt tillväga
därvidlag? Jag svarar: intetdera kan såsom en folkfördärfvande
skada jämföras med rusdryckerna. Äfven med fara att
trötta genom upprepande af ofta påpekade siffror och fakta,
vill jag för att motivera den starka benämningen <i>folkgift</i>
erinra om, att rusdryckerna pålägga vårt folk en årlig
utgiftsskatt af 120,000,000 kronor; att öfver 75 % af
fängelsernas offer mer eller mindre direkt hafva att räkna
rusdrycksbruket såsom närmaste orsak till sitt elände; att
fångvårdsstyrelsen beräknat besparingen för statsverkat,
<i>om</i> rusdryckerna kunde afskaffas, till 1,200,000 kr.
årligen; att sjukhus och hospital till en mycket stor grad
befolkas af sådana, som lida eller fått sitt lidande
förvärradt genom följder af rusdryckerna; att en
omisskännlig fysisk och moralisk degeneration kommer som en
dom öfver hvarje folk, som ej skakar af sig
rusdryckernas tyranni; att den som i lyckliga hem ser ett sundt
folklifs största goda och tryggaste värn, måste i
rusdrycksmissbruket se folkfienden framför andra, hemmens
lyckosköflare i allra största utsträckning. — —

Därför att jag som präst haft så öfvermåttan rika
tillfällen att i församlingslifvet, på sjukhus och fängelser
konstatera allt detta: <i>därför är jag absolutist</i>.

Min väg till denna ståndpunkt har emellertid icke
gått brådstörtadt, utan steg efter steg. Det har varit
praktiska synpunkter och erfarenheter som en efter annan
varit de bestämmande.

När jag som student, framförallt under värnpliktstiden,
såg det omåttliga bruket, särskildt af den bildade
ungdomens mest förföriska rusdryck, punschen, så kunde jag
ej annat än med afsmak vända det njutningsmedlet
ryggen för alltid. När jag åtskilliga år senare i
hufvudstaden bland dess arbetare fick nästan dagligdags bevittna,
hur ölfloden fördränkte deras hälsa, hemfrid och hela
lifslycka — en tränad stockholmsarbetare kan konsumera ända
till 36 buteljer öl på dagen! — då bröt jag lika afgjordt
med bruket af öl.

Men det sista steget, afståendet äfven af vin vid
högtidstillfällen, det återstod ännu. Det som härvidlag
öfvertygade mig var — jag har redan antydt det — en växande
känsla af samhörighet och medansvar med vårt folk. Jag
tyckte mig allt tydligare se — månne jag då såg vilse?
—, att det här ej gällde blott den eller den drycken, utan
att det var en mycket djupt inrotad <i>folksed</i>, en
<i>dryckessed</i>, mot hvilken det gällde att taga upp kampen på
allvar och på det sätt som bäst verkligen leder till
frigörelse och seger.

Och mot en sekelgammal, segt inbiten folksed hjälper
det enligt min fullvissa öfvertygelse icke med några
halfverande modifikationer; det kräfves kraftigare vapen.

Mot rusdrycksseden i dess finare såväl som gröfre
former måste absolutismens folksed arbetas fram.

Moderatismen har haft sin stora, förberedande betydelse.
Och jag är lika villig som pliktig att skänka denna
nykterhetsståndpunkt skyldig honnör. Rörde man sig allenast
med teorier, så skulle också jag tillerkänna den
obestridligt företräde.

Men däremot håller jag afgjordt före, att den såsom
kampmedel mot dryckesseden icke längre har ens
tillnärmelsevis samma kraft och samma utsikter att föra till
seger som absolutismen. Den är därtill alldeles för
obestämd och svag.

Och till att tända den moteld, som skall kunna hejda
dryckessedens förhärjande vådeld har den, enligt min tro,
icke nog hög värmegrad. Enskilda måttlighetsmän stå för
mig mycket högt både såsom kristligt-etiska
personligheter och såsom gedigna nykterhetsvänner, men jag tilltror
ej den regim de följa, att i det läge, hvari vi befinna
oss, kunna lyfta kärran ur det djupa hjulspår, hvari den
sjunkit ned; kraftigare medel behöfvas.

Obetingadt instämmer jag uti hvad de moderata
framhålla såsom hufvudvillkor för stigande nykterhet,
nämligen ökad upplysning. Man det gör ej tillfyllest. Oeh
f. ö., finnes det väl någon så kraftigt upplysande
argumentering som föredömets? Vill jag med mitt föredöme
verksamt arbeta för vårt folks höjande till ett verkligen
nyktert folk, så är och blir nog <i>i det nödtillstånd hvari vi befinna
oss</i>, den: enda riktigt klara vägen: blif absolutist;!
Jag vill med en bild belysa hvad jag menar. Under en
lektion i fysik kan man nog vid läran om elden nöja sig
med teoretiska framställningar och försiktighetsregler, ja
t. o. m. experimentera en hel del med de farliga lågorna,
som man vet sig behärska. Men, när elden kommit lös
och hotar hela staden, då kommer man ej långt med
sådant; då klämtar storklockan, då bildas vattenkedja, och
det blir arbete af, arbete som går ut på att <i>släcka!</i> Så,
menar jag, är det ock i fråga om arbetet för nykterhet.
Hade vi någorlunda lugna och i stort sedt hjälpliga
förhållanden, så kunde törhända ett väl skött
upplysningsarbete och måttlighetsregler göra till fyllest. Men nu är
rusdryckstrafiken i Sveriges land en vådeld, som hotar
med landsfara. Då måste det klämta i storklockan. Då
måste frivilliga armar bilda kedja för att hjälpa, då kan
jag ej neka att på bästa sätt hjälpa till. Och månne
det då finnes ett kraftigare sätt att klämta, ett mera
enkelt sätt och praktiskt tillika att vara med i
hjälpkedjan, än det, att jag blir absolutist och verkar för
absolutism? Ljöde det ej underligt likgiltigt, om någon
under eldsvådan svarade: »nej; ännu brinner det ej i <i>mitt</i>
hus, och jag tycker ej om vattenblask»; — — något af
ett sådant svar tycker jag mig allt emellanåt höra i mångas
afböjande af den absolutistiska ståndpunkten.

Det hufvudmotiv för min s. k. absolutism, som jag
angifvit vara samhörighetskänslan med vårt alkoholbundna folk,
vinner i styrka genom några ytterligare skäl, som jag vill
andraga till behjärtande.

Den frigörelsekamp, som nykterhetsrörelsen väl måste
erkännas innebära, har hittills i öfvervägande grad
upptagits af de små i samhället med ett relativt fåtal ur de
bättre lottades och »bildades» krets som aktiva
bundsförvandter. Nu är jag för min del alls ingen vän af skarpa
gränser eller uppkonstruerade motsättningar mellan de
olika samhällsklasserna; tvärtom känner jag synnerligen
djupt, hur väl vi alla behöfva hvarandra och bero af
hvarandra; och bristande insikt i denna grundlag är enligt
min tro en grundorsak till de sociala stridernas
hänsynslöshet. Och de vedertagna etiketterna »öfverklass» och
»underklass» äro mig motbjudande.

Men just därför finner jag det så beklagligt, att en
rörelse, som, om någon, har det helas bästa som sitt mål,
ej skall i lika hög grad vinna förstående från deras sida,
som i samhället stå på de högre trappstegen. Anledningen
härtill kan säkerligen sökas i flerehanda omständigheter,
t. ex. i politiska kombinationer och färgbeteckningar på
nykterhetsrörelsen, som förefalla mindre tilldragande, men
som icke ha något nödvändigt sammanhang med saken,
och därför försvinna i samma mån den omfattas med
intresse från alla samhällsklasser. Vidare olämpliga
kampmetoder, som onekligen ofta brustit i skyldig hänsyn till olika
tänkande; eller kanske misstron och motviljan mot en och
annan ovederhäftig agitator af den inom alla
framåtsträfvande rörelser tyvärr förekommande »streber»-typen.

Det står dock för mig fast, att allt sådant borde mer
än väl uppvägas af den förpliktelse, som äfven i denna
djupt ingripande fråga medföljer en högre
samhällsställning. Och då jag talat om, att en ny bättre folksed
måste arbetas fram: från hvilket håll skall väl detta ske,
om ej <i>uppifrån</i>? Ett offer innebär det af de s. k. ädlare
dryckesvarorna. Men, kunna vi på allvar sätta i fråga,
att offerknifven bara skall träffa de simplaste varorna
och vanorna? Undra vi på, om en hel del småfolk har
svårt att fatta äktheten af en moderat ståndpunkt, från
hvilken man säger: låt oss bekämpa de tarfligaste
dryckesvarorna d. v. s. dem som <i>ni</i> företrädesvis haft till buds,
men de finare, d. v. s. <i>våra</i> njutningsmedel, dem offra
vi ej ? Hvilka rika möjligheter till verklig spirituell
ersättning står ej de mera bildade till buds i deras
umgängeslif, möjligheter, som i de flesta fall äro de ringare
förmenade. Det borde ej vara svårt räkna ut, för hvilka
offret i själfva verket blir mest kännbart.

Det synes mig, som om föredömet af hel afhållsamhet
under rådande tidsförhållanden särskildt påkallas af
personer i fostrande och ledande ställning, t. ex. lärare bland
ungdomen, officerare bland sin trupp — där kan ju ej
heller åldersskillnaden såsom i förra fallet åberopas såsom
skiljomärke —; vidare präster bland de många »svaga» i
sina församlingar m. fl.

Härmed,berör jag en ny synpunkt, som också för
frågans allsidiga belysning, bör beaktas. Gäller det att
arbeta fram en ny bättre folksed, så är ingenting mer
angeläget än att <i>vinna ungdomen</i>. Hafva de rätt, som
misströsta om att de äldre släktleden i Sveriges land skola
förmås afstå från de hvardags- och sällskapsvanor, vid
hvilka de vuxit upp och vuxit fast, så måste vi så mycket
mer söka vinna nästa släktled för reformen genom att
söka öfvertyga de unga om, att både hvardagslif och
sällskapslif blott vinna på att frigöras från det obligatoriska
bruket af spritdrycker. Men då säger det sig själft, att
ungdomen med sund instinkt känner kraften i sådan
vädjan dubbelt stark, om den kommer från personer, som i
lifvet själfva följdriktigt praktisera hvad de förorda.

Därför är jag absolutist <i>för ungdomens skull</i>, för att med
största möjliga effekt kunna påverka den att göra sig
urarfva i fråga om den tyranniska dryckesseden.

Invändningarna mot den s. k. absolutistiska
ståndpunkten äro många. Jag ämnar ej här försöka upptaga dem
alla, men några af dem vill jag helt kort beröra.

Den stora hufvudinvändningen, som i otaliga
variationer upprepats, är naturligtvis den, som tyckes så
oemotsäglig: »jag vill häfda min frihet, jag vill icke låta binda
mig genom odrägliga lagbud». Denna invändning har i
all sin skenbara styrka i detta sammanhang det stora
felet, att den alls icke träffar den s. k. absolutism, som
jag förordat. Jag har alltigenom talat om <i>frivillig</i>
absolutism och har ej yttrat ett ord om tvångsabsolutism och
förbudslagstiftning; <i>den</i> sidan af nykterhetsfrågan
ligger utanför mitt ämne. Om <i>den</i> saken vill jag blott i
förbigående såsom min enskilda mening säga: — frågan
är <sp>ofantligt</sp> svårlöst och invecklad, hvilket förvisso
kommer att klart lysa i ögonen, då nykterhetskommitténs
utredning en gång föreligger. Jag är därför ej beredd att
taga afgjord ståndpunkt i den frågan förr än jag mera
allsidigt är i stånd att öfverblicka den. Men på samma
gång står det alldeles klart för mig, att en stor del af
de motskäl, som upptornas <i>emot</i> en lagstiftning i antydd
riktning, har stark bismak af »de obotfärdigas förhinder».
Hvarje god medborgare får och vill för det helas väl finna
sig i åtskilligt, som kännes såsom skrankor för den
enskildes frihet. Tänk t. ex. på förbuden i fråga om opium,
morfin m. m. eller på gällande lotteriförbud o. d.
Något i och för sig orimligt eller någon absurditet ligger
således icke i en förbudslagstiftning, lika litet som någon
det fria folket ovärdig träldom, därest det fria folket
själft på lagens väg ålägger sig sådan själfbegränsning.
Och detta allraminst, <i>om</i> denna väg skulle befinnas vara
den enda till verklig frigörelse för hela vårt folk ur bojor,
i hvilka vi genom sekler varit bundna. — Detta sagdt
mera i förbigående.

Men till dem, som gentemot all absolutism invända: »Jag
vill häfda min frihet», och då med en något för snabb
slutledningskonst taga för gifvet, att detta är liktydigt
med: »Jag bör och vill ej uppgifva ett måttligt bruk
af spritdryckerna», till dem ville jag rikta den frågan:
är det då icke ett lika kraftigt häfdande af min frihet, om
jag, gentemot en kompakt opinion och hundraåriga
sedvänjor säger: »nej, jag dricker ej»?

Jag måste tillstå, att det förekommer mig, som om man
i detta hänseende ofta talade om friheten på ett ganska
ensidigt sätt, ja, så ensidigt, att det redan därför kan
vara värdt att praktiskt häfda, att en fri man
behöfver ej dricka de eller de dryckerna, därför att far och
farfar gjort det och tusende andra göra det. Jag tror
i sanning icke, att det är rättvist dömdt, när man
förmenar, att de som säga nej till de starka dryckerna äro
mindre fria än de som säga ja; törhända är det ofta nog
alldeles tvärtom.

En smula mod behöfs det kanske att gå mot strömmen;
det är få saker som öfva starkare tryck på äfven eljes
själfständiga naturer, än de socialt-konventionella bruken.
Och nu är det ju bruk, att äfven i kretsar, där man visst
icke hyllar någon omåttlighet, vid festliga tillfällen <i>skall</i>
förekomma kanske 8 à 10 slags spritdrycker. Det verkar
ju då nära nog revolutionärt att yrka på afskrifning af
alltsammans.

Men det har af ålder varit svenskt kynne att ej rygga
tillbaka för sådant, som kräfver en smula beslutsamhet.
Och för öfrigt, så synnerligen stort mod borde ej numera
behöfvas. Isen är bruten. Verklig manhaftighet
uppskattas numera efter andra grunder än duktighet vid
glaset. Och man kan t. o. m. utan att synas ohöfvisk vid
själfve konungens bord besvara hans öfliga bordshälsning
utan vin i glaset.

Låt mig till sist med några ord bemöta den gensaga,
som ej så sällan uttalas, när man säger: »er absolutism
är bara inkonsekvens, godtycklighet och därmed tomt sken.
Ni dricka med god smak era mycket alkoholsvaga
drycker, men alkoholen är där ändå, och med t. ex. fördubblad
konsumtion han I ändå fått i er lika mycket alkohol, som
med halfva kvantiteten af en dubbelt alkoholstark dryck».

Den gensagan skulle under vissa förhållanden, som man
ju lätt kan framkonstruera, kunna blifva träffsäker nog.
Men, dels glömmer man, hvad dock all erfarenhet
nogsamt bestyrker, att det är de starka, ej de svaga
dryckerna som locka att »fördubbla konsumtionen», dels utgår
hela resonnemanget från ett pressande af ordet absolutism,
som är, åtminstone för min ståndpunkt, främmande, och från
den totala frånvaron af alkohol såsom kärnpunkten i den
absolutistiska ståndpunkten. För min del har jag redan
i det föregående reserverat mig mot en sådan tolkning.
Jag har med afsikt mestadels begagnat uttrycket »<i>s. k.</i>
absolutist». Jag vet mer än väl, att hvarken jag eller
någon annan är absolutist, om ordet fattas i bokstaflig,
kvantitativ mening. Men detta bekymrar mig ej det
ringaste, lika litet som det i minsta mån försvagar den
ståndpunkt jag förfäktar.

Mitt nykterhetsintresse går ut på att motarbeta
bruket af alla de drycker som faktiskt i det dagliga lifvet
bidraga till vårt folks trälbundenhet under en osund och
fördärflig dryckessed. Och detta intresse är det jag anser
bäst tillgodoses genom den — jag medgifver det gärna —
något »relativa absolutism» — om jag får begagna det
uttrycket —, som jag sökt karaktärisera och förorda.

Så mycket lättare borde, synes det mig, de s. k.
moderata kunna förstå denna ståndpunkt. Det är ju i själfva
verket blott så, att gränspunkten på grund af en
dyrköpt erfarenhet, således af praktiska skäl, flyttats ett
viktigt steg på skalan i riktning hän emot nollpunkten. Den
s. k. absolutismen är, om man så vill, bara en utvecklad
moderatism.

Mycket viktigt och för nykterhetssakens framgång
betydelsefullt synes det mig vara, att de olika grupperna
af verkliga nykterhetsvänner, som vilja ett positivt,
målmedvetet arbete, och ej vilja stelna i dogmatiska
dispyter, lära att betrakta hvarandra som bundsförvandter, ej
såsom motståndare.

Det är på denna det praktiska nykterhetsarbetets
täflingsbana, som jag är förvissad om, att den s. k.
absolutistiska linjen skall bevisa sina ojämförliga
företräden.

Så har jag sökt lämna ett svar på frågan, hvarför jag
är s. k. absolutist. Mycket skulle det glädja mig, om
någon genom detta finge en väckelse till att på allvar
fråga sig själf: »<i>Hvarför är jag det icke?</i>»
<img></img>
</chapter>

<chapter name="Skrifter, utgifna af Svenska Sällskapet för Nykterhet och Folkuppfostran">
<h2><small>Skrifter, utgifna af</small>
Svenska Sällskapet för Nykterhet och Folkuppfostran,
<small>det år 1837 stiftade Svenska Nykterhetssällskapet.</small></h2>

<table>
<td 2 c><big>1895—1900.</big>
<td 2 c>Samtliga dessa skrifter äro utgångna.
<td 2 c><big>1901:</big>
<td r>I.<td><b>Lövgren, N.,</b> Huru bör prästen förhålla
sig till tidens nykterhetsrörelse?
<td r>II.<td><b>Schulthess, F.,</b> Nykterhetsrörelsen i
Tyskland. 2.<footnote>Utgången.</footnote>
<td r>III.<td><b>Brendel, C.,</b> Huru mycket drickes för
närvarande i Tyskland?
<td r>IV.<td><b>Almquist, E.,</b> Spritens inflytande på
arbetet enligt Kræpelinska skolans
undersökningar.<footnote>Utgången.</footnote>
<td r>V.<td><b>Helenius, M.,</b> Alkohol och lifslängd.<footnote>Utgången.</footnote>
<td 2 c><big>1902:</big>
<td r>I.<td><b>Wieselgren, S.,</b> Ölet och
Göteborgssystemet. Föredrag vid 1902 års
förbudskongress.<footnote>Utgången.</footnote>
<td r>II.<td><b>Meddelanden från arbetsfältet.</b>
Årsberättelse.
<td r>III.<td><b>Almquist, E.,</b> Om spritdryckernas verkan.
Föredrag för ungdomen.<footnote>Utgången.</footnote>
<td r>IV.<td><b>Nilsson, E.,</b> En viktig och betydelsefull
fråga i vår värnpliktsutbildning.<footnote>Utgången.</footnote>
<td r>V.<td><b>Beckman, E.,</b> Ölet under bolagssystemet.
Skandinaviska grundsatser tillämpade i
England.
<td 2 c><big>1903:</big>
<td r>I.<td><b>Berglund, A.,</b> Norrbottningen och den
legaliserade sprithandteringen.<footnote>Utgången.</footnote>
<td r>II.<td><b>Dalhoff, N.,</b> Redningshjem for
drickfældige.<footnote>Utgången.</footnote>
<td r>III.<td><b>Lundborg, H.,</b> Alkohol och
sinnessjukdomar.<footnote>Utgången.</footnote>
<td r>IV.<td><b>Nilsson, Sofi,</b> Om matlagning i enklare
hem. 4:e uppl.
<td r>V.<td><b>Rudin, W.,</b> Människosjälens odödlighet.<footnote>Utgången.</footnote>
<td 2 c><big>1904:</big>
<td r>I.<td><b>Boy, Bengt H.,</b> Alkoholens inverkan på
skjutförmågan.<footnote>Utgången.</footnote>
<td r>II.<td><b>Milow, Cecilia,</b> Älskar du ditt fosterland?
3:e uppl.
<td r>III.<td><b>Nilsson, Paul,</b> Gudsfruktans betydelse
för landets försvar. Ord till de
värnpliktige.<footnote>Utgången.</footnote>
<td r>IV.<td><b>Santesson, C. G.,</b> Några tankar och
önskemål i alkoholfrågan. 2:dra uppl.<footnote>Utgången.</footnote>
<td r>V.<td> <b>Rudin, W.,</b> Vår ansvarighet.<footnote>Utgången.</footnote>
<td 2 c><big>1905:</big>
<td r>I.<td><b>Nilsson, E.,</b> Sanitär folkuppfostran. Ett
förgångsfolk i hälsovård.<footnote>Utgången.</footnote>
<td r>II.<td> <b>Lundborg, H.,</b> Om alkoholens inflytande
på afkomman.<footnote>Utgången.</footnote>
<td r>III.<td><b>Rudin, W.,</b> Tillvarons problem.<footnote>Utgången.</footnote>
<td r>IV.<td><b>Almquist, E.,</b> Nykterhetsarbetet och
sedligheten.<footnote>Utgången.</footnote>
<td r>V.<td><b>Meddelanden från arbetsfältet.</b>
Årsberättelse.
<td 2 c><big>1906:</big>
<td r>I.<td> <b>Wieselgren, S.,</b> Förfelade lif. 2:dra uppl.<footnote>Utgången.</footnote>
<td r>II.<td><b>Hedborn, K.,</b> Tuberkulosen och
alkoholismen.<footnote>Utgången.</footnote>
<td r>III.<td><b>Hult, K.,</b> Om bildning. Dess villkor och
mål.<footnote>Utgången.</footnote>
<td r>IV.<td><b>Almquist, E.,</b> Förhållandet mellan man
och kvinna ur hygienisk synpunkt. 2:dra
uppl.
<td r>V.<td><b>Meddelanden från arbetsfältet.</b>
Årsberättelse.
<td 2 c><big>1907:</big>
<td r>I.<td><b>Lindroth, L.,</b> Några hinder för en god
uppfostran.<footnote>Utgången.</footnote>
<td r>II.<td><b>Nilsson, E.,</b> Alkohol och hjärnarbete.<footnote>Utgången.</footnote>
<td r>III.<td><b>Nilsson, P.,</b> Sångens betydelse.<footnote>Utgången.</footnote>
<td r>IV.<td><b>Meddelanden från arbetsfältet.</b>
Årsberättelse.
<td 2 c><big>1908:</big>
<td r>I.<td><b>Rudin, W.,</b> Om beundran.<footnote>Utgången.</footnote>
<td r>II.<td><b>Milow, Cecilia,</b> Hvad kräfver Sverige
utaf dig?<footnote>Utgången.</footnote>
<td r>III.<td><b>Meddelanden från arbetsfältet.</b>
Årsberättelse.
<td r>IV.<td><b>Almquist, V.,</b> Kvinnoöden.<footnote>Utgången.</footnote>
<td 2 c><big>1909:</big>
<td r>I.<td><b>Wieselgren, S.,</b> I Vesterstad. Drag ur
P. Wieselgrens lif 1838—1847. 2:dra uppl.<footnote>Utgången.</footnote>
<td r>II.<td><b>Meddelanden från arbetsfältet.
1908—1909.</b>
<td r>III.<td><b>Mannström, O.,</b> Arf och ansvar. Bilder
och maningsord, ungdomen tillegnade.
2:dra uppl.<footnote>Utgången.</footnote>
<td r>IV.<td><b>Byström, J.,</b> Hvad är
nykterhetsverksamheten?<footnote>Utgången.</footnote>
<td 2 c><big>1910:</big>
<td r>I.<td><b>Rudin, W.,</b> Solidaritet och individualitet.<footnote>Utgången.</footnote>
<td r>II.<td><b>von Scheele, K. H. Gez.,</b> Ett fattas dig.<footnote>Utgången.</footnote>
<td r>III.<td><b>Nilsson, E.,</b> Dödligheten bland städernas
män.<footnote>Utgången.</footnote>
<td 2 c><big>1911:</big>
<td r>I.<td><b>Rudin, W.,</b> Nykterhet och kristendom.<footnote>Utgången.</footnote>
<td r>II.<td><b>Lönegren, E.,</b> Den nya könsmoralen.
<td 2 c><big>1912:</big>
<td r>I.<td> <b>Mannström, O.,</b> Ungdomslifvets rikedom.
2:dra uppl.
<td r>II.<td><b>Lönegren, E.,</b> Hvarför jag är s. k.
absolutist.
</chapter>
<chapter name="En tidskrift för hem och ungdom är Illustrerad Tidskrift">
<table o>
<td><h3>En tidskrift för hem och ungdom är</h3>
<td><img><big>ILLUSTRERAD TIDSKRIFT</big> FÖR UNG OCH GAMMAL</img>
<td c>utgifven af
<td c><h3>Svenska Sällskapet för Nykterhet och Folkuppfostran.</h3>
<td c>Redigerad af <big><b>OSCAR MANNSTRÖM.</b></big>
</table>

<b>Två</b> 20-sidiga nummer i månaden. — <b>Hundratals</b> valda
illustrationer per år. — <b>Svenskt porträttgalleri</b> (12 taflor, lämpliga
till inramning). — Berättelser, dikter, krönikor, reseskildringar,
litteraturanmälningar, program för ungdomsaftnar m. m.

Medarbetare: <b>Manfred Björkquist, Carl Edquist, Fanny Ekenstierna,
Karl Fries, Sten Granlund, Carl Svenson-Graner, Aug. Hesslén, Hans
Key-Åberg, Bertil Malmberg, E. Melander, V. Monte||, Jeanna
Oterdahl, Ebba Ramsay, V. Rudin, Runa, F. Schulthess, R. Sundström,
Ida Trotzig, Gustaf Ullman, A—der</b> m. fl.

<h2><i>God, omväxlande, intressant och lärorik läsning!</i></h2>

Pris för år 3 kr., <sup><small>3</small></sup>/<sub><small>4</small></sub> år 2:45, <sup><small>1</small></sup>/<sub><small>2</small></sub> år 1:70, <sup><small>1</small></sup>/<sub><small>4</small></sub> år 95 öre,
postarvodet inberäknadt. Vid rekvisition af minst fem ex. från Svenska
Sällskapet för Nykterhet och Folkuppfostran 20—33 % rabatt.

<tab><tab><b><i>Ur pressens omdömen:</i></b>

Vi behöfva en sådan tidskrift. Och vi behöfva göra den känd och spridd.

Vi behöfva god förströelseläsning. Hvad ha vi att ta i handen, när en
ledig stund skall utfyllas och vi hvarken vilja eller orka ta till det slags
läsning, som är mer eller mindre ett arbete? Allra minst motsvarar dagens
tidning hvad vi då begära. Eller när vi efter slutadt arbete samlas i familjen
då är det bra att ha någonting att samlas omkring. Kanske hålla vi i vår
tid på att glömma bort familjen och vänja oss vid att tillbringa de lediga
stunderna utom hemmet. — — — — — — — — — — — —

Lite hvar har nog en ungefärlig föreställning om hvad han önskar sig. Men
den tycktes vara utdöd, konsten att göra god svensk, bildande
förströelseläsning, utan sensation, stilla hvilande, värmande, i verklig mening gifvande god
förströelse.

Jag vill erkänna, att jag inte kände till Ill. Tidskrift. Väl hade jag sett
den och litet ögnat i den. Men nu har jag läst den nyss afslutade andra
årgången. Och gjort det med stigande tillfredsställelse. Den tycks bjuda just
det efterlängtade och inte bara vara ett nytt klent surrogat till dem vi förut
ha. Den är inte ett sammankrafs från världens alla hörn, utan skönjbar
mening, ägnadt att nära tidens oro och för ytliga en redan förut ytlig smak.
Den präglas af djup kristlig, fosterländsk och verkligt sund ande.
Nykterhetssaken framhålles på ett fint och värdigt sätt. Likaså djurskyddssaken.
Historiska artiklar, biografier och reseskildringar omväxla med berättelser och dikter.
Illustrationerna äro både många, intressanta och väl utförda. Såväl innehåll
som form måste tillfredsställa äfven en kräsen smaks fordringar. På samma
gång besitter tidskriften den ädla enkelhet, som gör den i hög grad ägnad att
sätta i händerna också på en enklare publik.

Denna tidskrift bör finna en gifven plats i de kristna hemmen, särskildt
prästhemmen, bredvid kyrko-, församlings- och missionstidningarna. Och den
förtjänar att finnas och läsas i de svenska hemmen i allmänhet lika väl som
i läsrum af alla slag icke minst på våra exercisplatser, där många
läshungriga ungdomar med stor glädje skulle ta emot den. I dessa det myckna
läsandets och bokproducerandets tid är det af största vikt, att det fullödiga får
sin plats.<tab><tab><tab>(S<i>vensk Kyrkotidning.</i>)

<h2><small>En tidskrift för lärare och uppfostrare.</small></h2>

Tidningar och tidskrifter växa upp som svampar ur marken. Detta svar
får man ofta, då man rekommenderar någon ny publikation eller för den
tilltalade okänd sådan.

Repliken är befogad, men den löser likväl ej från förpliktelsen att pröfva
allt och behålla det goda. Ju större rikedom, desto svårare urval men också
mycket nödvändigare.

För dem, som redan känna till Svenska sällskapets för nykterhet och
folkuppfostran traditioner och sträfvanden torde anbefallning af tidskriften i fråga
vara öfverflödig. Till dem riktas blott maningen: Skynda att prenumerera!

Sedan blott några få ord till andra, som ej så noga känna till detta
sällskaps sträfvanden.

Jag har tillåtit mig kalla Illustrerad Tidskrift en tidskrift för lärare och
uppfostrare. Det framgår dock af underrubriken, att tidskriften ej vill vara
något fackorgan med pedagogiska regler och råd och ändlösa meningsutbyten.
Den är, som den säger, en tidskrift för »ung och gammal». Den är vidsynt
och vidhjärtad, men saknar den sortens »mångsidighet», som är så utmärkande
för de rena affärsföretagen på det litterära området. En allvarlig lifsriktning
behöfver ej befara att i Illustrerad Tidskrift möta något, som offrar åt det
smaklösa eller sedeslösa eller utplånar gränserna mellan godt och ondt.
Tidskriften redigeras tydligen från den förutsättningen, att kulturens, konstens,
humanitetens förrådshus äro tillräckligt försedda för att ge lifvet behöflig
rikedom och omväxling utan tribut åt förvända smakriktningar.

Anmälaren har i denna tidskrift enligt sin mening funnit något af det
bästa tiden ger och tiden behöfver. Särskildt i ungdomsarbetet har den
varit till ovärderlig hjälp.<tab><tab>J. Lindfors (<i>Gäfleposten</i>).
<h2><small><i>Ur pressens omdömen om Illustrerad Tidskrift:</i></small></h2>

Är det någon, som minnes »Förr och nu»? Gamla årgångar inbundna i
starka band, där vi barn fingo bläddra och leta gubbar och med åren — ty de
stodo sig i årens längd — läsa roliga berättelser av Onkel Adam och Lea,
instruktiva bitar i historia och naturvetenskap, lösa tankegåtor. Härliga gamla
böcker att ta till under regnvädersdagar och kring det runda matsalsbordet
under taklampan, när det var »vinter ute, varmt och trefligt inne». Den och
dylika familjejournaler ha gått ur tiden, sörjda och saknade.

Hvad ha vi nu i stället? Inte vilja vi mata vår ungdoms läshunger med
tidningar, hvilkas hufvudsakliga innehåll utgöres af ideliga tyska romaner och
halfgoda efterbildningar af sentimentala tyska taflor. Men hvad skola vi ta till?

Det Svenska Sällskapet för nykterhet och folkuppfostran, som uträttat så
mycket annat riksnyttigt, har äfven här funnit på råd. Dess <i>Illustrerad
tidskrift för ung och gammal</i> är de gamla trefliga och goda familjejournalerna
i ny och efter denna tidens kraf lämpad gestalt. Dess innehåll är prägladt
af en osvikligt god och förfinad smak, det är fullständigt opolitiskt, men klart
fosterländskt, det är frimodigt kristligt, nykterhetsvänligt och nyktert
djurskyddsvänligt. Illustrationsmaterialet står öfver allt beröm. Se blott det
utomordentligt goda julnumret! Och därtill en hel rad af bilder af svenska
statens och kyrkans stormän, icke några grella »planscher», utan verkligt fina
reproduktioner, som ge prydnad och festlighet åt t. e. ledsamma skolväggar.

De kristna hem, som sätta värde på läsning, som lämpar sig för hela huset
— likaväl vid en ledighetsstund i köket som inne bland ungdomarna — skola
utan tvifvel känna sig tacksamma mot Svenska sällskapet för denna
publikation, som är så lite anlagd på förtjänst och i så hög grad anlagd på att vara
till nytta och glädje.

Priset är för helt år 3 kr. Anskaffa den i ungdomsföreningarnas läsecirklar!
Ge den i present till dem du vill glädja på ett varaktigt sätt med verkligt
god läsning!<tab><tab><tab>(<i>Sveriges Ungdom</i>).

<img></img>
</chapter>
<chapter name="Skrifter, utgifna af Svenska Sällskapet för Nykterhet och Folkuppfostran:">
<img></img>
<h3>Skrifter, utgifna af Svenska Sällskapet för Nykterhet
och Folkuppfostran:</h3>

<i><b>Årsserierna 1901—1912,</b> se sid. 3 å omslaget!</i>

<big><b><i>Allmänwyttiga småskrifter:</i></b></big>
<table>
<td r>I.<td><b><i>I Sjötorpet.</i></b> Af <i>Mathilda Langlet</i>. 4:e uppl. 1913.
<td r>II.<td><b><i>Den lilla hönsboken.</i></b> Af en erfaren hönsskötare. 3:e nppl. 1911.
<td r>III.<td><b><i>Om sparsamhet.</i></b> Några ord till de unga. Af <i>Axel Lindberg.</i> 1906.<footnote>Utgången.</footnote>
<td r>IV.<td><b><i>Hvad Anders lärde i Amerika.</i></b> Hans egen berättelse, uppteckn. af <i>M.</i>
2:a uppl. 1908.<footnote>Utgången.</footnote>
<td r>V.<td><b><i>Renlighet.</i></b> Af <i>J. A. Särner.</i> 1907.<footnote>Utgången.</footnote>
</table>

*

<b>Om matlagning i enklare hem.</b> Af Sofi Nilsson. 4:e uppl. 1912.

<b>Flaggan opp!</b> Svensk sjömanskalender. 2:a uppl. 1911.

<b>Trädgårdsbok för Norrland.</b> Af Robert Mörner. 1912.

*

<b>Boktitlar ur vår senaste mansålders svenska bokskatt.</b> Urval till
ledning vid bildande och fullföljd af folkbibliotek. 1904.<footnote>Utgången.</footnote>

<b>Boktitlar ur vår senaste mansålders svenska bokskatt.</b> Tillägg I
(1904—1907). 1908. — Tillägg II (1907—1908). 1909. —
Tillägg III (1909). 1910. — Tillägg IV (1910). 1911. —
Tillägg V. 1913.

*

<i><big><b>Svenska Sällskapet för Nykterhet och Folkuppfostran,</b></big>
byrå: <b><sp>Vasagatan 9</sp>, Stockholm, 1,</b> tillhandagår kostnadsfritt med råd
och upplysningar rörande folkbibliotek (socken-, församlings-, skol-,
förenings-, regementsbibliotek), ombesörjer inköp af för dylika bibliotek
lämpliga böcker till nedsatt pris liksom äfven deras inbindning; tillhandahåller
bokförteckningar till ledning vid val af dylika böcker; uthyr
vandringsbibliotek, på 30—50 band mot 1—2 kronor i månaden och återfraktens
betalande af rekvirenten; upprättar på beställning dylika bibliotek med
alla tillbehör till möjligast billiga pris; anordnar i de fyra nordligaste
länen skolkökskurser med vandrande skolkök på förmånliga villkor, hvarom
närmare i cirkulär, som från byrån kunna rekvireras; sänder på rekvisition
sällskapets skrifter kostnadsfritt till personer, som vilja medverka till
deras gratisspridning.</i>
<img></img>
<table o>
<td c>Stockholm. P. A. Norstedt & Söner 1913.
</table>
</chapter>
