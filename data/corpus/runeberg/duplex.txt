<b>TELEGRAFVERKETS FÖRFATTNINGSSAMLING</b>

Serie B: 40     <img>

Utkom från trycket den 1 Juni 1928
__________________________________

<h1>DUPLEXKABLAR.</h1>

<img>



GÖTEBORG

ELANDERS BOKTRYCKERI AKTIEBOLAG

1928
<h1>Innehållsförteckning.</h1>
*

<b>A.   Allmänna riktlinjer</b>                                                          Sid.
     1.  Dupelkablarnas konstruktion  ..................................    5
     2.  Olika ledningstyper och ledaregrupper .........................    6
     3.  Kapacitetsbalansering .........................................    9
     4.  Plan för balansering och skarvning enligt korsningsförfarndet .   10
     5.  Kapacitetsutjämning ...........................................   11

<b>B.   Skarvning och mätning</b>
     6.  Allmänna föreskrifter för skarvning av duplexkablar ...........   13
     7.  Randomskarven och dess användning .............................   13
     8.  Arbetsbeskrivning för skarvning med paraffinering .............   14
     9.  Skarvning av randomskarvar ....................................   17
    10.  Princip för kapacitetsbalansering .............................   26
    11.  Resulterande obalansvärden vid olika hopskarvning av tvenne
         fyrskruvar ....................................................   31
    12.  Mätinstrument för kapacitetsbalansering .......................   35
    13.  Fel vid kapacitetsobalansmätningarna ..........................   40
    14.  Skarvningsschemats uppgörande .................................   42
    15.  Skarvning av mätskarvar .......................................   44
    16.  Kapacitetsutjämning: princip och mätinstrument ................   47
    17.  Kapacitetsutjämningens utförande: mätningar och beräkningar....   53
    18.  Resulterande obalans- och avvikelsevärden i pupinsektionerna
         efter balansering och utjämning ...............................   57
    19.  Isolationskontroll ............................................   58

<b>C.   Pupinisering</b>
    
    20.  Allmänna synpunkter ...........................................   60
    21.  Pupinspolarnas konstruktion och elektriska egenskaper .........   61
    22.  Olika typer av pupiniserade kabelledningar ....................   62
    23.  Pupinboxarnas förläggning och inskarvning .....................   65
    24.  Plan för pupinboxarnas inskarvning ............................   72
    25.  Kontrollmätningar i samband med pupinboxarnas inskarvning .....   74

   






<b>D.   Förläggning och underhåll</b>

     26.  Längdmätning, karto och skarvningsplaner .................   81
     27.  Förläggningssätt .........................................   86
     28.  Felsökning ...............................................   95

<b>E.   Leveransprovningar</b>

     29. Normalspecifikationen för duplexkablar ....................  102
     30. Allmänna föreskrifter beträffande besiktning och provning
         av dupelkabelleveranser ...................................  109
     31. Kontroll av kablarnas mekaniska och elektriska egenskaper .  110

*
   
<h1>A. Allmänna riktlinjer.</h1>
<b>1. Duplexkablarnas konstruktion.</b>

Duplexkablar benämnas med ett gemensamt namn sådana
kablar, i vilka ledarna äro anordnade så, att av varje
par dubbelledningar en tredje samtalsförbindelse kan
åstadkommas genom duplicering.

De vid Telegrafverket numera använda duplexkablarna
äro uppbyggda enligt Dieselhorst-Martins system. Hur
därvid är anordnat framgår av följande utdrag ur
normalspecifikationen för duplexkablar:

»Två isolerade ledare av viss ledarediameter hopsnos
till ett <i>par</i>, som omspinnes med en bomullstråd. Två
sådana par hopsnos till en <i>dubbelskruv</i>, nedan kallad
skruv. Skruvarna sammanföras i koncentriska lager
av vardera en skruvs tjocklek till en kompakt och
symmetrisk kabel, varvid de successiva lagren lindas
åt olika håll. Varje lager får endast innehålla ledare
med samma ledarediameter.»

I de äldre duplexkablarna voro ledarna fyra och fyra
snodda till verkliga <i>fyrskruvar</i> med de till samma
ledning hörande ledarna diagonalt anordnade liksom
vid vanliga luftledningsfyrskruvar. Då emellertid
de utvunna duplexkretsarna för kablar enligt
detta utförande äro ganska avsevärt underlägsna
motsvarande kretsar för kablar med <i>dubbel</i>skruvar
enligt Dieselhorst-Martins system, använder man
numera så gott som uteslutande duplexkablar enligt
det senare systemet.

På senaste tiden har systemet med <i>fyrskruvade</i>
kablar (<i>Stern</i>kabel) åter tagits upp av tyska
kabelfirmor, varvid man dock gått in för att slopa
duplexkretsarna och endast använda stamledningarna i
fyrskruvarna. Dylika kablar bliva närmast jämförbara
med de vanliga parkablarna. Genom anordnandet av
ledarna i fyrskruvar i stället för i <i>två</i>skruvar (par)
kan man emellertid erhålla ett bättre utnyttjande av
utrymmet inom kabelmanteln, vilket gör dessa kablar
billigare i tillverkning.

När man vill särskilja de olika systemen, använder
man beteckningen <i>dubbelskruv</i> för en skruv med fyra
ledare, snodda enligt Dieselhorst-Martins system,
under det att uttrycket <i>fyrskruv</i> reserverats för en
fyrledareskruv med diagonalt anordnade stamledningar
(Sternkabel). I det följande, där det endast är fråga
om duplexkablar enligt Dieselhorst-Martins system,
användas dock utan åtskillnad uttrycken dubbelskruv,
fyrskruv och skruv för att beteckna en <i>skruv med
fyra ledare</i>.




Skruvningens ändamål är att få de i de olika 
ledningskretsarna (stam- och duplex) ingående 
branscherna symmetriskt belägna till övriga 
ledningskretsar i kabeln, och sålunda nedbringa 
den induktiva och kapacitiva överhörningen mellan
kretsarna.

För att förhindra överhörning mellan ledningskretsar 
i olika skruvar utföras därvid kablarna så, att för 
två bredvid varandra liggande skruvar snoningarna
såväl av de fyra paren som av de två dubbelskruvarna 
utföras med olika stigning. Den förutnämnda 
normalspecifikationen för duplexkablar föreskriver
härom som följer: »Varje lager skall innehålla tre 
skruvtyper A, B och C. Av C-typen inlägges i varje 
lager endast en skruv, märkskruv. Övriga skruvar i 
lagret utgöras följaktligen av omväxlande A-typ och 
B-typ. Lager med udda antal skruvar komma då att 
innehålla lika antal A- och B-skruvar, och i lager 
med jämnt antal skruvar skall antalet A-skruvar vara 
<i>en</i> mera än antalet B-skruvar. Skillnaden i stighöjd 
för vilket som helst av de fyra paren i två 
angränsande dubbelskruvar i samma lager skall vara 
minst 40 mm. Skillnaden i stighöjd för två angränsande 
dubbelskruvar i samma lager skall vara minst 35 mm.

Färgen på den yttre pappersomspinningen kring ledarna 
skall för paren i A-skruvarna vara resp. röd och grön, 
i B-skruvarna blå och vit samt i C-skruvarna röd och 
blå.»

För att särskilja paren i skruvarna benämnes i det 
följande det ena paret <i>vitt</i> och det andra <i>svart</i> enligt 
nedanstående tabell 1.

<tab><b>Tabell 1.</b>
+===============================================+
| Parens färg vid olika skruvtyper | Beteckning |
+--------+-------+-------+---------+------------+
|  röda  |  blå  |  röda |  röda   |  <i>svart</i> par  |
|  gröna |  vita |  blå  |  orange |  <i>vitt</i>  par   |
+--------+-------+-------+---------+------------+

<b>2. Olika ledningstyper och ledaregrupper.</b>

De i duplexkablarna framförda ledningarna kunna vara 
av <i>tvåtråds-</i> eller <i>fyrtråds</i>typ.

Den förra typen av ledningar användes för alla 
landsledningar samt med eller utan inlänkade överdrag 
för de flesta interurbanledningar.





Fyrtrådsledningarna äro avsedda endast för längre
viktigare förbindelser och äro alltid försedda med
telefonöverdrag. Vid fyrtrådssystemet erfordras för
varje förbindelse tvenne ledningskretsar, en för
vardera talriktningen. Vinsten med detta system,
jämfört med det för kortare förbindelser använda
tvåtrådssystemet med <i>en</i> ledning och dubbelverkande
överdrag, är att man här kan använda enkelriktade
förstärkare och sålunda undviker återkopplingsströmmar
i de enskilda överdragen med åtföljande försämring
av talet.

Som regel gäller att på stark pupinisering mer än
4 à 5 tvåtrådsöverdrag ej böra användas i samma
förbindelse.

Den dåliga utnyttjning av ledningarna, som följer
med fyrtrådssystemet, uppväges i någon mån därav,
att man hos fyrtrådsledningarna kan tillåta högre
förstärkning hos överdragen, vilket åter för med sig,
att relativt klena ledaredimensioner kunna användas
för fyrtrådssystemets ledningar.

För stamlinjekablar har vid Telegrafverket som
standard införts ledaredimensionerna 1,3 mm. och 0,9
mm.: 1,3 mm. ledarna för längre tvåtrådsförbindelser,
0,9 mm. ledarna åter för kortare tvåtråds- och alla
fyrtrådsledningar.

Motsvarande dimensioner i Förenta Staterna och
England äro 16 gauge och 19 gauge enl. Brown
& Sharp's dimensionstabell, motsvarande 1,29
resp. 0,91 mm. Dessa dimensioner ha också använts för
kabelanläggningen Stockholm—Göteborg. I Tyskland
och en del andra länder har man gått in för
resp. ledarediametrar 1,4 mm. och 0,9 mm.

Användandet av högre förstärkning vid
fyrtrådsledningarna, utan att störningsfriheten mellan
ledningarna äventyras, möjliggöres därigenom att de
ledningskretsar, som föra tal i samma riktningar,
sammanföras i grupper, varvid grupper med olika
talriktningar omsorgsfullt separeras från varandra
i kabeln.

Figurerna l och 2 visa tvenne tvärsnitt av
stamlinjekabeln Stockholm—Norrköping, delsträckan
Stockholm—Nyköping. Kärnan och de tre innersta lagren
innehålla 1,3 mm. ledare, fjärde och femte lagren åter
upptagas av 0,9 mm. ledarna. Fyrtrådssystemets olika
riktningar äro, som av figurerna framgår, grupperade
i var sin halva av lagren, varvid skruvar avsedda
för tvåtrådsförbindelser användas för att skilja
de olika riktningarna åt. Då, som nämnts, de olika
lagren kablas åt olika håll, inträffar, för kablar
med två intill varandra liggande lager av 0,9 mm. 

ledare, en gång för varje kablingsvarv det
oförmånliga förhållandet som figur 1 åskådliggör,
att grupper avsedda för <i>olika</i> talriktningar, komma
att ligga omedelbart intill varandra. Figur 2 visar
ett tvärsnitt av kabeln ett halvt kablingsvarv
senare. Grupper med <i>samma</i> talriktningar ligga då
intill varandra.
<img>
Fig. 1.

<img>
Fig. 2.

Vid kablar, innehållande olika ledarediametrar
eller avsedda antingen för såväl tvåtråds- som
fyrtråds-ledningar eller för enbart fyrtrådsledningar, indelas ledarna
i <i>ledaregrupper</i>. Till en och samma ledaregrupp höra
därvid samtliga skruvar med samma ledarediameter,
innehållande antingen enbart tvåtrådsledningar eller
samma talriktningar för fyrtrådsledningarna. För de
fall skruvar av samma ledarediameter uppdelas på olika
ledaregrupper, skall den förutnämnda bomullstråden
om paren för de skilda ledaregrupperna vara av olika
färg. Vanligen äro därvid, som figurerna 1 och 2 visa,
<i>tvåtrådsskruvarna</i> märkta med <i>vit, fyrtrådsskruvarna
riktning A—B</i> med <i>grön</i> och <i>riktning B—A</i> med <i>röd</i> tråd
runt paren.



<b>3. Kapacitetsbalansering.</b>

Vid större kabelanläggningar har det visat sig,
att fullt tillfredsställande störningsfrihet
mellan ledningarna ej kan erhållas enbart genom
den förut nämnda skruvningen. Även vid den mest
omsorgsfulla tillverkning kvarstå nämligen i
de enskilda fabrikationslängderna osymmetrier
i den elektrostatiska verkan mellan de olika
ledningsbranscherna, vilka osymmetrier visat sig
kunna ge upphov till avsevärd överhörning å de
färdigskarvade kabelsträckorna, så vida ej särskilda
åtgärder vidtagas i samband med kabellängdernas
inskarvning.

Överhörning kan också orsakas av osymmetri hos
ledningarna beträffande ledningsmotstånd och
läckning. För att skydda sig mot överhörning
på grund av motståndsobalans vidtager man i
allmänhet redan vid fabrikationen åtgärder för
att nedbringa motståndsobalansen inom paren. Vad
läckningen beträffar är den för de numera använda
papperskablarna i allmänhet så liten, att dess
inverkan på överhörningen kan försummas, därvid
naturligtvis förutsatt att fullgott papper användes,
och att kabelkärnan noggrant torkas före mantlingen.

För att reducera den elektrostatiska överhörningen
mellan de olika ledningskretsarna utföres
i samband med kabellängdernas hopskarvning en
s. k. <i>kapacitetsbalansering,</i> vid vilken förefintliga
större kapacitetsosymmetrier ledningarna emellan
utjämnas.

För denna kapacitetsbalansering hava två olika metoder
kommit till användning:

a. Siemens & Halskes metod med tillsatskondensatorer;

b. Western Electrics korsningsförfarande.

Enligt båda metoderna indelas kabelsträckan i
sektioner av ett par km:s längd, varvid balansering
sker inom varje dylik sektion för sig. För
pupiniserade kablar låter man vanligen dessa sektioner
sammanfalla med pupinsektionerna.

Enligt Siemens & Halskes balanseringsförfarande
reduceras kapacitetsobalanserna genom inkoppling
av små kondensatorer för varje skruv på en punkt
pr sektion. För fullständig utbalansering av varje
kapacitetsosymmetri <i>inom</i> en fyrskruv skulle därvid
erfordras högst tre kondensatorer. Emellertid
sker vid denna metod hopskarvningen av de olika
kabellängderna så, att varje skruv i den ena längden
skarvas med en motsvarande skruv i andra längden,
belägen i samma lager som den första skruven och med
samma ordningsnummer från märkskruven räknat. Samma
skruvar komma härigenom att hela pupinsektioner ligga


omedelbart intill varandra, och de i skruvarna
ingående ledningarna bliva sålunda relativt starkt
elektrostatiskt kopplade till varandra, varför man
nödgas insätta ytterligare balanseringskondensatorer
mellan angränsande skruvar för att hindra överhörning.

Western Electrics utbalanseringsmetod tillvaratager
möjligheten att inom kabeln utan tillsatser utjämna
obalanserna, i det att skruvar med motsatt obalans
utväljas och kopplas tillsammans, med lämplig korsning
av trådarna, så att resulterande obalansen i den
hopskarvade sträckan blir så liten som möjligt.

Då vid skarvning enligt Western Electrics metod två
ledningskretsar sannolikt ej komma att ligga intill
varandra i mer än en eller annan fabrikationslängd,
såvida de ej tillhöra samma fyrskruv, inskränker man
sig här till att endast balansera inom fyrskruvarna.

<b>4. Plan för balansering och skarvning enligt
korsningsförfarandet.</b>

För pupiniserade kablar sker utbalanseringen som
nämnts inom varje pupinsektion för sig.

Med det valda pupinavståndet (för stamlinjekablar
1830 eller 2700 m.) bestämmes trumlängderna i
längdspecifikationen till fabrikanterna så, <i>att i
regel 8 längder erhållas pr pupinsektion.</i>

Då kabellängderna från fabrikanten vanligen lämnas med
något övermått och den längdmätning som ligger till
grund för pupiniseringsplanen kan skilja sig något
från den verkligt uppmätta längden å den utlagda
kabeln, uppträder ofta en viss förskjutning, så att
kabellängderna närmast intill pupinpunkterna skjuta
in i angränsande pupinsektioner. Vid förläggning i
landsväg eller terräng kapas dessa överskjutande delar
vid pupinpunkterna, innan balanseringen utföres,
varvid de insparade kabelstyckena från den ena
sektionen få ingå i den närmast följande sektionen
såsom fig. 3 visar. Pupinsektionerna komma därvid att
innehålla 9 längder, vilka reduceras till 8 därigenom,
att det kortare kabelstycket utan mätning skarvas
till intill liggande längd i sektionen.

Är den överskjutande kabellängden så liten, att
värdet av densamma understiger kostnaderna för en
extra skarv, kapas kabeln utan vidare.

I blockrouter måste man givetvis rätta sig efter
befintliga kabelbrunnar. De olika kabellängderna,
vilkas antal i allmänhet avsevärt överstiger 8,
hopskarvas här utan mätning, så att i varje sektion
erhållas 8 ungefär lika långa längder.

De 8 längderna på en pupinsektion
skarvas först ihop två och två efter
kapacitetsobalansmätning. Motsvarande fyra

»första ordningens» mätskarvar benämnas <i>A</i>-skarvar
(se fig. 3). Därefter hopskarvas de sålunda
erhållna fyra längderna två och två med samtidig
balansering i »andra ordningens» mätskarvar, de s. k,
<i>B</i>-skarvarna. Slutligen företages den sista mätningen
och utbalanseringen i mittskarven eller <i>C</i>-skarven.

I varje pupinsektion ingå sålunda i vanliga fall sju
mätskarvar; därav fyra <i>A</i>-skarvar, två <i>B</i>-skarvar och
en <i>C</i>-skarv.

I vissa fall kan, för kablar med relativt små
ursprungliga obalansvärden, antalet mätskarvar
begränsas till tre. <i>A</i>-skarvarna ersättas därvid med
skarvar utan balansering, s. k. <i>R</i>-skarvar (jfr nedan).

Där vägarbeten eller andra arbeten av sådan natur
planeras, att utbyte av kabel å en begränsad del av
en pupinsektion kan förutses, utföres lämpligen en
särbalansering av
den ifrågavarande kabelsträckan för att underlätta
det senare kabelutbytet. Det särskilt balanserade
kabelstycket balanseras i s. k. <i>E</i>-skarvar.
<img>
Fig. 3.

Vid tillfälliga uttag för mera lokala ändamål å
stamlinjekablar vidtagas liknande anordningar.

<b>5. Kapacitetsutjämning.</b>

För kablar, innehållande ledningar med inkopplade
telefonöverdrag, utföres i <i>C</i>-skarvarna jämte
kapacitetsbalansering även s. k. <i>kapacitetsutjämning.</i>

Kapacitetsutjämningens ändamål är att inom
pupinsektionerna utjämna variationerna i
ledningskapacitet för de olika ledningskretsarna
tillhörande samma ledningstyp. Härvid uppmätes
i <i>C</i>-skarven ledningskapaciteten för samtliga
ledningskretsar i de båda halvsektionerna, varefter
skarvningen med ledning av mätresultaten utföres så,
att ledningskretsar med relativt låg kapacitet i
ena halvsektionen hopkopplas med ledningskretsar med
relativt hög kapacitet i den andra halvsektionen.

För att en pupiniserad ledning skall kunna anses som
en homogen ledning fordras såväl att de i ledningen
inlänkade pupinspolarna som också de mellan



spolarna liggande kabelsektionerna äro exakt
lika till sina elektriska egenskaper. Skiljer
sig en spole beträffande exempelvis induktansen
avsevärt från övriga spolar på ledningen eller
är ledningskapaciteten i en av pupinsektionerna i
avsevärd grad avvikande från kapaciteten i övriga
sektioner, kommer en å ledningen fortskridande
talströmsvåg att vid den ifrågavarande spolen
resp. pupinsektionen ge upphov till reflekterade
strömmar, vilka reflekterade strömmar dels innebära
förlust i energi, dels också kunna avsevärt försämra
det överförda talets kvalitet. Särskilt gäller
det, om i en pupiniserad ledning är inkopplat ett
dubbelverkande telefonöverdrag och ledningen på
båda sidor om överdraget innehåller inhomogeniteter
av ovan nämnda slag, att de överdraget passerande,
upprepat reflekterade strömmarna kunna ge upphov
till högst betydande störningar. I vissa fall kunna
dessa reflekterade strömmar t. o. m. åstadkomma
egensvängningar hos överdraget — d. v. s. överdraget
börjar »tjuta».

Under det nu pupinspolarna till sina elektriska
egenskaper i allmänhet skilja sig från varandra endast
med en eller ett par procent, varierar kapaciteten
i de olika kabellängderna högst avsevärt. Så kan
dels skillnaden i medelkapacitet pr km. för samma
ledningstyper i två olika fabrikationslängder i vissa
fall uppgå till c:a 16 %, dels kan inom en och samma
fabrikationslängd kapaciteten för en ledningskrets
med upp till ± 18 % avvika från medelkapaciteten
för samtliga ledningskretsar av samma typ i den
ifrågavarande ledningslängden.

Enligt normalspecifikationens bestämmelser får
medelkapaciteten pr km. i de olika pupinsektionerna
för en och samma ledningstyp ej skilja sig från
varandra med mer än 4 %. För att uppfylla denna
föreskrift måste i allmänhet särskilda åtgärder
vidtagas, i det längder med lämplig kapacitet
utsorteras för de olika pupinsektionerna.

Om medelkapaciteten i de olika pupinsektionerna
är lika för samma ledningstyp, kan tydligen genom
utförande av kapacitetsutjämning inom varje sektion
fordringarna på likhet i kapacitet i de olika
sektionerna för samtliga ledningar i kabeln i
tillfredsställande grad uppfyllas.

I de fall kapacitetsutjämning skall
företagas i <i>C</i>-skarvarna, är det lämpligast,
att kapacitetsbalansering utföres i samtliga sju
mätskarvar på sektionen. Härigenom vinnes nämligen,
att kapacitetsobalanserna i allmänhet redan efter
<i>B</i>-skarvarnas utförande bliva så små, att man vid
skarvningen i <i>C</i>-skarven praktiskt taget endast behöver
taga hänsyn till kapacitetsutjämningen.

De <i>C</i>-skarvar, i vilka såväl kapacitetsbalansering som
kapacitetsutjämning företagas, benämnas <i>CD</i>-skarvar.

*

<h1>B. Skarvning och mätning.</h1>
<b>6. Allmänna föreskrifter för skarvning av
duplexkablar.</b>

De olika ledaregrupperna måste noga särskiljas vid
skarvningen. Härvid iakttages, att

a. olika ledaredimensioner icke hopskarvas;

b. tvåtråds- och fyrtrådsledningar ävensom de olika
riktningarna för fyrtrådsförbindelserna hållas
åtskilda;

c. pupiniserade och opupiniserade ledningar
ävensom på olika sätt pupiniserade ledningar
särskiljas;

d. <i>splittring</i> av vare sig fyrskruvar eller par
under inga förhållanden får ske.

Mom. c gäller endast vid skarvning av
pupinpunktsskarvarna.

Med <i>splittring av fyrskruvar</i> förstås, att par i samma
fyrskruv i ena kabellängden kopplas med par ur olika
skruvar i den andra längden. Med <i>splittring av par</i>
förstås, att de båda branscherna av samma par i ena
kabeln kopplas till branscher i olika par i andra
kabeln. Vid splittrat par komma branscher i samma
stamledning att få olika färg.

<b>7. Randomskarven och dess användning.</b>

<i>Random</i>- eller <i>R</i>-skarvar benämnas de skarvar i
pupinsektionerna, i vilka varken kapacitetsbalansering
eller kapacitetsutjämning utföres.

Beteckningen randomskarv härstammar från
engelskan. Engelska ordet random betyder slump.

För att i möjligaste mån reducera
kapacitetsobalanserna och utjämna olikheterna i
ledningskapacitet utföras <i>R</i>-skarvarna i allmänhet med
så mycket kryssning som möjligt. Härvid gäller, att

a. skruvar från olika lager så långt möjligt
hopskarvas <i>(dock utan att de olika ledningstyperna
sammanblandas);</i>

b. omväxlande samma och motsatta skruvtyper
hopskarvas;

c. paren inom skruvarna skarvas så att färgerna
blandas, d. v. s. vitt par skarvas mot svart och
tvärtom.

Skarvning med kryssning ökar sannolikheten för
att fabrikationsolikheterna skola jämna ut sig vid
skarvningen. Detta skarvningssätt bör därför i all
synnerhet användas för de

<i>R</i>-skarvar, som ersätta de balanserade <i>A</i>-skarvarna i de
fall endast tre mätskarvar förekomma per sektion.

För vissa <i>R</i>-skarvar kan det vara lämpligt att utföra
skarvning utan kryssning. Detta är ex. förhållandet
med en del extraskarvar med osymmetrisk placering
relativt de förekommande mätskarvarna. Utföras dylika
skarvar med kryssning kunna nämligen svårigheter
uppstå, i det ev. höga obalansvärden i pupinsektionens
övriga delar ej kunna utjämnas, såvida ej särskild
<i>byggning</i> utföres. (Om <i>byggning</i> av värden se paragraf
14.)

<b>8. Arbetsbeskrivning för skarvning med paraffinering.</b>

Givetvis måste en alldeles särskild omsorg ägnas
även det rent mekaniska utförandet av skarvarna vid
större kabelanläggningar, där hundratals skarvar ingå
i samma förbindelse, vilkas motståndsobalanser och
avledningsfel kunna addera sig.

Utomordentlig vikt måste i första hand fästas vid
isolationen. För svenska förhållanden har därvid
kokning med paraffin, <i>paraffinering,</i> visat sig vara
det bästa hjälpmedlet för upprätthållandet av en
god isolation. Såväl den blottade skarven själv
som hylsor, band m. m., som komma till användning
i densamma, urkokas noga med paraffin av lämplig
temperatur. Härigenom utdrives all befintlig fukt ur
materielen, vilken samtidigt blir mindre hygroskopisk
(fuktabsorberande).

En paraffinkokad skarv tjänstgör även som en »propp»
i händelse av kabelfel, så att vatten eller fukt ej
så snabbt kan utbreda sig förbi skarven. Vid fel i
själva skarven intränger vattnet till en början helt
sakta och inom ett begränsat område, oftast utan att
orsaka fel på mer än ett fåtal trådar.

Vissa skarvar fyllas efter hoplödningen med
paraffin. Så sker t. ex. med de stora skarvarna
vid pupinboxarna, bl. a. för att hindra vatten att
intränga i boxen, om fel skulle uppstå.

För att urkokningen skall göra avsedd nytta måste det
använda paraffinet hava en temperatur av 180—190°
Celsius. Vid uppkokning av paraffinet användes
termometer, som tid efter annan skall kontrolleras,
för övervakning av temperaturen, varvid iakttages,
att termometerkulan ej får beröra paraffingrytans
botten. Om termometer undantagsvis icke skulle
finnas tillgänglig, kan temperaturen approximativt
uppskattas av det smälta paraffinets utseende och
kokningens förlopp. För att konstatera att paraffinet
ej är för varmt, fyller man sleven med paraffin
och slår paraffinet tillbaka i grytan från ett par
decimeters höjd. Det får då icke fatta eld av sig
själv. Paraffingrytan

skall vid provet vara avlyftad från fotogenköket
och locket bör hållas i beredskap för dämpande av
elden. <i>Största försiktighet måste alltid iakttagas
vid handhavandet av det heta paraffinet, som har
stor värmekapacitet.</i> Så bör t. ex. skopan aldrig vara
nedstucken i grytan, då denna flyttas; likaså skall
köket placeras på betryggande avstånd från brunnshål
eller skarvgrop etc.

Paraffinet kan återupphettas och ånyo användas efter
urkokningarna. Då paraffinet mörknat för mycket,
bör det dock ej längre brukas, enär papperet då
kan missfärgas, så att färgerna icke så lätt kunna
åtskiljas. Dessutom nedsattes isolationsförmågan,
om fasta småpartiklar, kol, sand etc. förefinnas
i smältan.

Bomullsskarvhylsorna, som användas att täcka de blanka
trådskarvarna, levereras i form av bandrullar. Dessa
band skola kokas i paraffin före tillklippandet,
vilket enklast sker på så sätt, att bandet lindas i
lösa varv och med rörtång eller på annat lämpligt
sätt nedsänkes i det 190° heta paraffinet. På
samma sätt förfares med de bomullsband och lindor,
som skola lindas runt den färdiga skarven närmast
intill blyröret.

Uppstigandet av små gasblåsor är ett tecken på att
fukt bortgår. Materielen bör därför ej tagas upp
ur paraffinbadet förrän en stund efter det dessa
gasblåsor upphört att bildas. Genom skakning avlägsnas
sedan överskottsparaffinet.

Man bör ej på detta sätt behandla mer materiel, än
vad som kan beräknas åtgå för dagen, ty överbliven
materiel måste ånyo urkokas samma dag den användes.

Sedan skarvhylsbandet svalnat, tillklippes det i
lämpliga längder, varefter hylsorna utpressas till
rund form medelst en dorn.

Lindorna, som användas att täcka skarven, böra
urkokas medan skarvaren avslutar skarvningen av
trådarna. Lämpliga bredden för dessa lindor är 7
à 10 cm.; tyget levereras i vanlig bredd, varför
passande stycken få tillrivas under skarvningen
eller omedelbart före arbetets påbörjande. Efter
paraffinkokningen hoprullas remsorna i täta rullar,
vilket underlättar pålindningen och skyddar mot
eventuell atmosfärisk fukt.

Så snart blymanteln avlägsnats, behandlas skarven
med det heta paraffinet. Om fuktig väderlek är
rådande eller om våta föremål komma i beröring med
den heta massan, stänker denna explosivt omkring,
varför aktsamhet bör iakttagas.

Eventuellt användes därvid grytlocket som skydd
mot paraffinstänket.

Med tillhjälp av skopan öses paraffinet över de
blottade ledarna, vilka sorgfälligt genomsköljas,
till dess det fräsande ljud, som förråder att fukt
bortgår, fullständigt upphört.

Under kabeln är därvid upphängd en plåtränna, se
fig. 6, vari paraffinet nedrinner för vidare befordran
genom ett rör från rännan tillbaka till grytan.

Plåtrännan bindes lämpligen fast vid båda
kabeländarna. Om kabeln är våt, bör paraffinet ej
tillåtas rinna tillbaka direkt i grytan, utan användes
åter först efter förnyad uppkokning.

Vid urkokningen börjar man med att hälla det heta
paraffinet på manteln någon decimeter från kanten,
varefter man så småningom fortsätter in mot skarvens
mitt. Härigenom vill man undvika, att fukt skall
drivas in i kabeln, varifrån det alltid blir svårt att
fördriva densamma. Ny upphuggning av manteln måste i
så fall göras. Man får ej oavbrutet hälla paraffin
på en punkt utan skall långsamt förflytta sig över
skarven; eljest kan isoleringen skadas genom bränning.

Kablar av manillapapper tåla upprepad
paraffinbehandling mycket väl. Däremot böra
cellulosapapperskablar icke urkokas före skarvningens
avslutande, enär sådant papper blir mycket skört och
svårarbetat efter paraffinbehandling. Sedan skarven
gjorts färdig, skall den alltid urkokas. Omedelbart
därefter pålindas bomullslindorna och pålödes
blyröret.

Cellulosapapperskablar urkokas vid betydligt lägre
temperatur, lämpligen c:a 120° Celsius.

När skarven begjutes med det varma paraffinet kan
tennet å trådskarvarna möjligen mjukas upp. Det
är därför av vikt, att man ej rubbar skarven under
eller efter paraffineringen, förrän paraffinet och
därmed tennet något svalnat. Dock bör bomullslindan
omlindas, innan paraffinet blivit för kallt, enär
eljest det genom upprepade paraffineringar nu mera
spröda papperet lätt kan gå sönder vid anbringandet
av lindan.

Lindningen utföres sålunda medan skarven ännu är varm
och smidig. Härvid börjar man vid ena ändan av skarven
och lindar ett varv till den andra ändan, varefter
man vänder och lindar tillbaka ett varv utanpå det
föregående. Lindan får ej åtdragas för hårt.

<b>9. Skarvning av randomskarvar.</b>

En duplexkabelskarv utföres lämpligen av två man:
skarvaren och hans hjälpare. För erforderlig mätning
och uträkning av skarvningsschemat är dessutom en
särskild man, »testaren», avdelad till varje mätskarv,
se fig. 4.
<img>
Fig. 4. Skarvare med hjälpare samt testare.

En komplett skarvsats med tillhörande verktyg visas
å figurerna 5—7.

Vid skarvningen förfares på följande sätt:

1. Skarvröret, som skall täcka skarven,
iordningställes samma dag skarven göres, lämpligen
av hjälparen.

Med fil eller eventuellt bågfil justeras ändarna
av röret, så att de bliva jämna och vinkelräta mot
rörets längdriktning. Med kabelskrapan rengöres
innersidan av blyrörets ändar, så att inga grader
finnas kvar. Med skrapan skrapas dessutom rörets båda
ändar på yttersidan c:a 10 cm., till dess ytan blir
spegelblank utan

mörka streck eller fläckar. Härefter fasas
ytterkanterna av med en fil till c:a 30° vinkel.

De blanka ytorna bestrykas rikligt med kall stearin.

Med träklubban formas blyrörets ena ända,
d. v. s. diametern
<img>
Fig. 5. Skarvsats. Verktygslåda jämte paraffinkokningsutensilier samt hopfällt tält.

<img>
Fig. 6. Paraffingryta och plåtränna.
minskas mer och mer mot ändan, så att röret nätt och
jämt kan trädas på kabeln.

Sedan detta efter noggrann rengöring av blymanteln
skett, bör ett pappersomslag anordnas för att skydda
det rengjorda röret under det arbetet med skarven i
övrigt pågår.

2. Blymanteln behandlas på följande sätt:
<img>
Fig. 7. Verktyg för skarvningen.

Med kabelkniven göres en skåra runt vardera blymanteln
på lämpligt inbördes avstånd allt efter skarvrörets
längd. Skarven göres omkring 8 cm. kortare än det
använda skarvröret.

Med kabelskrapen rengöras blymantlarna noga cirka 10
cm. utanför skårorna på samma sätt som skarvröret,
varefter även dessa ytor, liksom <i>alla</i> blyytor, som
skola lödas, rikligt ingnidas med stearin.

3. Borttagandet av blymanteln får ej ske, förrän
paraffinet är lagom varmt för paraffinering av
trådarna.

Med kabelkniv och hammare upphugges en längsgående
skåra i blymantlarna. Knivens spets får härvid
ej skada bomullsväven eller papperet innanför
manteln. Denna uppfläkes med rörtång, varvid noga
tillses, att inga grader finnas på insidan.

4. För att skydda pappersisoleringen omlindas ett
paraffinerat bomullsband medelst ett halvslag utanpå
pappersomhöljet
omkring dubbelskruvarna. Sedan skjutes bandet in under
blymanteln cirka 1 cm., varefter det lindas några slag
utanpå papperet och 1 cm. upp över blymantelns kant.
<img>
Fig. 8. Trådarna få en första hopvridning, så att
papperet omkring ledarna bindes.

5. Sedan väven och pappersbindningen omkring
kabelsträngen borttagits, urkokas omedelbart härefter
manillapapperskablar med 180°—190° varm paraffin
enligt arbetsbeskrivningen ovan, för att förhindra
fuktabsorbtion ur luften. Under ogynnsamma väderleks-
eller lokalförhållanden bör sådan urkokning även ske
tid efter annan under arbetets gång.


Trådarna särskiljas vid paraffineringen, så att även
det inre av kabelkärnan blir åtkomligt. Sedan kabeln
efter paraffinbehandlingen svalnat, snos trådarna
ihop skruvvis, så att förväxlingar undgås. Härefter
åtskiljas de olika grupperna och varven medelst
halvslag av bomullsband och ledarna böjas tillbaka
för att lämna utrymme för skarvningen.
<img>
Fig. 9. Trådskarvarna vevas.

6. Om mätning skall företagas, instickas skruvarna i
nummerramar och förfares enligt beskrivning paragraf
15.

Vid <i>R</i>-skarvar kan däremot skarvningen genast
påbörjas. Den sker lämpligen på följande sätt:

De två trådarna hopsnos vid basen, så att papperet
omkring ledarna bindes, varefter återstoden av
trådisoleringen borttages, se fig. 8.

Med vänster hand fattas trådarna med ett fast
grepp cirka 2 cm. från basen av trådskarven, och
trådsladdarna vevas runt med höger hand, se fig. 9.

Trådarna bliva härigenom vridna utifrån och
inåt, varvid den täta vridningen i spetsen göres
först. Viktigt är, att vridningen ej blir för tät
vid basen av trådskarven, så att trådarna ej brytas
vid trådskarvens nedböjning.
<img>
Fig. 10. Trådskarvarna lödas. Observera den underliggande vaxduken samt nummerramarna för identifierering av skruvarna.

Man bör vid skarvningen aktgiva på, att ytterlagren
i skarven ej bliva för hårt åtdragna. Endast ledarna
i kärnan böra vid skarvningen spännas. Härigenom blir skarven
vackert spolformig, varjämte eventuellt nödvändigt
senare ingrepp i skarven underlättas.

Vid vissa skarvar, som äro avsedda att öppnas
och kompletteras vid en senare tidpunkt med nya
avgreningar, pupinboxar el. d., skarvas samtliga
ledare utan att spännas. Dylika skarvar benämnas
<i>ballong</i>skarvar. (jfr även paragraf 23).

7. När tre dubbelskruvar äro skarvade,
lödas alla tolv trådskarvarna med lödkolv.
För lödningen användes <i>lödtenn</i>

<i>med kärna av harts</i> (förrådsartikel). Underliggande
skruvar skyddas genom vaxduk eller dylikt, så att
tenn ej kan falla ned och kvarstanna bland ledarna,
se fig. 10.

Vid lödningen iakttages, att lödkolven skall vara så
varm, att tennet ej klumpar sig. Om lödningen är
riktigt utförd, bör trådskarven helt vara överdragen
av ett tunt
lager tenn. Viktigt är därvid att själva toppen
av trådskarven blir väl förtent, då eljest de vid
trådarnas avkapning erhållna skarpa kanterna kunna
skada isoleringen. Kapning av tråden efter lödningen
bör undvikas, men är en sådan kapning nödvändig,
tillses, att skarpa kanter ej uppstå.
<img>
Fig. 11. Halvslag göres om ledare och hylsa.

För de grövre trådarna användes en 3,0 mm. innerhylsa,
som påträdes trådskarven och avkapas 1 cm. utanför
trådändan. För isolering av trådskarven användes
dessutom för alla trådar en yttre bomullshylsa,
vilken påträdes innan trådarna förenats,


för att sedan efter skarvens lödning och nedböjning
skjutas över denna.

De yttre isoleringshylsorna äro för 1,3 mm. ledarna
6,5 mm., och för 0,9 mm. ledarna 4,0 mm .

För att hindra skarvhylsorna att glida ur sina
lägen hopbuntas de fyra trådarna i skruven efter
skarvningen med tillhjälp av de om paren spunna
bomullstrådarna. Härvid göres ett halvslag på
vardera sidan om hylsorna, ca. 1 cm: från dessa, med
resp. sidas bomullstrådar, varefter halvslagen förenas
genom sammanknytning av bomullstrådarna. Knuten
placeras därvid lämpligen vid ena sidan om hylsorna,
se fig. 11. Halvslagen få ej vara för hårda, så att
det efter paraffineringen relativt sköra papperet
omkring trådarna skadas.

Trådskarvarna skola göras så, att hylsorna komma i
tre, ev. fyra rader mitt i skarven, se fig. 12.
<img>
Fig. 12. Duplexkabelskarv.

8. Sedan skarvningen skett, paraffineras ånyo enligt
ovan. Likaså paraffineras vid s k. <i>nattisolering</i>
(beträffande nattisoleringens ändamål och utförande se
paragraf 15), dels innan isoleringen anbringas, dels




omedelbart efter det den avlägsnats för arbetets
fortsättande. Paraffinering sker även, om en färdig
skarv öppnas, för att underlätta arbete i skarven.

9. Härefter pålindas bomullslindorna såsom förut
beskrivits och den lindade skarven paraffineras för
sista gången innan blyröret påträdes.

10. Blyröret skjutes över skarven först sedan
man undersökt att röret fortfarande är fritt från
fuktighet. Det torkas i motsatt fall med blåslampan.

Härefter formas även andra ändan av blyröret,
varefter gummerade pappersremsor lindas om kabeln 3
å 4 cm. från skarvrörets båda ändar för att markera
»kulans» storlek, se fig. 13.
<img>
Fig. 13. Blyröret över den färdiga skarven klart för lödning.

Med lödskeden öser man sedan tenn över fogen, så att
blymantel och skarvrör bliva lagom varma, varefter
man med lödlappen arbetar tennet, så att en tunn,
jämn hinna erhålles över fogen. Det är av vikt, att
man tillser, att denna förtenning är fullkomligt tät,
d. v. s. att tennet har tagit överallt och visar en
jämn och blank yta.

Härefter lödes en »kula» på vanligt sätt med hjälp
av blåslampa och lödlapp.

För lödningen användes <i>lödtenn, kabel-</i> (37 % tenn,
63 % bly).


Under det förtenning och lödning pågår, placeras
en plåt eller dylikt under skarven för att uppsamla
överblivet tenn.

Om man använder uppskurna skarvrör eller blyplåt, böra
rören resp. plåten ej rengöras och iordningställas
förrän omedelbart före påsättningen. Endast
anordnandet av längdskarven, vars sömkanter rengöras
och avfasas liksom ändarna, skiljer behandlingen
av ett sådant rör från det hela rörets. Lämpligen
påklistras gummerade pappersremsor även utefter sömmen
för att man lättare skall få en vacker lödning.

<b>10. Princip för kapacitetsbalanseringen.</b>

Figur 14 föreställer de fyra ledarna i en fyrskruv,
ledarna <i>1</i> och <i>2</i> utgöra därvid det <i>vita</i> paret,
ledarna <i>3</i> och <i>4</i> det <i>svarta</i> paret i skruven. <i>C</i><sub>1—2</sub>, 
<i>C</i><sub>1—3</sub> etc. äro kapaciteterna mellan resp. ledarna <i>1</i>
och <i>2, 1</i> och <i>3</i> etc.

Under förutsättning att ledarna i skruven kunna
antagas lika belägna till jord och till övriga
ledare i kabeln, gäller, att ingen elektrostatisk
överhörning erhålles mellan de tre i skruven ingående
ledningskretsarna, om

<i>C</i><sub>1—3</sub> = <i>C</i><sub>1—4</sub> = <i>C</i><sub>2—3</sub> = <i>C</i><sub>2—4</sub>.

d. v. s. om samtliga kapaciteter mellan ledare i olika
par äro lika inom skruven. Storleken av kapaciteterna
<i>C</i><sub>1—2</sub> och <i>C</i><sub>3—4</sub> mellan de till samma par hörande ledarna
har däremot för överhörningen ingenting att betyda.

I allmänhet torde den kapacitiva överhörningen
även bero på att de fyra kapaciteterna till jord,
<i>C</i><sub>1</sub> <i>C</i><sub>2</sub> <i>C</i><sub>3</sub> <i>C</i><sub>4</sub> enligt figur 15 ej äro exakt lika
varandra. Emellertid kan det komplicerade systemet
enligt fig. 15 reduceras till det enklare enligt
fig. 14, om till kapaciteterna mellan trådarna läggas
korrektioner av formen

<i>(C</i><sub>1</sub><i>C</i><sub>3</sub><i>)</i> / <i>(C</i><sub>1</sub> + <i>C</i><sub>2</sub> + <i>C</i><sub>3</sub> + <i>C</i><sub>4</sub><i>)</i>;



d. v. s. det ovan angivna villkoret för
störningsfrihet inom skruven blir giltigt
även för en skruv med kapacitetsosymmetri till jord,
om kapaciteterna <i>C</i><sub>1—3</sub>,
<i>C</i><sub>1—4</sub> etc ersättas med resp. kapaciteter.

<i>C'</i><sub>1—3</sub> = <i>C</i><sub>1—3</sub> + <i>(C</i><sub>1</sub><i>C</i><sub>3</sub><i>)</i> / <i>(C</i><sub>1</sub> + <i>C</i><sub>2</sub> + <i>C</i><sub>3</sub> + <i>C</i><sub>4</sub><i>)</i>

<i>C'</i><sub>1—4</sub> = <i>C</i><sub>1—4</sub> + <i>(C</i><sub>1</sub><i>C</i><sub>4</sub><i>)</i> / <i>(C</i><sub>1</sub> + <i>C</i><sub>2</sub> + <i>C</i><sub>3</sub> + <i>C</i><sub>4</sub><i>)</i> etc.
<img>
Fig. 15.

<img>
Fig. 16.






Kapacitetsbalanceringen har nu till ändamål
(jfr. paragraf 3) att inom pupinsektionerna i
samband med skarvningen utjämna förefintliga
kapacitetsosymmetrier, så att det ovannämnda
symmetrivillkoret med tillfredsställande noggrannhet
uppfylles för samtliga skruvar i kabeln.

Hur genom lämplig skarvning en utjämning av
kapacitetsobalanserna kan erhållas framgår
bäst av ett exempel. Figur 16 visar schematiskt
två skruvar i olika kabellängder, vilka skola
hopskarvas med varandra. De för överhörningen
avgörande kapaciteterna hava angivits i figuren. I
skruv <i>I</i> antages kapaciteten <i>C</i><sub>2—4</sub> vara 3150
µµF. (mikromikrofarad), medan <i>C</i><sub>1—3</sub> = <i>C</i><sub>2—3</sub> = <i>C</i><sub>1—4</sub> =
3300 µµF. I skruv <i>II</i> är <i>C</i><sub>2—3</sub> = 3950 µµF., övriga
tre kapaciteter däremot 3800 µµF. En utjämning av
kapacitetsosymmetrierna erhålles
tydligen om skarvningen utföres så, att kapaciteten
<i>C</i><sub>2—4</sub> i skruv I adderar sig till <i>C</i><sub>2—3</sub> i skruv II. I
den hopskarvade skruven komma därvid samtliga fyra
kapaciteterna att bliva 7100 µµF.
<img>
Fig. 17. Mätning av kapacitetsobalansen mellan stamledningarna.

Skarvningen kan i ifrågavarande fall ske på två olika
sätt, så att ledarna 1, 2, 3 och 4 i skruv I skarvas
antingen som i figuren antydes till resp. ledarna 1,
2, 4 och 3 eller till 4, 3, 1 och 2 i skruv II.

Är symmetrivillkoret <i>C</i><sub>1—3</sub> = <i>C</i><sub>1—4</sub> = <i>C</i><sub>2—3</sub> = <i>C</i><sub>2—4</sub> för
en skruv icke uppfyllt, erhålles alltid en större
eller mindre överhörning inom skruven. Mellan vilka
kretsar överhörningen därvid uppträder är emellertid
beroende på obalansens art.

<i>Kapacitetsobalansen mellan stamledningarna
(S—S)</i>.

Fig. 17 visar principen vid uppmätning av
kapacitetsobalansen mellan de båda stamledningarna
inom samma skruv. En växelspänning av talfrekvens
(c:a 1000 perioder pr sek) utsändes




å ena paret, här ledarna 3 och 4, varvid
samtidigt störningsströmmen avlyssnas i den
till det andra paret (ledarna 1 och 2) anslutna
hörtelefonen. Anordningen bildar en Wheatstonebrygga
och villkoret för att ingen ström skall passera genom
hörtelefonen är tydligen att

<i>C</i><sub>1—3</sub> / <i>C</i><sub>1—4</sub> = <i>C</i><sub>2—3</sub> / <i>C</i><sub>2—4</sub>
<img>
Fig. 18. Mätning av kapacitetsobalansen duplex till stam (vita paret)

Erhålles vid mätningen en ström i hörtelefonen,
inkopplas medelst vridkondensatorn en liten kapacitet
<i>K</i> till endera trådparet 2—3 eller 2—4. K varieras,
till dess intet ljud erhålles i
hörtelefonen. Vid ljudminimum gäller, förutsatt
K därvid är inkopplad exempelvis mellan ledarna 2
och 4, att

<i>C</i><sub>1—3</sub> / <i>C</i><sub>1—4</sub> = <i>C</i><sub>2—3</sub> / <i>(C</i><sub>2—4</sub> + K<i>)</i>

För de små obalanser det här är fråga om erhålles
härur med tillräcklig noggrannhet

K = <i>(C</i><sub>1—4</sub> — <i>C</i><sub>1—3</sub><i>)</i> — <i>(C</i><sub>2—4</sub> — <i>C</i><sub>2—3</sub><i>)</i>

Uttrycket [<i>(C</i><sub>1—4</sub> — <i>C</i><sub>1—3</sub><i>)</i> — <i>(C</i><sub>2—4</sub> — <i>C</i><sub>2—3</sub><i>)</i>] benämnes
<i>kapacitetsobalansen stam till stam</i> (inom skruven),
varvid obalansen räknas <i>positiv,</i> när K är inkopplad
mellan 2 och 4, <i>negativ</i> åter, när K inkopplas mellan
2 och 3.



Obalansen [(<i>C</i><sub>1—4</sub> — <i>C</i><sub>1—3</sub>) — (<i>C</i><sub>2—4</sub> — <i>C</i><sub>2—3</sub>)] är
bestämmande för överhörningen mellan stamledningarna,
i det störningsströmmen ökar med ökad obalans.

<i>Kapacitetsobalansen mellan duplexen och
stamledning 1 (D—S; vita  paret)</i>.

Fig. 18 visar principiellt uppmätningen av
kapacitetsobalansen mellan duplexkretsen och det vita
paret. Mätspänningen sättes till det vita paret, under
det att störningsströmmen avlyssnas i duplexen. För
att därvid generatorn icke skall kortslutas, när man
lyssnar på duplexen, äro tvenne lika motstånd å 2000 ohm insatta mellan ledarna 1 och 2 (se fig. 18).

Villkoret för störningsfrihet är tydligen att

<i>C</i><sub>1—3</sub> + <i>C</i><sub>1—4</sub> = <i>C</i><sub>2—3</sub> + <i>C</i><sub>2—4</sub>

Är detta villkor ej fyllt varieras vridkondensatorn
tills ljudminimum erhålles. Härvid gäller att

K = <i>C</i><sub>1—3</sub> + <i>C</i><sub>1—4</sub> — (<i>C</i><sub>2—3</sub> + <i>C</i><sub>2—4</sub>)

Uttrycket [<i>C</i><sub>1—3</sub> + <i>C</i><sub>1—4</sub> — (<i>C</i><sub>2—3</sub> + <i>C</i><sub>2—4</sub>)] definieras
såsom <i>kapacitetsobalansen mellan duplexen och vita
paret</i>.

<i>Kapacitetsobalansen mellan duplexen och
stamledning 2 (D—S; svarta paret)</i>.

Figur 19 visar principen för mätningen i detta
fall. Villkoret för störningsfrihet är här, att

<i>C</i><sub>1—3</sub> + <i>C</i><sub>2—3</sub> = <i>C</i><sub>1—4</sub> + <i>C</i><sub>2—4</sub>

<i>Kapacitetsobalansen mellan duplexen och svarta paret
erhålles</i>

= [<i>C</i><sub>1—3</sub> + <i>C</i><sub>2—3</sub> — (<i>C</i><sub>1—4</sub> + <i>C</i><sub>2—4</sub>)]

Äro för en skruv de tre ovan definierade
kapacitetsobalansvärdena samtliga lika med noll,
så är för skruven ifråga också det allmänna villkoret
uppfyllt, att

<i>C</i><sub>1—3</sub> = <i>C</i><sub>1—4</sub> = <i>C</i><sub>2—3</sub> = <i>C</i><sub>2—4</sub>.

Vid det praktiska utförandet av
kapacitetsbalanseringen uppmätes för samtliga skruvar
i de båda kabellängderna kapacitetsobalansen



a) mellan  stamledningarna

b) mellan duplexen och stamledning l (vita paret)

c) mellan duplexen och stamledning 2 (svarta paret).

Med ledning av mätresultaten sker därefter
skarvningen så att en reducering av dessa obalanser
erhålles. Hur därvid de resulterande obalansvärdena
efter skarvningen förhålla sig till de ursprungliga
obalansvärdena angives i följande paragraf.
<img>
Fig. 10. Mätning av kapacitetsobalansen duplex till stam (svarta paret).

<b>11. Resulterande obalansvärden vid olika
hopskarvning av tvenne fyrskruvar.</b>

Vid hopskarvningen av två fyrskruvar kunna åtta olika
kombinationer ifrågakomma. För att i praktiken lätt
kunna särskilja de olika fallen användas följande
beteckningar:

a) ena paret i skruven benämnes <i>vitt</i> och det andra
<i>svart</i> enligt den förut (tabell 1) angivna färgskalan;

b. om <i>vitt</i> par i ena skruven skarvas till <i>vitt</i>
par i den andra skruven, sägas paren skarvas <i>rätt,</i>
i motsatt fall äro de <i>bytta;</i>

c. om i ett par <i>a</i>-tråd skarvas till <i>a</i>-tråd och
<i>b</i>-tråd till <i>b</i>-tråd, säges paret vara skarvat <i>rätt,</i>
i motsatt fall är det <i>kastat</i>.

Den vid balanseringen nödvändiga identifieringen av de
olika trådarna i skruven möjliggöres därigenom att
trådarna i paren kapas till olika längd. Som <i>a</i>-tråd
väljes därvid lämpligen den <i>långa,</i> som <i>b</i>-tråd den
<i>korta</i> tråden.

Resulterande obalansvärdena vid de olika
skarvningssatten beräknas enligt de regler, som
angivas i tabell 2.


<tab><b>Tabell 2.</b>

+===================+=============================+===============================+
| Kapacitetsobalans | Skarvningssätt              | Resulterande obalans erhålles |
+–––––––––––––––––––+–––––––––––––––––––––––––––––+–––––––––––––––––––––––––––––––+
| Duplex-stam       | Den ifrågavarande stam-     | genom algebraisk addition*    |
|                   | ledningens par skarvas rätt | av de ursprungliga värdena    |
|                   +–———–––––––––––––––––––––––––+–––––––––––––––––––––––––––––––+
|                   | Den ifrågavarande stam-     | genom algebraisk addition     |
|                   | ledningens par kastas       | av de ursprungliga värdena,   |
|                   |                             | sedan ett av dem växlat       |
|                   |                             | tecken                        |
+–––––––––––––––––––+–––––––––––––––––––––––––––––+–––––––––––––––––––––––––––––––+
| Stam-stam         | Båda paren i skruven skar-  | genom algebraisk addition     |
|                   | vas rätt eller båda kastas  | av de ursprungliga värdena    |
|                   +–––––––––––––––––––––––––––––+–––––––––––––––––––––––––––––––+
|                   | Ena paret skarvas rätt,     | genom algebraisk addition     |
|                   | det andra kastas            | av de ursprungliga värdena,   |
|                   |                             | sedan ett av dem växlat       |
|                   |                             | tecken                        |
+–––––––––––––––––––+–––––––––––––––––––––––––––––+–––––––––––––––––––––––––––––––+

Tabell 3 visar huru efter sättet att skarva en
addering eller en reducering av de ursprungliga
obalansvärdena erhålles, alltefter obalansernas
tecken.

<tab><b>Tabell 3.</b>
+=============+=============================+==============+=================+
| Kapacitets- | Skarvningssätt              | Obalansernas tecken            |
| obalans     |                             +––––––––––––––+–––––––––––––––––+
|             |                             | Samma tecken | Motsatta tecken |
+–––––––––––––+–––––––––––––––––––––––––––––+––––––––––––––+–––––––––––––––––+
| Duplex-stam | Den ifrågavarande stam-     | Obalanserna  | Obalanserna     |
|             | ledningens par skarvas rätt | addera sig   | utjämnas        |
|             +–––––––––––––––––––––––––––––+––––––––––––––+–––––––––––––––––+
|             | Den ifrågavarande stam-     | Obalanserna  | Obalanserna     |
|             | ledningens par kastas       | utjämnas     | addera sig      |
+–––––––––––––+–––––––––––––––––––––––––––––+––––––––––––––+–––––––––––––––––+
| Stam-stam   | Båda paren i skruven skar-  | Obalanserna  | Obalanserna     |
|             | vas rätt eller båda kastas  | addera sig   | utjämnas        |
|             +–––––––––––––––––––––––––––––+––––––––––––––+–––––––––––––––––+
|             | Ena paret skarvas rätt      | Obalanserna  | Obalanserna     |
|             | det andra kastas            | utjämnas     | addera sig      |
+–––––––––––––+–––––––––––––––––––––––––––––+––––––––––––––+–––––––––––––––––+
–––––––––––––
  *) algebraisk addition = addition med hänsyn till tecken.


Tabell 4 innehåller en sammanfattning av de åtta
möjliga kombinationerna vid hopskarvning av
tvenne fyrskruvar.

<b>Tabell 4.</b>
+============+=======================+==============================================+
|            |                       |Resulterande obalansen erhålles genom att ad- |
|            |                       |dera A- och B-sidans obalanser. B-sidans värde|
| Skarv-     |   Skarvningsdiagram   |tages därvid med samma tecken, som uppmätts,  |
| nings-     |                       |eller med motsatta tecken enligt nedan.       |
| sätt       |                       +––––––––––––––––––––––+–––––––––––––––––––––––+
|            |                       |     Duplex till      |                       |
|            |                       +––––––––––––––––––––––+     Stam till stam    |
|            | A-sida         B-sida | vitt par | svart par |                       |
+–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––-------------–––L |          |           |                       |
|   | rätt   |  vit             vit  |          |           |                       |
|   |        | K–––-------------–––K |          |           |                       |
| 1 | rätt   |                       | samma    | samma     | samma                 |
|   |        | L–––-------------–––L |          |           |                       |
|   | rätt   |  svart         svart  |          |           |                       |
|   |        | K–––-------------–––K |          |           |                       |
+–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––-----\ /-----–––L |          |           |                       |
|   | rätt   |  vit      X      vit  |          |           |                       |
|   |        | K–––-----/ \-----–––K |          |           |                       |
| 2 | kastat |                       | motsatt  | samma     | motsatt               |
|   |        | L–––-------------–––L |          |           |                       |
|   | rätt   |  svart         svart  |          |           |                       |
|   |        | K–––-------------–––K |          |           |                       |
|–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––-------------–––L |          |           |                       |
|   | rätt   |  vit             vit  |          |           |                       |
|   |        | K–––-------------–––K |          |           |                       |
| 3 | rätt   |                       | samma    | motsatt   | motsatt               |
|   |        | L–––----\ /------–––L |          |           |                       |
|   | kastat |  svart   X     svart  |          |           |                       |
|   |        | K–––----/ \------–––K |          |           |                       |
|–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––----\ /------–––L |          |           |                       |
|   | rätt   |  vit     X       vit  |          |           |                       |
|   |        | K–––----/ \------–––K |          |           |                       |
| 4 | kastat |                       | motsatt  | motsatt   | samma                 |
|   |        | L–––----\ /-------––L |          |           |                       |
|   | kastat |  svart   X     svart  |          |           |                       |
|   |        | K–––----/ \------–––K |          |           |                       |
|–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––----\ /------–––L |          |           |                       |
|   | bytta  |  vit     X       vit  |          |           |                       |
|   |        | K–––--\ / \ /----–––K |          |           |                       |
| 5 | rätt   |        X   X          | samma    | samma     | samma                 |
|   |        | L–––--/ \ / \----–––L |          |           |                       |
|   | rätt   |  svart   X     svart  |          |           |                       |
|   |        | K–––----/ \------–––K |          |           |                       |
|–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––\ /---\   /--–––L |          |           |                       |
|   | bytta  |  vit X     \ /   vit  |          |           |                       |
|   |        | K–––/ \-\   X   /–––K |          |           |                       |
| 6 |        |          \ / \ /      |          |           |                       |
|   | kastat |           X   X       | motsatt  | samma     | motsatt               |
|   |        | L–––-----/ \ / \-–––L |          |           |                       |
|   | rätt   |  svart      X  svart  |          |           |                       |
|   |        | K–––-------/ \---–––K |          |           |                       |
|–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––-------\ /---–––L |          |           |                       |
|   | bytta  |  vit        X    vit  |          |           |                       |
|   |        | K–––-----\ / \ /-–––K |          |           |                       |
| 7 | rätt   |           X   X       | samma    | motsatt   | motsatt               |
|   |        |          / \ / \      |          |           |                       |
|   |        | L–––--\ /   X   \–––L |          |           |                       |
|   | kastat |  svart X   / \ svart  |          |           |                       |   
|   |        | K–––--/ \-/   \--–––K |          |           |                       |
+–––+––––––––+–––––––––––––––––––––––+––––––––––+–––––––––––+–––––––––––––––––––––––+
|   |        | L–––--\ /-\   /--–––L |          |           |                       |
|   | bytta  |  vit   X   \ /   vit  |          |           |                       |
|   |        | K–––--/ \   X   /–––K |          |           |                       |
|   |        |          \ / \ /      |          |           |                       |
| 8 | kastat |           X   X       | motsatt  | motsatt   | samma                 |
|   |        |          / \ / \      |          |           |                       |
|   |        | L–––--\ /   X   \–––L |          |           |                       |
|   | kastat |  svart X   / \ svart  |          |           |                       |
|   |        | K–––--/ \-/   \--–––K |          |           |                       |
+–––+––––––––+–––––––––––––––––––––––+––––––––––+–––––––––––+–––––––––––––––––––––––+
––––––––––––––
  L = lång tråd.  K = kort tråd. 


Vid val av lämpliga skruvar att skarva med varandra
är det tydligt att hänsyn måste tagas icke blott till
obalansvärdenas storlek utan även till obalansernas
tecken. Det gäller härvid att bästa balansering kan
erhållas, om för de sex ursprungliga obalansvärdena
antalet plustecken (eller antalet minustecken) är
<i>udda</i>. Skruvarna kunna då alltid hopskarvas så, att en
reducering erhålles för samtliga tre obalansvärden.

Annorlunda är förhållandet, om man har ett <i>jämnt</i>
antal plustecken (eller minustecken). Då måste alltid
obalanserna i en av de tre kombinationerna addera sig.

Vid uppgörandet av skarvningsschemat (jfr nedan) är
det av synnerlig vikt att ovanstående teckenregler
beaktas, så att alltid om möjligt skruvar med udda
antal plustecken (minustecken) hopparas. Endast
för det fall relativt små obalanser av samma slag
förekomma i båda skruvarna kan man tillåta, att
skruvar med jämnt antal lika tecken skarvas med
varandra, i det att man därvid ordnar så, att de
minsta värdena komma att addera sig.

En beräkning av kapacitetsobalanserna för de båda
skruvarna i exemplet i föregående paragraf (se
fig. 16), med användning av de i samma paragraf
angivna formlerna, ger följande resultat:

+============================================+====================+
|                                            | Beräk. obal. µµF.  |
|              Kapacitetsobalans             +–––––––––+––––––––––+
|                                            | Skruv I | Skruv II |
+––––––––––––––+–––––––––––––––––––––––––––––+–––––––––+––––––––––+
| Stam–Stam    | (C<sub>1—4</sub> — C<sub>1—3</sub>) — (C<sub>2—4</sub> — C<sub>2—3</sub>) |  +150   |   +150   |
|              |                             |         |          |
| Dupl.–Stam 1 | (C<sub>1—3</sub> + C<sub>1—4</sub>) — (C<sub>2—3</sub> + C<sub>2—4</sub>) |  +150   |   —150   |
|              |                             |         |          |
| Dupl.—Stam 2 | (C<sub>1-3</sub> + C<sub>2-3</sub>) - (C<sub>1-4</sub> + C<sub>1—4</sub>) |  +150   |   +150   |
+––––––––––––––+–––––––––––––––––––––––––––––+–––––––––+––––––––––+

Sammanlagda antalet plustecken är 5, d. v. s. <i>udda,</i>
och skruvarna passa därför väl ihop med hänsyn
till sina tecken. Då obalanserna dessutom till sin
storlek äro absolut lika för båda skruvarna, kunna
skruvarna hopskarvas så, att en fullständig utjämning
av obalanserna erhålles.

Enligt de ovan givna reglerna kan skarvningen ske på
två olika sätt:

a. paren rätt, vita paret rätt, svarta paret kastat eller 
b. paren bytta, vita paret (skruv I) kastat, svarta 
paret (skruv I) rätt.

D. v. s. man erhåller som förut 
att ledarna 1, 2, 3 och 4 i skruv I böra skarvas.

a. mot resp. ledarna 1, 2, 4 och 3 i skruv II eller
b. mot resp. ledarna 4, 3, 1 och 2 (skruv II).

<b>12. Mätinstrument för kapacitetsbalansering.</b>

För mätning av kapacitetsobalansen användes inom
Telegrafverket företrädesvis Western Electrics
obalansbrygga <i>(1 A Capacity Unbalance Test Set)</i>.
<img>
Fig. 20. Kapacitetsobalansbrygga: instrumentplatta.

<i>Obalansbryggans</i> utseende framgår av fig. 20; fig. 21 visar
dess koppling. Medelst omkastarna <i>C</i> och <i>D</i> kunna
erhållas de olika mätanordningarna enligt fig. 17—19
ovan.

Vid mätning av obalansen duplex–vita paret står
omkastaren <i>D</i> i normalläge <i>(P to S)</i> under det omkastare
<i>C</i> är fälld (läge <i>White</i>). Obalansen duplex-svarta
paret uppmätes däremot med <i>C</i> i normalläge <i>(Black)</i>.

Vid mätning av obalansen stam—stam fälles omkastaren
<i>D</i> (läge <i>S to S)</i>. Läget å <i>C</i> inverkar ej vid denna
mätning. Som regel gäller dock att man låter <i>C</i> stå
på <i>Black,</i> i vilket fall strömkällan är kopplad
till det svarta paret, hörtelefonen till det vita
(jfr fig. 17).


<img>
Fig. 21. Kapacitetsobalansbrygga: kopplingsschema.
Vridkondensatorn är graderad från —250 µµF. till
+250 µµF., varvid den negativa skalan är röd och den
positiva svart. För den händelse luftkondensatorn
ej räcker till för balanseringen, kunna genom
vevomkastarna F<sub>1</sub> och F<sub>2</sub> fasta glimmerkondensatorer
om resp. 250 och 500 µµF. adderas till ena eller
andra mätarmen i bryggan. Härigenom möjliggöres
uppmätning av obalanser upp till 1000 µµF.

Den skruv, vars obalans skall mätas, kopplas till
klämskruvarna <i>White, Mate, Black, Mate</i> enligt figuren
medelst särskilda mätsladdar. Hörtelefonen kopplas till T<sub>I</sub>—T<sub>2</sub> och mätströmkällan till G<sub>1</sub>-G<sub>2</sub>.
<img>
Fig. 22. Oscillator för kapacitetsmätningarna, principschema.

De fasta, inbyggda rationsmotstånden äro på 2000
ohm vardera.

<i>Strömkällan</i> utgöres vanligen av en »Western Electrics
1-A oscillator», en <i>howler,</i> vars princip framgår av
fig. 22.

En mikrofon och en hörtelefon äro så anordnade,
att strömvariationerna i mikrofonkretsen påverka
hörtelefonen, varvid tonen från hörtelefonen i sin
tur påverkar mikrofonen. Genom denna återkoppling
erhålles en stående ton, så snart hörtelefonen genom
en första strömimpuls påverkas.

Den erhållna tonens höjd och styrka kan regleras genom 



ändring av avståndet mellan mikrofon och
hörtelefon. Genom en omkastare i det inre av lådan
kan uttagsspänningen ändras. En på yttersidan anbragt
omkastare tillkopplar batteriet.

<i>Mätsladdarna</i>. Det ena parets ena tråd är märkt med
vitt, och det andra parets ena tråd med svart. Den
med vitt märkta tråden anslutes till den med <i>White</i>
märkta klämskruven, den med svart märkta tråden till
den med <i>Black</i> märkta skruven. De ej märkta trådarna
kopplas till resp. <i>Mate</i>. Varje ledare är försedd med
en klämkontakt, som medgiver snabb och säker koppling
till kabelledarna.

Mätsladdarna kopplas alltid till par i samma fyrskruv,
varvid den med vitt märkta ledaren kopplas till det
<i>vita</i> paretslånga tråd, den med svart märkta ledaren till det
<i>svarta</i> parets långa tråd.
<img>
Fig. 23. Uppkoppling av fyrskruv för mätning.

För mätningen är det av synnerlig vikt att
mätsladdarna såväl riktigt anslutas till instrumentet
som också på föreskrivet sätt kopplas till de under
mätning varande fyrskruvarna.

Fig. 23 visar uppkoppling av en skruv för mätning.

<tab><i>Mätningens utförande.</i>

Innan den egentliga mätningen börjar, kontrolleras
obalansbrygga och mätsladdar därigenom, att
ljudminimum undersökes för instrumentet med
tillkopplade mätsladdar, varvid omkastare <i>D</i> är
ställd på <i>P to S</i>. Härvid erhålles ett utpräglat,
skarpt minimum, om ej något fel — i vanliga fall
dålig isolation — är tillfinnandes.

Sedan isolationen å kabeln kontrollerats genom
meggermätning (jfr paragraf 19), trådarna i paren
klippts långa och korta samt skruvarna i de båda
kabeländarna uppsatts i nummerramar för identifiering,
uppkopplas en skruv för mätning, se fig. 23.

Vid mätning av denna första skruv kontrolleras först
instrumentets nollpunkt. Omkastare <i>D</i> ställes på <i>P to
S</i> (duplex—stam) och omkastare <i>C</i> fälles i läget <i>White</i>
(vitt par). Sedan ljudminimum inställts, växlas vita
paret vid mätsladdarnas klämmor. Om nollpunkten är
riktig, erhålles härvid lika stort obalansvärde som
förut men med motsatt tecken. Bliva avläsningarna
ej lika stora, bestämmes den riktiga nollpunkten
på så sätt, att de båda avläsningarna adderas
algebraiskt (med hänsyn till tecken), varefter summan
delas med två. Det så erhållna värdet (med tecken)
benämnes <i>»nollan»</i> för duplex till vitt par. Samtliga
avläsningar duplex-vitt par skola därvid korrigeras
med denna »nolla» för att de rätta obalanserna skola
erhållas.

På analogt sätt bestämmes nollan för duplex till
svart par med omkastare <i>C</i> på <i>Black</i>.

Vid bestämning av nollan för stam—stam ställes
omkastare <i>D</i> å <i>S to S</i>. Växlas ettdera paret ändras
tecknet å obalansen, varvid nollan bestämmes på sätt
som förut beskrivits. Växlas däremot båda paren,
bör ljudminimum erhållas för samma inställning till
såväl storlek som tecken.

Om man växlar sladdarna från howlern, finner man
vanligen en något mindre nolla i ena fallet än i
det andra. Man bör därvid välja den koppling som
ger minsta värdet samt behålla denna koppling under
hela mätningen.

Vid fuktig väderlek bör nollan kontrolleras någon
gång under mätningens lopp.

Sedan nollan bestämts, uppmätas först samtliga
skruvar i ena kabellängden (<i>A-sidan</i>), därefter
samtliga skruvar i den andra kabellängden
(<i>B-sidan</i>). Mätresultaten antecknas å särskilda
blanketter: <i>Kapacitetsbalansering</i>, kabelform nr
5. <i>Erforderlig korrektion för nollan göres i huvudet
och de rätta obalansvärdena antecknas</i>; de som avläsas
å <i>röd</i> skala med <i>minus</i>, de å <i>svart</i> skala med <i>plus</i>.

Hur bestämning av »nollan» tillgår i praktiken
framgår av följande tabell:

+==================================================================================+
|Avlästa, resp. beräknade obalanser i µµF. | Duplex—    | Duplex-      |           |
|                                          | vita paret | svarta paret | Stam-Stam |
+––––––––––––––––––––––––––––––––––––––––––+––––––––––––+––––––––––––––+–––––––––––+
|Båda paren i skruven kopplade rätt        |            |              |           |
|enligt figur 23                           | +85        | —65          | —15       |
+––––––––––––––––––––––––––––––––––––––––––+––––––––––––+––––––––––––––+–––––––––––+
|Vita paret kastat (vid  mätsladdarnas     |            |              |           |
|klämmor), svarta paret kopplat rätt       | —95        |  —           |  —        |
+––––––––––––––––––––––––––––––––––––––––––+––––––––––––+––––––––––––––+–––––––––––+
|Svarta paret kastat (vid mätsladdarnas    |            |              |           |
|klämmor), vita paret kopplat rätt         |  —         | +85          | —25       |
+––––––––––––––––––––––––––––––––––––––––––+––––––––––––+––––––––––––––+–––––––––––+
|Algebraiska summan av de olika            |            |              |           |
|avläsningarna                             | —10        | +20          | —40       |
+––––––––––––––––––––––––––––––––––––––––––+––––––––––––+––––––––––––––+–––––––––––+
|Instrumentets »nolla» för de olika        |            |              |           |
|inställningarna                           | —5         | +10          | —20       |
+––––––––––––––––––––––––––––––––––––––––––+––––––––––––+––––––––––––––+–––––––––––+
|De verkliga obalanserna inom skruven      | +90        | —75          | +5        |
+––––––––––––––––––––––––––––––––––––––––––+––––––––––––+––––––––––––––+–––––––––––+

<tab><b>13. Fel vid kapacitetsobalansmätningarna.</b>

<tab><i>Mätinstrumenten.</i>

Då svårigheter föreligga att erhålla skarpa minima,
beror detta vanligen på av inträngande fukt orsakad
dålig isolation i instrument eller mätsladdar. Vid
dålig isolation i själva instrumentet hjälper det
i allmänhet att avtorka instrumentets översida. Har
fukt trängt in i det inre av instrumentet erfordras
dock en mera omsorgsfull uttorkning.

Svårigheten vid inställning av balans i bryggan kunna
också orsakas av avbrott i omkastare eller övriga
förbindningar i bryggan.

Avbrott i anslutningarna till howler eller hörtelefon
giva sig tillkänna på liknande sätt.

Variabla avläsningar ha ofta sin grund i dåliga
kontakter i omkastare, särskilt kniv- och
vevomkastare.

Howlern måste ibland justeras, så att
lämpligt avstånd mellan hörtelefon och mikrofon
erhålles. Mikrofonbatteriet bör tid efter annan
efterses.

<tab><i>Kabelledningarna</i>.

Fel i kabeln giva sig vid mätningarna tillkänna på
följande sätt:

1. <i>Kortslutet par</i>. Intet ljud erhålles över hela
skalan vid mätning av kapacitetsobalansen mellan
duplex och det kortslutna paret. Riktigt värde
erhålles för obalansen mellan duplex och det felfria
paret. Intet ljud erhålles vid mätning av obalansen
mellan paren.

2. <i>Kontakt mellan två trådar i olika par inom samma
skruv</i>. Starkt tjut erhålles vid mätning av obalansen
för samtliga tre kombinationer inom skruven.

3. <i>Kontakt mellan tre trådar inom samma skruv</i>.
Intet ljud erhålles, oberoende av inställningen
å vridkondensatorn, vid mätning av obalansen
duplex till det kortslutna paret och vid mätning
av obalansen mellan paren. Starkt tjut erhålles
däremot vid mätning av obalansen duplex till det ej
kortslutna paret.

4. <i>Kontakt mellan samtliga fyra trådar inom skruven</i>.
Intet ljud erhålles i någon koppling.

Äro kontaktmotstånden mycket stora erhållas samma
fenomen som vid dålig isolation (jfr. nedan).

5. <i>Avbrott å en tråd i skruven</i>. Är avbrottet
beläget nära mätstället, erhålles mycket stor
obalans duplex till det felaktiga paret. För de
båda övriga kombinationerna erhållas avläsningar av
normal storleksordning, vilka avläsningar dock bliva
felaktiga. Verkan av avbrottet blir mindre ju närmare
ändisoleringen felet är beläget.

6. <i>Kontakt till jord eller till tråd i annan skruv</i>.
Förhållandena analoga med dem som erhållas vid avbrott
nära mätstället.

7. <i>Dålig isolation</i>. Avläsningar kunna göras,
men man kan i allmänhet icke få absolut tyst i
hörtelefonen. De erhållna avläsningarna bliva
ej tillförlitliga.

8. <i>Splittrat par</i>. Splittrat par inom en skruv
ger sig framför allt tillkänna därigenom, att
stor obalans erhålles mellan stamledningarna.
Liksom vid avbrott gäller det emellertid även här att
verkan blir mindre, ju närmare ändisoleringen felet
är beläget.

9. <i>Splittrade fyrskruvar</i>. Sådana fel
giva sig icke med nödvändighet tillkänna vid
obalansmätningarna. Särskilt höga


obalansvärden i en för övrigt jämn kabel äro dock
misstänkta, varför undersökning bör ske, då sådana
erhållas.

Vid utjämningsmätningarna (se paragraf 16) erhållas
vanligen relativt höga negativa avvikelser för
duplexkretsarna i de splittrade fyrskruvarna.

<tab>14. <b>Skarvningsschemats uppgörande.</b>

14. Sedan obalansen uppmätts för samtliga skruvar
uppgöres med ledning av mätresultaten ett schema
för skarvningen.

I enlighet med de i paragraf 11 angivna reglerna
hopparas därvid de olika skruvarna i ena kabellängden
(<i>A-sidan</i>) med lämpliga, till motsvarande ledaregrupper
hörande skruvar i andra kabellängden (<i>B-sidan</i>),
så att obalanserna vid skarvningen i möjligaste
mån nedbringas.

Hopparningen av skruvarna i de båda kabellängderna
sker i övrigt efter följande regler:

a. Skruvarna med de största obalansvärdena i
ena kabellängden skarvas med skruvarna med de
största obalansvärdena av motsatt karaktär i andra
kabellängden.

b. Det par i ena skruven, som har största obalansen
till duplexkretsen, skarvas med det par i den andra
skruven, som har största obalansen till duplexkretsen.

c. De skruvar, som hopparas, böra väljas så,
att man med lämpligt skarvningssätt kan nedbringa
samtliga obalanser inom skruven: <i>duplex—vita paret;
duplex—svarta paret</i> och <i>stam—stam.</i> Villkoret
härför är, som förut nämnts, att sammanlagda antalet
plustecken är ett udda tal.

När endast ett fåtal skruvar återstå att hoppara,
uppträder ofta svårigheter att uppfylla den i mom. c)
angivna teckenregeln. Man får därvid i allmänhet
finna sig i att en del mindre obalansvärden komma
att addera sig.

Vid större kablar, vid vilka mätning och skarvning
icke kan medhinnas på samma dag, förfares vanligen
på så sätt, att mätprotokollen, sedan mätningarna
äro färdiga, insändas till »skarvningskontoret»,
där skarvningsschemat uppgöres. Skarvning och
kontrollmätning utföres sedan följande dag.

Vid mindre kablar uppgöres skarvningsschemat samtidigt
med att skarvningen pågår. Sedan några skruvar med
små obalansvärden hopparats, så att skarvningsarbetet
kan påbörjas, företages hopparningen av de övriga
skruvarna i enlighet med



reglerna ovan, i det att skruvarna med de högsta
obalansvärdena undan för undan utbalanseras.

I enlighet med den i paragraf 4 angivna planen för
kapacitetsbalanseringen ingå i varje pupinsektion
i allmänhet fyra <i>A-</i>skarvar, två <i>B-</i>skarvar och en
<i>C-</i>skarv. De efter <i>A-</i>skarvarnas utförande återstående
kapacitetsobalanserna utjämnas ytterligare i <i>B-</i>skarvarna, 
varefter en slutlig utbalansering företages
i <i>C-</i>skarven, så långt detta med hänsyn till i
<i>C-</i>skarven eventuellt förekommande kapacitetsutjämning
är möjligt (jfr paragraf 5).

Det kan nu understundom inträffa att enstaka
exceptionellt stora resulterande obalanser i en
<i>A-</i>skarv icke kunna undvikas, och att inga för
utbalanseringen lämpliga obalansvärden av samma
storlek erhållas i den motsvarande, angränsande
A-skarven i samma sektion. Det blir då nödvändigt
att vid utförandet av hopparningen i sistnämnda
skarv <i>uppbygga</i> särskilda obalanser, avsedda att
i mellanliggande B-skarv möta de ursprungliga
höga obalansvärdena. Erhålles i en A-skarv ett
speciellt högt resulterande obalansvärde kan det
någon gång inträffa, att ett för kompensering i
B-skarven tillräckligt högt värde ej kan uppbyggas
i den motsvarande A-skarven. Härvid måste i andra
B-skarven inom samma pupinsektion obalansvärden
uppbyggas för att i <i>C-</i>skarven möta den förstnämnda
B-skarvens kvarstående obalans. Hänsyn måste stundom
härtill tagas redan i den andra <i>B-</i>skarvens angränsande
<i>A-</i>skarvar.

I de fall <i>byggning</i> av värden kan väntas är det
tydligen nödvändigt, att man vid uppgörandet
av skarvningsschemat för en skarv känner
mätvärdena i övriga mätskarvar av samma slag i
sektionen. Svårigheter kunna härvid uppstå, särskilt
vid större kabelarbeten, vid vilka det vanligen är
ordnat så, att inom sektionerna samtliga mätskarvar
av samma typ samtidigt utföras. I dylika fall utses
en särskild man, »övertestare», vars uppgift är
att studera de erhållna mätvärdena, för att med
ledning av mätresultaten bestämma om eventuell
byggning. Denna »övertestare» har även att övervaka
mätningen och tillse att vid kontrollmätningen (jfr
nedan) beräknade och uppmätta värden stämma överens
med rimlig marginal.

Vid byggandet av obalansvärden är det ej nödvändigt
att särskilt märka motsvarande skruvar, enär värdena
givetvis utan svårighet återfinnas vid mätning i
nästa mätskarv.

Då en skruv på B-sidan utvalts att skarvas mot
en given

skruv på A-sidan, antecknas obalansvärden och
skruvnummer å härför avsedd plats å formuläret
på andra sidan skarvningsdiagrammet intill
A-skruven. Samtidigt överkorsas B-skruven på sin
ursprungliga plats, så att den icke av misstag tages
två gånger. Härefter uppritas skarvningsdiagrammet,
och antecknas de beräknade resulterande obalanserna
i den därför avsedda kolumnen.

Skarvaren erhåller erforderliga uppgifter för
skarvningen av testaren, vilken därvid använder
följande förenklade beteckningssätt:

Först nämnes numret på en skruv på A-sidan; sedan
numret på motsvarande skruv på B-sidan. Härefter
angives medelst <i>rätt</i> eller <i>bytta</i>, huru paren skola
kopplas; därefter genom <i>rätt</i> eller <i>kastat</i> huru
branscherna av A-sidans <i>vita</i> par skola förenas med
utsett par på B-sidan. Slutligen lämnas motsvarande
uppgift för A-sidans <i>svarta</i> par.

<i>Exempel:</i> En uppgift »30, 18 rätt, kastat, rätt»
betyder; att fyrskruv 30, A-sidan, skarvas med
fyrskruv 18, B-sidan, <i>vitt</i> par å A-sidan med <i>vitt</i>
par å B-sidan (och därmed <i>svart</i> med <i>svart</i>), lång
tråd i A-sidans vita par med kort tråd i B-sidans,
och lång tråd i A-sidan svarta par med lång tråd i
B-sidans motsvarande par.

»19, 27, bytta, kastat, kastat» åter anger, att skruv
19, A-sidan, skarvas med 27, B-sidan, vitt par med
svart, lång tråd i vita paret A med kort i svarta
paret B, och lång tråd i svarta paret A med kort tråd
i vita paret B.

<tab><i>Kontrollmätning.</i>

När två skruvar hopskarvats, kontrollmätes, innan
trådskarvarna lödas. De erhållna värdena få därvid ej
till storleken skilja sig med mer än 10 µµF. från
de beräknade. Däremot kunna tecknen variera på
grund av växlingar vid mätsladdarnas koppling till
paren, vilkas branscher ej kunna identifieras efter
skarvningen.

<tab>15. <b>Skarvning av mätskarvar.</b>

<tab><i>Ändisoleringen.</i>

Vid kapacitetsmätningarna måste ledarna i
kabelns motsatta ända vara isolerade från varandra
och manteln. 

Denna ändisolering utföres på följande
sätt: 

1. Blymanteln rengöres och borttages med
iakttagande av
vad ovan föreskrivits i mom. 2 och 3 paragraf 9:
»Skarvning av randomskarvar».

2. Kabeln urkokas med paraffin av föreskriven
temperatur, varvid man, som förut angivits, börjar
att hälla paraffin c:a 1 dm. in på manteln och sedan
fortsätter ut mot kabeländan.

3. Fyrskruvarna avkapas trappstegsformigt från
ytterlagren in mot kärnan. Man börjar med en
skruv i det yttersta lagret, vilkas fyra trådar
kapas till olika längd. Skillnaden mellan två
trådar inom skruven bör därvid vara minst 0,5 cm.
Övriga skruvar i samma lager klippas sedan på samma
sätt. Därefter kapas skruvarna i de följande lagren
så att skillnaden i längd mellan två trådar i olika
lager blir minst c:a 2 cm. och skillnaden mellan två
trådar inom samma skruv blir minst 0,5 cm.

4. Sedan samtliga trådar klippts på i mom. 3
angivet sätt, lindas en paraffinkokad bomullslinda
i två lager omkring kabeländan.

5. Om skarvning i den ifrågavarande punkten
kan väntas ske inom en å två dagar, och om mekanisk
åverkan av kabeln eller vattenfyllning av skarvgropen
ej behöver befaras, täckes kabeländan med en
s. k. <i>nattisolering</i>.

För denna <i>nattisolering</i> — namnet härleder sig
därifrån, att metoden tillgripes för att skydda en
påbörjad, ej färdig skarv under natten — användas
<i>svarta isoleringsband, gummi-,</i> 50 mm. breda, vilka
med någon överlappning lindas i tre lager över
bomullsbindan. Utanpå isoleringsbanden anbringas
sedan ett lager paraffin. Paraffinet hälles därvid i
halvstelnat tillstånd över kabeländan, varefter det
bearbetas med händerna, till dess ett jämntjockt lager
erhålles, som fullständigt täcker isoleringsbanden
och någon decimeter av manteln.

Är marken i den punkt, där ändisoleringen är belägen,
särskilt vattensjuk eller skall skarvning ej utföras
inom de närmaste dagarna, bör nattisolering ej
användas. I stället pålödes då en <i>mössa</i> av bly,
enklast anordnad av ett i ena ändan tillhamrat och
igenlött skarvrör.

<tab><i>Mätskarven</i>.

1—5. Skarvröret iordningställes, blymantlarna
borttagas och kabeländarna urkokas med paraffin enligt
föreskrifterna i mom. 1—5 paragraf 9: »Skarvning
av randomskarvar.»



6. Sedan paraffinkokning skett, uppsättas
ledarna i nummerramar. Härvid tillses, att de
olika ledaregrupperna särskiljas: i första hand
olika ledaredimensioner; för samma dimensioner
dessutom skruvar för tvåtråd och fyrtråd samt vid
fyrtråd de olika talriktningarna. Numreringen inom
ledaregrupperna är likgiltig, vanligast är dock att
man börjar uppsättningen från kärnan och går utåt.

Ramarna göras lämpligen av läder med instansade
nummer. På platsen påskrivna otydliga nummer
kunna föranleda misstag. Numreringen å ramarna bör
f. ö. stämma med numreringen å mätprotokollen.

7. Sedan båda kabeländarna numrerats, skalas
trådarna c:a 3 cm., så att mätsladdarnas klämmor
kunna anbringas. Samtidigt klippes i paren den
ena tråden c:a 5 cm. kortare än den andra, så att en
»lång» och en »kort» tråd erhålles.

8. Skruvarna uppkopplas därefter till
instrumentet och obalanserna uppmätas och antecknas
för samtliga skruvar i enlighet med de i paragraf 12
lämnade föreskrifterna. Mätsladdarnas påkoppling
sker som framgår av fig. 23 så, att den märkta
ledaren i varje par kopplas till den långa tråden i
kabelparet. Sladdarna böra ej  beröra marken och få
ej  utsättas för väta. Klämmorna få under mätningen
ej beröras med fingrarna.

För att undvika förväxlingar mätas först samtliga
skruvar på A-sidan i nummerföljd, därefter skruvarna
på B-sidan likaledes i nummerföljd. Skarvaren skall,
om möjligt, alltid sitta så, att han har A-sidan till
vänster och B-sidan till höger.

Sedan obalansen för en skruv uppmätts, får skruven
ej tagas ur nummerramen förrän skarvningen skall
ske. Skulle av någon anledning någon skruv falla
ur nummerramen, får den ej insättas igen, förrän
kontrollmätning utförts.

9. Efter det skarvningsschemat uppgjorts, vidtager
skarvningen, varvid skarvaren erhåller erforderliga
uppgifter av testaren på sätt som beskrivits i
föregående paragraf.

10. Sedan två dubbelskruvar skarvats
enligt anvisning, kontrollmätes före lödningen.
Överensstämma vid denna mätning de uppmätta värdena
med de beräknade, förenas nästa par dubbelskruvar o. s. v., till dess tre par skruvar äro skarvade,
varefter motsvarande tolv trådskarvar lödas.
Vana skarvare och testare kunna skarva tre skruvar
i följd, varefter dessa 
kontrollmätas i följd, för att sedan omedelbart lödas, om
väntat resultat erhålles.

Skulle kontrollen icke stämma, måste trådskarvarna
upplindas med plattång och ny mätning och hopparning
utföras. Det är därvid nödvändigt, att <i>lång</i> och <i>kort</i>
utmärkes med en påbunden tråd e. d., enär trådarna
vid ytterligare klippning skulle bliva för korta
för skarvningen.
<img>
Fig. 24. Kombinerad kapacitetsutjämnings- och
obalansbrygga; instrumentplatta.

16. <b>Kapacitetsutjämning: princip och
mätinstrument.</b>

Kapacitetsutjämningens ändamål har förut omnämnts
(paragraf 5).

Utjämning sker i mittskarven å varje sektion,
den s. k. <i>CD</i>-skarven, i vilken vanligen även
obalansmätningar samtidigt utföras.

För mätningarna användes vid telegrafverket Western
Electrics kombinerade utjämnings- och obalansbrygga
<i>(Combined Capacity Unbalance and Deviation test set)</i>
vilken, som namnet 


angiver, är så anordnad, att den även kan användas
för de vanliga obalansmätningarna. Instrumentet
består av två särskilda delar: den egentliga
brygganordningen och kondensatorlådan. Den sistnämnda
innehåller de för kapacitetsmätningarna erforderliga
jämförelsekapaciteterna.

Som strömkälla användes den ovan, paragraf 12,
beskrivna howlern.

<tab><i>Brygganordningen</i>.

Denna består av en vanlig obalansbrygga, försedd
med en del extra omkastare, anslutningsklämmor för
kondensatorlådan o. dyl. Dess utseende framgår av
fig. 24.

Omkastaren <i>A</i> kopplar alternativt instrumentet för
obalans-resp. kapacitetsmätning, då den lägges
å <i>Unbalance</i> resp. <i>Deviation</i>. I förra fallet äro
alla extra anordningar för kapacitetsmätningarna
bortkopplade, och instrumentet är i princip ett
vanligt obalansinstrument.

Omkastarna <i>C</i> och <i>D</i> tjäna samma ändamål som motsvarande
omkastare i den vanliga obalansbryggan, i det
att vid olika lägen av dessa omkastare obalanserna
<i>duplex—vita paret, duplex—svarta paret</i> och <i>stam—stam</i>
kunna uppmätas.

Alltefter läget av omkastare <i>E</i> inkopplas
resp. vita paret <i>(White),</i> svarta paret <i>(Black)</i>
och duplexkretsen <i>(Phantom)</i> för uppmätning
av resp. ledningskapaciteter. Medelst ratten
<i>R</i> inställes den s. k. rationen (se nedan) vid
mätning av kapaciteten i duplexkretsen. <i>R</i> och <i>E</i>
användas endast vid kapacitetsmätningarna och ingå,
som nämnts, ej i mätanordningarna, när omkastare <i>A</i>
ligger i läget <i>Unbalance</i>.

Vridkondensatorn <i>U</i> är av samma storlek som vid den
enkla obalansbryggan, men är här försedd med två
skalor. Den ena, som användes vid obalansmätningarna,
går från —250 µµF. till +250 µµF., varvid som vanligt
minus är märkt med rött och plus med svart. Den
andra skalan är graderad från 1000 till 1250 µµF. Den
användes vid kapacitetsmätningarna som tillägg till
jämförelsekondensatorn, se nedan. Skalorna ligga mitt
emot varandra på samma cirkulära skiva.

Såsom vid de vanliga obalansbryggorna finnas tvenne
tilläggskondensatorer om 250 resp. 500 µµF., vilka
inkopplas genom resp. omkastare F<sub>2</sub> och F<sub>1</sub>. Dessa
tilläggskondensatorer få ej vara inkopplade, när
kapacitetsmätningarna utföras.


I bryggan ingå slutligen kontaktklämmor för anslutning
av strömkälla, hörtelefon, kondensatorlåda och
mätsladdar.

Fig. 25 visar kopplingsschemat för
brygganordningen.
<img>
Fig. 25. Kombinerad kapacitetsutjämning- och obalansbrygga: Kopplingsschema.
<tab><i>Kondensatorlådan.</i>

Denna innehåller, som nämnts, de för
kapacitetsmätningarna erfoderliga
jämförelsekapaciterna, bestående av
glimmerkondensatorerna <i>M</i><sub>1</sub>, <i>M</i><sub>2</sub>, <i>M</i><sub>3</sub> och <i>M</i><sub>5</sub> samt en variabel luftkondensator <i>D</i>. 
Dessutom finnes ett skjutmotstånd
<i>S</i> för kompensering av motstånd och läckning å kabelledningarna,
så att skarpa minima erhållas. Kopplingsschema jämte
ett förenklat principschema återfinnes å fig. 26.
<img>
Fig. 26 Kondensatorlådan till kapacitetsutjämningsbryggan: kopplingsschema.

Glimmerkondensatorerna M<sub>1</sub>, M<sub>4</sub> och M<sub>5</sub> som inkopplas
med knivomkastare, äro på resp. 100.000, 500 och 250 µµF.
Kapaciteterna i M<sub>2</sub> och M<sub>3</sub> kunna varieras, den förra i
steg på 10.000 µµF. upp till 100.000 µµF., den senare
i steg på 1.000 µµF. upp till 10.000 µµF.



<tab><i>Mätsladdar</i>.

De vid kapacitetsmätningarna använda mätsladdarna
böra helst vara så anordnade, att förhållandet mellan
duplex- och stamkapaciteten äro lika med motsvarande
förhållande för kabelfyrskruvarna. Dessutom bör
sladdarnas kapacitet icke ändras under mätningen.

För kapacitetsmätningarna lämpliga mätsladdar kunna
erhållas på så sätt, att två parsladdar, av den
typ som användes vid de vanliga obalansmätningarna,
omsorgsfullt snos med varandra,
varefter de omlindas med isoleringsband el. dyl.,
så att ledarnas inbördes läge fixeras.
<img>
Fig. 27. Princip för mätning av
duplexkapaciteten för kapacitetsutjämning.

Tilledningarna till kondensatorlådan göres så korta
som möjligt.

<tab><i>Princip för mätningen</i>.

Principen för kapacitetsmätningen framgår av figur
27. Anordningen bildar en Wheatstonebrygga. Två
av bryggarmarna utgöras av ohmska motstånd, de
s. k. rationsmotstånden. De båda övriga armarna bildas
av kabelledarna och jämförelsekapaciteterna.

Då kapaciteten för paren mätes, äro de båda rationerna
lika (1000 ohm vardera), men då duplexkapaciteten
mätes inkopplas i den ena rationsarmen ett
tilläggsmotstånd R. Motståndet R är 
variabelt och inställes så, att rationsförhållandet
blir så nära som möjligt lika med förhållandet
mellan duplexkapaciteten och stamkapaciteten
för kabelledningarna. Härigenom vinnes, att samma
inställningar å de fasta kondensatorerna i den fjärde
bryggarmen i allmänhet kunna användas för såväl stam-
som duplexledningarna.

Vridkondensatorn <i>D</i> är en luftkondensator på
max. något över 2000 µµF. För att avvikelserna
från medelkapaciteten direkt skola kunna avläsas på
denna kondensator är dess skala graderad från —1000 µµF.
över O till +1000 µµF. Nollpunkten på skalan
svarar därvid i verkligheten mot en kapacitet på över
1000 µµF. Å andra sidan är den i brygganordningen
befintliga U-kondensatorn i stället graderad från
1000 till 1250 µµF. (jfr. nedan), under det
den i verkligheten har en kapacitet från O till
250 µµF. Svarar nollpunkten å <i>D</i>-kondensatorn,
såsom vanligen är fallet, mot en kapacitet på
över 1000 µµF, tages hänsyn härtill i den till
kondensatorlådan hörande kalibreringstabellen,
vilken anger de verkliga kapacitets värdena (med
fråndragna 1000 µµF.) för olika inställningar å
M-kondensatorerna.

De ovannämnda anordningarna med <i>D</i>- och
<i>U</i>-kondensatorernas skalor avse egentligen att
möjliggöra ett direkt uppmätande av avvikelserna
från medelkapaciteten, förutsatt att man känner
den verkliga kapaciteten för stamledningarna samt
rationsförhållandet duplex- till stam-kapacitet
för den under mätning varande ledaregruppen. <i>M</i>-
och <i>U</i>-kondensatorerna inställas härvid så,
att deras sammanlagda kapacitetsvärden (enligt
kalibreringstabellen) blir lika med medelkapaciteten
för stamledningarna, ökad med mätsladdarnas
kapacitet, och motståndet R inställes på ett
rationsförhållande lika med förhållandet mellan
medelkapaciteterna för duplex- och stamledningarna för
ledaregruppen ifråga. Avläsningarna på <i>D</i>-kondensatorn,
med positiva och negativa tecken, giva då för
stamledningarna direkt de sökta avvikelserna. För
duplexkretsarna erhållas de verkliga avvikelserna om
de avlästa värdena multipliceras med rationen. Då de
verkliga värdena emellertid äro direkt proportionella
mot de avlästa, räknar man vid skarvningschemats
uppgörande för duplexkretsarna alltid med de avlästa
värdena.

I praktiken är medelkapaciteten i allmänhet vid
mätningens början icke exakt känd. Man nöjer sig
då med att å <i>M</i>- och <i>U</i>-kondensatorerna inställa ett
antaget värde å medelkapaciteten, 

varvid å <i>D</i>-kondensatorn avläsas de olika
ledningskapaciteternas avvikelser från detta antagna
värde. Sedan samtliga kretsar uppmätts, bestämmes så
den verkliga medelkapaciteten, varefter de avlästa
avvikelsevärdena korrigeras med hänsyn till denna
medelkapacitet.

17. <b>Kapacitetsutjämningens utförande: mätningar
och beräkningar.</b>

<tab><i>Blanketter:</i>

Tre olika slag av blanketter för kapacitetsbalansering
och kapacitetsutjämning erfordras:

a) blad för <i>Beräkningar,</i> kabelform. n:r 8 a och b
b)  »    »  <i>Uppmätta värden,</i> kabelform. n:r 10 a, b och c
c)  »    »  <i>Skarvningsschema,</i> kabelform. n:r 11.

<tab><i>Mätningar</i>.

1. Instrumentet uppställes för mätning;
kondensatorlåda, strömkälla och mätsladdar anslutas
till sina resp. kontaktklämmor.

Omkastare <i>A</i> ställes i läge <i>Deviation</i> och omkastare
<i>D</i> i läge <i>P to S</i>. Läget av omkastare <i>C</i> är vid
kapacitetsmätningarna likgiltigt.

2. <i>Kapaciteten i mätsladdarna, paren,</i> uppmätes.
Härvid tillses att ledarna hänga fritt och att
kontaktklämmorna ej beröra marken eller äro i kontakt
med varandra. U-kondensatorn sättes på 1000 µµF.,
varefter kondensatorerna <i>M</i> och <i>D</i> inställas så,
att ljudminimum  erhålles. Avläsningar göras,
ena gången med <i>E</i>-omkastaren på <i>White,</i> andra gången
med samma omkastare på <i>Black</i>. Mätsladdarnas
kapacitet är lika med summan av kapaciteterna i <i>M</i>-
och <i>D</i>-kondensatorerna +1000 µµF. Erhållas olika
värden å kapaciteten för vita och svarta paret räknar
man i allmänhet med medelvärdet.

Kapaciteten i mätsladdarna är vanligen så liten,
att samtliga <i>M</i>-kondensatorer måste stå på noll.

3. <i>Lämpligaste inställningen å M-kondensatorerna</i>
bestämmes på följande sätt:

En skruv uppkopplas för mätning. <i>U</i>-kondensatorn
ställes vanligen på 1000 µF. Därefter inställes
M-kondensatorerna så, 
att balans erhålles för minsta möjliga värde å
D-kondensatorn. Avläsningar göras därvid för båda
paren (E-omkastaren ena gången på <i>White,</i> andra
gången på <i>Black</i>). Samtidigt varieras motståndet S
till dess ett skarpt minimum erhålles. Sedan den
valda inställningen kontrollerats för ytterligare
en å två skruvar inom samma ledaregrupp, antecknas
inställningarna å M- och U-kondensatorerna
i resp. kolumner å beräkningsbladet. I de fall
medelkapaciteterna för de olika ledaregrupperna skilja
sig avsevärt från varandra, utprovas lämpligaste
inställningarna för varje grupp för sig.

4. <i>Rationen R</i> inställes. <i>E</i>-omkastaren
ställes på <i>Phantom</i> och <i>R</i> ändras så att avläsningen
å <i>D</i>-kondensatorn blir så liten som möjligt.
Rationen kontrolleras lämpligen för samma
försöksskruvar som använts för inställningen å
M-kondensatorerna enl. mom. 3. Olika rationer kunna
användas för de olika ledaregrupperna, om så visar
sig lämpligt.

5. <i>Korrektionen för duplexkapaciteten i
mätsladdarna</i> bestämmes. Mätsladdarna skola
härvid hänga fritt. <i>R</i> inställes å det för
ledaregruppen ifråga valda rationsförhållandet.
<i>M</i>- och <i>U</i>-kondensatorerna skola ha samma
inställningar som vid mätning av parkapaciteten
(mom. 2). <i>D</i>-kondensatorn avläses, ena gången med
<i>E</i>-omkastaren på <i>White</i> eller <i>Black,</i> andra gången med
samma omkastare inställd på <i>Phantom</i>. Korrektionen
erhålles såsom skillnaden mellan avläsningarna i
duplex- och stamkoppling.

6. <i>Kapacitetsavvikelserna</i> uppmätas för
samtliga skruvar, först å <i>A</i>-sidan, därefter
å <i>B</i>-sidan. För varje skruv mätes därvid
vanligen samtidigt kapacitetsavvikelsen och
kapacitetsobalansen. Vid mätningen förfaras på
följande sätt:

a) M-kondensatorerna  inställas  å de förut enligt
mom. 3 för ledaregruppen ifråga fastställda värdena
och U-kondensatorn ställes på  1000 µµF. (bakre
skalan).

b) Omkastare <i>A</i> ställes på <i>Deviation,</i> omkastare <i>D</i> på
<i>P to S</i> och omkastare <i>C</i> på <i>White</i>.

c) Omkastare <i>E</i> ställes i lägena <i>White, Black</i> och
<i>Phantom,</i> varvid <i>D</i>-kondensatorn varieras, till dess
balans erhålles. Avläsningarna å <i>D</i>-kondensatorn
för resp. <i>vita</i> paret, <i>svarta</i> paret och <i>duplexen</i>
antecknas å blanketten för <i>Uppmätta värden</i> i
kolumnen: <i>Kapacitetsavvikelse: Avläsning</i>.

För de enstaka fall, då avvikelsevärdena överstiga 1000 


µµF., ändras inställningen å M<sub>3</sub> till närmast högre eller lägre 
värde. Härvid antecknas avläsningen å <i>D</i>-kondensatorn, ökad 
med skillnaden i kapacitet enligt kalibreringstabellen för de båda 
inställningarna. M<sub>3</sub>-kondensatorn återställes för varje gång 
omedelbart till det rätta läget, enär eljest de efterföljande 
avläsningarna bliva felaktiga.

d) Omkastare <i>A</i> ställes på <i>Unbalance</i>, varefter å 
U-kondensatorns främre skala avläses obalansen duplex-vita paret, 
duplex—svarta paret och stam—stam på sätt förut beskrivits. Värdena 
antecknas å blanketten för <i>Uppmätta värden</i> i kolumnen
<i>Kapacitetsobalans</i>.

e) Under det nästa skruv uppkopplas för mätning, lägges 
omkastare <i>A</i> i läget <i>Deviation</i>, omkastare <i>D</i> i läget <i>P to S</i> och <i>C</i> i 
läget <i>White,</i> varjämte U-kondensatorn ställes på 1000 µµF. 
(bakre skalan).

<i>Vid mätning av kapacitetsavvikelserna måste alltid noga 
iakttagas, att U-kondensatorn är inställd på 1000 µµF. (bakre skalan).</i>


<tab><i>Beräkningar.</i>

7. <i>Jämförelsekapaciteten för paren</i> beräknas för varje 
ledaregrupp. Denna jämförelsekapacitet är lika med sammanlagda 
kapaciteten i <i>M</i>- och <i>U</i>-kondensatorerna, minskad med 
mätsladdarnas kapacitet pr par. Värdena antecknas å beräkningsbladet 
i raden <i>Uträknad kapacitet pr par</i>.

8. <i>Jämförelsekapaciteten för duplex</i> beräknas med 
ledning av anvisningarna å beräkningsbladet. Den är lika med 
den uträknade kapaciteten för paren med korrektion enligt mom. 
5 ovan, multiplicerad med rationen. Värdena för de olika 
ledaregrupperna antecknas å beräkningsbladet i raden <i>Beräknad 
kapacitet för duplex</i>. 

9. <i>Avvikelsekorrektionen för paren</i> beräknas såsom skillnaden 
mellan summa +avvikelser och summa —avvikelser, dividerad 
med antalet par i gruppen ifråga. Tecknet för korrektionen blir 
detsamma som minsta summans.

10. <i>Avvikelsekorrektionen för duplex</i> erhålles på analogt sätt.

11. <i>Medelkapaciteten för paren</i> erhålles genom att korrigera 
den uträknade kapaciteten för paren (mom. 7) med den enligt 
mom. 9 funna korrektionen. 


12. <i>Medelkapaciteten för duplex</i> erhålles genom att 
korrigera den beräknade kapaciteten för duplex (mom. 8) med 
avvikelsekorrektionen för duplex enligt mom. 10, multiplicerad 
med rationen.

13. <i>De avlästa avvikelserna par och duplex korrigeras</i> 
med de enligt mom. 9 och 10 funna korrektionerna. De korrigerade 
avvikelserna antecknas å blanketten för uppmätta värden 
i kolumnen <i>Kapacitetsavvikelse: Verkligt värde.</i>

14. <i>Skarvningsschemat uppgöres</i> med ledning av de å 
blanketten <i>Uppmätta värden</i> för de olika skruvarna angivna 
obalans- och korrigerade avvikelse värdena. Vid hopparningen 
av de olika skruvarna måste här hänsyn tagas såväl till
kapacitetsobalans som till kapacitetsavvikelse. Beträffande 
kapacitetsutjämningen gäller därvid den regeln, att <i>om två 
ledningskretsar (stam- eller duplex-) hopskarvas, deras avvikelsevärden 
komma att addera sig algebraiskt (med tecken)</i>. Bästa utjämningen 
erhålles alltså om de kretsar, som skarvas med varandra, 
hava avvikelsevärden av samma storlek, men med olika 
tecken.

Vid hopparning av skruvarna kunna ibland svårigheter uppstå, 
i det att olika synpunkter göra sig gällande med hänsyn till 
kapacitetsbalanseringen och kapacitetsutjämningen. Särskilt 
gäller, i de fall byggning av obalansvärden till <i>CD</i>-skarvarna 
förekomma, att speciella åtgärder måste vidtagas för att 
avvikelsevärdena skola kunna nedbringas, utan att kapacitetsbalanseringen 
behöver åsidosättas. Vanligen anordnas därvid flera 
par skruvar med de önskade obalansvärdena, så att antalet 
kombinationsmöjligheter ökas.

För varje skruvpar antecknas skarvningsschema, jämte 
ursprungliga och resulterande obalans- och avvikelsevärden å 
blanketten <i>Skarvningsschema</i>. Å blanketten <i>Uppmätta värden</i> 
överkorsas därvid samtidigt motsvarande skruvar, så att inga 
förväxlingar uppstå.

Då arbetet med korrigerandet av avvikelsevärdena och 
hopparandet av de olika skruvarna är ganska tidsödande, 
uppgöres skarvningsschemat alltid på skarvningskontoret. Skarvningen 
av <i>CD</i>-skarvarna måste därför alltid ske någon dag senare 
än mätningen.

<tab><i>Skarvning och kontrollmätning</i>.

15. <i>Skarvningen</i> sker efter testarens anvisningar
som förut beskrivits (jfr paragraf 14).

16. <i>Kontrollmätningen</i> utföres på samma
sätt som den första mätningen. Vid mätningen
av den första skruven i varje ledaregrupp inställas
M- och U-kondensatorerna så, att de verkliga
resulterande avvikelsevärdena direkt kunna avläsas
å D-kondensatorn.

Vid kontrollmätningen få de uppmätta obalansvärdena
med högst 10 µµF. och de uppmätta avvikelse värdena
med högst 100 µµF. skilja sig från de beräknade
värdena.

18. <b>Resulterande obalans- och avvikelsevärden
i pupinsektionerna efter balansering och utjämning.</b>

<tab><i>Kapacitetsobalans</i>.

Beträffande obalansen inom de färdigskarvade
pupinsektionerna variera fordringarna något efter
kablarnas storlek och betydelse.

För stamlinjekablar och viktigare landskablar,
innehållande ett större antal pupinsektioner, eller
avsedda att användas tillsammans med telefonöverdrag,
gäller normalt, att den resulterande obalansen per
pupinsektion, stam–stam såväl som duplex—stam,
icke bör överstiga 30 µµF. Medelvärdet av samtliga
obalanser av samma slag (stam—stam, resp. duplex—stam)
bör ej för någon ledaregrupp uppgå till mer än
15 µµF.

För kortare landskablar med ett fåtal pupinsektioner
kunna i allmänhet något högre obalansvärden
tillåtas. Dock bör icke obalansen per sektion
överstiga maximalt 100 µµF. och i medeltal 30 µµF.

För att underlätta kapacitetsbalanseringen
uppställes i allmänhet redan för de enskilda
fabrikationslängderna vissa fordringar, varigenom
obalansen inom skruvarna begränsas. Beträffande dessa
fordringar hänvisas till de allmänna bestämmelserna
i gällande normalspecifikation för duplexkablar (se
kap. E. <i>Leveransprovningar</i>). I denna specifikation
uppställas också för de enskilda fabrikationslängderna
vissa fordringar beträffande obalansen mellan
ledningskretsar i olika skruvar, för vilken obalans,
som förut nämnts, inga särskilda åtgärder vidtagas
i samband med kabellängdernas inskarvning.




<tab><i>Kapacitetsavvikelse</i>.

För de resulterande kapacitetsavvikelserna i
pupinsektionerna uppställer man den fordran, att
de skola hålla sig under 2 % av medelkapaciteten
pr sektion. Vid de viktigare kablarna söker man
dessutom i allmänhet hålla avvikelserna för de 10
å 12 närmast överdragsstationerna, resp. närmast
ändpunkterna belägna pupinsektionerna under 1,5 %
av medelkapaciteten.

Motsvarande tillåtna maximala avvikelse i
µµF. för stamledningarna äro för de vanligaste
pupinsektionslängderna, räknat efter en medelkapacitet
av 0,038 µF./km., (ungefärliga värden):

Pup.-sektionens längd: 1830 m.    2500—2700 m.
Max.avvikelse 1,5 %:   1000 µµF.  1500 µµF.
              2,0 %    1400  »    2000  »

Beträffande de för de enskilda fabrikationslängderna
uppställda fordringarna å kapacitetsavvikelse
och ledningskapacitet hänvisas till den
förutnämnda normalspecifikationens bestämmelser
(Kap. E. <i>Leveransprovningar</i>).

<tab>19. <b>Isolationskontroll</b>.

För att under skarvningsarbetets gång kontrollera
isolationen utföres mätningar å olika delsträckor av
den skarvade kabeln.

I alla <i>B</i>- och <i>C</i>-skarvar provas med
en isolationsprovare av meggertyp, innan
kapacitetsmätningarna utföras. Kabelledarna hoptagas
därvid i buntar om 5 till 10 skruvar (mindre antal
skruvar vid mindre kablar), varvid isolationen mätes
för varje dylik bunt för sig, under det övriga ledare
äro förenade med varandra och jordade.

Den vid telegrafverket använda meggertypen ger c:a
500 volts mätspänning. Isolationsmotstånd från 2 till
1000 megohm kunna mätas. <i>Mätutslagen böra för felfri
kabel gå upp mot »Infinity.»</i>

Fig. 28 visar principen för instrumentet.

Mätspänningen alstras av en liten generator vid
kringvridandet av en å instrumentet befintlig
vev. En centrifugalanordning reglerar till konstant
spänning, vilket eliminerar fel på grund av kapacitiva
uppladdningsströmmar.

Det egentliga instrumentet är en megohmmeter med två
mot varandra vinkelräta, fast förenade spolar, fritt
rörliga i ett magnetfält. Den ena spolen passeras av
en konstant ström, 
den andra av en ström, vars storlek bestämmes av det
yttre motståndet mellan <i>L</i> och <i>E</i>. Instrumentet saknar
särskild riktkraft.

Genom skyddsringen omkring L, vilken tilldelas samma
potential som L, shuntas ohmmetern för ovidkommende
läckströmmar inom instrumentet.
<img>
Fig. 28. Megger: principschema.

Meggermätningar utföras i allmänhet endast inom
pupin-sektionerna. <i>Megger får under inga förhållanden
användas för mätning av isolationen å kabelledningar
med inkopplade pupinspolar, enär den höga
mätspänningen medför allvarlig risk för spolarna</i>. För
mätning av isolationen hos ledningar med inkopplade
spolar, liksom för noggrannare isolationsmätningar
över huvud, användes spegelgalvanometrar med c:a
100 volts mätspänning och förkopplingsmotstånd å
100,000 ohm.

*

<h1>C. Pupinisering.</h1>

20. <b>Allmänna synpunkter.</b>

Pupiniseringen av kabelledningarna har till
ändamål att minska dämpningen och samtidigt utjämna
dämpningsändringen med periodtalet, så att samtliga
viktigare, i talet ingående frekvenser genomsläppas å
ledningen med oförändrat inbördes storleksförhållande.

För en opupiniserad kabel kommer dämpningen på grund
av ledningarnas relativt stora kapacitet och ringa
induktans att avsevärt öka med periodtalet. Vid längre
kablar komma därvid de högre frekvenserna i talet
att oproportionerligt undertryckas — talet erhåller
en dov klang (kabelton).

För att undvika onödiga kapitalutlägg sker
pupiniseringen vid större kabelanläggningar vanligen
i två eller flera repriser. Längre duplexkablar för
lands- eller riksledningar komma därför i allmänhet
att innehålla såväl pupiniserade som opupiniserade
ledningar, av vilka dock endast de pupiniserade
ledningarna äro avsedda att användas i trafik.

Det förhållandet, att kabelpris och
installationskostnader pr ledning intill en viss
gräns avsevärt sjunker, när antalet ledare i kabeln
ökar, gör att kablarna ofta beräknas att täcka
ledningsbehovet för en avsevärd tid framåt. Emellertid
nöjer man sig som nämnts med att pupinisera endast ett
så stort antal ledningar, som svarar mot de närmaste
årens behov. Samtidigt som man härigenom reducerar
det i anläggningen nedlagda oförräntade kapitalet,
erhålles också en möjlighet att vid en framtida
ytterligare pupinisering utnyttja eventuella nya
erfarenheter.

Vid utförandet av den successiva pupiniseringen har
vid Telegrafverket tillämpats två olika principer. Så
har för de flesta landslinje-kablar den första
pupiniseringen omfattat endast stamledningarna, under
det att vid samtliga rikskablar (stamlinje-kablar)
och vid en del under de senare åren installerade
landskablar såväl stam- som duplexledningar
pupiniserats.

Fig 29 visar principen för Western Electrics
system för pupinisering av såväl stam- och som
duplexledningarna i fyrskruvarna, vilket system
kommit till användning för samtliga telegrafverkets
stamlinjekablar. För pupinisering av de tre
kretsarna i skruven användes vid denna metod tre
spolar, en för vardera stamledningen och en för
duplexkretsen. Lindningarna å spolarna 
äro härvid så anordnade, att en ändring av de
magnetiska förhållandena i någon av spolarna icke
skall störa balansen i ledningarna.

21. <b>Pupinspolarnas konstruktion och elektriska
egenskaper.</b>

Givetvis måste för pupinspolarna beträffande
störningsfrihet och likhet i de elektriska
egenskaperna uppställas i det närmaste
samma fordringar som för de färdigskarvade
kabelsektionerna mellan spolarna. Dessutom måste för
spolarna uppställas ytterligare den fordran, att de
till sina magnetiska egenskaper icke skola nämnvärt
ändra sig med tiden, vare sig denna ändring sedan har
sin orsak i å ledningen inducerade störningsströmmar
eller i en »åldring» utan yttre påverkan.
<img>
Fig. 29. Pupinisering enligt 3-spolsystemet.

För de moderna pupinspolarna användas kärnor av 

hoppressat järnpulver med isolerande skikt mellan
järnkornen <i>(Dust-iron Coils, Massekernspulen)</i>. Dylika
spolar ha till skillnad från spolar med tråd- eller
bandjärnkärna en mycket stor magnetisk stabilitet
och variera till sina elektriska egenskaper relativt
obetydligt med periodtalet.

Följande utdrag ur specifikationen för
pupinutrustningen till stamlinjekabeln
Stockholm—Uppsala ger en uppfattning om de stora
anspråk som måste ställas på tillverkningen av
pupinspolarna:

»Isolationsmotståndet mellan spolarnas lindningar
liksom mellan lindningarna och boxen får ej i något
fall understiga 10000 megohm vid 15° C.

Överslagshållfastheten skall vid ett kontinuerligt
prov under 1 minut med sinusformad växelström av 25
perioders frekvens, mellan lindningarna vara minst
500 volt och mellan lindningarna och boxen minst
1000 volt.

Skillnaden i likströmsmotstånd mellan de båda trådarna
i en stamledningskrets får varken för stamspole eller
för duplexspole överstiga 0,1 ohm.

Spolarnas induktans får ej i något fall avvika mer
än ±2 % från det fastställda värdet. Skillnaden i
induktans mellan de båda branscherna av en stamledning
i driftmässig koppling får ej överstiga 0,5 % av
medelinduktansen för de båda branscherna. Motsvarande
skillnad för en duplexkrets får ej överstiga 1 %.

Materialet i spolarnas kärnor skall ha sådan magnetisk
stabilitet att spolenhetens induktans ej ändras med
mer än ±5 % för en magnetiseringsström av 2 amperes
likström eller växelström med 2 ampere toppvärde
genom linjelindning.»

22. <b>Olika typer av pupiniserade kabelledningar.</b>

De pupiniserade kabelledningarna skilja sig
principiellt från de opupiniserade luftledningarna
i två viktiga hänseenden:

a. dels genomsläppas å pupinledningarna endast
periodtal som ligga under ledningarnas egenfrekvens;

b. dels ha pupinledningarna en avsevärt lägre
fortplantningshastighet för talströms vågorna,
varjämte hastigheten i närheten av egenfrekvensen
märkbart avtager med periodtalet.



Såväl egenfrekvens som våghastighet sammanhänger
med graden av pupinisering, så att en ökning av
induktansen pr km. sänker egenfrekvensen och
minskar våghastigheten. Egenfrekvensen beror
dessutom på pupinspolarnas fördelning, i det att
för samma induktans pr km egenfrekvensen höjes,
när spolavståndet minskas.

Bestämmande vid valet av pupiniseringstyp blir i
första hand frågan om ledningarnas egenfrekvens,
i det att pupiniseringen måste utföras så, att
samtliga frekvenser, som skola överföras å ledningen,
ligga under den nyssnämnda egenfrekvensen.

En höjning av egenfrekvensen kan som nämnts alltid
åstadkommas därigenom, att avståndet mellan spolarna
minskas. Den ovannämnda fordran, att egenfrekvensen
skall vara högre än de högsta frekvenser som
skola överföras, kan därför alltid uppfyllas,
hur starkt ledningarna än pupiniseras. Emellertid
följer med minskat spolavstånd att kostnaderna för
pupiniseringen ökas. Därtill kommer att den starkare
pupiniseringen sänker våghastigheten å ledningarna,
vilket åter för de längre kabelförbindelserna
visat sig kunna medföra avsevärda störningar,
beroende på de å ledningarna uppträdande,
och med våghastigheten sammanhängande eko- och
insvängningsföreteelserna. För att reducera inverkan
av dessa eko- och insvängningsfenomen har man för de
längsta kabelförbindelserna nödgats införa ledningar
med speciellt svag pupinisering och hög egenfrekvens.

Vid de av Telegrafverket hittills utförda kabelanläggningarna 
ha olika pupinspolavstånd och storlek å
den införda induktansen kommit till användning.

De för <i>landslinjekablarna</i> vanligen använda
pupinspolarna ha en induktans av <i>160 mH.</i> för stam
och — i de fall duplexledningarna även pupiniseras —
<i>63 mH.</i> för duplex. Avståndet mellan spolarna är c:a
<i>2500 m</i>. Tabell 5 anger de elektriska egenskaperna
för på detta sätt pupiniserade kabelledningar
vid olika förekommande ledaredimensioner. Värdena
gälla därvid för kablar med en ledningskapacitet
av 0,038 µF./km. för stam- och 0,062 µF./km. för
duplexkretsarna.

Vid den av Telegrafverket först installerade <i>stamlinjekabeln</i> 
— Stockholm—Göteborg — är pupinsektionernas
längd omkring <i>2700 m</i>. Pupinspolarna hava för denna
kabel en induktans av omkring <i>177 mH.</i> för stam och
<i>107 mH.</i> för duplex, svarande mot en egenfrekvens av
c:a <i>2400 per./sek.</i> för såväl stam- som 


<tab><b>Tabell 5.</b>
+==============================+=================+=================+=================+
|                              | 1,3 mm.         | 1,1 mm.         | 0,8 mm.         |
| Ledarediameter               |————————+————————+————————+————————+————————+————————|
|                              | Stam   | Duplex | Stam   | Duplex | Stam   | Duplex |
|——————————————————————————————+————————+————————+————————+————————+————————+————————|
| Medelmotstånd pr km. kabel   |        |        |        |        |        |        |
|   vid +15° C., ohm ..........| 26,4   | 13,2   | 36,8   | 18,4   | 69,0   | 34,5   |
| Medelkapacitet pr km.        |        |        |        |        |        |        |
|   kabel, µF. ................|  0,038 |  0,062 |  0,038 |  0,062 |  0,038 |  0,062 |
| Induktans pr spole, mH. .....| 160    | 63     | 160    | 63     | 160    | 63     |
| Effektivt motstånd pr        |        |        |        |        |        |        |
|   spolgrupp vid              |        |        |        |        |        |        |
|   800 per./sek., ohm.........|   17,0 |    8,5 |   17,0 |    8,5 |   17,0 |    8,5 |
| Spolavstånd, m ..............| 2500   | 2500   | 2500   | 2500   | 2500   | 2500   |
| Induktans pr km., mH ........|   64,0 |   25,2 |   64,0 |   25,2 |   64,0 |   25,2 |
| Dämpningsexponent β vid      |        |        |        |        |        |        |
|  +15° C. och 800 per./sek.   | 0,0138 | 0,0135 | 0,0183 | 0,0180 | 0,0310 | 0,0305 |
| Egenfrekvens ν₀ per./sek. ...| 2540   | 3190   | 2540   | 3190   | 2540   | 3190   |
| Våghastighet u km./sek. .....| 20000  | 25000  | 20000  | 25000  | 20000  | 25000  |
| Karaktäristik Z (√(⅟<sub>c</sub>) ) ohm.|  1300  |   640  |  1300  |   640  |  1300  |   640  |
+——————————————————————————————+————————+————————+————————+————————+————————+————————+

duplexledningarna. Denna egenfrekvens betraktas
dock numera såsom något väl låg för de längre
förbindelserna. Vid en framtida utökning av
pupiniseringen å denna kabel torde man därför för de
genomgående ledningarna gå in för en pupinisering
med mindre spolinduktans och därmed följande högre
egenfrekvens <footnote>För de genomgående ledningarna å kabeln
Stockholm—Göteborg komma pupinspolarna att hava en
induktans av 122 mH. för stam och 76 mH. för duplex.</footnote>.

För de nyare stamlinjekablarna har fastställts
ett pupinspolavstånd av c:a <i>1830 m.</i> och införts
två standardtyper av pupinisering: <i>medelstark</i> och
<i>svag</i>. Spolarna för <i>medelstark</i> pupinisering hava en
induktans av <i>177 mH.</i> för stam och <i>63 mH.</i> för duplex,
spolarna för <i>svag</i> pupinisering åter en induktans av
<i>44 mH.</i> för stam och <i>25 mH.</i> för duplex.

Den medelstarka pupiniseringen användes för såväl
1,3 mm. som 0,9 mm. ledare, och för ledningar
av såväl tvåtråds- som fyrtrådstyp. Den svaga
pupiniseringen användes endast för fyrtrådsledningar
(0,9 mm. ledarediameter)<footnote>På senaste tiden har man även gått in för att
använda 1,3 mm. ledningar med <i>svag</i> pupinisering,
vilka därvid äro avsedda att användas tillsammans
med tvåtrådsöverdrag.</footnote>: dels för sådana längre 








förbindelser, där det för begränsning av
fortplantningstiden erfordras ledningar med stor
våghastighet; dels även för kortare ledningar, i de
fall man för erhållandet av speciellt god artikulation
vill överföra även de högsta frekvenserna i talet
(rundradioledningar.)

Tabell 6 anger medelvärden för dämpningsexponent,
egenfrekvens, våghastighet och karaktäristik
för olika ledningstyper i en i enlighet med ovan
angivna standard pupiniserad stamlinjekabel
(Stockholm—Norrköpingskabeln).

<tab><b>Tabell 6.</b>
+===============================+===================================================+=========================+
| Typ av pupinisering           | Medelstark                                        | Svag                    |
|–––––––––––––––––––––––––––––––+–––––––––––––––––––––––––+–––––––––––––––––––––––––+–––––––––––––––––––––––––|
| Ledarediameter                | 1,3 mm.                 | 0,9 mm.                 | 0,9 mm.                 |
|–––––––––––––––––––––––––––––––+––––––––––––+––––––––––––+––––––––––––+––––––––––––+––––––––––––+––––––––––––|
|                               | Stam       | Duplex     | Stam       | Duplex     | Stam       | Duplex     |
|–––––––––––––––––––––––––––––––+––––––––––––+––––––––––––+––––––––––––+––––––––––––+––––––––––––+––––––––––––|
| Medelmotstånd pr km. kabel    |            |            |            |            |            |            |
|   vid +15° C., ohm ...........|   25,4     |   12,7     |   54,0     |   27,0     |   54,0     |   27,0     |
| Medelkapacitet pr km. kabel,  |            |            |            |            |            |            |
|   µF. ........................|     0,0375 |     0,0605 |     0,0375 |     0,0610 |     0,0375 |     0,0610 |
| Induktans pr spole, mH. ......|   177      |    63      |   177      |    63      |    44      |    25      |
| Effektivt motstånd  pr        |            |            |            |            |            |            |
|   spolgrupp vid 800 per./sek.,|            |            |            |            |            |            |
|   ohm ........................|    14,2    |     6,9    |    14,2    |     6,9    |     4,5    |     2,35   |
| Spolavstånd, m. ..............|  1830      |  1830      |  1830      |  1830      |  1830      |  1830      |
| Dämpningsexponent β vid       |            |            |            |            |            |            |
|   +15° C. och 800 per/sek. ...|     0,0115 |     0,0115 |     0,021  |     0,021  |     0,035  |     0,030  |
| Egenfrekvens v₀ per./sek. ....|  2900      |  3800      |  2900      |  3800      |  5800      |  6000      |
| Våghastighet u km./sek........| 16600      | 21800      | 16600      | 21800      | 33300      | 34600      |
| Karaktäristik Z vid 800       |            |            |            |            |            |            |
|   per./sek., ohm .............| 1620       |  760       | 1620       |  760       |  810       |  480       |
+–––––––––––––––––––––––––––––––+––––––––––––+––––––––––––+––––––––––––+––––––––––––+––––––––––––+––––––––––––+

<tab><b>23. Pupinboxarnas förläggning och inskarvning.</b>

Pupinspolarna äro vanligen monterade i boxar
av gjutjärn, vilka äro fullkomligt slutna, så
att fuktighet ej kan intränga. För anslutning av
spolarna till kabelledningarna användes vid den för
stamlinjekablarna vanliga pupinboxkonstruktionen en
enda c:a 3 m. lång dubbelskruvad uttagskabel med 
0,9 mm. ledarediameter.

De för stamlinjekablarna använda pupinboxtyperna
innehålla spolar för högst 35 à 40 hela fyrskruvar
(stam och duplex).








För fullständig pupinisering åtgår därför vid de större kablarna
vanligen 2 à 3 boxar. De största boxarna hava en vikt av 900 à
1000 kg., en höjd av c:a 1300 mm. och en diameter 650 à 700 mm.

<tab><i>Förläggning</i>.

Vid jordkablar förläggas i allmänhet pupinboxarna direkt i
jorden. Särskilda brunnar anordnas endast i samband med
städernas blockrouter. För att vid nedgrävningen i marken vara
skyddade mot förrostning äro boxarna tjärbrända.
<img>
Fig. 30. Cementskydd och platta för pupinboxar.

Pupinboxgroparnas djup bestämmes så, att det omkring
pupinskarven anbringade cementskyddets (se fig. 30) överkant
kommer att ligga minst 80 cm. under markytan. En sänkning
av kabeln i närheten av groparna är därvid i allmänhet nödvän-
dig (jfr paragraf 27). Groparna hava för de största boxarna ett
djup av c:a 3 m. Övriga dimensioner äro vid markytan: längd
2,8 m.; bredd 1,5 m. och i gropens botten: längd 2,5 m.; bredd
1,2 m. För att uppbära den stora tyngden av boxarna gjutes i
botten av gropen en armerad cementplatta. Denna platta göres
i allmänhet redan vid den första pupiniseringen så stor, att plats
finnes för den eller de boxar, som tillkomma vid en framtida
komplettering av pupinutrustningen (se fig. 30).

Enär vid grävningen av groparna grundvattnet ofta uppnås,
måste pumpanordningar alltid finnas. I de fall groparna ligga i 


landsvägen måste alltid de mot vägbanan liggande
sidorna stöttas med spant och tvärsträvor, så att
ras ej inträffar. Om markförhållandena så kräva
»inbrädas» groparna helt och hållet. Spånt och
inbrädning borttages i allmänhet samtidigt med att
groparna igenfyllas efter det boxarna nedsatts.

<i>Sedan boxarna placerats å sina rätta platser
i groparna, fyllas dessa omedelbart upp till
boxlocken</i>. Inskarvningen av boxarna kan därefter taga
sin början.
<img>
31. Pupinskarv för 2 boxar samt ballong.
Framtida utökningen av pupiniseringen streckad.

<tab><i>Inskarvning av boxarna</i>.

Figurerna 30 och 31 visa placeringen av pupinboxarna
samt anordnande av pupinboxskarvarna i en pupinpunkt
å stamlinje—kabeln Stockholm—Norrköping. Den första
pupiniseringen omfattar i detta fall två boxar; box l
innehållande 15 duplexgrup-per för tvåtrådsledningar
medelstark pupinisering, 8 duplexgrupper för
fyrtrådsledningar medelstark pupinisering samt
12 duplexgrupper för fyrtrådsledningar svag
pupinisering; box 2 åter innehållande 35 duplexgrupper
för tvåtrådsledningar medelstark pupinisering.

För fullständig pupinisering av kabeln erfordras
sammanlagt tre boxar. Den tredje boxen är som figur
31 visar avsedd att placeras mellan boxarna 1 och
2. Inskarvningen av boxarna 1 och 2 till huvudkabeln
sker i en gemensam skarv. För den tredje boxen
anordnas däremot en särskild skarv, så som fig. 33
antyder.

I de fall den första pupiniseringen omfattar en
å två boxar, medan det däremot för den totala
pupiniseringen erfordras minst tre boxar, anordnas
vid den första pupiniseringen en s. k. <i>ballong</i> å
huvudkabeln, se fig. 30 och 31. Innan inskarvningen av
boxarna påbörjats avtages därvid ett stycke in på ena
kabeländan blymanteln på en sträcka av något mindre än
ett skarvrörs längd. Därefter förskjutes den kortare
kabeländan 2 till 3 cm. in mot huvudkabeln, så att
en avspänning av trådarna erhålles i det avskalade
kabelstycket, se fig. 31. Sedan ledarna urkokats med
paraffin och en paraffinkokad bomullslinda omlindats
kabelkärnan, pålödes slutligen ett skarvrör liksom
vid en vanlig skarv.

Genom anordnandet av ballong underlättas arbetet vid
den framtida pupiniseringen, i det att utringning
av de opupiniserade ledarna kan ske och boxarna
inskarvas, utan att trafiken å de redan pupiniserade
ledningarna behöver störas. Ballongen kan dessutom
vara till nytta vid felsökning, i de fall man önskar
begränsa ett fel i närheten av pupinboxen, men vill
undvika att öppna den paraffinfyllda pupinskarven.

Vid inskarvningen av pupinboxarna måste
noga iakttagas, att de olika ledningstyperna
särskiljas. Innan skarvningen påbörjas »utringas»
ledarna i såväl huvudkabel som pupinboxkabel med
batteri och hörtelefon, <i>varvid dock tillses, i de
fall pupinspolar ingå i de utringda ledarna, att
strömmarna icke överstiga 25 mA</i>.

Fyrskruvar med samma ledaredimensioner och
pupiniserade på samma sätt hopbuntas i grupper,
varvid de olika grupperna förses med adresslappar
med anteckning om ledningstyp och eventuell numrering
å skruvarna.

Figur 32 visar schematiskt de olika ledningsgrupperna
för överdragssektionen Stockholm—Västerljung i
stamlinjekabeln Stockholm—Norrköping. Antalet
ledningsgrupper är i detta fall tio. Ledningar av
samma typ hava härvid räknats till olika grupper,
såvida de pupiniserats i olika boxar.


<img>
Fig. 32. Skarvningsdetaljer för överdragssektionen Stockholm—Västerljung.

Figurerna 33 och 34 visa tvärsektioner av
uttagskablarna för de förutnämnda pupinboxarna 2 och
1 för samma kabel. Box 2 innehåller endast en, box 1
åter sex olika grupper; de tre återstående grupperna
utgöras av opupiniserade ledningar. De olika grupperna
särskiljas genom olikfärgade bomullsband. Dessutom
äro alla ingående skruvar märkta med rött och alla
utgående med vitt garn. Alla röda skruvar skarvas åt ena
hållet <i>(A-sidan);</i> alla vita åt det andra <i>(B-sidan)</i>.
<img>
Fig. 33. Pupinboxkabel för tvåtrådsledningar.

Sedan genom utringning de olika ledningsgrupperna
fastställts, påbörjas inskarvningen av boxarna. Då
in- och utgående skruvarna till pupinspolarna ligga
i en och samma kabel måste alltid trådskarvarna å den
ena sidan utföras som spetsskarvar. Figur 35 visar i
princip, hur pupinskarven bör anordnas. I allmänhet
placeras spetsskarvarna S₁ från ena boxen underst,
därefter följer i ordning motsvarande rätskarvar R₁
samt slutligen de opupiniserade skruvarna O. Inskarvas
redan från början två 

boxar, läggas rätskarvarna R<sub>2</sub> från andra boxen
tillsammans med den första boxens rätskarvar, medan
spetsskarvarna S<sub>2</sub> placeras överst i skarven.

Förfarandet vid skarvningen är f. ö. detsamma som vid
vanliga randomskarvar (se paragraferna 8 och 9). För
att täcka skarven användes dock skarvrör endast i de
fall endast en box
inkopplas. Vid pupinskarvar för två boxar måste alltid
blyplåt användas.
<img>
Fig. 34. Pupinboxkabel för fyrtrådsledningar.

Pupinskarvarna fyllas efter skarvningen med
paraffin. Sedan skarven urkokats med paraffin och
blyplåten tillbockats och lötts, upptagas två hål å
plåtens översida. Genom dessa hål påfylles sedan
paraffin av c:a 95° temperatur, varefter hålen
lödas igen.

Särskilt stor omsorg måste alltid ägnas åt lödningarna
vid pupinskarvarna, enär i de fall fukt intränger i
uttagskabel eller 
pupinbox  i allmänhet en ganska omständlig reparation
blir nödvändig.

I samband med inskarvningen av boxarna böra
uttagskablarna omsorgsfullt synas, och eventuella
felaktigheter omedelbart repareras. Vid dålig
emballering eller oriktig behandling av boxarna uppstå
ofta bräckor i blymanteln, särskilt i närheten av
pupinboxens inledningsmuff.

För att skydda pupinskarven anbringas, sedan skarven
är färdig, över boxarna ett skydd av cement, bestående
av två delar,
vilka skruvas ihop och fästas vid boxarna medelst
en smideskonstruktion. Detta skydd utgör även
ett stöd för huvudkabeln. Dess utseende framgår av
fig. 30. Skulle från början endast en box inskarvas,
nedsättes ett särskilt cementstöd för att uppbära
skarvskyddet.
<img>
Fig. 35. Pupinskarvens anordnande.

Efter det skarvskyddet anbringats fylles snarast
möjligt den återstående delen av pupingropen.

24. <b>Plan för pupinboxarnas inskarvning.</b>

För att underlätta lokaliseringen av eventuella fel
i kabel eller pupinboxar, utföras, vid längre kablar
med ett större antal boxar, en del kontrollmätningar
i samband med boxarnas 

inskarvning. Boxarna inkopplas därvid till en början
så, att man erhåller mätsträckor med 3 à 4 boxar
i varje, vilka mätsträckor sedan hopskarvas efter
gjorda kontrollmätningar.

Figur 36 visar planen för boxarnas inskarvning i en
kabelsträcka med 49 pupinpunkter, exempelvis utgörande
en överdragssektion i en längre stamlinjekabel. I
första hand inkopplas boxarna i de punkter,
som i figuren äro märkta PP (pupinpunkt) medan
boxarna i övriga punkter, i figuren märkta med
MPP (mätpupinpunkt), inskarvas först efter det de
mellanliggande mätsträckorna kontrollmätts.
<img>
Fig. 36. Anordnandet av mätpupinpunkter i en överdragssektion.

Sedan samtliga boxar i en mätsträcka inskarvats,
»utringas» ledningarna med batteri och hörtelefon
och provas därvid samtidigt för eventuella
splittringar. Därefter utföras å samtliga ledningar
de i efterföljande paragraf beskrivna isolations-
och skillnadsmätningarna, varjämte de pupiniserade
ledningarna dessutom underkastas den i samma paragraf
beskrivna pupiniseringsprovningen.

I den mån kontrollmätningarna utförts å mätsträckan,
kan inskarvningen av boxarna i mätpupinpunkterna
påbörjas. Vid längre kablar med ett större antal
mätpunkter sker inskarvningen därvid till en början
så, 
att man erhåller sträckor med 2 à 3 mätpunkter
i varje, vilka sträckor även kontrollmätas, för
att slutligen hopkopplas över de återstående
boxarna. Kontrollmätningarna å de större
mätsträckorna omfatta i allmänhet endast isolations-
och skillnadsmätningar. Pupiniseringsprovningen
ger nämligen för dessa längre ledningar inga
tillförlitliga resultat.

Vid de längre stamlinjekablarna utföras i vissa fall
i samband med inskarvningen av de sista pupinboxarna
å överdragssektionerna en del mätningar från de
angränsande överdragsstationerna. Mätpunkterna väljas
därvid med hänsyn till dessa mätningar.

Sedan samtliga boxar inskarvats, utföres å den
totala kabelsträckan de förutnämnda isolations-
och skillnadsmätningarna. Dessutom uppmätes även
ledningsmotståndet å samtliga ledningskretsar (stam-
och duplex-) i kabeln.

Innan ledningarna tagas i trafik provas slutligen
samtliga pupiniserade ledningar till sina elektriska
egenskaper med växelströmmar av olika frekvens, från
200 à 300 perioder upp till ledningarnas egenfrekvens.

25. <b>Kontrollmätningar i samband med pupinboxarnas
inskarvning.</b>

<tab><i>Isolationsmätning</i>.

Vid isolationsmätningarna skola ledarna i andra
kabeländan vara isolerade från varandra och manteln.

Denna ändisolering är i allmänhet redan utförd i
samband med kapacitetsmätningarna.

Isolationsmotståndet mellan en enkel ledare och
alla de övriga ledarna förenade med varandra
och kabelmanteln uppmätes för samtliga ledare i
kabelsträckan. För mätningen användes en spänning av
100—150 volt.

För goda kablar och vid omsorgsfullt utförd skarvning
bör i allmänhet isolationsmotståndet, uppmätt på
ovan angivna sätt, efter en minuts elektrifikation
ej understiga 10000 megohm pr km.

För en noggrann uppmätning av isolationsmotståndet å
de korta kabelsträckor det här är fråga om erfordras
mycket känsliga galvanometrar med spegelavläsning. De
känsligaste 


galvanometrarna av denna typ äro emellertid mycket ömtåliga och i
allmänhet endast lämpade för laboratoriebruk.

Figur 37 visar, uppställd för mätning, en mindre,
transportabel spegelgalvanometer av Leeds' & Northrups tillverkning,
vilken galvanometer använts för isolationsmätningar ute på linjen.
Galvanometern, som är försedd med 100000 ohms
förkopplingsmotstånd och en universalshunt med fyra olika
känslighetsgrader, ger med shunten i känsligaste läge ett utslag av 1 skaldel
för en ström av c:a 0,2 mikroampère. För en spänning av 100
volt erhålles alltså 1 skaldels utslag för ett isolationsmotstånd av
500 megohm. Användes denna galvanometer med 100 volts
mätspänning för uppmätning av isolationsmotståndet, bör
utslagen för samtliga ledare understiga 1 skaldel för kabellängder
understigande 20 km.
<img>
Fig. 37.

<tab><i>Skillnadsmätning.</i>

Vid denna mätning skola samtliga till samma ledningsgrupp
hörande ledare vara förenade i kabelns andra ända. De olika
ledningsgrupperna isoleras däremot från varandra och manteln.

För mätningarna är det av synnerlig vikt att ledare
tillhörande samma skruv äro i god kontakt med varandra, enär
ovidkommande kontaktmotstånd eljest kunna inkomma i
mätresultaten.

Ändskarven anordnas enklast på följande sätt:

Sedan för samtliga ledare papperet avskalats å
en längd av omkring 10 cm. uppdelas de till samma
ledningsgrupp hörande fyrskruvarna i buntar med tre a
fyra skruvar i varje bunt, varvid tillses, att ledare
som tillhöra samma skruv alltid komma i samma bunt. De
till samma grupp hörande trådbuntarna förenas därefter
med en utglödgad fin koppartråd, vilken tråd därvid
tre à fyra varv lindas omkring varje bunt. Sedan
samtliga ledningsgrupper på detta sätt hopbuntats,
ingnidas ledarna rikligt med stearin, varefter med
hjälp av lödskeden smält tenn öses över kabeländan
till dess samtliga trådskarvar blivit väl förtenta.

De olika ledningsgrupperna isoleras från varandra,
i det varje grupp omlindas med en paraffinkokad
bomullslinda.

Slutligen pålödes en mössa av bly.

Skillnaden i motstånd för de till samma ledning
hörande branscherna uppmätes för samtliga stam-
och duplexkretsar i kabeln. För mätningen användes
lämpligen Telegrafverkets motståndsbrygga
med tillhörande galvanometer av Cambridge &
Pauls tillverkning. För att begränsa strömmen
i kabelledningarna väljas rationsmotstånden =
1000 ohm. Som återledning till bryggan användes en
fyrskruv i den under mätning varande ledningsgruppen,
vilkens fyra trådar paralellkopplade anslutas till
jordklämman <i>(J)</i>.

<i>Mätspänningen, som i allmänhet bör hållas så låg som
möjligt, får ej överstiga 10 volt</i>.

Lämpligen väljes f. ö. mätspänningen så, att en
motståndsskillnad på 1 ohm ger ett utslag å 
galvanometern av omkring 10 skaldelar med shunten i
känsligaste läge. Olika mätspänningar kunna härvid
komma till användning för de olika ledningstyperna.

Större motståndsskillnader erhållas vanligen för de
mindre ledaredimensionerna. Motståndsskillnaderna öka
också obetydligt med ökad ledningslängd, varjämte
något högre värden i medeltal erhållas för de
pupiniserade än för de opupiniserade ledningarna. För
goda kablar hålla sig dock motståndsskillnaderna även
för de största ifrågakommande ledningslängderna i
allmänhet under 1 ohm.

Vid uppmätning av motståndsskillnaderna förfares
här enklast så, att jämförelsereostaten i bryggan
inställes på noll, varvid utslagen å galvanometern få
utgöra ett mått på obalansen. Härvid måste emellertid
en kalibrering utföras för varje ledningsgrupp (stam
och duplex), varvid för en ledning i gruppen ifråga
ett motstånd å 1 ohm införes i ena ledningsbranschen,
och motsvarande galvanometerutslag avläses.




Vid mätningen måste noga tillses, att vid
kabelledarnas anslutning till bryggan inga
ovidkommande kontaktmotstånd inkomma. Bäst är
därvid att ansluta ledarna direkt till bryggans
kontaktklämmor.

Vid mätningen av den första ledningen i varje
ledningsgrupp kontrolleras bryggan därigenom,
att ledningsbranscherna växlas. Lika stora, men
åt olika håll gående utslag böra därvid erhållas å
galvanometern.
<img>
Fig. 38. Obalansbrygga för pupiniseringsprovning: kopplingsschema.

<tab><i>Pupiniseringsprovning</i>.

Denna mätning utföres endast å de pupiniserade
ledningarna.

Vid mätningen skola de till samma grupp hörande
ledningarna vara förenade i kabelns andra ända.

Pupiniseringsprovningen avser att utgöra en kontroll
å de i ledningen inkopplade pupinspolarna. De till
samma ledningsgrupp hörande fyrskruvarna jämföras
med varandra i en obalansbrygga, vars kopplingsschema
visas i fig. 38. Denna 

obalansbrygga är närmast avsedd för uppmätning
av storleksförhållandet mellan impedanser med
samma fasvinkel (samma förhållande mellan reella
och imaginära komposanterna). Rationsmotstånden i
bryggan utgöras dels av tvenne fasta motstånd <i>(M)</i>
å vardera 100 ohm, dels av en cirkulärt anordnad
bryggtråd med glidkontakt, så att rationsferhållandet
kan kontinuerligt varieras. Bryggtråden har ett
totalt motstånd av 50 ohm. Medelst en knivomkastare
<i>(C)</i> kunna de fasta motstånden kortslutas, varigenom
bryggans mätomfång ökas. Glidkontakten ändras med
hjälp av en ratt, försedd med två skalor, å vilka
skillnaden i impedans i % för de båda anordningar, som
skola jämföras med varandra, direkt kan avläsas. När
knivomkastaren <i>C</i> är tillslagen (läge <i>In</i>), och
de fasta motstånden alltså äro kortslutna, sker
avläsningen å den inre skalan; när omkastaren <i>C</i> är
frånslagen (läge <i>Out</i>), sker avläsningen däremot å
den yttre skalan.

För anslutning av de båda fyrskruvar, som skola
jämföras med varandra, finnas å instrumentet
åtta kontaktklämmor, vilka över tvenne grupper
brytomkastare stå i förbindelse med bryggans
rationsarmar. Till varje fyrskruv höra därvid tre
omkastare: en för hela skruven (<i>B</i>-omkastaren),
och en för vardera paret (<i>A</i>-omkastarna). När
samtliga dessa omkastare stå i normallägen, äro
alla fyra kontaktklämmorna förenade med varandra
och bryggan. Fälles <i>B</i>-omkastaren, bortkopplas från
bryggan det par kontaktklämmor, mot vilket omkastarens
handtag är riktat, fälles någon av <i>A</i>-omkastarna,
bortkopplas åter en av kontaktklämmorna i det till
omkastaren hörande paret.

En växelströmsgenerator av summertyp är inmonterad i
instrumentet, men kontakter finnas för anslutning
av en yttre strömkälla. Vanligen användes vid
mätningen som strömkälla den förut beskrivna howlern
(se paragraf 12). Å instrumentet finnas slutligen
kontaktklämmor för anslutning av hörtelefon.

Principen för pupiniseringsprövningen framgår
av fig. 39. Provningen är tydligen en vanlig
skillnadsmätning med växelström. Ledarna i de båda 
mätfyrskruvarna kopplas till resp. klämmor <i>White,
Mate, Black, Mate</i>. Som återledning för mätströmmen
användes en tredje fyrskruv i samma ledningsgrupp,
vilkens fyra ledare parallellkopplade anslutas
till bryggans jordklämma <i>(Ground)</i>. Med hjälp av de
förutnämnda <i>A</i>- och <i>B</i>-omkastarna jämföras de båda
fyrskruvarna, dels de individuella 
ledarna för sig, dels par mot par (branscherna i
paren parallellkopplade), dels slutligen fyrskruv
mot fyrskruv (samtliga fyra ledare i skruven
parallellkopplade).

För varje ledningsgrupp utväljes vid mätningen en
<i>standard</i>skruv, mot vilken samtliga övriga skruvar
i gruppen utprovas. Denna standardskruv kopplas till
kontaktklämmorna å instrumentets högra sida.

Den valda standardskruven bör givetvis vara en felfri
skruv. Skulle vid provningen de första skruvarna
märkbart avvika från den valda standardskruven,
finnes anledning misstänka att standardskruven är
felaktig. En ny standard bör därvid utväljas.
<img>
Fig. 39. Princip för pupiniseringsprovningen.

Till kontaktklämmorna å instrumentets vänstra sida
uppkopplas övriga skruvar i gruppen en efter en. För
skruvarnas anslutning till bryggan användes därvid
lämpligen de i paragraf 12 omnämnda mätsladdarna. För
varje skruv göras 7 avläsningar. Varje ledare i
skruven utprovas därvid mot en och samma ledare i
standardskruven (t. ex. vita parets a-bransch). Sedan
provas de båda paren mot exempelvis standardskruvens
vita par, varefter slutligen skruv provas mot
skruv. Rationsförhållandet ändras, till dess
ljudminimum erhålles. Avläsningarna antecknas
å särskilda blanketter form. 527 <i>Resultat av
pupiniseringsprovning</i>. Avläsningarna å röd skala
antecknas med minus, avläsningarna å svart skala med
plus. Sedan samtliga skruvar i gruppen utprovats,
provas slutligen även standardskruven på 

motsvarande sätt mot en annan skruv i gruppen
med små obalansvärden. Därefter övergår man till
nästa ledningsgrupp, som provas på samma sätt. För
varje grupp antecknas å protokollet de använda
standardskruvarnas nummer.

Vid mätningarna bör om möjligt alltid omkastare <i>C</i> stå
i läget <i>Out,</i> i vilket fall noggrannare avläsningar
erhållas. Vid avläsningarna tillses, att skarpa minima
alltid erhållas. Ett flackt minimum ger anledning
till misstanke, att något fel föreligger.

Beträffande storleken av de uppmätta obalanserna
gäller (för de stam- och duplexpupiniserade
kablarna), att inom varje ledningsgrupp de olika
ledningsbranscherna, resp. de olika paren ej få skilja
sig från varandra med mer än 6 %. För avläsningarna
skruv mot skruv tillåtas däremot något större
variationer (vanligen max. 12 %).

*

</chapter>
<chapter name="D. Förläggning och underhåll">
<h1>D. Förläggning och underhåll.</h1>

26. <b>Längdmätning, kartor och skarvningsplaner.</b>

Sedan kabelsträckningen fastställts, företages
en noggrann längdmätning av kabelvägen, varvid
träpålar utsättas på var 500:de meter med
avstånden angivna från utgångspunkten räknat. Med
ledning av längdmätningen upprättas därefter en
s. k. <i>vägkarta,</i> se fig. 40, angivande kabelvägen och
terrängförhållandena i dess närmaste omgivning. Å
denna karta inritas allt, som kan underlätta
en lokalisering eller i övrigt är av intresse å
routen: kabelns blivande läge i vägen, vägtrummor
och broar, kulvertar, korsningar med andra vägar,
vattendrag, kraftledningar o. dyl. samt närbelägna
hus, gärdesgårdar etc. Å kartorna angivas också den
omgivande terrängens beskaffenhet: skog, åker etc.,
varjämte <i>namn</i> å gårdar, samhällen o. dyl. i största
möjliga utsträckning utsättas. För de sträckor,
där kabelvägen avviker från landsvägen, upprättas
dessutom speciella <i>terrängkartor,</i> vanligen i skala 
1:5000, se fig. 41. Likaledes upprättas specialritningar
över eventuella block-router, se fig. 42.

De olika punkterna å kabelvägen särskiljas genom
sina olika <i>vägmått,</i> varmed förstås deras avstånd
från den vid den förutnämnda längdmätningen
valda utgångspunkten. För att underlätta en
framtida lokalisering införas därvid å kartorna
vissa orienteringspunkter med angivna vägmått, se
fig. 40—42. En godtycklig punkt med känt vägmått
kan sedan uppsökas genom en enkel längdmätning från
närmaste orienteringspunkt.

Sedan vägkartorna färdigställts, påbörjas
uppgörandet av pupiniseringsplanen, varvid med
ledning av de angivna vägmåtten och uppgifterna
om terrängförhållandena den verkliga kabellängden
beräknas och pupinpunkternas lägen närmare
fixeras. Vid placering av pupinpunkterna måste
hänsyn givetvis tagas till förläggningsmöjligheterna
för boxarna. I allmänhet måste man även ordna så,
att möjlighet finnes för en eventuell korrigering av
pupinpunkternas lägen med hänsyn till att de beräknade
kabellängderna vanligen icke fullt överensstämma
med de i samband med kabelns förläggning uppmätta
exakta längderna. Med hänsyn till svårigheter vid
pupinboxarnas förläggning måste i vissa fall särskilda
kabelslingor anordnas 

<img>
Fig. 40. Vägkarta. Stamlinjekaboln Stockholm—Norrköping vid Botkyrka.


<img>
Fig. 41. Terrängkarta. Stamlinjekabeln Stockholm—Norrköping (Botkyrkaterrängen).


<img>
Fig. 42. Specialkarta för kabelblockrouten i Stockholm.

för att de riktiga pupinsektionslängderna skola
kunna erhållas. Likaså anordnas, där så kan
anses nödvändigt, slinga för att underlätta
kabelns förflyttning, i de fall vägomläggningar
äro att förvänta inom den närmaste framtiden, se
fig. 51. Dylika slingor planeras så vitt möjligt
redan i samband med pupiniseringsplanens uppgörande.

Med ledning av pupiniseringsplanen och vägkartorna
uppgöras <i>skarvningsplanerna,</i> se fig. 43, å vilka
samtliga skarvar och pupinpunkter angivas med
uppgift om verkliga längden (efter skarvningen)
å mellanliggande kabelstycken. Antalet skarvar
bestämmas av de lokala förhållandena. I kabelrouter i
städerna måste man givetvis rätta sig efter befintliga
kabelbrunnar. Vid förläggning i landsväg eller terräng
söker man genom lämpligt val av fabrikationslängder
ordna så, att antalet skarvar inskränkes så långt
det med hänsyn till kapacitetsbalanseringen och
kapacitetsutjämningen är möjligt.

För de större kablarna måste naturligtvis hänsyn
också tagas till att vikten å kabeltrummorna icke
blir för stor. Fabrikationslängdema för de största
kablarna överstiga i allmänhet ej 250 m.

Å skarvningsplanerna angives för varje skarv genom de
förutnämnda beteckningarna A, B, C, CD, E eller B,
om skarven ifråga är en mätskarv av ena eller andra
slaget eller en vanlig randomskarv. Pupinpunktskarvarna 
betecknas med PP eller MPP samt pupinpunktens
nummer som förut beskrivits. Samtliga skarvar,
pupinboxskarvarna inräknade, numreras dessutom
i löpande följd utefter kabelsträckan. För att
underlätta en framtida lokalisering vid feltillfällen
o. dyl. antecknas slutligen för de viktigare skarvarna
och pupinpunkterna de förutnämnda vägmåtten, angivande
de olika punkternas lägen å kabel vägen enligt väg-
och terrängkartorna.

Samtidigt med skarvningsplanerna upprättas
specifikationer över fabrikationslängderna, avsedda
att tillställas fabrikanten. I första hand bestämmes
därvid de s. k. <i>kabelavläggen,</i> vilkas längder
beräknas ur skarvningsplanernas längduppgifter
för kabelstyckena mellan skarvarna med lämpliga
tillägg för skarvningen. För att särskilja de olika
kabelavläggen numreras dessa i löpande följd utefter
kabelsträckningen.

Sedan kabelavläggens längder beräknats, kunna
<i>fabrikationslängderna</i> också bestämmas. Med hänsyn
till tillverkningen 
söker man i allmänhet ordna så, att kabeln kan
levereras i något så när lika längder. I de fall de
olika kabelavläggen avsevärt variera till sin storlek
låter man därför för de mindre avläggen flera avlägg
ingå i samma fabrikationslängd.

I längdspecifikationen angives för varje kabeltrumma
dels den totala kabellängden, dels uppgift å de i
trumman ingående kabelavläggen. Varje trumma erhåller
dessutom sitt speciella <i>installationsnummer.</i> Särskilda
specifikationer lämna slutligen uppgift om, i
vilka pupinsektioner de olika trumlängderna och
kabelavläggen äro avsedda att ingå.

I samband med kabelns förläggning uppmätes den
verkliga längden å den i rännan utlagda kabeln. Då
kabellängderna från fabrikanten vanligen lämnas med
något övermått, måste man räkna med möjligheten av
en viss förskjutning av skarvarna från de beräknade
lägena. För att de önskade pupinsektionslängderna
skola erhållas måste därvid i allmänhet kapning av
kabeln företagas i pupinpunkterna, varigenom en
del extra skarvar kunna tillkomma utöver de i de
ursprungliga skarvningsplanerna upptagna.

Å skarvningsplanerna införas de nytillkomna skarvarna,
vilka därvid erhålla föregående skarvs nummer med
tillägg av bokstaven a, b etc. Å skarvningsplanerna
korrigeras också uppgifterna över verklig kabellängd
och vägmått i den mån de uppmätta kabellängderna
resp. skarvarnas verkliga lägen avvika från de
ursprungligen beräknade.

Även sedan kabelanläggningen är färdig och tagits i
bruk skola skarvningsplanerna underhållas, i det att
eventuella förändringar vid kabelfel, vägomläggningar
el. dyl. snarast möjligt skola införas å desamma,
se fig. 43. Vid vägomläggningar eller andra mera
betydande omändringar i kabelterrängen revideras även
de berörda väg- eller terrängkartorna.

27. <b>Förläggningssätt.</b>

De större kablarna nedläggas i jorden, 60 à 70
cm. under markytan. Vanligen följer man därvid
landsvägarna, varvid kablarna förläggas i kanten av
vägbanan. Förläggning i terräng kan komma i fråga
å vissa sträckor, dels i de fall man vill undvika
kabelflyttningar vid planerade vägomläggningar, dels
i de fall en avsevärd besparing av kabel kan erhållas
vid val av 


<img>
Fig. 43. Skarvningsplan. Stamlinjekabeln Stockholm—Norrköping vid Brandalssund.



<img>
Fig. 44. Trätrumma med falsade lockbräder. Skarvskydd av trä.

<img>
Fig 45. Skarvskydd av betong.
terränglinjen. Vid planering av terränglinjer måste
hänsyn tagas till framkomstmöjligheterna vid kabelns
förläggning, till framtida reparationsmöjligheter,
samt till den risk för frätning av kabelmanteln av
elektrolytisk eller kemisk natur, som vissa jordarter
visat sig medföra.
<img>
Fig. 46. Järnrör anbringas som skydd omkring kabeln vid broar, kulvertar och dyl.
För att förekomma skada å kabeln genom frysning lindas kabeln med tjärpapp i så
många lager, att mellanrummet mellan kabel och järnrör väl fylles.

För att skydda de oarmerade kablarna mot mekanisk
åverkan användas trummor av kreosoterade bräder,
se fig. 44. Dessa trummor, som i allmänhet hopspikas
på platsen, tillverkas som figuren visar i två olika
standardstorlekar: den mindre, innermått 3" × 3",
för kablar med upp till 62 mm. ytterdiameter, och
den större, innermått 3⅟₂″ × 3⅟₂″, för kablar med ytterdiameter mellan 62 och 70 cm.

I de fall mer än en kabel nedlägges i samma ränna
användes rännor med 3⅟₂″ innerbredd; rännans djup
bestämmes därvid av kablarnas storlek.




För att så vitt möjligt skydda kabeln för spik
skråspikas kabelrännorna på sätt figur 44 visar,
varjämte lockbräderna anordnas med fals, så att de
kunna påläggas utan spikning.

Som skydd för skarvarna användes antingen trummor
av 1<sup>1</sup>/<sub>2</sub>" kreosoterade bräder enligt figur 44, eller
också speciella skarvskydd av betong. De senares konstruktion framgår
av fig. 45.
<img>
Fig. 47. Utkörda trärännor vid terränglinje.
Slinga anordnad för inflyttning till planerad ny
väg i kabelrouten.

För att förhindra att vatten stannar i kabelrännan,
varvid kabeln vid eventuellt inträdande frysning kan
skadas, anordnas å lämpliga ställen, svackor o. dyl.,
särskilda avlopp från rännan till vägdikena. För
dessa avlopp användas lämpligast trätrummor.

Några vanliga anordningar vid kabelns förläggning
återfinnas f. ö. å fig. 46—48 med förklarande text.

Åt återfyllningen över den i vägen utlagda kabeln
måste


största omsorg ägnas, så att vägbanan återvinner
sin fasthet. För vägbanans återställande användes
därvid antingen stampning för hand eller vältning
med maskinvält. Vid återfyllning av tjälad mark
krossas fyllningen först till nötstora stycken,
för att därefter nedstampas i tunna lager.
<img>
Fig. 48. Anordning av slinga för kommande flyttning
på grund av vägarbeten. Skarvskydd av cement.

<i>Vägens slitlager måste alltid särskilt tillses ovan
skarvar och pupinpunkter.</i>

Vid arbete i allmän väg, vid korsningar med järnvägar
och kanaler o. dyl. skall tillstånd för arbetet alltid
begäras hos vederbörande myndighet. Vid reparation av
kabel i allmän väg skall anmälan ske till vederbörande
landsfiskal. Å andra sidan bör noga tillses, att inga
vägarbeten etc. göras, som kunna beröra kabelrouten,
utan att Telegrafverket i tid underrättas.

Av särskild vikt är att varningstavlor, lyktor och
lämpliga 
avstängningsanordningar till trafikanternas skydd
anordnas vid arbete i vägen, se fig. 48 och 49.

För att utmärka kabelns läge i väg eller terräng
utsättas <i>kabelmärken</i> å lämpliga punkter. Dessa
kabelmärken bestå av ett U-järn eller ett grovt
vinkeljärn (kasserade reglar) med betongfot, 
se fig. 50. Överst å järnet är en distansplåt
placerad, se fig. 51, å vilken instämplas avståndet
vinkelrätt från plåtens plan till kabeln. För att
förhindra förrostning målas det fria järnet med
mönjefärg eller grå oljefärg eller strykes med varm
stenkolstjära.
<img>
Fig. 49. Varningstavla.

Kabelmärken utsättas å varje punkt, där kabeln
ändrar läge i vägen (vägkorsningar m. m.) samt
vid alla brytpunkter i terrängen (se fig. 52). Å
terrängsträckorna böra märken utsättas rikligt. Med
kabelmärken utmärkas också samtliga B- och

<img>
Fig. 50. Kabelmärke.

C-skarvar samt pupinpunkter, de senare med något
högre märken, se fig. 50.

Samtliga kabelmärken inritas å de i föregående
paragraf omnämnda väg- och specialkartorna.

Vid vägomläggningar tillses, att nya erforderliga
märken snarast uppsättas.
<img>
Fig. 51. Distansplåt.

<tab>28. <b>Felsökning.</b>

Med hänsyn till den viktiga trafik, som i allmänhet
framföres i duplexkablarna, måste alldeles särskild
omsorg ägnas åt dessa kablars underhåll, och åtgärder
för eventuella fels avhjälpande snarast vidtagas.

För att övervaka de i kablarna ingående
ledningsförbindelserna utföras å alla viktigare
kablar periodiskt återkommande mätningar från de
resp. kablar berörande kabelundersökningarna och
överdragsstationerna. Beträffande dessa mätningar,
vilka variera efter de i de olika kablarna ingående
förbindelsernas art och betydelse, hänvisas till
för resp. kabelanläggningar och överdragsstationer
gällande instruktioner.

<tab><i>Isolationsfel</i>

De oftast förekommande och även farligaste kabelfelen
äro <i>isolationsfel</i>, orsakade av genom otätheter i
blymanteln inträngande fukt eller vatten. Givetvis
är det vid dylika fel av 

synnerlig vikt, att åtgärder för deras lokalisering och
reparation <i>omedelbart</i> vidtagas.

Av största betydelse är, vid förekommande otätheter
i blymanteln, att felet upptäckes innan avledning
hunnit uppstå å ett större antal ledare. Den
dagliga isolationskontroll, som instruktionsenligt
företages varje morgon, bör därför, när särskild
risk för isolationsfel kan anses föreligga (såsom vid
tjällossning eller svårare issvallning under vintern),
utsträckas att omfatta även en mätning varje afton.

Med ledning av vanliga summa- och skillnadsmätningar
från de angränsande kabelundersökningarna göres den
första bestämningen av felets läge. Mätningarna giva
den verkliga kabellängden från mätstället till felet;
med ledning av de i skarvningsplanerna (jfr paragraf
26) angivna längduppgifterna kan felets läge sedan
härav bestämmas.

Användandet av summa- och skillnadsmätning för felets
lokalisering förutsätter att en felfri ledning
finnes. Skulle felet omfatta samtliga ledare i
kabeln och annan lämplig ledning utanför kabeln
ej kan anordnas, uppmätes, för en första grövre
lokalisering, impedansen vid varierande periodtal å
en av de felaktiga, pupiniserade ledningarna. Ur den
upptagna impedanskurvan kan i allmänhet felets läge
bestämmas på en pupinsektion när.

Sedan genom mätningar från kabelundersökningarna
felets ungefärliga läge bestämts, ingränsas felet
på vanligt sätt genom att öppna skarvar och bryta
en av de felaktiga ledningarna, under det samtidigt
isolationsmätningar utföras. Vanligen söker man
välja den första skarven som öppnas så, att felet
kommer att ligga mellan denna skarv och den närmaste
kabelundersökningen. Eventuellt kan därvid, om
möjlighet finnes, nya summa-och skillnadsmätningar
utföras från skarven till kabelundersökningen.

Så snart felet ingränsats mellan två närbelägna
skarvar, företagas summa- och skillnadsmätningar å
den felaktiga kabellängden, varvid, om så erfordras,
som felfri ledning användes en tjärtråd, vilken
utlägges mellan skarvarna.

Kan något fel ej upptäckas å manteln på det ställe,
dit felet uppmätts, bankas kabeln med träklubba, eller
göres, om kabeln är nerisad, försök med försiktig
uppvärmning å det förmodade felstället, under det
att isolationen å de felaktiga ledarna samtidigt
kontrolleras med ett lämpligt känsligt instrument, 
<img>
Fig. 52. Exempel på utsättning av kabelmärken.

exempelvis galvanometer enligt Cambridge & Pauls
tillverkning.

Alldeles särskilda skäl skola föreligga för att
ingrepp å den hela blymanteln för begränsning av fel
skall kunna tillåtas.

Vid uppvärmning av kabeln vid felstället måste den
största varsamhet iakttagas, enär fukten vid alltför
häftig uppvärmning eller under i övrigt ogynnsamma
förhållanden kan drivas in i kabeln avsevärda
sträckor.

Av förekommande otätheter äro i allmänhet de som
bero av rena fabrikationsfel svårast att upptäcka,
enär dylika fel ofta endast obetydligt framträda å
den yttre mantelytan.

Vid mycket små hål, och i de fall endast en mindre
mängd fukt inträngt i kabeln, kan det inträffa,
att felet under pågående felsökning tillfälligt
försvinner, beroende på att fukten fördelar sig
över en större volym i kabeln. Vid inträffande
stark kyla föreligger likaledes risk att smärre
avledningsfel tillfälligtvis skola försvinna,
för att kanske återkomma vid närmast följande
upptöande. Av största betydelse är det givetvis i
dylika fall, att en noggrann felbestämning i tid
hinner utföras. Största försiktighet bör också vid
smärre avledningar iakttagas vid behandlingen av
kabeln i närheten av den misstänkta punkten.

När felet är funnet, borttages blymanteln, varefter
kabeln urkokas med paraffin, såvida fukten ej hunnit
sprida sig några längre sträckor. Härvid tillses,
att tillräcklig längd kabel blottas, så att ej någon
del av fukten bindes av det under den kvarvarande
manteln inträngande paraffinet. Sedan kabelsträngen
omsorgsfullt genomsköljts med det lagom heta
paraffinet (jfr paragraf 8) omlindas en paraffinkokad
bomullslinda, varefter ny mantel pålödes.

Vid borttagande av manteln vid felstället bör det
felaktiga mantelstycket alltid tillvaratagas. Vid
upphuggningen av manteln bör därvid stor försiktighet
iakttagas, så att själva felet så vitt möjligt lämnas
orubbat. I de fall felet kan misstänkas vara ett
fabrikationsfel eller detsamma synes härleda sig av
frätning av elektrolytisk eller kemisk art, eller
eljest icke direkt synes orsakat av någon uppenbar
mekanisk åverkan, insändes det skadade mantelstycket
till <i>Provningsanstalten,</i> varvid samtidigt alla
uppgifter lämnas, som kunna tänkas av intresse för
fastställande av felorsaken.

För att undvika alltför långa mantelskarvar användes
urkokning med paraffin endast i de fall den av fukten
angripna kabellängden understiger 3 à 4 m. För längre
längder inskarvas


ny kabel. På för mekaniska påfrestningar särskilt
utsatta ställen bör ej gärna mantelskarvar anordnas
överstigande 2 m.

Inskarvning av en kortare längd ny kabel utföres
så, att ledarnas ordningsföljd efter inskarvningen
blir oförändrad i slut-rörsboxarna i de angränsande
kabelstationerna. Härigenom vinnes bl. a. att de olika
ledningsbranschernas lägen i kabeln med undantag för
det nya kabelstycket förbli oförändrade, vilket i all
synnerhet är av betydelse för de kapacitetsbalanserade
kablarna, enär eljest avsevärda obalanser kunna
erhållas i den ifrågavarande pupinsektionen. Vid
utbyte av ett större kabelstycke i en pupinsektion
i en kapacitetsbalanserad kabel måste man alltid
räkna med möjligheten av en ökning av obalanserna
i sektionen i fråga, beroende på den bristande
överensstämmelsen i obalansvärden för den nya och den
gamla kabellängden. Risken för höga obalanser blir
givetvis större, ju större längd kabel det gäller
att ersätta. För kabellängder överstigande 30 à 40
meter torde i allmänhet en ombalansering av hela
pupinsektionen bliva nödvändig.

Då en ombalansering av kabeln alltid är mycket
omständlig, i det att för densamma ett större antal
ledare samtidigt måste brytas i de båda angränsande
pupinpunkterna, är det givetvis av den största
betydelse, att isolationsfel avhjälpas innan vattnet
hinner sprida sig några längre sträckor i kabeln –
Under ogynnsamma förhållanden kan fuktighet intränga
flera tiotal meter i kabeln på några få timmar.

<tab><i>Kontakt.</i>

De å den färdiga kabelanläggningen uppträdande
kontaktfelen hava oftast sin orsak i överslag
i pappersisoleringen vid förekommande häftigare
åskväder. Någon gång kan orsaken vara fabrikationsfel
i kabel eller pupinboxar eller slutligen några
felaktigheter begångna under skarvningen.

Det vanligaste resultatet av ett åskslag blir 
jordning av en eller flera ledare i ytterlagret. Mera
sällan uppstå kortslutning i paren eller kontakt
mellan ledare i olika par. Däremot kan vid häftigare
åskurladdningar avbrott uppstå i någon ledare, i det
att tråden smälter vid punkten för överslaget.

Den första bestämningen av en jordning eller
kontakt sker genom summa- och skillnadsmätningar
mellan stationerna. Sedan felet ingränsats mellan
två skarvar utföras noggrannare mätningar å den
felaktiga kabellängden.

Vid kontaktfel, liksom vid övriga fel, vilka endast
beröra en eller annan ledare i kabeln utan att någon
risk för övriga ledare i kabeln därigenom uppstår,
är det, i de fall tillräckligt antal reserver finnas,
icke nödvändigt att åtgärder för deras avhjälpande
omedelbart vidtagas. Reparationer av dylika fel kunna
därför föreläggas till lämplig tidpunkt med hänsyn
till andra arbeten o. dyl.

För närmare bestämning av kontaktstället använder man
sig lämpligen av ett speciellt felsökningsinstrument
(Western Electrics No. 20-A Cable Fault Locating
test set). Det egentliga instrumentet utgöres av
en sökarespole med tillhörande hörtelefon; därtill
kommer sedan en strömkälla av självavbrytaretyp,
vilken lämnar en lätt identifierbar, intermittent
summerton, med låg grundfrekvens men rik på
övertoner. Summertonen kopplas i närmaste skarv
till den felaktiga ledaren och jord, om jordning
föreligger, eller till de i kontakt varande ledarna,
varefter man lyssnar i hörtelefonen, under det
att sökarespolen föres utefter kabelmanteln. Vid
felstället försvinner eller försvagas tonen. Är
motståndet i felet stort, är det nödvändigt att i
närmaste skarv bortom felet bryta de felaktiga trådar,
vilka användas vid provningen.

Det nämnda felsökningsinstrumentet kan även användas
vid lokalisering av ett splittrat par. Dylika
fel förekomma dock i allmänhet icke å den färdiga
anläggningen (jfr. paragraf 13).

Liksom vid lokalisering av små avledningar
måste vid kontaktfel stor varsamhet iakttagas vid
behandlingen av kabeln i närheten av felstället, så
att felet ej försvinner, innan en exakt bestämning
av läget hunnit utföras. Användes det ovannämnda
felsökningsinstrumentet, föres till en början
sökarespolen utefter den blottade trärännan, innan
locket avtages. Först sedan felet på detta sätt
lokaliserats borttages täckbrädan, varefter resultatet
kontrolleras genom lyssning direkt å manteln.

För järnarmerade kablar försvåras eller omöjliggöres
användandet av felsökningsinstrumentet, i det att
det magnetiska fältet till största delen uppsuges
av järnet.

<tab><i>Avbrott.</i>

Avbrott äro i allmänhet svårare att lokalisera
än kontaktfel. Å pupiniserade ledningar kan en
impedansmätning med varierande periodtal användas för
en första lokalisering. En approximativ lokalisering
kan också utföras genom kapacitetsmätningar 
från närmaste kabelundersökningar. Kapaciteten
uppmätes därvid med lågfrekvent växelström (25
per./sek.) eller med ballistisk metod, vilket
senare är lämpligast, särskilt när pupinspolar ingå
i ledningen.

Sedan avbrottet ingränsats mellan två skarvar,
utföras nya kapacitetsmätningar å den felaktiga
kabellängden. Kapaciteten till jord å enkel ledare
uppmätes härvid med växelström av talfrekvens
(1000 per./sek.) från de båda ändpunkterna av den
ifrågavarande kabellängden.

<tab><i>Motståndsobalanser.</i>

Dåliga lödningar i fabrikationsskarvar eller andra
skarvar kunna orsaka motståndsobalanser i ledningarna;
dock uppträda dylika fel mycket sällan å den färdiga
anläggningen. Då även ganska obetydliga obalanser
kunna giva upphov till avsevärd överhörning, särskilt
mellan stam- och duplexledningar inom samma skruv,
böra desamma snarast lokaliseras och avhjälpas.

I en medelstarkt pupiniserad kabel ger en
motståndsobalans å 1 ohm i en av stamledningarna en
överhörning stam—duplex motsvarande β₁ approx = 8.0.

*

</chapter>

<chapter name="E. Leveransprovningar.">
<h1>E. Leveransprovningar.</h1>

29. <b>Normalspecifikationen för duplexkablar.</b>

Telegrafverkets specifikation för duplexkablar
innehåller följande <i>allmänna bestämmelser</i>:

1. Varje ledare skall bestå av en enkel, väl
utglödgad cylindrisk koppartråd, likformig till
kvalitet och motstånd samt fri från flagor och
andra fel. Diametern får icke i någon sektion
avvika från det stipulerade värdet med mera än 5 %.
Ledarens brotthållfasthet skall vara minst 20
kg./mm<sup>2</sup>. Tråden skall, utan att brista, 3 gånger,
omväxlande i ena och andra riktningen, kunna lindas
kring sin egen diameter i flera tätt intill
varandra slutande varv. Ledningsförmågan
skall vara minst lika med den som specificerats
av Internationella elektrotekniska kommissionen
(Berlin 1913) motsvarande ett ledningsmotstånd av
högst 1/58 ohm pr meter och mm<sup>2</sup> vid en temperatur
av 20° C. För omräkning av motståndet från en
annan temperatur än 20° C. skall användas
temperaturkoefficienten 0,00393.

Där skarvning av ledare undantagsvis måste ske, få på
inga villkor syror användas vid lödningen. Skarvar
å olika ledare i samma dubbelskruv skola vara minst
100 mm. förskjutna i förhållande till varandra. Det
elektriska motståndet för en 15 cm:s längd av en
ledare, som innehåller en skarv, får icke med mer än
5 % överstiga motståndet för samma längd av ledaren
utan skarv. Skarvningen får ej minska ledarens
sträckhållfasthet mera än 10 %.

2. Ledaren skall omsorgsfullt isoleras
med omspinning av papper, bestående av ren
manillahampa med högst 20 viktsprocent tillsats
av bästa bomullslump. Detta skall pålindas med
ett lager med en stigning av högst 25 mm. och en
överlappning av minst 2 mm. Det till isoleringen
använda papperet skall vara olimmat, väl blekt,
likformigt till struktur och tjocklek, fullkomligt
torrt, långfasrigt och starkt och får icke innehålla
metalldelar eller några för ledaren, blymanteln eller
för sin egen hållbarhet skadliga ämnen. Papperets
hållfasthet provas dels på icke använt papper, som
bifogas anbudet, och dels på papper, taget från den
levererade kabeln. I båda fallen användes för 

provningen en längd av 18 cm. En ny pappersremsa skall
i medeltal såväl i längd- som tvärriktningen hava
en avslitningslängd av minst 4,000 meter. Sedan
papperet varit nedlagt i vatten av c:a 15° C. 
under 24 timmar och därefter blivit lufttorkat,
skall dess avslitningslängd uppgå till minst 3,500
meter. För papper taget ur en levererad kabel skola
de motsvarande värdena å avslitningslängden vara
3,750 och 3,250 meter. Det för isoleringen avsedda
papperet och även papper, taget från den levererade
kabeln, skall på en 15 mm. bred remsa tåla minst
1,200 dubbelvikningar vid 1000 gr belastning i
Schoppers maskin, då vikningshastigheten är 100—120
dubbelvikningar pr minut. Sedan papperet 3 gånger
indränkts med paraffin av 190° C., varvid papperet
mellan varje paraffinering efter avstrykning med
en bomullslapp fått kallna, skall det tåla minst
250 dubbelvikningar. Tänjbarheten i längdriktningen
av papperet får, på en provlängd av 18 cm., före
paraffineringen ej understiga 1,7 %, och efter
paraffineringen ej understiga l %. Samtliga provningar
skola utföras vid 65 % rel. fuktighet och på lufttorra 
prov.

3. Två isolerade ledare av viss ledarediameter hopsnos
till ett <i>par,</i> som omspinnes med en bomullstråd. Två
sådana par hopsnos till en dubbelskruv, nedan kallad
<i>skruv</i>. Skruvarna sammanföras i koncentriska lager
av vardera en skruvs tjocklek till en kompakt och
symmetrisk kabel, varvid de successiva lagren lindas
åt olika håll. Varje lager får endast innehålla ledare
med samma ledarediameter.

För att förhindra överhöring i kabeln skola för två
bredvid varandra liggande skruvar, snoningarna såväl
av de fyra paren som av de två dubbelskruvarna utföras
med olika stigning. Varje lager skall innehålla tre
skruvtyper, A, B och C. Av C-typen inlägges i varje
lager endast en skruv, märkskruv. Övriga skruvar i
lagret utgöras följaktligen av omväxlande A-typ och
B-typ. Lager med udda antal skruvar kommer då att
innehålla lika antal A- och B-skruvar, och i lager
med jämnt antal skruvar skall antalet A-skruvar
vara <i>en</i> mera än antalet B-skruvar. Skillnaden i
stighöjd för vilket som helst av de fyra paren i två
angränsande dubbelskruvar i samma lager skall vara
minst 40 mm. Skillnaden i stighöjd för två angränsande
dubbelskruvar i samma lager skall vara minst 35 mm.

Färgen på den yttre pappersomspinningen kring
ledarna


skall för paren i A-skruvarna vara resp. röd och grön,
i B-skruvarna blå och vit samt i C-skruvarna röd
och blå.

I de fall då enligt tabellen skruvar av samma
ledarediameter uppdelas på olika <i>ledaregrupper</i> skall
bomullstråden om paren för de skilda ledaregrupperna
vara av olika färg.

Såsom skilda <i>ledningstyper</i> i kabeln betraktas i
det följande var för sig stam- och duplexledningar
tillhörande var och en av de olika ledaregrupperna.

4. Kabelkärnan omlindas med två lager
papper och ett lager bomullsväv. Samtliga dessa
lager skola utföras  med tillräcklig överlappning.
Papperets tjocklek skall vara minst 0,1 mm.

5. Kabelkärnan ompressas med en cylindrisk
blymantel med i tabellen angiven legering och
tjocklek. Blyet och den legerade metallen
skola vara rena och av bästa beskaffenhet och den
föreskrivna legeringen fullständigt homogen.
Blymanteln skall ompressas kärnan utan användande av
lödda skarvar samt vara av likformig beskaffenhet,
fullkomligt tät, fri från blåsor, sprickor och
andra felaktigheter. Blymantelns tjocklek får
i medeltal ej understiga det i tabellen angivna värdet
och får i ingen punkt understiga detta värde med mer
än 10 %.

Kabeln skall under minst 2 timmar oförändrat
kunna bibehålla ett applicerat inre övertryck
av 2 atmosfärer. Denna provning skall utföras
före uppmätningen av kabelns elektriska
egenskaper. Kabeländarne skola vara noggrannt
tillödda.

6. <i>Överslagshållfastheten,</i> mätt mellan varje
enskild ledare i en kabellängd och alla övriga
ledare, förenade med blymanteln, skall utgöra minst
500 volt effektivvärde vid ett kontinuerligt
prov under 1 minut med approximativt
sinusformad 50 per. växelström. Detta prov
skall utföras minst i sådan utsträckning, att i
varje par isolationshållfastheten mellan de båda
branscherna blir kontrollerad. På samma sätt
skall överslagshållfastheten provas med minst 1000
volt mellan samtliga ledare förenade sinsemellan
och blymanteln. Alla överslagsprov skola utföras
före uppmätning av isolationsmotstånd, läckning,
elektrostatisk kapacitet och kapacitetsobalans.

7. <i>Det elektriska ledningsmotståndet</i> pr km. av
den färdiga kabeln får, hos en enkel ledare, mätt
med likström å en fabrikationslängd, ej i något fall
överstiga det i tabellen för ledare med viss diameter
angivna motståndsvärdet. Skillnaden mellan


motstånden hos de båda ledarna i ett och samma
par får ej i någon fabrikationslängd överstiga
3 % av medelvärdet av de båda ledarnas motstånd
och medeltalet av dessa skillnader får för varje
ledaregrupp i en fabrikationslängd ej överstiga 1 %.

8. <i>Isolationsmotståndet,</i> mätt med likström
mellan varje enskild ledare i en kabellängd och
alla övriga ledare, förenade med blymanteln, får
ej i något fall understiga 10,000 megohm pr km. vid
15° C. Isolationen skall uppmätas efter en minuts
elektrifikation med en spänning av minst 100 och
högst 600 volt.

9. <i>Läckningen</i> å stam- och duplexledningar uppmätes
vid 15° C. med växelström av vinkelfrekvensen ω = 5000. 
Härvid får energifaktorn, G/(ωC) (= läckningskoefficienten∕(5000 × kapaciteten))
icke överstiga
0,005 för någon ledningstyp i en fabrikationslängd.

10. <i>Den elektrostatiska kapaciteten</i> skall mätas
mellan de båda ledarna i ett par och mellan de
båda paren i en skruv (med varje par kortslutet),
varvid alla övriga ledare i kabeln skola vara
förenade med varandra och förbundna med blymanteln.
Mätningen utföres vid en temperatur av omkring 15° C. 
med 800 per. växelström.

Med <i>specificerad kabelsträcka</i> menas här nedan en
kabel, som efter hopskarvningen är avsedd att utgöra
en direkt sammanhängande förbindelse, event. mellan
två på varandra följande överdragsstationer. Vilka
kabellängder som ingå i samma kabelsträcka uppgives
vid anbudsinfordran resp. beställningen.

Med <i>genomsnittlig kapacitet</i> för viss ledningstyp menas
summan av de i den specificerade kabelsträckan
ingående enskilda fabrikationslängdernas
medelkapaciteter dividerad med motsvarande kabellängd
uttryckt i km.

Följande värden betr. kapaciteten skola uppfyllas
av den specificerade kabelsträckan, pupinsektionerna
och fabrikationslängderna:

För den specificerade kabelsträckan får den
genomsnittliga medelkapaciteten för stamledningarna
ej överstiga den i tabellen angivna kapaciteten.

I varje pupinsektion får medelvärdet av kapaciteten
pr km. för stamledningarna med högst 2 % avvika
från den genomsnittliga medelkapaciteten för
resp. ledningstyp. Om för denna föreskrifts
uppfyllande särskilda fabrikationslängder måste 



utsorteras för de olika pupinsektionerna skall å
kabeltrummorna uppgivas den pupinsektion till vilken
fabrikationslängden ifråga hör (jmfr. mom. 14).

För viss ledningstyp i en fabrikationslängd får
medelkapaciteten pr km. ej i något fall med mer än
8 % och för 90 % av fabrikationslängderna i den
specificerade kabelsträckan med högst 5 % avvika
från den genomsnittliga medelkapaciteten. För varje
ledaregrupp i en fabrikationslängd får medelvärdet
av kapaciteten för duplexledningarna med högst 5 % 
skilja sig från medelvärdet av kapaciteten för
stamledningarna multiplicerat med faktorn 1,62.

I fabrikationslängder vilka som helst få maximi-
och minimivärdena av kapaciteten ej för någon
ledningskrets med mer än 18 % (gäller för minst
en fabrikationslängd) och för 98 % av levererade
fabrikationslängder med högst 12,5 % avvika
från medelvärdet av kapaciteten för ifrågavarande
ledningstyp i kabellängden. Medelvärdet av samtliga
kapacitetsavvikelser från resp. medelvärden får
för viss ledningstyp i en fabrikationslängd icke
överstiga 4 %.

11. <i>Kapacitetsobalansen</i> mellan två stamledningar eller
två duplexledningar vilka som helst i en kabellängd är
här definierad som den obalans, uttryckt i µµF.,
som kan elimineras genom införandet av en kapacitet
mellan en tråd i det ena paret och en tråd i det
andra paret resp. ett par i den ena skruven och
ett par i den andra skruven. Kapacitetsobalansen
mellan duplexledningen och vardera stamledningen
i samma skruv är den obalans, som elimineras genom
införandet av en kapacitet mellan två trådar i
olika par i skruven. Kapacitetsobalansen till jord
för en stamledning är kapacitetsdifferensen mellan
branscherna i paret och jord då ledarna i alla övriga
skruvar i kabeln äro förenade med blymanteln och
förbundna med jord.

Kapacitetsobalansen mätes med växelström av omkring
800 perioder. Här nedan i tabellen upptagna
värden på obalansen äro de högsta tillåtna för
fabrikationslängder om 230 meter. Motsvarande
obalansvärden för andra fabrikationslängder, större
än 100 meter, erhållas om ovannämnda obalans värden
multipliceras med faktorn √L͞/͞2͞3͞0͞ , där L är längden
i meter av ifrågavarande kabellängd. För längder
mindre än 100 meter


skola gränserna för kapacitetsobalanserna bestämmas
genom att multiplicera de värden som angivas i tabellen
med (100/230)<sup>0,5</sup>.

                                      <i>Tillåten kapacitetsobalans i µµF.
                                      för längder om 230 meter.</i>

                                      <i>Medelvärde för varje     Max.-värde
                                      ledningstyp</i>

Mellan stamledningar i samma skruv        40                      150
Mellan duplexledningen och vardera
  stamledningen i samma skruv........     75                      375
Mellan stamledningar i närliggande
  skruvar ...........................
Mellan duplexledningar i närliggande
  skruvar ...........................
Mellan stamledning i en skruv och
  duplexledning i annan närliggande
  skruv .............................     80                      300
Till jord (för paren) ...............    150                      720
Mellan stam eller duplexledningar för
  4-trådssystem, riktning  A-B, och
  stam eller duplexledningar för 4-
  trådssystem, riktning B-A .........      3                       20

Med närliggande skruvar menas dels kärnans samtliga
skruvar sinsemellan, dels intill varandra liggande
skruvar i samma lager och dels även tvenne skruvar
vilka som helst, av vilka den ena tillhör kärnan och
den andra första lagret.

12. Leverantören skall vid fabriken verkställa
mätning av kabelns elektriska egenskaper. Protokoll
över samtliga vid fabriken företagna mätningar skall
senast samtidigt med leveransen översändas till
Kungl. Telegrafstyrelsen.

13. På varje kabelstycke skola leverantörens namn,
år och månad för leveransen samt kabelstyckets längd
vara instämplade på blymanteln omkring 2 meter
från kabeländarna.

14. Kabeln levereras i angivna längder omsorgsfullt
upprullad i tätt slutande lager å tillräckligt starka
trummor. Kabeländarna skola vara lätt åtkomliga
för undersökning och väl skyddade mot mekanisk skada.
Trummorna skola ha tillräcklig inre diameter, så
att kabeln ej skadas genom upprullningen.



Trummans yttre diameter, incl. inbrädningen får ej
överstiga 2,250 mm. och trummans bredd, incl. bultar
m. m. får ej överstiga 1,050 mm. En pil å trumman
skall ange, i vilken riktning den bör rullas. Å varje
kabeltrumma skall vara tydligt angivet leverantörens
namn, ett löpnummer, kabelns längd, trådantal och
tråddiameter samt i förekommande fall numret å den
pupin-sektion å vilken kabeln är avsedd att användas.

Jämte de ovan angivna allmänna bestämmelserna ingår
i specifikationen även en tabell, tabell 7, i vilken
angives kabeltyp, antal ledare, ledaredimensioner,
ledningstyper och övriga sådana uppgifter, vilka
variera för de olika kablarna. Tabell 7 innehåller här
som ett exempel dylika uppgifter för stamlinjekabeln
Stockholm—Gävle, delsträckan Stockholm—Uppsala.

<tab><b>Tabell 7.</b>

+==========+=============+=======+==========+=================================+==============+=============+============+
| Kabeltyp | Ledaregrupp | Leda- | System   |       B l y m a n t e l         | Ledn.-motst. | Elektrostat.| Armering   |
| (luft-,  |–––––––––––––| rens  | för tal- |–––––––––+––––––––––––+––––––––––| pr km. vid   | kapac.      | (band-,    |
| jord-,   | Antal       | diam. | över-    | tjock-  | ytterdiam. | legering | 15° C.        | pr km.      |  tråd-,    |
| vatten-) | ledare      | mm.   | föringen | lek mm. | mm.        |  %       |              | µF.         |  special-) |
|––––––––––+–––––––––––––+–––––––+––––––––––+–––––––––+––––––––––––+––––––––––+––––––––––––––+–––––––––––––+––––––––––––|
|          | {4 x 64     | 1,3   | 2 tråds} |         | { maxi- }  |          | {13,2        | 0,0390      |}           |
| Jord     | {4 x 9      | 0,9   | 2 tråds} | 3,0     | {  mum  }  | Sn 2 %   | {28,0        | 0,0390      |}   —— ——   |
|          | {4 x 16     | 0,9   | 4tr.A-B} |         | {  67   }  |          | {28,0        | 0,0390      |}           |
|          | {4 x 16     | 0,9   | 4tr.B-A} |         | {       }  |          | {28,0        | 0,0390      |}           |
|          |             |       |          |         |            |          |              |             |            |

För uppfyllande av de uppställda fordringarna
beträffande kabelns mekaniska och elektriska
egenskaper ikläder sig leverantören ansvar
enligt särskilda, i kontraktet ingående
garantibestämmelser. I för duplexkabelleveranser
nu gällande kontrakt har denna garanti följande
formulering:

»Varje levererad kabellängd skall uppfylla samtliga
ovan specificerade fordringar såväl vid provning i
fabriken som vid företagen provning, sedan kabeln
blivit utlagd. Varje kabellängd, som ej uppfyller
samtliga fordringar, skall av leverantören utan
kostnad för Telegrafstyrelsen omedelbart ersättas
med fullgod kabel, såvida ej felet är att tillskriva
mekanisk åverkan eller oriktig behandling av kabeln
utan leverantörens skuld.

De ovan specificerade egenskaperna få icke försämras
under 


en tid av två år efter det kabeln levererats. Skulle
en eller flera av ledarna på sådant sätt förändras,
att specifikationens bestämmelser ej längre uppfyllas,
och detta icke härleder sig av mekanisk åverkan
eller av felaktigheter begångna under utdragning
eller skarvning, är leverantören skyldig att på egen
bekostnad omedelbart återställa kabeln i fullgott
skick eller att utan kostnad för Telegrafstyrelsen
omedelbart leverera och inmontera ny fullgod kabel
i den felaktigas ställe.»

30. <b>Allmänna föreskrifter beträffande besiktning
och provning av duplexkabelleveranser.</b>

Vid större duplexkabelleveranser sändas i allmänhet
samtliga kabellängder från leverantören direkt till
platsen för kabelarbetet.

<i>Så snart dylik leverans påbörjats, bör meddelande
härom omedelbart insändas till Provningsanstalten,</i>
varigenom möjlighet till kontroll erhålles, att
specifikationens allmänna bestämmelser, mom. 12,
uppfyllas, enligt vilka senast samtidigt med
leveransen protokoll över samtliga vid fabriken
företagna mätningar skola översändas till Styrelsen.

Varje kabelsändning besiktigas snarast möjligt
efter ankomsten, varvid kontrolleras, att samtliga
kabellängder beträffande emballage (trumma och
inbrädning), yttre kabeldiameter, eventuell
armering samt å trummorna anbragta uppgifter om
installationsnummer, pupinsektion, antal ledare,
längd kabel etc. uppfylla bestämmelserna i kontrakt
och kabelspecifikation.

För varje kabellängd kontrolleras, vid första
tillfälle kabelkärnan blottas i och för provning
eller skarvning, att kabeln beträffande blymantelns
tjocklek, antal ledare och ledaregrupper, isolering
och tvinning av ledarna, färger å papper och
bomullstrådar etc. är i överensstämmelse med de i
kontrakt och specifikationer uppställda fordringarna.

I samband med kabelns utläggning kontrolleras,
att verkliga kabellängden överensstämmer med den
beställda.

Beträffande de åtgärder, som böra vidtagas för
kontroll av kablarnas mekaniska och elektriska
egenskaper, gälla f. ö., såvida av Styrelsen ej
i något särskilt fall annorlunda bestämmes, i
efterföljande paragraf 31 lämnade föreskrifter.

<i>Anmärkningar beträffande kabelemballage eller
beträffande </i>

<i>bristande överensstämmelse mellan beställd
och mottagen längd kabel meddelas direkt
till Förrådsbyrån. Övriga avvikelser från
kabelspecifikationen inrapporteras omedelbart till
Provningsanstalten, varvid från Provningsanstalten
lämnas meddelande om, vilka åtgärder med anledning
därav böra vidtagas.</i>

31. <b>Kontroll av kablarnas mekaniska och elektriska
egenskaper.</b>

<tab><i>Uttagning av kabelprov.</i>

För kontroll av kabelledare, pappersisolering,
ledarnas snoning m. m. i enlighet med specifikationens
bestämmelser mom. 1—4 skola prov å kabeln insändas
till <i>Provningsanstalten.</i> De insända kabelstyckena,
som skola hava en längd av <i>minst</i> 120, <i>högst</i> 200 cm.,
igenlödas i båda ändar, så att fuktighet ej kan
intränga i kabelkärnan under transporten.

Vid uttagning av proven skall stor varsamhet
iakttagas, så att provstyckena ej skadas. Proven,
som uttagas i samband med kabelns utläggning eller
skarvning, kunna lämpligen tagas från de överskjutande
kabellängderna vid pupinpunkterna (jfr. paragraf 4).

För mindre leveranser (upp till <i>100</i> kabellängder)
insändes i allmänhet endast <i>ett,</i> för större leveranser
däremot <i>två</i> provstycken. I de fall flera kabeltyper
med olika antal ledare ingå i leveransen, bör dock
om möjligt ett prov insändas av varje typ. Finnes
av samma kabeltyp såväl oarmerade som armerade
kabellängder, tagas provstyckena vanligen av den
oarmerade kabeln. Prov på armeringen insändes endast
i de fall tvivel föreligger, huruvida kontraktets
bestämmelser beträffande armeringen äro uppfyllda.

<tab><i>Uttagning av blymantelprov.</i>

För kontroll av blymanteln beträffande legering
och mekaniska egenskaper enligt specifikationens
bestämmelser mom. 5 insändas prov å manteln till
<i>Provningsanstalten.</i> Proven, som tagas från den utlagda
kabeln, skola utgöras av från <i>30 till 50 cm.</i> långa
stycken av blymanteln. Proven uttagas lämpligen
i samband med blymantelns borttagande i och för
skarvningen (jfr. paragraf 9). Bäst är därvid, om
det för provning avsedda mantelstycket kan dragas av
kabelkärnan utan att manteln 


behöver upphuggas. Är en upphuggning av manteln
nödvändig, iakttages, att mantelprovet så vitt möjligt
skyddas från åverkan.

Prov å blymanteln uttagas i samma utsträckning som
de förutnämnda kabelproven, d. v. s. för leveranser
omfattande högst 100 kabellängder uttages ett, för
större leveranser uttages två prov.

När två mantelprov insändas, tagas de båda proven så
vitt möjligt från olika delsändningar av leveransen.

Kabel- och blymantelprov sändas, väl emballerade,
som fraktgods på järnväg eller på annat lämpligt
sätt under adress Telegrafverkets Provningsanstalt,
Beridarebansgatan 12, Stockholm. Proven skola åtföljas
av för identifiering erforderliga uppgifter om den
<i>kabelleverans,</i> till vilken de höra. För varje prov
skall dessutom angivas <i>installationsnumret</i> å den
kabellängd, från vilken provet uttagits.

<tab><i>Provning av blymantelns täthet.</i>

Vid större duplexkabelleveranser kontrolleras de
enskilda fabrikationslängderna i regel icke för
blymantelns täthet.

En tryckprovning av samtliga de längder, vilka ingå
i en större kabelleverans, torde få anses alltför
kostsam och tidsödande, i all synnerhet som varje
kabellängd i regel tryckprovats i fabriken. Därtill
kommer den risk som föreligger, att kabelns
isolation genom tryckprovningen skall försämras,
om den för provningen använda luften eller kvävgasen
ofullständigt torkats före intryckningen i kabeln,
eller om genom någon oförsiktighet vid provningen
fuktighet tillåtes intränga genom de i kabelmanteln
upptagna provhålen.

Från den ovan angivna regeln gälla följande undantag:

I kabelanläggningen ingående kortare längder
vattenkabel skola alltid tryckprovas före
utläggningen.

För kabellängder, som skola indragas i kabelblock,
kan det i vissa fall vara lämpligt att utföra
tryckprovning för att vid eventuella fel med säkerhet
kunna fastställa, huruvida desamma äro att anse som
rena fabrikationsfel, eller åtminstone delvis bero
av någon ovarsamhet vid indragningen.

För utförandet av tryckprovningen gälla de
föreskrifter som lämnats i <i>Telegrafstyrelsens
nätbyggnadsinstruktion</i> beträffande motsvarande
provningar av lokalkabelleveranser.

Före tryckprovning skall isolationen alltid
kontrolleras. För isolationsmätningarna användes
därvid den i paragraf 19 beskrivna meggern.


<tab><i>Kontroll av överslagshållfastheten.</i>

Kontroll av kablarna beträffande
överslagshållfastheten sker i regel medan kablarna
befinna sig i leverantörens fabriker.

Skall en provning av överslagshållfastheten utföras
efter mottagandet, lämnas i varje särskilt fall
föreskrifter därom av Styrelsen.

<tab><i>Kontroll av ledningsmotståndet.</i>

För kontroll av att kablarna beträffande
ledningsmotstånd och motståndsobalans uppfylla
fordringarna i specifikationens mom. 7 skola, för
varje kabelleverans, motståndsmätningar utföras å
vissa av de levererade kabellängderna enligt följande
tabell:

<i>Totala antalet levererade</i>     <i>Motståndsmätningar utföras å nedan</i>
     <i>kabellängder</i>             <i>angivna antal längder</i>

Ej över 25                     1
 26—50                         2
 51—75                         3
 76—100                        4
101—150                        5
151—200                        6
   etc.                        etc.

I de fall motståndsmätningar enligt ovan utföras å
mer än en längd, uttagas de olika mätlängderna så
vitt möjligt från olika delsändningar av leveransen.

Motståndsmätningarna utföras å kabellängderna <i>före</i>
utläggningen. För mätningarnas utförande gälla
f. ö. följande föreskrifter:

Ledningsmotståndet uppmätes å <i>samtliga</i> ledare
i kabellängden. För mätningarna användas
Telegrafverkets motståndsbrygga med tillhörande
galvanometer av Cambridge & Pauls tillverkning. Det
använda mätbatteriet bör hava en spänning av 3—6
volt. Rationsmotstånden i bryggan inställas så, att
samtliga fyra motståndsgrupper i jämförelsereostaten
kunna utnyttjas vid mätningen.

Vid mätningen skola samtliga ledare i kabelns
innerända vara förenade med varandra och anslutna till
den ena av bryggans kontaktklämmor. För mätningen är
det därvid av 




synnerlig vikt, att samtliga ledare äro i god kontakt med
varandra och med återledningen till bryggan.

Lämpligast är att de skalade ledarna i kabelns
innerända uppdelas i mindre grupper, vilka grupper
förenas med varandra med en utglödgad koppartråd
som i tre à fyra varv lindas omkring varje grupp,
varefter de blottade kabelledarna ingnidas med stearin
och slutligen begjutas med smält tenn på sätt förut
i paragraf 25 beskrivits.

Till den andra kontaktklämman i bryggan anslutas de
olika kabelledarna i den yttre kabeländan en efter en,
varvid tillses, att inga ovidkommande kontaktmotstånd
inkomma. Bäst är, att kabelledarna kopplas direkt
till bryggan.

Vid mätningarna börjar man lämpligen med märkskruven i
yttersta lagret, och mäter därefter samtliga skruvar
i lagret i ordningsföljd medsols från märkskruven
räknat. Därefter övergår man till märkskruven i
nästliggande lager o. s. v.

De uppmätta motstånden antecknas å särskilda
blanketter: <i>Leveransprov å duplexkablar:
Motståndsmätningar,</i> form 528. För varje uppmätt
ledningspar uträknas differensen i motstånd för
de båda ledningsbranscherna, vilken differens
antecknas i Diff.-kolumnen. I protokollet skall
tydligt angivas till vilket lager och till vilken
ledaregrupp de olika fyrskruvarna höra. Användas
särskilda tilledningstrådar för ledarnas anslutning
till bryggan, skall motståndet i dessa trådar särskilt
uppmätas.

På det att det i specifikationen angivna
<i>ledningsmotståndet pr km. vid 15° C.</i> skall kunna
beräknas, skola i protokollen lämnas noggranna
uppgifter dels om <i>längden</i> å kabeln, dels om
<i>temperaturen</i> vid mättillfället. Vid uppmätning av
temperaturen instickes termometern lämpligen i det
inre av kabeltrumman.

För varje kabellängd antecknas å protokollet det å
trumman angivna installationsnumret jämte erforderliga
uppgifter om den leverans, till vilken kabellängden
ifråga hör.

Erhålles vid mätningarna för någon ledare
ett motstånd överstigande det i kontraktet för
ledaredimensionen ifråga stipulerade maximimotståndet,
eller erhålles för något par en motståndsobalans
större än 3 % av medelmotståndet för branscherna,
bör en kontrollmätning av motståndet utföras å
den ifrågavarande ledaren resp. det ifrågavarande
ledareparet. För att vid denna kontrollmätning i
möjligaste mån undvika extra kontaktmotstånd utringas
de berörda ledarna vid kabelns innerända,



varefter mätningarna utföras med ledarna
direkt anslutna till bryggan.

Protokoll över mätningarna insändas snarast möjligt
till Provningsanstalten.

<tab><i>Kontroll av isolation och läckning.</i>

Isolation och läckning för de enskilda kabellängderna
kontrolleras endast i de fall det finnes särskild
anledning att misstänka, att kontraktets bestämmelser
ej äro uppfyllda.

Föreskrifter beträffande mätningarnas utförande lämnas
för varje särskilt fall av Styrelsen.

<tab><i>Kontroll av ledningskapaciteten.</i>

Vid viktigare duplexkabelleveranser utföras i regel i
fabriken kapacitetsmätningar å samtliga i leveransen
ingående kabellängder, varvid för varje kabellängd
kapaciteten uppmätes för samtliga ledningskretsar
(stam- och duplexkretsar) i kabeln. Protokoll över
dessa av leverantören verkställda mätningar insändas
till Provningsanstalten (jfr. specifikationens
allmänna bestämmelser mom. 12).

För kontroll av de i fabriken företagna mätningarna
skola kapacitetsmätningar utföras å vissa av de
levererade, <i>utlagda</i> kabellängderna före kabelns
hopskarvning.

För varje duplexkabelleverans utföres dylika
kontrollmätningar i minst en pupinsektion, varvid
kapaciteten i samtliga ledningskretsar uppmätes för
varje i sektionen ingående kabellängd.

För uppfyllande av kontraktets bestämmelser
beträffande kapaciteten i de olika pupinsektionerna av
den specificerade kabelsträckan (jfr. specifikationens
bestämmelser mom. 10) torde det i allmänhet vara
nödvändigt med en utsortering av kabellängderna för
de olika sektionerna. Det är därför att antaga, att
längder av helt olika tillverkningsdatum och med olika
medelkapaeitet komma att ligga i samma pupinsektion.

För större leveranser (omfattande mer än 15
pupinsektioner) utföras kontrollmätningarna å <i>flera</i>
sektioner enligt nedanstående tabell:

<i>Totala leveransen        Kapacitetsmätningar utföras å</i>
<i>omfattar                 samtliga fabrikationslängder</i>
16—30 pupinsektioner            2 pupinsektioner
31—50        »                  3       »
mer än 50    »                  4       »





I de fall det i leveransen ingår flera kabeltyper
med olika antal ledare eller ledaregrupper gälla
de ovannämnda föreskrifterna beträffande antalet
mätlängder för varje kabeltyp för sig.

Pupinsektionerna, i vilka kontrollmätningar enligt
ovan skola utföras, utväljas på lämpligaste sätt,
och arbetet med mätningarna förlägges till lämplig
tidpunkt så, att arbetena med kabelns förläggning och
skarvning, genom kontrollmätningarna så vitt möjligt
ej hindras.

Beträffande valet av mätpupinsektioner gäller f. ö.,
att för kontrollmätningarna sådana pupinsektioner
skola utväljas, för vilka de i sektionen ingående
kabelavläggen utgöras av hela fabrikationslängder
(jfr paragraf 26).

För uppmätning av ledningskapaciteten användes den
i paragraf 16 beskrivna kombinerade utjämnings-
och obalansbryggan. För varje kabellängd uppmätes
kapaciteten i samtliga stam- och duplexkretsar. Vid
mätningarna börjar man med märkskruven i yttersta
lagret, och mäter därefter skruvarna i ordningsföljd
medsols från märkskruven räknat. Beträffande
utförandet av mätningar hänvisas f. ö. till de i
paragraf 17 lämnade föreskrifterna.

För anteckning av mätresultaten användas de i paragraf
17 omnämnda blanketterna kabelform. n:r 8a och b, samt
n:r 10a—c. Å protokollen lämnas tydliga uppgifter
om, till vilket lager och till vilken ledaregrupp
de olika fyrskruvarna höra. För varje kabellängd
angives dessutom installationsnummer jämte övriga för
en identifiering nödvändiga leveransdata. Slutligen
antecknas den exakta <i>kabellängden</i> vid mättillfället.

Protokoll över samtliga utförda kontrollmätningar
insändas snarast möjligt till Provningsanstalten.

För kontroll av att specifikationens allmänna
bestämmelser mom. 10 beträffande kapaciteten
i pupinsektionerna uppfyllas för kabeln ifråga
skola till Provningsanstalten insändas uppgifter
om medelkapaciteten för de olika ledningstyperna
(stam och duplex) i samtliga pupinsektioner <i>efter</i>
skarvningen.

Medelkapaciteten i pupinsektionerna erhålles från
kontrollmätningarna vid kapacitetsutjämningen i
CD-skarvarna (se paragraf 17).

På det att ledningskapaciteten pr km. skall kunna
beräknas skola noggranna uppgifter lämnas om den
exakta kabellängden 

vid mättillfället. Dessutom angives också för varje
pupinsektion den slutliga pupinsektionslängden efter
pupinboxarnas inskarvning.

<tab><i>Kontroll av kapacitetsobalansen.</i>

Kapacitetsobalansen mellan till samma skruvar hörande
ledningskretsar uppmätes vanligen i fabrikerna å
samtliga kabellängder. Samtidigt kontrolleras i regel
varje kabellängd med hänsyn till obalansen mellan
duplexkretsar i närbelägna skruvar.

För kontroll av att kablarna beträffande
kapacitetsobalansen uppfylla i kontraktet
specificerade fordringar (allmänna bestämmelserna
mom. 11) skola nedan beskriva obalansmätningar
utföras å vissa av de levererade kabellängderna
<i>efter</i> utläggningen.

<i>Kapacitetsobalansen inom skruvarna</i> uppmätes samtidigt
med ledningskapaciteten å samtliga kabellängder i de
ovannämnda mätpupinsektionerna (jfr föreskrifterna
beträffande kontroll av ledningskapaciteten).

För mätningarna användes den kombinerade
utjämnings- och obalansbryggan. För varje skruv
uppmätes efter varandra kapacitet och obalans på
sätt i paragraf 17 beskrivits. Resultaten antecknas
å samma blanketter kabelform. n:r 10 a—c.

I varje mätpupinsektion utväljes en kabellängd,
å vilken kontrollmätningar beträffande <i>obalansen
mellan ledningskretsar i närliggande skruvar</i> skola
utföras. För utförandet av dessa mätningar gälla
följande föreskrifter:

För mätningarna användes en vanlig obalansbrygga.

Där så visar sig lämpligt kan givetvis en
kombinerad utjämnings- och obalansbrygga användas.

Instrumentet inställes för mätning av obalansen mellan
stamledningar i samma skruv (omk. <i>D</i> i läge <i>S to S,</i>
omk. <i>C</i> i läge <i>Black)</i>. Denna inställning bibehålles
oförändrad under samtliga mätningar.

Vid mätning av obalansen mellan tvenne duplexledningar
inkopplas den ena ledningens ena bransch (de båda
trådarna i paret kortslutna) till den med <i>White</i> märkta
klämskruven, under det den andra branschen inkopplas
till den motsvarande med <i>Mate</i> märkta klämskruven. Den
andra duplexledningen kopplas på samma sätt till
klämskruvarna <i>Black, Mate</i>. Nollan 


bestämmes genom att växla branscherna i ena duplexledningen
på sätt i paragraf 12 beskrives.

Vid mätning av obalansen mellan duplexledningen i
en skruv och en av stamledningarna i en annan skruv
inkopplas duplexledningen till klämskruvarna <i>White,
Mate</i> eller <i>Black, Mate,</i> under det stamledningen
inkopplas till de båda andra klämskruvarna.

Vid mätning av obalansen mellan stamledningar i olika
skruvar inkopplas den ena ledningen till klämskruvarna
<i>White, Mate,</i> den andra ledningen till klämskruvarna
<i>Black, Mate</i>.

För varje par fyrskruvar kunna 9 olika
ledningskombinationer komma ifråga, nämligen

<i>Skruv l</i>         <i>Skruv 2</i>

duplex        — duplex
duplex        — vita paret
duplex        — svarta paret
vita paret    — duplex
svarta paret  — duplex
vita paret    — vita paret
vita paret    — svarta paret
svarta paret  — vita paret
svarta paret  — svarta paret

Då obalanserna mellan stamledningar i olika skruvar
vanligen äro relativt små, uppmätas i regel endast
obalanserna för sådana ledningskombinationer, i
vilka någon duplexledning ingår. Antalet dylika
ledningskombinationer för varje skruvpar är
tydligen 5.

Mätningarna utföras <i>för varje par närliggande skruvar</i>
i kabeln. Med närliggande skruvar menas därvid (se
specifikationens allmänna bestämmelser mom. 11)
dels kärnans samtliga skruvar sinsemellan, dels
intill varandra liggande skruvar i samma lager och
dels även tvenne skruvar vilka som helst, av vilka
den ena tillhör kärnan och den andra första lagret.

Resultaten av mätningarna antecknas å särskilda
blanketter: <i>Leveransprov å duplexkablar:
Kapacitetsobalans mellan ledningar i närliggande
skruvar,</i> form 529. Obalanserna antecknas utan tecken,
men korrigerade med hänsyn till »nollan» på sätt i
paragraf 12 beskrives. De olika skruvarna numreras på
samma sätt som vid mätningarna av ledningskapaciteten
och obalansen




inom skruven. För varje skruv angives i
protokollet, till vilket lager och till vilken
ledaregrupp den hör.

Protokollen insändas snarast möjligt till
Provningsanstalten.

I de fall obalansmätningar i och för
kapacitetsbalanseringen utföras å de oskarvade
kabellängderna övervakas, att de vid mätningarna
erhållna obalansvärdena ej överstiga de i
specifikationen fastställda maximivärdena.

Skulle i något fall för höga obalanser erhållas i
någon skruv, insändes meddelande härom omedelbart
till Provningsanstalten med noggranna uppgifter om
storleken av de uppmätta obalanserna, längden å kabeln
vid mättillfället, installationsnumret å kabellängden,
ledaregruppen, till vilken den felaktiga skruven
hör, etc.

*

</chapter>

