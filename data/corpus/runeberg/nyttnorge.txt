



ET NYTT NORGE
TALE AV
FRIDTJOF NANSEN
26. AUGUST 1928
*
FEDRELANDSLAGETS FORLAG

———————————B. Bentzens Boktr. — Oslo.



Et nytt Norge.
Tale av Fridtjof Nansen
ved Fedrelandslagets stevne i Tønsberg 26. aug. 1928.
——


Jeg hilser alle dem som er samlet her for å feire
arbeidet for vårt fedreland og dets fremtid. Hvis en
mistviler om fremtiden er en vandring som den opover
bakkene her idag mellem Vestfolds ungdom og de
tusener av strålende blå barneøine så skjønn at tvilene
må forsvinne. Vi står i den del av landet, hvor vår
historie begynner, og ved Norges eldste by. Det er
da naturlig at vi fester oss ved vår historie og ved
de erfaringer den har gitt oss. Det smerteligste ved
dem er vel den mangel på evne til å bli enig, som
de så ofte åpenbarer. Denne mangel kan være
forståelig nok. Landet vårt er slikt beskaffent at det blir
langt mellem gårdene, og det var naturlig at folk måtte
bli selvhjulpne og steile og med egne meninger. Bygd
stod mot bygd, der var rivninger og meningsforskjell,
og det forklarer hvorfor det ofte har vært vanskelig å
ene det norske folk om de store ting og om de tunge
tak som var nødvendig for folkets og landets fremtid.
Det er kan hende en styrke å være selvhjulpne, men det
kan også være en svakhet. — Det har været begge
deler for det norske folk.

Men to ganger, da det virkelig gjaldt, da var hele
Norges folk enig. Den ene gangen var i 1814, da
stormaktene nede i Kiel forsøkte å trampe ned Norges
selvbestemmelses-rett. Da møttes sendemenn fra hele
landet på Eidsvoll, og tross nød og harde tider stod
folket sammen om å verge vår frihet og vår rett til
selv å råde landets skjebne.

Den annen gang var i 1905. Da gjaldt det igjen
vår politiske selvbestemmelses-rett og vår fulle
uavhengighet; igjen stod hele det norske folk samlet i
én vilje, og vi berget vår rett. Det er så underlig med
det, når det virkelig røyner på så alle må se faren,
da bryter følelsen for land og folk gjennem all
parti-blindheten, da blir vi ett folk, samlet for Norges
fremtid. Se, fedrelands-kjærligheten kommer nu ingen
av oss forbi; den hører med til det mest oprinnelige i
oss, og den bærer folket frelst over skjærene som
truer dets liv.

Kom du seilende over havet — kan hende efter
års fravær — og så Norges blå fjell stige over
synsranden? Kunde du verge dig for at det kom noe op
i halsen, som du ikke kunde forklare? Eller du kommer
over havet om natten; du står og ser og ser — så
glimter et blink gjennem mørket langt der forut —
det første norske fyr! Hvad er det som gjør at dette
fyret er skjønnere enn alle du har sett i verden? Jo,
bak det ligger ditt land, ligger alt det som har formet
dig og ditt liv, og gitt det sitt innhold. — Å nei,
kjærligheten til bostavnen, til hjemlandet, til vårt eget
folk kommer vi aldri forbi, den gror sterkere jo eldre
vi blir; den er i oss alle, det være sig nasjonalister eller
internasjonalister, det være kommunist eller borger.
Alle sammen er vi norske i bunnen, og og vi vet det
jo, at hvis det virkelig trenges, ofrer vi vårt dyreste
for dette landets, dette folkets fremtid.

Så er det nu engang; det kan bare ofte være så
vanskelig å få alle til å se hvad som står på spill.
To ganger i dette århundre har vårt folk vært oppe
i alvorlige kriser, da påkjenningen var så sterk at det
mest gjaldt selve folkets fremtid. Den ene gangen var
i 1905. Da gjaldt det, som jeg alt har sagt, vår fulle
politiske selvstendighet; men da var det en samlet,
målbevisst vilje i hele landet, det var begeistring og
offervilje, det var menn med klarsyn og rådsnar
besluttsomhet ved roret, som hele folket vilde følge
gjennem alle ventede vanskeligheter, og de styrte
statsskibet gjennem brenningene inn i tryggere seilled.

Den annen krise i dette århundre gjennemlever vi
nu, og den er sannelig ikke mindre alvorlig. Også
nu gjelder det vårt folks og vårt lands selvstendighet,
ikke den politiske men den økonomiske
selvstendighet, og det kan hende at for et folks liv er den i
lengden like viktig som den annen. Det er en
alvorlig prøvetid det norske folk gjennemlever nu, og det
gjelder om vi vil vise oss vanskelighetene voksne,
om vi vil forstå nødvendigheten av å anstrenge våre
krefter til det ytterste for å overvinne dem. Kan vi
ikke enes og samarbeide under en målbevisst ledelse,
med en fast vilje for dette, kan vi ikke bli enige om
å opgi våre særinteresser, våre særkrav og kjepphester
og bringe de ofre hver og en av oss, som må bringes
— ja da kan det gå med oss som det gikk med
Italiaferden nord i Ishavet: Under for store byrder tørner
statsskibet, det lemlestes og vi blir strødd utover og
splittet, noen mot øst, noen mot vest, mens andre går
mot syd efter hjelp mens noen blir liggende i
soveposene der de kom ned, uten å røre på sig — og vårt
folk, som det folk det er idag har lidt et uoprettelig
tap i kampen for livets rett.

Dette kan synes hårde ord; men hvis vi med ærlig
alvor vil se på stillingen slik som den er, så vil vi
sanne at de ikke er for hårde; det er ikke opløftende
det syn som møter øiet. Vi er i et stygt farvann, mine
kjære venner. Båene bryter jo like forut og vi styrer
lukt på dem. Det er sannelig i siste liten nu å legge
roret om. Hele folket tynges under gjeld og skatter.
Mange kommuner er så gjeldbundne at det truer med
fullstendig ruin. Staten skylder så meget at bare
rentene av gjelden er mest like meget som hele
statsbudgettet var før i tiden. Men ennu er intet alvorlig
forsøk blitt gjort på virkelig å minske den. Den har
steget for hvert år like til det siste. Næringslivet, som
skal skaffe midler til å gjøre det bedre, i landet, blir
lammet av økende skatter. Og enda verre —
mistrøstigheten brer sig og tilliten til fremtiden er for en
stor del rokket. Når vi så under alt dette driver med
streiker og andre kostbare eksperimenter, skal det ikke
gjøre sakene bedre. Det er sannelig på tide at vårt
folk — hver kvinne og mann — våkner op og ser
stillingen som den er: hele folket må samle sig om den
ene store opgave, som nu først og fremst er den
viktigste av alle, å bringe vår husholdning i orden. Og
det må gjøres før vi går videre til nye opgaver, til nye
kostbare eksperimenter, det være sig av
samfundsforbedrende, social art, opdragelse, skoleundervisning,
bygning av kostbare jernbaner, og slikt mere. La det
være så bra det være vil, men den ting er sikker, at et
folk som ikke har sine finanser iorden, som ikke først
og fremst kan klare helt ut sine forpliktelser, kommer
til slutt i elendigheten, og med samfundsforbedringene
og alt det annet går det bare den bakvendte veien.

Dette er så selvsagt, at det skulde ikke trenge
nærmere påvisning, historien gir jo ellers nok av
avskrekkende eksempler på hvordan det går hvis en ikke
tar rev i seilene i tide. Det skal synes naturlig at
hver kvinne og mann i dette land, som ikke er rent
lettsindige barn, måtte se og forstå det jeg her har
sagt, og at det derfor måtte være lett å samle dem
under én fane om denne ene viktige opgaven, for å
redde folk og land, når vi bare for alvor forsøker å
gjøre det. Men hvad ser vi? Folket splittet i mange
politiske partier, som trekker i hver sin retning. Der
er høire og venstre og frisinnede, der er bondeparti og
avholdsfolk og arbeiderparti, socialister og
kommunister og moskvamenn. De er vel alle bra nordmenn,
må vi tro, de vil vel alle fremme landets og folkets
fremtid hvis vi spør dem, men de trekker i hver sin
retning, hver til fordel først for sig og sitt parti; og
de er bare enige om en eneste ting, og det er at de
ikke vil være enige. En står og ser med forundring
efter dem der de farer frem, og med vemod må en
minnes Ibsens bitre ord:

Går til sin gjerning de norske menn
viljeløst, vimrende, vet ei hvorhen;
skrukker sig hjertene, smyger sig sinnene
veke, som vaiende vidjer for vindene, —

Jeg kan ikke og vil ikke tro at det er et virkelig
utslag av den norske folke-karakter. Det er
forbigående og det må være forbigående. Et samarbeide
for å løse de store opgaver det må og det kan ikke
la være å komme.

Jeg er ikke politiker og duger heller ikke til det,
men fordi jeg ikke tilhører noe parti kan jeg kanskje
med litt mindre partibundne øine enn mange se på det
som foregår. Og jeg vil da si dere, at efter min
overbevisning er det parti-politikken som er blitt en fare
i Norge i dette øieblikk; den er ikke naturlig og sund
lenger; den har ikke fulgt med tiden og har ikke livets
rett. Parti-gjerdene er råtne! Prøv dem skal de se at
de ryker ved første taket. De er stivet op med noe
nymodens piggtråd for å holde partiflokkene sammen,
men de vil ikke holde lenge.

Spør vi de borgerlige partier hvad det er som
skiller dem, så synes det helst vanskelig å få et greit svar.
Der nevnes korn-trygd, korn-monopol, jord-lov,
konsesjons-lov, voldgifts-lov, og hvad de alle heter. Det
Kan godt hende at disse lover kan være viktige. Men
kan noen ærlig politikker si at noen av disse sakene
er så store, så avgjørende og betegner så viktige
prinsipp-forskjeller at de berettiger parti-skillet? Jeg tror
ikke det er mulig.

Voldgifts-loven er jo venstres. Jeg er ikke så
sikker på at venstre er så svært begeistret over den loven
nu. Men mot dem stod på den ene siden høire, på
den andre socialister og kommunister, så noe svært
dyptgående parti-skille kunde umulig den lov være
betegnende for. Hvad som er skjedd med den efter
at den blev vedtatt som lov, skal vi ikke her dvele ved.

I konsesjons-loven var det Christian Michelsen som
først innførte prinsippet og foreslo den, og så kom
Gunnar Knudsens regjering og gikk et skritt videre
og utvidet den. Noe parti-skille kan den derfor ikke
sies å betegne. Der kan være menings-forskjell om
hvor langt en bør gå, en grads-forskjell, men om
prinsippet er vel ingen uenige.

Tar vi jord-loven så er der vel enighet om at det
er i høieste grad ønskelig at ubrukt jord som kan
dyrkes, blir dyrket her i landet, om hvor langt en vil
gå for å gjøre det mulig, kan der være
menings-forskjell men noen prinsipp-forskjell er der heller ikke på
det område.

Tar vi korn-monopolet kan jeg vanskelig tro at der
på det grunnlag kan dannes et vesentlig parti-skille.
Noen sier det er kommunisme; men vi har jo
kommunisme før. Vi har mange monopoler for staten her
i landet; ta bare post, telegrafen, jernbaner,
kommunikasjoner — vi er langt inne på den bane og litt mer
eller mindre kan ikke være nok til å skille partiene
når det gjelder samarbeide om så store saker som de
andre jeg har nevnt. Alle disse postene på
partiprogrammene blir da småtterier mot det ene, som
skulde forene oss alle, folkets og landets økonomiske
fremtid.

Det som danner skillet f. eks. mellem høire og
venstre — for å nevne et eksempel — det er for en
stor del inntørkede levninger fra en svunnen fortid for
en 30—40 år siden, da der var alvorlige
menings-forskjeller, som ikke er mer. Det er for en stor del blitt
navn uten levende innhold. Og mellem de andre
borgerlige partier er vel heller ikke skillet så vesentlig.
Men tar vi disse partiene på den ene siden og det
kommunistiske parti på den andre, da blir der et virkelig
og uoverstigelig skille både i grunnsyn og program.
Mens alle borgerlige partier vil videre utvikling på
grunnlag av det som er, vil kommunistene omstyrte
det nuværende samfund, den nuværende stat, det være
sig med lovlige eller ulovlige og revolusjonære midler,
og de vil bygge op et nytt samfund og en ny stat på
helt andre prinsipper, som overalt ellers i verden, hvor
de har været prøvet, har vist sig ugjennemførlige. At
i denne nye stat all privatkapital skal avskaffes kan
synes farlig nok, for i det nuværende samfund er det
jo den private kapital som betinger alle nye
foretagender og tiltak. Men verre er det at den enkeltes
foretagsomhet, hans tiltak og initiativ, det som hittil
har betinget hele samfundets utvikling, skal lammes
og stanses. Bare staten og de kommunistiske
komiteer og råd skal styre alt og bestemme over hver manns
arbeid og hvad han skal få lov å ta sig til. Se her er
det en grunnforskjell i hele det politiske og sociale
syn. Fra dette program synes det umulig å finne noen
bro over til de borgerlige programmer.

For almindelig sundt tenkende mennesker kan det
være vanskelig å fatte at forstandige folk, som kjenner
iallfall litt til historien, kan tro at en slik stat virkelig
kan bestå, og at et slikt pogram virkelig gjennemført
ikke vil være en død hånd lagt over alt samfundets
og folkets trivsel. De må dessuten vite, at hvor en slik
stat har vært forsøkt, har den på kort tid vist sig helt
ubrukbar. En vil derfor så gjerne tro at hele denne
lære og dette program er bare en enkelt klasses, som
ikke er besiddende, og som bare vil bruke den til
å rive til sig makten og så leve på de andres
bekostning, på deres som før var de besiddende. Men det
lar sig ikke nekte at der er mange kloke mennesker
som hylder denne lære, og mange av dem er idealister,
villige til å ofre for sin overbevisning. Forsøker en å
forstå hvad det er de virkelig vil, disse mennesker,
da finner en kanhende meget som er vakkert og
tiltalende i deres lære, og vi må vel innrømme at der er
mange sørgelige brøst i det samfund vi lever i, og
megen ulikhet som de vil forsøke å råde bot på. Vi
må også innrømme at deres lære kan ha megen likhet
på flere punkter med den første kristne lære og at de
eldste kristne samfund tildels iallfall var
kommunistiske.

Jeg har selv engang levd i et kommunstisk
samfund, det var hos eskimoene på Grønland. Disse folk
har ingen eiendom, de har ingen kapital, landet og
fangst-feltene tilhører dem alle. Det eneste de eier
er fangst-redskapene og sine klær. Fanger den ene
og naboen ikke fanger, er han moralsk forpliktet til
å dele sin fangst med naboen, så hans familie ikke
sulter. Livet der er slik at det er nødvendig, og det
er på sin vis et lykkelig samfund, de er sorgløse barn
så lenge de har mat nok.

Men ulykken er, at en slik kommunistisk livsførsel
er bare mulig i ganske små og enkle samfund lik
eskimoenes og de første kristnes. Den er uforenlig med et
høiere utviklet samfunds-liv og en mere sammensatt
stats-ordning, hvor det ikke er så enkelt å skaffe sig
livs-ophold. Den første betingelse for en høiere
utvikling er eiendoms-retten som gjør forsorgen for og
planleggelsen av et fremtidig liv mulig for hver enkelt;
det er enhvers rett til å nyte godt av sitt eget arbeid,
sin egen dyktighet, av sin egen foretagsomhet og sine
tiltak. Dette har nu til alle tider vært betingelsene
for all samfundets fremgang og utvikling, og så vil
det bli i fremtiden, slik som nu menneskene engang
er, og vi kan ikke gjøre dem anderledes.

La oss tenke oss f. eks. å avskaffe all eiendomsrett
til jorden, at jordbruket skulde drives kommunistisk,
at alle i fellesskap skulde dyrke jorden uten lønn, og
så efterpå dele utbyttet, så enhver skulde få sitt enten
han arbeidet meget eller lite, enten han var dyktig
eller udyktig. Tror dere at det vilde bli et bra bruk
på den jorden? Å nei sann, det vilde nok ikke som
regel bli rare greiene; det er vel å frykte at det vilde
bli svært så mange forfall. Det blev forsøkt med det i
Russland, men det blev en sørgelig tragedie.
Forsøkene er ikke blitt gjentatt, og det bolsjevikiske styre
er nu klar over at bønderne må de være varsomme
med, og på jorden kan de ikke innføre kommunisme,
for skal den bli ordentlig dyrket må hver mann få
vederlaget for det arbeid han nedlegger i jorden. Slik
er det også på andre områder.

Men hvorledes vi nu enn ser på denne
kommunismen, enten som bra eller dårlig, så er iallfall en ting
sikker og det er at den er uhyre kostbar, og selv den
mest fanatiske kommunist må vel innrømme, hvis han
vil være helt ærlig, at i ethvert fall har Norge ikke nu
råd til å gjøre noen slags eksperimenter i den retning,
og at forsøk med det vilde være den sikre og
fullstendige ruin for vårt folks økonomi, som det vilde
ta en uhyggelig lang tid å reise sig fra.

Nu gjelder det, som jeg før har sagt, å bringe
landets økonomi på fote igjen og skaffe gode levelige
kår for alle klasser, så vi kan se fremtiden trygt imøte.
Det måtte vel også kommunister og socialister og alle
klasser kunne være med om.

Når det er nådd, men også først da, kan det være
tid å diskutere kommunistiske og andre politiske
kjepphester. Men nu er stillingen for alvorlig til slikt, og
den er alvorligere enn noensinne før. Den krever, jeg
gjentar det, ubønnhørlig samarbeide av alle kvinner
og menn i dette land som har følelse for fedrelandet —
det være høire eller venstre eller bondeparti,
borgerlig eller kommunist eller socialist
— om den ene viktige opgave for vårt folk idag.

Lykkes det oss ikke å skape en slik bevegelse og
rive alle sanne fedrelandsvenner med i den, ja da vil
der være alvorlig fare for hele folkets fremtid. Lykkes
det, kan vi se fremtiden trygt imøte; da kan vi skape
levelige kår for oss alle, kvinner som menn, bonde
og bymann, arbeider og arbeidsgiver i dette herlige
landet vårt.

Og hvad er det som er nødvendig? Først og fremst
må statsutgiftene skjæres ned med alle midler, som
mulig er, så vi kan begynne å betale av på landets
gjeld og minske skattene, som nu truer med å kvele
vårt næringsliv, og som stadig vil bli verre om der
ikke skjer noen forandring; for skatteobjektene går ned
jo større skattene blir. Nu har det hast. Og for å kunne
gjøre det må alle partier stå enige — i allfall de
borgerlige. Noe enkelt parti klarer det ikke. De har jo
forsøkt både høire og venstre, men svært litet hell
hadde de med sig. Det er jo det at en slik
nedskjæring av utgiftene, når den virkelig skal duge noe, kan
ikke gjøres uten at vi alle får føle det; hver del av
landet må ofre mangt som kunde være ønskelig kan
hende — hver utgift, både av stat og kommune, som
ikke er strengt nødvendig og som ikke bidrar til
direkte å øke landets inntekter, må strykes, skal vi klare
opgaven. Herre Gud, det kan vel være så mange
bevilgninger som vi synes er særlig ønskelige; men de
må vente til det igjen blir råd. Det er ikke til å
undgå at ved en slik dugelig nedskjæring av utgiftene
vil de fleste av oss føle sig brøstholdne, vi får våre
kjæreste planer ødelagt; derfor kan ikke noe enkelt
parti klare det, som sagt; dets forslag vil straks bli
slått ned av de andre partiene, som vi jo dessverre
har sett nok av hittil. Det synes mest som det er et
slags uhyggelig partinid som formørker sinnene. Kan
de være frykt for at et annet parti kan bringe landets
redning?

For en utenforstående synes det så helt ufattelig
dette at det skal være så vanskelig å slutte sig
sammen om det som gjelder landets fremtid og dyreste
interesser. Vi vet da at så sant vi bare vil og står
sammen, da kan vi klare opgaven. Men det sørgelige
er at partipolitikkerne ikke vil enda. Hvorfor? Det kan
da umulig være av frykt for da å bli overflødige? Vi
er ikke kommet så langt enda sier de. Vil det si at
vi er ikke kommet langt nok ned i grøften? Hvor langt
skal vi da? Skal vi ligge helt overende med alle fire
hjul i været før vi kan bli enige om et samlet løft for
å komme op igjen? Men da kan det bli forsent.

Her har vi vår opgave alle sammen, hver kvinne
og mann, å være med om å hindre at det blir for sent.
Det er vårt folks, det er vårt lands, det er våre barns
fremtid det gjelder. Det er plikt for hver en av oss
å gjøre det vi kan for å få folket samlet, uansett
parti, om det første nødvendige: å få en sund,
forsvarlig finanspolitikk, så hele vårt folk kan se
fremtiden trygt imøte, og igjen skape tillit, arbeidsvilje og
arbeidsglede i dette land.

Tro ikke at vi kan undskylde oss med at det er
førernes, det er politikernes sak — ikke vår. Et folk
får det styre det fortjener, og er styret veikt er det
fordi folket er veikt. Men politikerne vil nok når de
vet at velgerne vil det, de trenger bare å bli stivet op.
Og vil de ikke — nuja så feier vi dem bort!

Dette er som sagt det første og det viktigste her
i landet for øieblikket. Det er den store opgaven alle
må samle sig om, og der er ikke en dag å spille hvis
vi ikke vil komme for sent.

En annen viktig sak for hele folkets fremtid er å
hjelpe op og fremme vårt næringsliv og vår
foretagsomhet på alle områder, øke vår produksjonsevne. Og
her kan meget utrettes tildels med små midler, når
vi bare vil ta oss sammen og arbeide på det med
kraft og med målbevisst forståelse.

Vårt folk er et oplyst folk. Ja vi er stolte av vår
folke-oplysning. Vi tror nok også at vi er et begavet
folk — iallfall mange tror det. Men kan det sies at
vi er et dyktig folk? Svaret på det tør være mere
tvilsomt. Til dyktighet hører at en mann eller kvinne
mestrer sitt fag, så han eller hun utfører sitt arbeid
så godt som det kan utføres, at de ikke bare nøies med
å gjøre det slik som far og bestefar gjorde det. Verden
står da ikke stille. Vi har bok-kunnskaper nok her i
landet, det er ikke det det skorter på, men her er
mangel på fag-kunnskap. Det er sørgelig, men skal jeg
si det som jeg ser det, så har vi for megen beundring
for boklig lærdom her i landet og for liten tanke på om
en mann eller kvinne er dyktig i sitt eget fag, i sitt
eget arbeid. Vi synes aldri at vi kan få gitt barna
skoleundervisning nok, og holder dem til boken til
langt op i årene, helst til universitetet, om vi kan. Det
er jo utrolig grumt det som vi kaller almenutdannelse.
Men alt for sent og gjerne alt for ufullkomment lærer
barna og ungdommen det som skal være deres arbeid
i livet. Det kan være bra nok med denne utviklingen
av de såkalte åndelige interesser hos de unge; men
hvad verd har en mann som kan allverden, som kan
fortelle dere alt, like fra pyramidene i Ægypten til
frihetskampene i Amerika, hvis han ikke kan utføre
skikkelig det arbeid som er hans i livet? Den mann
kan være underholdende kan hende; men noen god
borger er han ikke. Nei en dugendes kar er alene
den som kan sitt arbeid fullgodt, og bruker sine
kunnskaper og evner til å gi det beste han kan. Om han
også vet og kan noe annet ved siden av, er det bra;
men det er ikke noen hovedsak. Vi har ikke nok
forståelse, ikke nok respekt for arbeidet selv, for
produksjonen i vårt eget eller andres fag.

Hvad har det f. eks. ikke å si for bygdene her
omkring at der er folk som har initiativ, som kan sitt
arbeid og kan dyrke sin jord bedre enn forfedrene
kunde, som kan hjelpe til å innføre nye og bedre
metoder? Det har mere å si enn noen i øieblikket kan
overse. Men skal ungdommen bli dyktig, må den
begynne tidlig å lære sitt arbeid. Den må tidlig krøkes
som krok skal bli, heter det. Og her er meget å gjøre
for å skaffe mer faglig dyktighet i landet. For en del
gjelder det kanskje bare en omlegning av
skoleundervisningen, å bruke noe av det meget, som nu går til
den almindelige skole, til tidlig fagutdannelse. Det vil
snart skape et dyktigere folk, og det vil mer, det vil
øke respekten for faglig dyktighet. Ja se, her er der
noe stort å utrette, som kan få gjennemgripende
betydning for hele folkets fremtid.

Vi trenger foregangsmenn og vi trenger
opmuntring for dem; hvad kan de ikke da utrette? Måtte
disse menn bare komme.

Jeg sa før at kommunismen vilde avskaffe den
enkeltes tiltak og foretagsomhet, idet han liten eller ingen
belønning skulde få for sitt særlige virke; men tenk
hvad det vil si for fremgangen og for utviklingen. Hvad
kan ikke enkelte foregangsmenn eller kvinner være for
bygder, ja for store landsdeler. Jeg kan nevne noen
eksempler. Jeg reiste engang oppe i Romsdalen, og
der fikk jeg høre om at i en del av den, oppe i Isdalen,
levde nu hele befolkningen for en stor del av å sy
klær til fiskerne i Lofoten. Det var en bondekone som
begynte med å sy disse klærne og fikk dem avsatt til
fiskerne. De blev meget efterspurt og det kom stadig
nye bestillinger. Det grep om sig, naboene begynte
med det samme, og nu sitter alle bygdens kvinner
vinteren igjennem og syr klær, som blir solgt til
fiskerne langt der nordpå. Det er nu en
velstandsbygd, som har en god inntekt av dette.

Jeg kan nevne et annet eksempel fra vestlandet,
som jeg nettop kommer fra. Der var en mann i
Evanger, i nærheten av Bergen, som en dag fant på at han
kunde bruke gjeite-kjøtt til å lage pølser av. Han
kalte dem for saue-pølser, der var litt saue-kjøtt i,
pølsene var utmerkede og gikk som varmt hvetebrød,
han fikk stor omsetning, fabrikken blev utvidet og
efterspørselen efter gjeiter til fabrikken i Evanger
strakte sig over hele vestlandet op til Haukeli, inn i
Telemark, og nu går der over Haukeli til Odda
mangfoldige tusen gjeite-skrotter om året; gjeitene er blitt
verd omtrent det dobbelte av før på grunn av at de
nu brukes til saue-pølser. Dette er en enkelt manns
tiltak som har bragt mer velstand over store deler av
vestlandet. Hadde det vært i en kommunistisk stat vilde
han ikke ha sluppet til; da var det staten som skulde
det; den enkelte mann arbeider for staten, og da blir
det selvsagt smått med tiltakene.

Dette var bare noen eksempler på hvordan
foregangsmenn i det små kan få stor betydning, det kan
vokse og vokse som sneballen. Det er de enkelte
menns tiltak samfundet skylder sin fremgang i det lange
løp; de er det som har begynt ethvert stort fremskritt
i menneskehetens historie.

Vi må søke utvikling først og fremst av det
naturlige, det gamle, av det som er vårt eget, av det som
vårt folk og vårt land har betingelser for, av det vi
med et ord kaller det nasjonale, det som naturlig er
sprunget ut av vårt folks særegne evner og lynne.

La mig si noen ord om det nasjonale. Det er dem
som mener at de er så ekstra grumme nordmenn ved
å skrike op om alt det som Norge har tapt — det
nevnes Bohuslen, Herjedalen, Grønland, Island,
Færøyene, papirer som tilhører oss og som er i Danmark,
og vi vil ha Tordenskjolds ben tilbake til Norge. Det
kan være bra nok, men se, det ligger jo alt sammen
utenfor landet, og det er vel ikke der vi skulde begynne
den nye nasjonale reisning; den skulde vel helst
begynne innenfra, innenfor landets grenser. Det er her
vi først må ta fatt. Her er rum nok for nasjonale
tiltak. Det annet blir jo bare bisaker. Der er muligheter
nok i vårt folk, ikke bare til å bryte ny jord, der er
så meget annet og enda viktigere, bare vi vil se det
og ta opgavene op med kraft og forstand.

Der snakkes meget om selvhjulpenhet og brødkorn
i landet i tilfelle av krig, og det kan visst være viktig; jeg
tør ikke ha noen bestemt mening om det; men der er
andre ting, som der ikke arbeides for, eller i hvert fall
svært lite, og som efter min mening kan være kanskje
vel så viktig for landets selvhjulpenhet. Jeg skal nevne
en ting: det er å få en lettere, hurtigere og bedre
omsetning av produksjonen her i landet. Tenk på
bønderne som sitter oppe i dalene — de har sine
produkter og vil selge dem — men hvor vanskelig de har
for å få dem til markedet og få dem solgt til en rimelig
markedspris. Det er ofte så vanskelig med
transporten, og så mange mellemmenn som skal tjene, så
bonden får for lite. Tenk om der kunde bli et alvorlig
gjennemarbeidet, godt system for omsetningen her i
landet, og det kan gjøres med små midler, for det vil
betale sig selv. Og tenk om der kunde bli en
omsetning av fisk fra hele vår lange kyst, som kunde
komme hver bygd til gode landet rundt. Folk vil gjerne
ha fisk, men så alt for ofte kan de ikke få den. Kunde
dette bedres effektivt, tror jeg selvhjulpenheten kunde
økes ganske vesentlig; og innførsel av andre produkter
fra utlandet kunde minskes betydelig ved at vi brukte
våre egne.

På disse områder har vi store opgaver. Her har
Fedrelandslaget, som jo nettop har satt sig som mål
ophjelp av næringlivet og produksjonen, nok å ta fatt
på, og jeg er sikker på at viljen til å gjøre det er
tilstede.

Man sier at der er så lite ny jord. Det er ingen
undskyldning for å la folkene gå til Amerika. Der er
som sagt ennu ny jord å bryte her i landet på så
mange områder. La oss forsøke hver på vår kant, der
vi har noen innsikt og noen kunnskaper, å være med
om å bryte den nye jord for et fremtidig og
selvstendig land. Her er muligheter nok. Det er vel så
at her har vært lite sol denne sommeren, men allikevel
kan vi si med Bjørnson, at
Her er sommer-sol nok
her er sæde-jord nok,
bare vi, bare vi hadde kjærlighet nok.
Her er digtende trang
gjennem arbeidets gang
til at løfte vort land, blot vi løfter i flokk.

La oss samles, alle norske menn og kvinner, for å
løfte vårt land, for å løfte det i flokk, og for å sikre
det norske folks fremtid mot alle muligheter!

*



P. NANSEN.Et nytt Norge.Oslo 1928.
