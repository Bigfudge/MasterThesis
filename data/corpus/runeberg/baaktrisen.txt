DEN GAMLA AKTRISEN.
SCENISK MONOLOG
af
AUGUST BLANCHE.
Jemlikt Kongl. Maj:ts Nåd. förordning af den 2
Juli 1855, ega de Theater-Direktörer i landsorten,
som vilja gifva denna pjes, att derom öfverenskomma
med Författaren, under adress:	Albert Bonnier i
Stockholm.


DEN GAMLA AKTRISEN.
SCENISK MONOLOG
AF
AUGUST BLANCHE.

STOCKHOLM.ALBERT BONNIERS FÖRLAG.


STOCKHOLM.HÖRBERGSKA BOKTRYCKERIET, 1864.



Theatern föreställer ett rum med sidodörr.  På ett
vid andra sidan stående bord ligger en bundt
tidningar och öfver stolarna hänga theaterkostymer för
fruntimmer.

AKTRISEN
(sittande vid bordet med
näsduken för ögonen och
en mängd uppbrutna bref
i handen).


Allt dystrare han blir, min törnbeväxta stig!
Till tjugu direktörer har jag skrifvit;
Men lika många nej har man mig gifvit.
Förr ville alla engagera mig.
Bor i mitt bröst ej samma flamma,
Som spred förtjusning kring en verld?
Fast den blir gammal, konstens altarhärd,
Förblifver altarlågan ju densamma.
Är jag då gammal?  Nej, det är jag ej!
Kan en aktris bli gammal?  nej!
Och är min panna skrynklig?  säj!
	Det är blott kyrkoboken.
	Den token,
	Som lurat sej och mej.


Det är blott han som dömer så ensidigt.
Man förde in mig der minst tio år för tidigt.
Och felet ligger hos min mor och far,
Hos presten som vid dopet var.
Det var en grof komplott emot den oerfarna;
Så vårdas i vårt land de stackars barna!

   Väl har han flytt, min första vår;
Men än min andra återstår.
Fullt lika skön, fast något mera sansad,
På frukter rik, om ej med blommor kransad.
När något smink på kinderna jag strör,
Det liknar solens glöd på drifvan här i Norden.
Med tillhjelp af en kork jag gör
De skönsta ögonbryn på jorden.

   Jag mins när jag på scen för första gången stod,
Då min talang jag först fick uppenbara.
På ungmöns kind brann sextonårig blod.
Det var för ”de nödlidande” i Skara.
Vi spelade Tartuff och jag Elvira var,
En dygdig fru, det vet en hvar.
	(såsom Elvira)
”Aj, aj! ni klämmer mig”.
	(såsom Tartuff)
	”Det är en öfverspänning
Af nitets helga kraft”.
	(såsom Elvira)
	”Men som gör ondt ibland”.


	(såsom Tartuff)
”Min afsigt var ej den”.
	(såsom Elvira)
	”Hvad vill ni med er hand?”
Det var min första roll.  Man från theatern bar mig
I lysande triumf; af kladningen man skar sig
Små flikar, för att ha som minnen efter mig,
Och hela trädgårdar man strödde på min stig.

   Till Wexiö drog vår trupp; der var jag tvungen stanna
I runda fjorton dar.  Jag spelade Susanna
I Babylon.  Min Gud! det var på min recett.
Att spela dygdig fru, minsann det är så lätt.
Först talar Joachim, förvissad om min ära:
	(såsom Joachim)
”Den boja, som du bar, för dig jag borde bära”.
Susanna svarar blyg, se’n först hon sansat sig:
	(såsom Susanna, öppnande sin famn)
”Se här, min Joachim, de band jag ämnar dig”.
Ah, hvilket bifallsgny!  Det stampas och det klappas,
Så huset skakades och måste sedan rappas.
Än hör jag bifallsropen skalla,
Som vågor i det vilda haf,
Når vi en gång Herman von Unna gaf
	I Uddevalla.
Ej fanns en blick, som der förmådde vara torr,
När jag tog in förgift och dog som Ratibor.

   I Åmåls stolta stad fanns ingen lyrisk scen.
Min röst var hög sopran, på en gång stark och len,


Jag var den första, som bröt isen.
Här ha vi Cendrillon, och der — der ha vi spisen.
	(sätter sig på en annan stol och sjunger såsom Cendrillon)
”Men denna platsen, sämst af alla,
Ej alltid unnas mig en gång — 
Och derfor plär mig folket kalla
Den stackars lilla Cendrillon!”
	(springer upp)
Ett bifallsrop omkring salongen for,
Men jag var lika anspråkslös som stor;
Och när jag reste från mitt kära Dahlsland,
En ung kryddkrämare gaf mig ett halsband.
När jag Ophelia i Hamlet spelte
I Hedemora, lagrar icke felte.
Framropningar hvar afton mest.
Som galen har jag nästan lyckats bäst.

   En gång i Linde stad vi förde opp
Maria Stuart, hon, hvars hufvudknopp
	För bilan blödde,
	Så hon dödde!
Den pjesen gick med pukor och trumpet,
Ty jag — jag spelade Elisabeth.
Hvad majestätiskt lugn i mina ord och gester!
Här står Elisabeth och der (lyfter upp en stol och ställer
den midt på golfvet) — der ha vi Leicester.
	(gestikulerar med stolen)
”Kan ni förneka, Mylord, att ni varit
I hemlighet uti förstånd med Stuart?


Att ni mottagit dess porträtt och att
Ni äfven gifvit henne hopp om räddning?”

Nu svarar Leicester något som jag nu inte kommer 
ihåg.  Elisabeth fortfar:
	”Läs och blif stum”.
Nu säger Leicester något vackert igen, men som
jag inte kommer ihåg.  Elisabeth ropar:
	”Väl, olycklige!”
Nu svarar Leicester något förbannadt roligt, men
som jag inte heller kommer ihåg.  Elisabeth rasar:
”Från mina ögon bort, förrädare! (slår omkull stolen)
Med gälla bifallsrop man nu mig öfverhopte
Och alla damerna dacapo ropte.

   Ja, äfven när det motigt gick,
Publikens gunst jag röna fick.
Romeo och Juliette vi spelte — jag vill rysa! — 
Jag spelade Juliette — och det var ingen nöd — 
Men en kamrat mig lömskt en pris med prustrot bjöd,
Och Juliette, som skulle vara död,
I kistan började att nysa.
Men likafullt triumf jag njöt,
Publiken af förtjusning tjöt.

   Från seger jag till seger for,
I alla brancher lika stor,
För ömkligt som för löjligt
Mitt sinne var så mjukt och böjligt.


Men litet den af konsten sett
Som icke akt på mig i Preciosa gett.
Hvad jag var romanesk och vacker
Uti min lilla hatt och mina små mamlucker!
På en gång qvinligt mild och karlavulet rask.
I ögat låg en tår — i hand en tamburbask.
(Slår högra handen mot den venstra, trallar på dansmelodien och
dansar, hvarefter hon deklamerar såsom Preciosa)
”I den lugna hyddans famn,
Der om också stormar hvina,
Fadershjertat räknar sina
Barnet söker modrens famn,
	(gråtande)
Mina drömda barndomsminnen,
Dessa ställen, dessa slott — —
Men det är en villa blott —
Allt förvirrar mina sinnen".
	(såsom höfdingen)
”Kom Preciosa!”
	(såsom Preciosa)
Ja, jag kommer, men förlåt!”
(Lägger handen öfver ögonen, hvarvid hon vänder sig om och
skrider långsamt mot fonden, gnolande på Ziguenarmarschen,
hvarefter hon hastigt svänger sig om och skyndar fram)
Ja, en sådan Preciosa
Man aldrig förr har sett i Trosa.
Det blef ett grufligt väsen.
Man ropte in mig efter pjesen.
	(går häftigt af och an)


Ridån upp!  Preciosa fram!
Ridån opp!  mamsell Strömberg fram!
Preciosa!  Preciosa Strömberg fram!
Och genom rök och damm
Störtar Preciosa fram!
	(niger djupt, liksom ville hon tacka publiken)
Uppå applåder blir man aldrig trötter — 
Man kastar blommor ner för mina fötter.
	(låtsar upptaga blommor)
Jag trycker dem till hjertat och jag gråter,
Hvad hon är anspråkslös! det genast låter.
(Sjunker öfverväldigad af sinnesrörelser ner på en stol. — Paus. 
Uppstiger sorgsen)
Men allt har flyktat, som en jagad hind,
Man mig förskjuter, hädar och mig snäser.
	(med stolthet)
  Jag är för stor för edra småstadspjeser,
  Jag är för hög att spela på en vind,
”En mamsell Strömberg föds blott i hvart tredje sekel!”
Så skref en recensent i Hjo, som hette Jäkel.
”Hon lefve först och främst bland sånggudinnors rad!”
Stod på en transparang i Södertelje stad.
	(går till bordet och lyfter på tidningsbundten)
I dessa blad, som jag i tjugu år har sparat,
Jag min odödlighet bevarat.
Se hur man rosar mig och min person förgyller,
Jag ensam hela spalter fyller.


   Hur tungt att se’n bli glömd! Visst är det godt och väl
Att Gud skänkt evig ungdom åt vår själ.
Men om han kropparna en evig ungdom gifvit,
Nog hade menskan mer belåten blifvit.
	(nedsjunker på en stol)
Den sanning gällande sig gör:
Aktrisen dör förrän hon dör!
	(en gosse inkommer och lemnar Aktrisen ett bref)
Ett bref från Finland, som jag ser.
	(bryter brefvet och ögnar på underskriften)
Från Kalle Sjövall uti Wasa.
Nyfikenhetens alla magter rasa,
Bokstäfverne gå upp och ner.
 (läser)


	”Min älskade Minchen! 
   Jag röner alla stora konstnärers öde och är i en
förtviflad belägenhet. Hela min theaterpersonal har
öfvergifvit mig. Jag han ensam utfört en mängd lösa
stycken ur Gubben i bergsbygden, De osynliga
bröderna och Vestalen; men i brist på ljus och lampor
har jag nödgats ge mina aftonunderhållningar på
förmiddagarna. Minchen! om än en gnista af din gamla
kärlek finns qvar, så kom, flyg i mina armar. Blif
icke blott en prydnad för min scen, blif äfven min
maka! Vi skola bilda en ny trupp tillsammans. Kom,
hulda! kom med nästa post! Kan du under tiden
uppöfva dig något i Finska dialekten, så vore det skönt,
för jag har redan låtit annonsera att den celebra
Minchen Strömberg väntas hit, för att ge gästroller på
Finska språket. Har du några hvita silkestrikåer, så tag
dem med dig, för jag behöfver dem till Carl V i
Hernani. Har du händelsevis ”Redlighetens seger öfver
förtalet”, så tag den med dig också. Träffar du några
af sujetterna i Stockholm, så säg dem, att om de äro
ledsna att spela på lott, så äro de välkomna hit, ty vid
min theater finns ingen lott. Skynda till din väntande 
	Kalle Sjövall.

P. S.  Tag däcksbiljett och svep om dig väl, så
att du inte förkyler dig.  Har du matsäck med dig, så
skadar det inte.


	(går fram och tillbaka med stolta steg)
   Ha! än min sol går opp med lagrar och recett!
Hans maka!  Minchen var nu längre ej kokett!
Hör genom hafvets dån din brudsång klingar!
Min själ var alltid känslofull och varm.
En dufvas hjerta bodde i min barm,
Fast mina vingar voro fjärilns vingar.
	(fattar sina kostymer)
Respengar skaffa straxt, men mist ej kontenansen!
Allt hvad jag har, användas må.
Min hela garderob skall stå
Ett minne efter mig på Assistansen,
Men sjelf jag ilar till en annan strand,
farväl, du otacksamma fosterland!


 Kuplett.

Mel.: »Tänk någon gång på den hvars hjerta gömmer».

Farväl, farväl, du otacksamma Sverge!
Jag både dig och Norge öfverger.
Så godt ni kan förutan mig er berge!
Men Minchen Strömberg ser ni aldrig mer.

Tänk någon gång, när en gång er theater,
Som mig förskjutit, rusat till sitt fall,
På Minchen Strömberg, i hvars bröst en krater
För konstens gudom evigt glöda skall!

Farväl, farväl! vi se hvarann ej åter.
Jag far till Finland och till Ryssland med.
Men ack! mitt ömma hjerta er förlåter
Och skickar er hvar höst — en skuta ved.






Svenska Theatern.
N:oöre.
1.Magister Bläckstadius. Lustspel.50.
2.Läkaren. Skadespel i 4 akter.75.
3.En födelsedag på gäldstugan.50.
4.Rika morbror. Lustspel.50.
5.Engelbrekt och hans Dalkarlar.75.
6.Stockholm, Westerås och Upsala.50.
7.Herr Dardanell och hans upppå landet.50.
8.1846 och 1946.50.
9.Jernbäraren. Skådespel.50.
10.Hittebarnet. Lustspel.50.
11.Positivhalaren.50.
12.Jenny eller Ångbåtsfärden85.
Samtl. af A. BLANCHE.
13.Mäster Smith, af J. Jolin.1: —
14.Det Otroliga, af K. Kullberg.50.
15.Femhundra riksdaler banko, af M. Cramær.50.
16.En half million. Lustsp. af dens.60.
17.Symamsellerna, af dens.75.
18.Barnhusbarnen, af J. Jolin.1:35.
19.Bröstkaramellerna, af dens.50.
20.Flickorna på Söder50.
21.En revolution i månan50.
22.Profbladet eller Frihetens lön.35.
23.Polkander i Stockholm.50.
24.Carl XII vid Pultava eller Sista resursen.50.
25.Tidens strid.50.
26.Polkander och hans fru.50.
27.Döden Fadder, af Blanche.50.
28.Komediantenta, af dens.50.
29.Den politiske kocken, af dens.50.
30.Flickorna på Norr.50.
31.Efter 50 år, af Topelius.1:50.
32.Gustaf Adolf och Seaton75.
33.En nyårsmorgon i Storkyrkotornet35.
34.Lilla Apan. Vådevill.25.
35.En knalleffekt.35.
36.Örebro fåfänga, af J. Jolin.50.
37.Hin Ondes gåfva, af F. Hedberg.50.
38.Min vän löjtnanten, af dens.50.
39.När man inte har pengar.50.
40.Också en Profet.50.
41.Och ändå rör det sig.35.
42.Fyra dagar af konung Gustaf III:s regering.75.
43.Tidningsskrifvaren.75.
44.Läsarepresten.75.
45.Längtan efter äfventyr.75.
46.En midsommarnatt i Dalarne.50.
47.En natt i Falkenberg.50.
48.En god uppfostran50.
49.Aprilnarrit.50.
50.För sent!50.
51.I Bohuslänska skärgården.50.
52.Kusinen eller Studentäfventyret.50.
53.Blekingsflickan50.
54.Tiggarflickan.50.
55.Den grå paletån.50.
56.Lefve fåfängan!50.
57.Nyårsnatten på Mosebacke.50.
58.Valborgsmesso-aftonen.75.
59.En Hufvudpassion.50.
60.Huru tiden förändrar.50.
61.Mitt andra Jag, af Säfström.50.
62.”På Gröna Lund”.75.
63.Hyresgäst och Husegare.50.
64.Tomtegubbarna, af Hedberg.35.
65.Elfjungfrun.75.
66.Min hustru vill såä ha det.50.
67.Den Ondes besegrare.75.
68.En bengalisk tiger.50.
69.Blixt och Dunder.50.
70.Andra tider, Andra seder af X.50.
71.Tre för En, efter Bögh50.
72.Bark, Park och Stark.50.
73.Det höga C.50.
74.Doktorn och Apothekaren.50.
75.”På kärlekens vingar”.50.
76.Majorskans krinolin.50.
77.En kopp thé.50.
78.Han reser för att roa sig.50.
79.Den sällsynte ynglingen.25.
80.Allas vår tant.50.
81.Nyårs-komitén.25.
82.Den resande studenten.50.
83.Den tankspridde.25.
84.Sanningsvännen.25.
85.Calle Gläder.25.
86.En gammal gosse.50.
87.En svartsjuk tok.50.
88.Ett studentputs.25.
89.Mamsell Garibaldi.25.
90.Den svaga sidan.50.
91.Ett äfventyr i Humlegården.50.
92.Bror Jonathan.50.
93.Riksdagsmannen.25.
94.Slutbalen.25.
95.På Hasselbacken25.


N:oöre.
96.Frieri och förställning.50.
97.Mumbo-Gumbo-Gonggong.50.
98.Ung-Hanses dotter.1:25.
99.Herre! Var så god och etc.50.
100.Majkungen.25.
101.Kröningsfesten.25.
102.När man inte har möbler.50.
103.Orpheus i underjorden.50.
104.Slutbalen N:o 2.30.
105.Ännu en gång ”Den svaga sidan”25.
106.Sällhet på flaskor.25.
107.Carl Sabelträff och hans rivaler.25.
108.Trollflaskan.50.
109.Frun af stånd och frun i ståndet.75.
110.Malins korgar, af A. Säfström.25.
111.Sven och liten Anna.50.
112.Aldrig för sent.75.
113.Två unga löjtnanter.25.
114.Inte en smula jaloux.25.
115.Ulla skall på bal.25.
116.Giftbägaren.75.
117.Till tings! Till tings!50.
118.Jag ber tusen gånger om förlåtelse50.
119.Vi äro alla lika50.
120.En Söndag på Amager.50.
121.De begge Pomaderna50.
122.Blommor i drifbänk.75.
123.Herr Jönssons äfventyr i Spanien.50.
124.Anna-Stinas illusioner.50.
125.Studenthataren50.
126.Kärleken på Sommarnöje.25.
127.Ett Stockholmsgenie.50.
128.Fattig på mynt.50.
129.Ett frieri i Westergöthland.50.
130.Grannarne.25.
131.Dagen gryr.1:25.
132.Den olycklige älskaren.25.
133.Smädeskrifvaren.75.
134.Studentens Majnatt.25.
135Mammas Gosse.25.
136.En Komedi.75.
137.Wermländingarne.75.
138.Polen Blöder!25.
139.En Öfverste i fordna dagar.50.
140.Den gamle Skådespelaren.25.
141.Den gamla Aktrisen25.
142.Rosa och Rosita.50.

Särskildt utlgifne äro:

Sommaräfventyr på Djurgärden.35.
Homeopatisk kur.35.
Min lyckliga stjerna, af Scribe.50.
Maskeraden it vindskammaren.50.
Studenten och hans älskarinna.35.
Amuletten eller Ett paradis pä vinden.35.
Lilla Bertha.50.
Min hustrus andre man.50.
Malins bröllop, af Säfätröm.35.
Dottersonen.50.
Rosen på Kungsholmen.35.
Nipperboden, af Säfatröm35.



——————————————————————Stockholm. Hörbergska Boktryckeriet, 1864.

