




MINDESKRIFT
FOR
JAPETUS STEENSTRUP



MINDESKRIFT
I ANLEDNING AF
HUNDREDAARET FOR
JAPETUS STEENSTRUPS FØDSEL
UDGIVET AF
EN KREDS AF NATURFORSKERE
VED
HECTOR F. E.JUNGERSEN og EUG.WARMING
*
UDGIVELSEN BEKOSTET AF CARLSBERGFONDET



KØBENHAVNBIANCO LUNOS BOGTRYKKERI1914




Den 8. Marts 1913 var det 100 Aar, siden JAPETUS STEENSTRUP fødtes.

I Erkendelse af Steenstrups Betydning for dansk Naturforskning traadte en
Kreds af Naturforskere sammen for at hædre hans Minde ved at udgive et Skrift,
der foruden Bidrag til Belysning af hans Liv og Virken skulde indeholde en Række
videnskabelige Afhandlinger. Sagen blev forelagt for Carlsbergfondets Direktion med
Tilslutning af efternævnte 36 Mænd : Professor, Dr. Gunnar Andersson (Stockholm),
Prof., Dr. phil. A. Brinkmann (Bergen), Dr. phil. F. Børgesen, Underbibliothekar
Sv. Dahl, Mag. sc. Hj. Ditlevsen, Prof., Dr. med. J. Fibiger, Prof., Dr.med. Chr. Gram,
Prof., Dr. med. F. C. C. Hansen, Docent, Dr. phil. P. Harder, Dr. phil. N. Hartz, Mag. sc.
K. Henriksen, Mag. sc. R. Hørring, Cand. mag. Ad. S. Jensen, Prof., Dr. med. C. O.
Jensen, Statsgeolog A. Jessen, Prof., Dr. med. W. Johannsen, Prof., Dr. phil. H.
Jungersen, Museumsinspektor W. Lundbeck, Dr. phil. Th. Mortensen, Prof. H.
Møllgaard, Prof., Dr. A. G. Nathorst (Stockholm), Overlæge, Dr. phil. K. Brünnich Nielsen,
Dr. phil. I. C. Nielsen, Dr. phil. V. Nordmann, Direktør, Dr. phil. C. G. Joh. Petersen,
Prof. C. Raunkiær, Prof., Dr. med. C. J. Salomonsen, Dr. phil. Johs. Schmidt, Docent
R. H. Stamm, Mag. sc. C. M. Steenberg, Cand. mag. K. Stephensen, Prof., Dr. phil.
Th. Thoroddsen, Dr. phil. M. Vahl, Prof., Dr. phil. Eug. Warming, Dr. phil. C. 
Wesenberg-Lund, Viceinspektor H. Winge.

Til disse sluttede sig senere: Mag. sc. K. S. Bardenfleth, Dr. phil. Th. Holm
(Brookland, D. C), Apotheker C. Jensen, Dr. phil. A. C. Johansen, Dr. phil. Helgi
Jónsson, Kommunelærer Esben Petersen, Prof., Dr. K. Rørdam, Intendent G. SARAUW
(Gøteborg) og Prof. Dr. Sernander (Upsala).

Carlsbergfondets Direktion gik beredvilligt ind paa at lade Fondet bekoste
Udgivelsen. For denne overordenlige Imødekommen, der har muliggjort, at dette Skrift
har kunnet faa den Form og det Udstyr, som ønskedes, udtaler Udgiverne deres
varmeste Tak.

Paa Udgivernes Vegne:
Hector Jungersen.Eug. Warming.



INDHOLD (hele Mindeskrift)

*


I.  Hector F. E. Jungersen: Tale holdt ved Naturhistorisk Forenings Mindefest den 8. Marts 1913 iAnledning af Hundredaaret for Japetus Steenstrups Fødsel. Pag. 1—11.
II.Johannes Steenstrup: Japetus Steenstrup i Ungdomsaarene 1813—1845. En Skildring.
Pag. 1-68.
III.Japetus Steenstrup: Et hidtil utrykt Arbejde vedrørende Tørvemoser,   udgivet af
K. Rørdam. Pag. 1—46.
IV.Th. Thoroddsen: Japetus Steenstrups Rejser og Undersøgelser paa Island i Aarene
1839–1840. Pag. 1—20.
V.A. G. Nathorst: Minnen från samarbete med Japetus Steenstrup 1871 och från en
därpå följande tjugofemårig korrespondens. Pag. 1—22.
VI.Gunnar Andersson: Japetus Steenstrup och torfmossforskningen. Pag. 1—16.
VII.K. Rørdam: Japetus Steenstrup og Køkkenmøddingerne, en historisk  Redegørelse.
Pag. 1—20.
VIII.Svend Dahl: Bibliographia Steenstrupiana. Pag. 1—28.
IX.C. G. Joh. Petersen: Om Bændeltangens (Zostera marina) Aars-Produktion i de danske
Farvande. Pag. 1—20.
X.  Th. Mortensen: On the alleged primitive Ophiuroid Ophioteresis elegans Bell; with
description of a new species of Ophiothela.Pag. 1—18. Pl. I–II.
XI.C. Jensen: To jydske Mos-Associationer. Pag. 1—6.
XII.Helgi Jonsson: Strandengen i Bydvest-Island. Pag. 1—7.
XIII.M. Vahl: Livsformerne i nogle svenske Moser. Pag. 1—18.
XIV.Johs. Schmidt: Gadiculus argenteus and Gadiculus Thori. Pag. 1—9.
XV.J. C. Nielsen: Et Angreb af Sommerfuglelarver paa et Pilehegn. Pag. 1—9.
XVI.Hector F. E. Jungersen: Chordeuma obesum, a new Parasitic Copepod, endoparasitic
in Asteronyx Loveni M. Tr. Pag. 1—18. Pl. I—II.
XVII.K. S. Bardenfleth: On the systematic position of Æluropus  melanoleucus.    Pag.
1–15. Pl. I.
XVIII.K. Brünnich Nielsen: Moltkia Isis Steenstrup, og andre Octocorallia fra   Danmarks
Kridttidsaflejringer. Pag. 1–19. Pl. I–IV.
XIX.Georg F. L. Sarauw: Das Rentier in Europa zu den Zeiten Alexanders  und Cæsars.
Pag. 1—34.
XX.Rutger Sernander: Växtaftryck i ett medeltida murbruk. Pag. 1–7.
XXI.Theodor Holm: Types of Claytonia Gronov. Pag. 1–11. Pl. I—III.
XXII.A. C. Johansen: Om Porandringer i Ringkøbing Fjords Fauna. Pag. 1–144
XXIII.August Brinkmann: Ueber die  Hautdrüsenorgane, die bei den Viverriden an den
Geschlechtsapparal geknüpft sind. Pag. 1—27. Pl. I–II.
XXIV.Eug. Warming: Observations sur la valeur systématique de l'ovule. Pag. 1—45.


XXV.  Johannes Fibiger and Hjalmar Ditlevsen: Contributions to the Biology and
Morphology of Spiroptera (Gongylonema) neoplastica n. sp.Pag. 1—28. Pl. I—IV.
XXVI.K. Stephensen: The Copulatory Organ (Petasma) of Sergestes vigilax (Stimpson) H. J. H.
Pag. 1-6.
XXVII.William Lundbeck: Some remarks on the eggs and egg-deposition of  Halobates.
Pag. 1-13. Pl. I.
XXVIII.R. H. Stamm: Ueber den Bau und die Entwicklung der Seitendrüse der Waldspitzmaus
Sorex vulgaris L. Pag. 1—23. Pl. I—II.
XXIX.C. M. Steenberg: Anatomie des Clausilies danoises. Les organes génitaux.   Pag. 1—48.
Pl. I.
XXX.Ad. S. Jensen: The selachians of Greenland. Pag. 1—40. Pl. I.
XXXI.Esben Petersen: En Reliktfauna knyttet til Midtjyllands Bække og Aaer. Trichoptera,
Ephemerida og Plecoptera. Pag. 1—9.
XXXII.  F. Børgesen: The species of Sargassum, found along the coasts of the Danish West
Indies, with remarks upon the floating formsof the Sargasso Sea. Pag. 1—20.
XXXIII.C. Raunkiær: Sur la végétation des alluvions méditerranéennes francaises. Pag. 1—33.
XXXIV.C. Wesenberg-Lund: Bidrag til nogle Myggeslægters, særlig Mochlonyx og Corethra's
Biologi. Pag. 1-24.
XXXV.Kai L. Henriksen: Den senglaciale og alluviale Insektfauna i Femsølyng Mose i Nord
Sjælland. Pag. 1—43.


*



A. Jerndorff pinx. 1885.Fototypi. Pacht & Crone.
Japetus Steenstrup.



I
TALE HOLDT VED
NATURHISTORISK FORENINGS MINDEFEST
DEN 8. MARTS 1913 I ANLEDNING AF HUNDREDAARET
FOR JAPETUS STEENSTRUPS FØDSEL
AF
HECTOR F. E. JUNGERSEN





Naar vi iaften ved en særlig Sammenkomst ønsker at fejre 100-Aarsdagen for
Japetus Steenstrups Fødsel, er Grundene nærliggende. Steenstrup er den
danske Naturforsker, hvis Forskning har spændt over det videste Omraade; paa
flere Felter har han banet Vejen for Eftertiden eller lagt Grundvolden for dens
Forskning; hans Navn er blandt de Landsmænds, hvis Ry er naaet videst om i
Verden; endelig og ganske særlig staar denne Forening i større Taknemlighedsgæld
til ham end til nogen anden enkelt Mand.

Som Formand i denne Forening, hvis Medlem han var i 60 Aar, har jeg faaet
overdraget det ærefulde Hverv at aabne Foredragenes Række. Og som Indehaver
af den Lærestol, som han gennem saa lang en Aarrække indtog med saa stor
Hæder, ved det Universitet, blandt hvis Prydelser han med Rette regnedes, som
den, der staar i Spidsen for det Museum, der skylder ham saa overordentlig meget,
som en der i en Aarrække har kendt ham og staaet ham nær som Elev og som
Assistent, burde jeg jo ogsaa kunne tegne, i hvert Fald nogle Træk af hans Billede,
hans Liv og hans Arbejde.

Da det jo iaften er Naturhistorisk Forening, som indbyder til Mindefest, vil
jeg i den korte Tid, der staar til min Raadighed, fortrinsvis søge at skildre
Steenstrups Forhold til denne Forening og i denne Ramme indflette enkelte biografiske
Træk.

Steenstrup var en jysk Præstesøn, født i Vang i Thy; han blev Student fra
Aalborg Skole 1832 og tog 2. Examen næste Aar. Netop det Aar blev
Naturhistorisk Forening stiftet af J. F. Schouw og D. F. Eschricht, med det Hovedformaal
»at udbrede naturhistoriske Kundskaber hos den dannede Del af Folket« og i
anden Linie »ogsaa at virke middelbart til Videnskabens Fremme, navnlig ved at
fremkalde og danne Naturforskere.«

At Steenstrup, hvis Interesser allerede den Gang utvivlsomt vilde have draget
ham mod den nye Forening og dens Opgaver, først flere Aar senere blev Medlem,
er let at forklare. Han var nemlig slet ikke i København paa det Tidspunkt, da
Foreningen blev stiftet; af økonomiske Grunde var han taget hjem som Lærer for sine
yngre Brødre. Han blev hjemme i 2 Aar, Aar som blev af indgribende Betydning,
fordi han benyttede dem til første Haands Studier i den frie Natur, til at vinde en
Fortrolighed med sin Hjemstavns særegne Naturforhold, dens Forsteninger, Dyr og
Planter, som for bestandig satte Præg paa hans Forskning. 1835 kom han paany
til København og begyndte sit Universitetsstudium; dette skulde have været
Medicin, men Medicinen blev snart opgivet; han fulgte sit Kald som Naturforsker i
videste Forstand og fortsatte i Københavns Omegn de Studier, som han som
Autodidakt havde grundlagt hjemme. Allerede 1837 vandt han Videnskabernes Selskabs
Pris for Besvarelsen af en Opgave om de Forhold, hvorunder Naalestræstammer
forekommer i vore Tørvemoser, og Aaret efter Universitetets Guldmedaille for
Besvarelsen af en Opgave »Om Fuglenes Træk og Fiskenes Vandringer«.

I Februar 1837 blev han Medlem af Naturhist. Forening, optaget
kontingentfrit sammen med 6 andre lovende yngre Naturforskere, for hvem Naturhist. Forenings
daværende aarlige Kontingent af 6 Rbd. Sølv (altsaa mindst 12 Kr.) var en
uoverstigelig Hindring — som ubemidlet Præstesøn var Stp. Regensianer, ligesom blandt
de 6 hans nære Ven Sal. Drejer. Alle de nye kontingentfrie Medlemmer var
valgte med den Forudsætning, at de skulde tilføre Foreningen friskt videnskabeligt
Blod, hvilket man ventede — som det viste sig med Rette — vilde virke til Held
for de populære Foredrag. Samtidig blev det besluttet, at den videnskabelige Side
af Foreningens Virksomhed, der fra først af havde været en ren Bisag, nu skulde
tage fastere Form ved videnskabelige Møder, skiftende med de populære. Det
første rent videnskabelige Møde blev holdt i April, og allerede i Maj møder vi
Liebmann, Steenstrup og Salomon Drejer som Foredragsholdere. I disse 3 Mænd
— alle fødte i samme Aar 1813 — vandt Foreningen virkelige Hovedstøtter; men
S. Drejer døde allerede 1842, Liebmann 1856, medens Steenstrups aktive Deltagelse
kom til — med faa Aars Afbrydelse — at række over halvhundrede Aar. — Den
5. Novbr. i samme betydningsfulde Aar 1837, holdt Stp. sit første populære
Foredrag om  »De danske Tørvemoser«.

Hans Arbejde paa Mosernes Omraade førte til, at Rentekammeret overdrog
ham en Undersøgelse af Moser i det nordlige Jylland og derefter i 1839 gav ham
det Hverv at deltage i en geognostisk-oekonomisk Undersøgelse af Island. Fra
denne kom han tilbage det følgende Aar med en rig Høst af Samlinger og
Iagttagelser. Nogle af hans Iagttagelser fra Island ser vi ham fremdrage i Naturh.
Forenings Møder, medens hans tidligste Bidrag her i denne Periode afspejler hans
mangesidige Studier i Thy og deres Fortsættelse her paa Sjælland, med Emner fra
alle Naturhistoriens Grene. Om den voxende Opmærksomhed og den hele Position,
som Stp. hurtig havde vundet indenfor Foreningen, vidner Generalforsamlingen i
1841. Paa denne foreslog han, at Foreningen skulde skille sig af med sit Museum,
hvis Oprettelse var et af de Midler, hvormed man fra første Færd havde troet at
kunne fremme sine Formaal, men som bestandig var en trykkende økonomisk Byrde.
Denne Sag blev henvist til Prøvelse af den kommende Direktion og til Forelæggelse
for en senere Generalforsamling. Derefter valgtes Stp. til Medlem af Direktionen
sammen med Schouw og Forchhammer. Hans Plads i Bestyrelsen blev dog kun af
kort Varighed, da han i Aug. samme Aar blev konstitueret som Lektor ved Akademiet
i Sorø. Steenstrup gaar nu for en Række Aar
helt ud af Foreningens Saga. Det var iøvrigt
Aar, hvor Foreningen led af økonomiske
Vanskeligheder og Tilbagegang i Medlemstal —
1844 sank dette sidste til det laveste
Minimum, det overhovedet er naaet til, nemlig 113
(hvoraf endda 19 var kontingentfrie!). At man
savnede Steenstrup, ser vi deraf, at Schouw
skrev til ham i Sorø og bad ham komme ind
og holde Foredrag (man huske, det var jo den
Gang en hel Rejse, for det var før Jernbanens
Tiil). Steenstrups Svar (af 30/10 1844) begynder
med den Selvbekendelse: »De ved jeg har ondt
ved at bestemme mig til Noget, fordi jeg
desværre har Lyst til at beskæftige mig med alt
for meget,« og han fortsætter: »Jeg har endnu
ikke begyndt paa det Program, som skulde
have været udgivet til den 18. Septbr.«, og
han maa derfor afvise Anmodningen med en
Tak for, at man endnu mindes ham.
Japetus Steenstrup 1855. Efter Litografi.
Først 1846 blev Steenstrup's Forslag om
at skille sig af med Museet gennemført, og
Museets Indhold blev senere realiseret ved Auktion. Derved kom en økonomisk
Opgang, der, som jeg straks skal komme til, blev af indgribende Betydning for
Foreningena Virksomhed.

I Sorø læste Steenstrup for Akademiets Studenter over Botanik og Mineralogi,
medens Digteren Hauch bestred Zoologian; kun i Skolen underviste Stp. ogsaa i
Zoologi. Ikke detto mindre blev det her netop Zoologien, hvorom han samlede sit
Arbejde. I Sorø skrev han de to Programmer: om Generationsvexelen (1842) og
Hermafroditismen (1846), der baade herhjemme og i Udlandet vakte stor
Opmærksomhed.  Efter Reinhardts Død blev Steenstrup udnævnt til Professor i Zoologi ved
Universitetet, 28. Novbr. 1845. Først næste Aar, i April 1846 flyttede han til
København og tiltraadte sin nye Virksomhed.

Det var travle Aar, der nu fulgte for den evnerige og virkelystne Professor.
Til Arbejdet som Universitetslærer og som Bestyrer og Reorganisator af
Universitetsmuseet kom snart det som Medlem af Direktionen for det Kongelige Museum,
og dermed begyndte aarelange Forhandlinger om Sammensmeltningen af Museerne
og deres Henlæggelse under Universitetet — og de personlige Rivninger, som siden
forbitrede hans Liv saa meget. Samtidig meldte sig en Fylde af nye
videnskabelige Opgaver, som lokkede hans Evne og Lyst til at løse Gaader og til at prøve
hans Skarpsindighed og Kombinationsevne. Dertil kom de Krav, som stilledes af
Videnskabernes Selskab, hvoraf han var bleven Medlem allerede 1841, kun 29 Aar gammel,
hans Deltagelse i de skandinaviske og andre Naturforskermøder og i denne Forenings Liv.

Her dukker hans Navn atter op, efter 6 Aars Fraværelse, i Februar 1847. Men
først paa Generalforsamlingen i 1849 valgtes han igen til Medlem af Direktionen
(som fra nu af kaldes Bestyrelsen), denne Gang sammen med Forchhammer og
Liebmann. Denne Generalforsamling blev ogsaa i andre Henseender betydningsfuld
for Foreningens Fremtid. Det var paa den, at den yngre Reinhardt fremsatte et
Forslag om at udgive de videnskabelige Meddelelser, som fremkom paa Møderne.
Bestyrelsen optog dette Forslag, som Stp. støttede varmt, og efter to senere
Forhandlinger vedtoges det definitivt. Det var den før berørte økonomiske Opgang,
som Afhændelsen af Museet medførte, der nu tillod, at man kunde anvende den
beskedne Sum af 100 Rbd. aarlig til Udgivelsen. Først i 1860 fik Steenstrup
udvirket et Tilskud fra Staten af 150 Rbdl. og i 3 Aar det samme Beløb fra
Videnskabernes Selskab; da det sidste faldt bort, blev Statsbidraget forhøjet, og senere
skete gentagne Gange Forhøjelser — men derpaa skal jeg ikke her gaa ind. I
Udgivelsen tog Stp. personlig Del i 14 Aar (til 1865); derefter overgik Redaktionen
til Andre. Hans egne Bidrag til »Meddelelserne« er ikke mindre end 25 zoologiske
Afhandlinger (1/4—1/5 af hans samlede zoologiske Produktion). De fleste er korte —
som Flertallet af hans Afhandlinger overhovedet er; men naar vort Tidsskrift, trods sit
beskedne Udstyr og sit danske Sprog, strax vandt Anerkendelse i den
videnskabelige Verden, har han en stor Del af Æren derfor. For blot at nævne enkelte Bidrag,
erkendes hans Afhandling om Gejrfuglen (1855) af Newton og Symington Grieve
for Grundvolden for de senere Arbejder om dette Emne, og Afhandlingen om Mærker
paa Knogler af Opholdet i Fuglemaver (1877) hører til dem, der har haft og vil
bevare Betydning for den forhistoriske Arkæologi.

Ligefra 1849 til 1886 var Stp. uafbrudt Medlem af Bestyrelsen, efter
Forchhammers Død i 1865 som dennes Formand. Den sidste Generalforsamling, hvori
han personlig tog Del var 1885; paa den næste var han hindret ved Sygdom. Johnstrup
overtog da det Hverv, som Stp. havde haft gennem saa lang en Aarrække, og
meddelte tillige, at Stp. paa Grund af sin Alder og svigtende Helbred og derved
forringede Arbejdskraft ikke ønskede Genvalg. I varme Ord udtalte Johnstrup
Foreningens Anerkendelse af det store Arbejde, som han i den lange Aarrække havde
udført til dens Bedste, og henstillede til den nye Bestyrelse at sende Stp. en
Takskrivelse for alt, hvad han havde været for denne Forening. At Forsamlingen
sluttede sig dertil, og at Afsendelsen af en saadan Skrivelse blev den nyvalgte Bestyrelses
første Handling, behøver jeg neppe at sige.
Japetus Steenstrup 1868. Efter Fotografi.
Endnu i det følgende Aar holdt dog Stp.
et videnskabeligt Foredrag her, men det blev
det sidste. Han foreviste da nogle Exempler
paa Egernets og Spetters og Korsnæbs
Behandling af Fyrre- og Grankogler. Efter den
Tid mindes jeg ikke at have set ham ved noget
af Foreningens Møder, skønt han jo endnu i
en halv Snes Aar var ikke blot videnskabelig
interesseret, men videnskabelig virksom,
hvilket han vedblev at være til faa Dage for sin
Død, 20. Juni 1897.

En Opgørelse udviser, at Stp. ialt har
holdt 135 Foredrag i Foreningens
videnskabelige Møder. Det giver gennemsnitlig 2 a 3
aarlig. Det største Tal i et enkelt Aar var 9,
som Aaret 1854 kan opvise, ug kun 2 Aar
savnes helt hans Navn blandt
Foredragsholderne, nemlig 1868 og 1878.

Hvad var vel Grundne hertil? Ja, Aaret
1868 var for ham et meget »forstyrret« Aar.
Den nye Museumsbygning var færdig, og nu
stod Indflytningen paa fra det Kgl. Museum i Stormgade og fra Universitetsmuseet
i Kommunitetsbygningen paa Nørregade, under hvilket Stp. hidtil havde haft
Embedsbulig. Baade Stp. og Museets Indhold flyttede ud, Kommunitetsbygningen blev
omkalfatret ved Ombygning og delvis Nedrivning: bl. a. blev Stp.'s hidtilværende
Auditorium nedrevet, og et nyt, »Peberbøssen«, som De alle kender, blev opført i
Stedet for en ældre Tværbygning, som ragede helt hen til det nye Museum. Største Delen
af hans Embedsbolig blev omdannet til Studiesalen, medens 1ste Sal, det tidligere
Museum, blev indrettet som Bolig for ham. Samtidig maatte 
Universitetsundervisningen og alt del øvrige daglige Arbejde passes – hvordan det egenlig var   muligt,
har jeg ondt ved at forstaa; det gik i hvert Fald, men det kan neppe undre, at
noget maatte lide, og blandt dette var altsaa Naturhist. Forening.

Helt andre Grunde holdt ham borte i 1878. Tidlig paa Vinteren det Aar havde
han det Uheld at glide og falde paa Gaden; saavidt jeg husker, var han paa Vej
ud til Brygger Jacobsen, der to Aar forud havde stiftet Carlsbergfondet, i hvis
Bestyrelse Stp. strax var indtraadt og siden havde Sæde lige til sin Død; ved Faldet
knækkedes Laarhalsen, og der fulgte nu et 3 Maaneders Sygeleje, efter hvilket Stp.
var uhyre medtaget og kun langsomt genvandt sit Humør og sin Arbejdskraft. Sin
Førlighed genvandt han aldrig helt; han blev halt for Resten af sit Liv og maatte
gaa med to Stokke. Kun saaledes — som Invalid — har vel de fleste af de her
tilstedeværende kendt ham; dog tror jeg, at selv de, der kun har kendt ham saaledes,
undertiden helt kunde glemme hans legemlige Skrøbelighed, naar han stod livlig og
optaget af et eller andet Emne i Samtale, fægtende saa med den ene, saa med den
anden Stok. Selv vi, der havde kendt ham før Ulykken og ofte havde set ham
komme som en Stormvind, naar han var i Affekt — som det kunde hænde, heftig
og nervøs som han var — vi kunde, i hvert Fald ofte, glemme, at han ikke helt
var som tidligere.

For nu at vende tilbage til Stp.s Virken i vor Forening, tilføjer jeg, at Listen
over hans samtlige populære Foredrag udgør 55, det første, som alt angivet, om
Tørvemoserne, holdt i Novbr. 1837, det sidste i Decbr. 1884, om Skalskiftet hos
Krebs og Krabber.

Større Interesse end Tallene har naturligvis et Blik paa Foredragenes Indhold.
Som venteligt var, afspejler de videnskabelige Foredrag næsten alt, hvad Stp.
har arbejdet med og været optaget af. Alene gennem de trykte Oversigter over
Møderne faar man et levende Indtryk af, hvorledes han Trin for Trin samler
Bidragene til Belysning af vor Fortids Dyreverden fra Moser, Jordlag og
Køkkenmøddinger, hvorledes han drager Sammenligninger med det, som andensteds kom
frem ved Undersøgelser af Pælebygninger, Huler og Breccier, hvorledes han
udformer sit Syn paa den forsvundne Dyreverdens Samtidighed med Mennesket,
hvorledes han kritisk sondrer Mærkerne efter Menneskets Behandling af Knogler og
Knoglefragmenter fra dem, som Rovdyr, Rovfugle og forskellige Naturprocesser frembringer,
indtil han for sidste Gang, i 1886, samler det hele Billede af Danmarks præhistoriske
Fauna og Flora saaledes, som det efter hans Anskuelse nu kunde sammenfattes.
Vi ser, hvorledes han bevarer sin Ungdoms Sans for biologisk Iagttagelse —
jeg skal som Exempel minde om hans allersidste Foredrag, som lige blev nævnt;
hvorledes han opmærksomt fulgte alt, hvad der stod eller paa nogen Maade kunde
sættes i Forbindelse med de mange Forhold, som han havde arbejdet med eller
strejfet i Skrifterne om Generationsvexelen og Hermafroditismen, som f. Ex.
forskellige Indvoldsormes indviklede Forplantning og Vandringer; vi ser, hvormeget
Nyt — indenfor de forskelligste Dyreklasser — han indvandt fra Museet og fra de
Indsamlinger til dette, som han havde faaet sat i Værk; vi ser endelig, hvorledes han
iblandt de mange vidt forskellige Emner, som Listen frembyder, dog med en vis
Stadighed holder paa med Undersøgelser over Blæksprutterne — c. 1/8 af samtlige
Foredrag handler om denne Klasse, og et af hans smukkeste Arbejder hører herhen,
nemlig om Hektokotyliseringen.
Japetus Steenstrup 1888. Efter Fotografi.
Som Regel ledede Stp. Møderne, i hvert Fald efter Forchhammers Død, og han tog
overmaade virksom Del i Diskussionen, ikke blot
naar Emnet direkte berørte et af hans egne
mange Arbejdsomraader; sjeldent har vistnok noget
zoologisk Emne været forelagt, uden at han
knyttede Bemærkninger dertil, og ofte kunde
han ved saadan Lejlighed vise en forbavsende
Belæsthed og Kundskabsfylde. Ogsaa ved
botaniske og geologiske Foredrag greb han
jevnlig ind i Diskussionen, undertiden med særlig
Vægt, som det kan ses af de korte trykte
Referater. Mangt et Møde i Naturhistorisk
Forening blev for os, som den Gang var unge,
ved Stp. overordentlig vækkende og lærerigt,
saa vi aldrig glemmer dem; og Alle, der har
kendt den Tid, vil sikkert underskrive, at han
var Sjælen i Foreningens videnskabelige Liv.
En mærkværdig Evne besad han til at gyde
Liv over ethvert Emne, som opfyldte ham;
Ting som under de flestes Behandling vilde
blive mildest talt tørre, kunde han belyse fra
overraskende Synspunkter paa en saadan
Maade, at alle lyttede efter; mindst af alt hørte han til dem — som han siger i
Fortalen til Generationsvexelen — »der mener, at Stene og Træer udgør Landskabet,
og at Kendskab til Enkelthederne i Naturen er Naturhistorie.«

Derfor var ogsaa hans populære Forelæsninger sikre paa at samle taknemlige
Tilhørere; naar hans Navn stod paa Listen, var Tilstrømningen til Søndagsmøderne
altid stor; man saa gamle og unge i Auditoriet; i den gamle trofaste Stab, som
altid mødte, husker jeg Giødwad, »Fædrelandets« gamle Redaktør, noget ældre end
Steenstrup, og Stp.s samtidige og Jevnaldrende Dr. med. M. Salomonsen. — Og dog
var Stp. egenlig langtfra veltalende; han kunde — i hvert Fald saaledes som jeg
husker ham — ofte søge efter Ordene, vende og dreje sine Udtryk, til han fandt
det, som netop syntes ham det rette. Men der var et personligt Liv over Fremstillingen,
en Optagethed af Emnet, som uvilkaarlig meddelte sig til Forsamlingen, og det
gjaldt, baade naar Emnet i sig selv var taknemligt og forud kunde være vis paa
almindelig Interesse, som saa overordentlig ofte var Tilfældet — naar han f. Eks.
behandlede et af Grænsegebeterne mellem Arkæologi og Zoologi, eller gav en samlet
Udsigt over en Række egne Undersøgelser, som i det bekendte Foredrag om
»Tørvemosernes Bidrag til Kundskab om Danmarks forhistoriske Natur og Kultur« — og naar
det var saa specielt som hans sidste om Skalskiftet hos Krebs og Krabber,
hvormed han forstod at holde Publikums Opmærksomhed fangen i hele 2 Forelæsninger.
Sligt kan kun den gøre, der har store Gaver som Lærer.

Ikke mindst gjorde disse Gaver sig gældende ved Universitetet. Her forstod
han ved sine livfulde og af hans selvstændige Opfattelse prægede Forelæsninger at
vinde og at binde til sig den store Kreds af unge Studerende, for største Delen
unge Medicinere, som udgjorde hans Auditorium. Som eet talende Exempel vil jeg
anføre, at en af hans Tilhørere en Dag sagde til en Kammerat, som endnu ikke
havde valgt sit Studium: »Du skulde gaa hen og høre Stp.« Den unge Mand var
Lausen, den senere Læge i Buenos Aires; han blev strax vunden ind, blev Mediciner
og viste siden sin Taknemlighed for sin Ungdoms zoologiske Undervisning ved de
storartede Gaver til Museet, de fossile Pampasdyr, som nu noget nær udgør dets
største Pryd. Andre talende Beviser er Stiftelsen af Steenstrup's Legat i Anledning af
hans 25-Aars Jubilæum som Professor (1870) og Overrækkelsen af et Album med
Portræter af tidligere Elever ved Universitetets 400-Aars Jubilæum, samt Adressen fra danske
Læger paa hans 80-Aars Fødselsdag. I en sjelden Grad greb han Undervisningen
personlig an; paa Studiesalen søgte han ved Samtale med den enkelte eller en lille Kreds
at faa sine Elever til at se og forstaa, hvad de saa. Og det var Samtaleformen,
som han oftest og helst anvendte overfor de videregaaende egentlige naturhistoriske
Studerende. Jeg er vis paa, at hans herværende — neppe ret mange — Elever
med Taknemlighed vil mindes de frugtbare Impulser, som han derved forstod at
give, den Evne, han havde til at sætte vore Tanker i Gang med Problemer, som
pludselig præsenterede sig for os ved en eller anden overraskende Ytring fra hans
Side; vi vil sikkert underskrive Gustaf Retzius' Udtalelse, at han »kunde gøre
uventede Spørgsmaal og give uventede Svar«. Sjeldent tog han strax og uden
Modsigelse imod det, som vi mente kunde være rigtigt, selv om det muligvis virkelig
var det — ikke uden Grund døbte Carl Vogt ham paa Arkæologkongressen i 1869:
»Der Geist des Widersprechens«.

Som i sin Undervisning var Stp. ogsaa i sin videnskabelige Forskning en
Impulsernes Mand. Med intuitiv Sikkerhed kunde han gribe et væsentligt Punkt eller
flere vigtige Momenter og saa bygge videre, støttet af sin Fantasi og store
Kombinationsevne — Egenskaber, uden hvilke ingen Videnskabsmand bliver en stor
Naturforsker. Men den indgaaende Prøvelse, hvis Ret han fuldtud erkendte og med
Strenghed fordrede af Andre, den kunde han selv undertiden undlade, og det kunde
da ikke undgaas, at han begik Fejl — store Fejl. Men selv hvor dette var
Tilfældet, kunde hans med stor Skarpsindighed og i bestikkende Fremstilling fremførte
Opfattelse ikke blot ægge til Modsigelse, men give Impulsen til at tage en Sag op,
hvis væsenlige Sider hidtil var oversete. Som Exempel skal jeg lige nævne hans
Afhandlinger om Øjets Stilling og Øjets Vandring hos Flynderfiskene.

Tidens Knaphed forbyder mig at gaa ind paa en Paavisning af mangt og meget,
som han paa de forskelligste Omraader har peget paa eller haft Øjet aabent for.
Jeg skal blot til Slutning fremhæve, at den Del af hans Arbejde, der nationalt set
har størst Betydning, er den, som samler sig om vor forhistoriske Dyreverden og
dens Forhold til vort Lands øvrige samtidige Natur og Kultur. Her har han baade
skabt Grundvolden for Eftertidens videnskabelige Arbejde og tillige i vide Kredse
af vort Folk vakt den Sans og Interesse, som er en saa væsenlig Støtte for vore
videnskabelige Samlinger og derved for vor Videnskabs videre Fremskridt.

*






