Folkskrifter N:o 3.

*

Kortspråket

eller

Kortens betydelse.

*

Pris: 25 öre.

*
Se omslagets sista sida.



Kortspråket

eller

Kortens betydelse.

*

Norrköping 1888.

M. W. Wallberg & Comp. Boktryckeri.




Detta kortspråk kan likt blomsterspråket
användas. — Vid dess användande tillgår
sålunda, att man yttrar en önskan,
framställer en fråga, och hemtar af korten
svaret derpå. Ger det första kortet icke
något tillfredsställande svar, så drar man ett
annat, ett tredje, för att af dessa sednare,
i förening med det första, utleta svaret.
Att härvid många förändringar få ega rum,
att fantasi och qvickhet här ega ett
rymligt fält till förhöjande af sällskapets glädje
och munterhet, behöfver jag för snillrika
herrar och damer knappast omnämna; ty
de skola sjelfva lätteligen finna hvad af
denna intressanta lek är att göra, till deras
eget och sällskapets nöje. Kortspråket kan
således kallas en inledning, ett förespel till
Kortprofeten. De glada, röda färgerna
måste först tagas i skärskådande. Vi
börja således med:



Hjerter.

Äss.
Din hjertlighet och vänlighet förskaffa
dig allestädes goda vänner; men nu har
du nyligen öfverilat dig, hvad dina
giftermålsangelägenheter beträffar. Din
förtrogne, hvilken redan har gjort dig så många
tjenster, skall dock snart återställa det
goda förhållandet. Var bara försigtigare
hädanefter och lita ej på hvem som helst.
Framför allt tro ej dem som smickra dig,
ty de äro allesammans hycklare.

Pröfva hvart hjertas innersta halt och lär först att känna
Värdet hos den, hvilken du egnar din vänskap, din tro.

Kung.

Betänk dig väl, innan du bortgifver
hjerta och hand. Låt dock icke
svartsjukan få makt med dig. — En person, som
vill dig mycket väl, lägger sig ut för dig,
lofvar att bistå dig med råd och dåd och
såmedelst grundlägga din lycka. Förtro
dig till den personen och stöt icke ifrån
dig den så nära liggande lyckan. — En
af dina vänner kommer snart att gifta sig.

Ett ondt man giftas plägar kalla.
Ett ok det äfven nämns af alla.
Dock — vid en lök det liknas må,
Som lukt- och synorganer sårar:
Man fäller dervid stora tårar,
Men äter den med smak ändå.

Dam.

Var icke så rädd. Den du älskar är
dig bevågen. Men akta dig att ej en
annan kommer dig i förväg; derför skynda.
Det älskade föremålet är värdt din ömhet;
dess hjerta är godt, dess väsende
angenämt. Var du blott sann och uppriktig.
Låt andra afunda dig och göra spe af dig
om de vilja; detta kan och bör ej störa
din lycka.

Älska, älska! jordens himmel
Ligger uti detta ord.
Kärleken är lifvets ljusning,
Och dess rena, sanna tjusning
Är för ädla hjertan gjord.

Knekt.

Man önskar att snart få vara allena
med dig. Dina önskningar skola, om ock
icke så snart, dock säkert uppfyllas. Men
var framför allt tystlåten, så framt du vill
undvika förtret at andra. — I alla fall
måste man icke straxt sätta tro till alla
kärlekseder.

Allt det ömma, kära, som förtroddes
Dig i enslighetens långa timmar,
Sprid det ej omkring, att icke verlden
Med profana läppar måtte tala
Om det ljufva som var då så heligt.
Mannens, liksom qvinnans, kärlekseder
Måste gömmas djupt i hjertats kammar;
Ty de äro fåglar, hvilka flyga
Bort, för alltid, om på buren gläntas.

Tia.

Man skall snart göra dig ett
giftermålsförslag; slå det icke ur hågen, i
väntan på något bättre, utan antag det. —
Genom ditt kalla och besynnerliga
uppförande förorsakar du mycken sorg åt en
person som älskar dig. Hvarför gör du
så? — Inom kort skall ett ganska
fördelaktigt göromål bli åt dig uppdraget. —
Ditt lyckliga utseende rekommenderar dig
hos hvar och en.


Lyckan är dig nu så nära...
Fatta i dess mörka lockar.
Glädjens rosor snart du plockar.
Säg — hvad kan du mer begära?


Nia.

Du har väckt uppmärksamhet hos en
rik person.   Detta ger snart anledning till
en present, hvaråt du skall glädja dig
mycket.  — Hjelp din vän ur nöden, och det

snart; du vet att en god gerning alltid
har sin belöning med sig. — Var på din
vakt, ty man lyssnar på dig och vill
utforska dig. — Tig med hvad du vet,
annars får du många ledsamheter.


Var på din vakt; försåtet lurar,
Så inom mossbelupna murar,
Som bakom buske, träd och häck.
Var modig, oförskräckt och käck.
Men räds ej, ty ditt eget hjerta
Ju skyddar dig från fruktans smärta.
Den intet ondt uppsåtligt gör
Har ingenting att frukta för.

Åtta.

Utför  modigt  ditt förehafvande;  det
är godt och skall säkert lyckas. — Var
beständig och ståndaktig. — Gör icke spe af
kärleken. — Älska, och du skall blifva
älskad.  —  De mörka moln som nu betäcka
din lefnadshimmel skola snart gå förbi.

Snart skall dig räckas, af en älskad hand,
Fem vackra blommor och ett bref tillika.
Då skola alla dina tvifvel vika
Och du med ens gå in i hoppets land,
Der allt är grönt och ljufligt som om våren
Och trogen kärlek följer dig i spåren.



Sjua.

Den person som du så länge och
hemligt  har älskat, kan ej älska dig tillbaka,

emedan dess hjerta är fästadt på ett
annat håll; men densamma egnar dig sin
uppriktiga och varma vänskap, hvilken skall
lända dig till mycken fromma och
slutligen föra dig på lyckans höjd. — Tro ej
allt hvad folket säger. Detta måste du
taga till en lefnadsregel.

Begär du vänskap? — Se, mitt hjerta
För dig sig öppnar innan kort.
Begär du kärlek? — O, med smärta
Jag nödgas då dig visa bort.

*




Ruter.

Äss.

Af en smickrare, som ger sig ut för
din vän, blir du bedragen och förrådd. —
Du erhåller snart ett bref och en present,
hvaröfver du blir mycket glad. — Genom
din skönhet, ditt behagliga umgänge och
din dygd, förvärfvar du dig allas kärlek
och välvilja. Detta skall, i en framtid,
grundlägga din lycka.

Tro ej smickrarn; under vännens larv
Till den oerfarna han sig tränger.
Men dess lyckas våg han hastigt stänger,
Ty all elakhet han fått i arf.
Tro blott den, hvars redlighet du pröfvat;
Slut dig till hvar om, hvar ädel själ —
Ty ditt lugn, hvar finner du det väl
Se'n det en gång blifvit dig beröfvadt?


Kung.

En glad underrättelse skall snart
öfverraska dig. — Se dig väl före, nästa
gång du kommer bort, att ingen förargelse
måtte hända dig. — Du skall komma i
sällskap med en resande, hvars bekantskap
blir för dig ganska fördelaktig.

Du snart får veta något nytt.
Hvad kan det vara då? — Jo pytt!
Oraklet aldrig sqvallra plär;
Som grafvens gömma tyst det är.

Dam.

En person som du förr älskat, men
som du nu föraktar, hotar att störa din
lycka. Var derför på din vakt och tänk
väl innan du talar eller handlar. — För
dig skulle väl en vacker enka (en hygglig
enkling), kunna vara i beredskap, om du
icke satte så mycket värde på pengar.


Allt kan kärleken, blott icke glömma.
Våndas, ledsna, kallna, fly sin kos,
Vredgas, hata, hämnas och fördömma —
Det han kan; men minnet är en ros
Som ej vissnar, fäst vid Eros' båga.
Der den frodas, der den kan ej dö.
Till det arma hjertats harm och plåga
Blomstrar den ännu i åldrens snö.



Knekt.

Den kärlekshandel du hemligen ingått,
och som du söker dölja för hela verldens
ögon, har dock blifvit bekant, och
rådligast är att du fortsätter den något mera
öppet, emedan den annars kunde kasta
skugga på ditt eller den älskade personens
rykte. — Innan årets slut kommer du att
företaga en längre resa.


Sorgsna hjerta!
Gjut din smärta
Uti skötet af en vän.
Tro och hoppas.
Snart nog knoppas
Sällhetsblomman — kärleken.

Tia.

Den resa du ämnar företaga skall dock
icke föra dig till det så länge
efterlängtade målet, hvilket du endast genom
yttersta ihärdighet skall uppnå. — En af dina
gynnare är förtörnad på dig; du måste
således försona dig med honom. — En
oförmodad lycka händer dig snart. — Om du
går ut i morgon afton kl. 6, så träffar du
den du af alla menniskor på jorden helst
önskar råka.


Slumpen är en mild gudinna,
Blommor i dess lockar dofta;


Vänner sammanför hon ofta,
Så att de hvarandra finna.
Ofta till hvarandras möte
För hon tvänne trogna hjertan.
O, att hon dem sammanslöte,
Själ med själ tillhopa göte
Under sällheten och smärtan!
Men hon skiljer dem igen,
Lemnar dem åt saknaden.


Nia.

Din spekulation på ett rikt arf slår
alldeles felt. — Den gamla personen, som
du af beräkning krusar för, blir dig snart
obevågen. — Nästa vecka erhåller du ett
rekommenderadt bref. — Du blir snart
bjuden på fadderskap. — Var uppriktig mot
den du för närvarande visar dig förälskad
uti, ty himlen straffar den som sviker.


Om trogen kärlek du begär.
Låt se att sjelf du trogen är;
Ty Amor straffar den som knyter
Ett ömhetsband och straxt det bryter.

Åtta.

Du har en hemlig sorg, den du icke
vill yppa för någon. Den skall dock snart
skingras genom åtgärden af en person som
är dig innerligt dyrbar, och för hvilken
du är mycket kär.  — Inom några dagar

får du veta en nyhet, som skall förändra
hela ditt lynne, från sorgset till gladt.

Förskräcks ej, om ock stormen hviner
Och lifvets himmel molnhöljd står.
Snart skingras töcknen, solen skiner
Och upp ur sällhetens ruiner,
Mildt vattnad utaf sorgens tår,
En herrlig hoppets blomma går.

Sjua.

Din dystra min passar illa tillhopa
med ditt kärleksfulla hjerta. — Här i
sällskapet finns en som så gerna ville se dig
rätt glad och lycklig. — Inom några
dagar sker något som du innerligen önskar.
Länge har du tviflat på denna önskans
uppfyllande, men nu kan du hoppas.

Om hoppets klara stjerna skulle slockna
Och alla tviflets dimmor kring dig tjockna,
Så tro dock — tro! — En Gud i himlen bor.
Han ej förgäter den på Honom tror.

*




Klöfver.

Äss.

Skämta icke med kärleken, ty innan
du vet ordet af, är du sjelf fängslad i dess
bojor. — Endera dagen får du ett kärt
och innerligt välkommet besök. — Ryktet

säger att du under sednare tiden varit vid
ett melankoliskt och högst besynnerligt
lynne. Ryktet säger vidare att detta lynne
ej blir godt förrän du träder i brudstol.


Gör snart ett val,
Ty Amor stal
Ditt hjerta förr än du det visste.
Du sorgsen går,
Men snart du får
Den glädje åter som du miste.

Kung.

Du blir snart och lyckligt gift. Du
får vackra och beskedliga barn. — Snart
och helt oförmodadt gör du bekantskap
med en person som sedan blir din
förtrognaste vän. — Genom en slägtinges
ädelmod erhåller du ett rikt arf, som skall
bereda dig en lugn och sorgfri lefnad. —
Hoppas, hoppas bara, så skall allt gå
lyckligt och väl.


Snart vid en älskad hand
Du knyter Hymens band.
Och lycklig blir den lott,
Som du af ödet fått.



Dam.

Fåfängt söker du dölja att du plågas
af hemlig kärlek  och tärande svartsjuka,
ty du är genomskådad. — Akta dig att

du icke genom lättsinnighet förspiller din
lycka. — Inom årets slut kommer du att
göra en resa till ett bad, en helsobrunn,
en marknad, promotion, eller något dylikt.
På denna resa lär du känna en person som
sedermera kommer att ha stort inflytande
på hela ditt framtida öde. — Du får snart
ett efterlängtadt bref.


Svartsjukan är en furie, stygg och bitter,
Som i ett ökenland en sirocksvind;
Hon bleker rosorna på mången kind,
Och lik en orm vid hjertats rot hon sitter.
Ryck dig från henne lös; hon eljest ej
Dig någonsin skall lemna. Nej, ack nej!


Knekt.

Upphör att vara stolt och kall, ty då
gör man narr af dig. Tror du då ej att
den lilla bevingade guden hittar vägen till
alla hjertan? — En person, med hvilken
du är mycket bekant, kommer snart att
spela dig ett stort spratt. — En förargelse,
just icke af det minsta slaget, skall snart
möta dig, men ditt lugna medvetande
tröstar dig snart öfver alla oförrätter. — Du
erhåller snart ett bref som kommer att
göra dig mycket nöje, men det får du ej
låta märka. — En bitter skiljsmessa har du

snart att genomgå, men den efterföljes af
ett gladt återseende.

Ett duktigt puts man dig skall spela,
Då blir du ledsen på din vän.
Men det gör intet, i det hela,
Ty snart du blifver glad igen.


Tia.

Häng då icke hufvudet och var så
sorgsen inom dig. Kommer dag, kommer
råd. — Innan kort råkar du någon som
gör dig ett giftermålsförslag, det du likväl
förkastar, emedan den föreslagna personen
icke är rik nog. — I morgon förmiddag,
då du ämnar dig ut, möter du i din
förstuga en sämre karl som bär ett knyte;
han skall säga dig en vigtig nyhet.

Bland verldsbullrets hvimmel
Det är ju en himmel,
I lidandets stunder det är ju en tröst
Att sluta sig ömt till ett älskande bröst.

Nia.

Dina vänner äro egennyttiga och
falska; akta dig för dessa ulfvar i fårakläder.
En uppriktig vän — ty en enda sådan eger
du dock — skall beskydda dig mot de
andras ränker. — Du skall göra lycka med
tiden; men märk: med tiden, icke snart.



Du måste således vänta och hafva tålamod,
icke söka tilltvinga dig lyckan. Lyckan
och kärleken tåla intet tvång.


För en, blott en man öppna må sitt hjerta,
Åt en förtro sin glädje och sin smärta;
Ty bättre är till ingen vän sig trygga,
Än på för mångas ord och löften bygga.

Åtta.

Du blir snart bjuden på en fest; men
dessförinnan får du mycken förargelse och
ledsamhet. Allt skall dock slutas väl och
du får mycket roligt der på kalaset. —
Akta dina bref och angelägna papper bättre
än hittills. Ett af dem har förkommit och
råkat just i omilda händer. — Ditt
förehafvande skall, efter många hinder,
slutligen lyckas.


Snart du skall till målet hinna,
Medelst lugn och tålamod.
Snart du skall din önskan vinna.
Var blott dygdig, var blott god!


Sjua.

Ehvad du ock lider, så skall kärleken
ersätta dig allt. — Någon af dina bekanta
har spridt ut en osanning för att skada
dig, men sanningen skall dock segra. —
Innan kort får du ett betydande arf
hvarom  du nu ej  har den ringaste aning. —
När du sist var i kyrkan, satt i bänken
midt emot dig en person som kommer att
ha ett stort inflytande på ditt framtida
öde. Var på din vakt, både i ord och
gerningar, ty genom ringaste oförsigtighet
kan den personen blifva dig farlig.


Öppen, konstlös och uppriktig,
Mäktar du ej ondskan ana.
Längre fram på lifvets bana,
Lär du dock att bli försigtig.

*




Spader.

Äss.

Var icke orolig, ty din lyckas sol är
just nu i uppgående. — Snart får du se
den som skall utgöra hela ditt lifs sällhet.
— Nästa år blir din belägenhet helt
annorlunda än nu. — Du kommer att göra
en längre resa, hvarunder mycket
besynnerligt skall möta dig. — Du kommer snart
i ett förnämt sällskap, der du vinner allas
tycke. — Om den personen, som du nu
tycker litet smått om, skulle vara
föränderlig, så lägg det ej på sinnet, en annan
är den utkorade. — Var glad, ty snart blir
du lycklig.

En narr är den som grubblar och som gråter,
Om obeständigheten bröt ett band.
Snart kommer Amor och med varsam hand
Med troheten det sammanfogar åter.


Kung.

Du skall, oaktadt du är fredligt
sinnad, blifva invecklad i en ledsam affär;
men en redlig man skall utreda den till
din fördel. — Hvad du ämnar företaga,
det måste du snart sätta i verket. — En
person älskar dig af hjertat, utan att du
kan ana det. — Hoppas på Gud och du
skall snart bli lycklig, ty en sällhetslott,
hvarom du ännu ingenting vet, är dig
beskärd.

Hvad är ett lif utan kärlek ? — En natt utan leende drömmar ?
Bättre att dö i den älskades famn, än lefva förutan
Kärlekens värmande sol, sötman af jordlifvets fröjd.


Dam.

En äldre person, som menar väl med
dig, kommer snart att ge dig åtskilliga
föreskrifter. Följ dem, och du skall finna
dig väl deraf. — Om ditt hjerta icke vore
så mycket fästadt vid rikedomen, fåfängan
och flärden, så skulle du kunna göra lycka,
medelst föreningen med en flitig och
redlig person. — Snart erhåller du
underrättelse om ett dödsfall, som tillskyndar dig
en liten fördel. — Akta ditt hjerta; det
är på väg att fästa sig vid ett ovärdigt
föremål.


Ej gods och pengar göra lifvets glädje
Och menskans värde — fåvisk är den tron
Att flärd och rikdom sällheten bereder.
Ty gods kan brinna, pengar blifva slut;
Men redligt hjerta, dygd och ärbarhet,
De äro skatter, dem förgängligheten
Ej lagt ännu sin tunga jernhand på.



Knekt.

I fråga om kärlek står du just icke
på ren botten. Tag dig till vara, att du
icke stör friden mellan äkta makar. — Ditt
öde kommer snart att undergå en
betydlig förändring.

Akta ditt hjerta, ty kärleken lurar,
Smyger sig in genom galler och murar.
Dock, genom dygden du trotsar hans makt.
Akta dig, sansa dig, var på din vakt.

Tia.

Du älskar och är älskad. — I ditt
äktenskap blir du lycklig. — Ditt största fel
är att öfverlemna dig åt vreden. Sök att
beherrska den. — Innan veckans slut får
du veta en nyhet, som skall uppfylla ditt
hjerta med både sorg och glädje. — Det
penningebref du väntar, anländer snart.

Vreden är kärlekens buse, han jagar den vingade guden
Bort, så att uppskrämd han flyr, utan att komma igen.

Nia.

Genom ståndaktighet och ihärdighet
skall du uppnå ditt hjertas käraste önskan
och hinna det mål, som du så längesedan
har föresatt dig. — Begär ej att den du
älskar skall vara bättre än du är, utan
sträfva sjelf att blifva bättre. — En af
dina vänner blir snart illa sjuk, men
sjukdomen är ej af farlig beskaffenhet. —
Innan veckans slut får du underrättelse om
ett giftermål, ingånget mellan tvänne
personer i landsorten, som du känner.


Kärleken skyr ej
Mödor och faror,
Trotsar dem alla,
Yfs af sin seger.
Bäcken ju tränger
Sig mellan klippor,
Hoppar se'n glädtigt
Hän öfver ängen.
Så äfven Amor
Brottas med hindren
Som, like jättar,
Ställa sig bistert
Fram på hans bana.



Åtta.

Akta dig för falska menniskor. Icke
alla tänka så ädelt som du, och snart kan
din godhet och uppriktighet bli 
missbrukad. — Du hyser ett hemligt hopp, men
hoppas ej för mycket, ty då kan din
väntan slå felt. — Snart skall du vinna
något på spel eller på lotteri. — Hvad du
tänker angående en af dina
umgängesvänner, är ej så galet. — I morgon får du
veta en glädjande nyhet.

Tro ej hvarje menska, på hvars läppar
Orden vänskap, kärlek, trohet sväfva.
Ömhet stråla kan ur månget öga,
Sockersött kan mången tunga tala,
Men dock bitterhet i hjertat bo.


Sjua.

Det älskade föremålet är dig troget;
tvifla ej derpå. — I en viss umgängeskrets
hviskas mycket om dig och dina
förehafvanden; du måste derför insvepa dem
litet bättre i hemlighetens slöja. — Det du
önskar skall snart nå sin fullbordan.

Allt hvad ljuft ditt hjerta tänker,
Skall du ernå innan kort.
Stjernan, som så herrligt blänker,
Ned i moln sig icke sänker,
Går ej från din himmel bort.

*





I alla boklådor finnas till salu:

Bock, Carl E., D.r, Helsolära för folket. Pris 1,10.

Flügel, C. A., D:r, Den uppriktige Engelsmannen,
eller konsten att utan lärare på kort tid lära
riktigt läsa, skrifva och tala engelska språket, med
bifogade regler för uttalet. Pris häftad 80 öre,
kartonerad 1 kr.

Fyrahundrafemtio Dopnamn som ej finnes i
Almanackan, men burits af flera tusen svenska män
och qvinnor.   Pris 50 öre.

Hall, W. W., D:r, Hvardagsregler för helsan eller
Konsten att lefva länge.   Pris häftad 75 öre, inb. 1,25.

Hartmann, F., D:r, Homöopatisk Husläkare.   Pris
1 kr. 50 öre.

Jonhson, Josef, Att lefva på allvar. Med exempel
ur de stores och godes lif. En bok för unga män.
Pris häftad 2 kr., inb. 3 kr.

Naturens språk och spåkonstens största
hemligheter. Med 100 upplysande teckningar.   Pris 2,25.

Osiander, Joh. Fr., D:r, 3,000 Huskurer mot
menniskans sjukdomar. En hus- och familjebok. Pris
2  kr.

Blumenberg, H. G., Handbok i de från den 1 Jan.
1885 gällande Förmynderskapslagarne. Pris 35öre.

Cremer, H., Om tillståndet efter döden. Pris 50 öre.

Guenot, C., Hanani eller Jerusalems sista dagar.
En tidsbild från den kristna kyrkans förra dagar.
Pris 1 kr.

Ingraham, J. H., Herren af Davids stam eller tre
år i den heliga staden. En samling bref hvilka
Adina, en Alexandrisk Judinna, under sitt
vistande i Jerusalem på Herodes tid, skref till sin
fader, en rik Jude i Egypten, och i hvilka hon
såsom ögonvittne berättar alla händelser och
underbara tilldragelser ur Jesu af Nasareth lif, från
hans döpelse i Jordan till hans korsfästning på
Golgatha.   Pris häftad 1,50. inb. 2 kr.


Kalisch, Josef, Praktiska vinkar om affärslifvet,
innehållande nyttiga och intressanta underrättelser
om handels-  och affärsverksamhet i allmänhet,
grundregler för rätta sättet att förvärfva och
bibehålla förmögenhet och förtroende.
Lefnadsteckningar öfver Rotschildarne, David Richardo,
Jacob Astor m. fl.   Pris 1,50.

Reiche, Fr., Rådgifvare för ungdomen, på 
vabdringen genom lifvet. Lärosatser ur klassiska
författares arbeten. Pris häftad 75 öre, kartonerad 90
öre, inb. 1,35.

Smiles, S., Menniskans egna kraft. Rätta vägen till
utmärkelse och rikedom.  Häft. 3,25, inb. 4 kr.

Af detta arbete har i England och Amerika sålts flera
100,000 ex. och af svenska upplagan har hittills sålts
öfver 15,000 ex.

Smiles, Samuel, Karaktärens värde. Häftad 3 kr.,
inb. 4 kr.

Thomasson, P., Harpotoner.   Pris 50 öre.

Gamla ordspråk med förklaringar.   Pris 30 öre.

Thomasson, P. Lefnadsteckning öfver utmärkte
medborgare, jemte deras porträtter.   Pris 1,25.

Kärlekstelefonen. Nyaste brefställare för älskande,
innehållande 79 mönsterbref för älskande af båda
könen.   Pris 50 öre.

Kongl. Maj:ts förnyade nådiga Legostadga för
husbönder och tjenstehjon.   Pris 15 öre.

Ordlista för svensk rättskrifning.  Pris 60 öre.

Portemonnä-intresseuträkning à 4, 4 1/2 och 6 procent
å kapital från 50 öre till 10,000 kronor.   Pris 25 öre.

Ritter, Carl, Nyttan af tidigt uppstigande om
morgonen.   Pris 50 öre.

William, Jean Paul, Om konsten att lefva. Pris
50 öre.

Ofvanstående böcker kunna reqvireres från
hvilken bokhandel som helst i riket eller direkt från
Bokförlagsbyrån, Stockholm, då liqvid måste åtfölja
reqvisitionen.



I alla boklådor till salu:

Folkskrifter:

N:o 1. Den ofelbara drömboken eller uttydande
af närmare 600 drömmar.   Pris 25 öre.

N:o 2. Blomsterspråket eller blommornas
betydelse.  Pris 20 öre.

N:o 3. Kortspråket eller kortens betydelse. 25 öre.

N:o 4.  Kortprofeten ell. konsten att spå i kort. 25 ö.

N:o 5. Punkterkonsten eller sättet att förutsäga egna
och andras öden.  Pris 25 öre.

N:o 6. Kärlekstelefonen. Nyaste brefställare för
älskande, innehållande 79 mönsterbref för älskande af
båda könen, af Lycko-Per.    Pris 50 öre.

N:o 7. Bränvin och salt, ett osvikligt botemedel mot alla
slags yttre och inre åkommor.  25 öre.

N.o 8. Baron von Münchhausens berömda äfventyr
och resor, och de märkvärdiga händelser han
upplefvat. Med 4 illustrationer.  25 öre.

N:o 9. Kärlekens underliga vägar. En vacker och
rörande både sorglig och lustig berättelse om två
älskande som icke kunde få hvarandra och som derför
ville taga lifvet af sig medels kolos, men huru deras
kärlek till sist segrade öfver de grymma föräldrarne.
Med 19 illustrationer.    Pris 25 öre.

N:o 10. Kalifen Storks äfventyr.  25 öre.

N:o 11. Aladdins äfventyr ell. den underbara lampan. 25 ö.

N:o 12. Lustiga berättelser om de klyftiga borgarena i
Schildburg.  25 öre.

N:o 13. Den hemlighetsfulla grafven. Sann berättelse
från medeltiden.  25 öre.

N:o 14. Hedvig eller Banditens brud. 25 öre.

N:o 15. Hvita Frun. Några berättelser ur andevärldens
fördolda lif. 25 öre.

N:o 16. Preciosa. En zigenarflickas underbara öden.  25 ö.

N:o 17. Robinsons äfventyr.    25 öre.

N:o 18. Emigrantskeppet Atlantis undergång. 25 öre.

N:o 19. Eremiten i Beatushålan. En sann berättelse
från forntiden.  25 öre.

N:o 20. Den oskyldigt dödsdömda Grefvinnan
Genovevas underbara räddning.   25 öre.

*

