


Oversættelse
af
den finske Abc og Læsebog.

Christiania 1837.Trykt hos Chr. Gröndahl
.


Det finske Alphabet fremstillet ved Siden af det norske.
I.

1. Vocalerne. med smaa Bogstaver.
Consonanterne.
Vocalerne. med store Bogstaver
Consonanterne.
———
No. 1, 2, 3, 4 Stave-Övelser af en Vocal og af en
Consonant.
———
1. Lette Enstavelsesord af to og tre Bogstaver.
2. Ligesaa af tre og fire Bogstaver; vist
hvorledes de staves.
———
Gud, Fa-der, Mo-der,
Mo-der, Fa-der, Gud.
———

Fra No. 1 til 3 lette En- og Tostavelsesord, i
hvilke Stavelserne ere afdelede med Stræger, og
Ordene af fölgende Indhold:

1. Forældre, Barn. Himlen hisset; Jorden her.
I Himlen er Gud. I Himlen er vort Hjem. I
Himlen er Livet og Freden, Glæden og Fryden, thi Gud
er i Himlen. Jorden giver ofte Nöd, Sorg, Sygdom
og Smerte.

2. Glæde og Sorg, Fryd og Smerte, at leve og dö, at
blive til og ophöre, saaledes er vor Skjæbne her paa
Jorden. I Himlen hos Gud er ikke Sorg, ikke Smerte,
ikke Nöd, ikke Sygdom, ikke Död.

3. Höit Fjeld, mange Rensdyr, gode Kjöreren, slet
Veir, Sommer og Vinter, Vaar og Höst, Morgen og
Aften.
———

Vocalerne. De af Vocalerne dannede Diphthonger.
———

1. Enstavelsesord, hvis Stavelser bestaa af
Diphthonger; Stavningen fremstillet.

2. Tostavelsesord, hvis förste Stavelser bestaa af
Diphthonger; Stavningen fremstillet.
———

Vocalerne. De af Vocalerne dannede Triphthonger;
vist hvorledes disse fremstaa.
———

1, 2. Tostavelsesord, hvis förste Stavelse bestaar
af en Triphthong; Stavningen fremstillet.

3. Nogle Ord i hvilke Stavelserne dels ere
dannede af Vocaler, dels af Diphthonger og dels af
Triphthonger.
———

1. En- og Tostavelsesord, i hvilke flere af
Stavelserne begynde med dobbelte Consonanter.

2. To- og Flerstavelsesord af samme Beskaffenhed,
og af folgende Indhold:

Sovnen er söd for Börn og trætte Folk.

Fra Fjeldene höres Gjenlyd.

Stormvindene ryste ofte Fjeldfinnernes Telte, og
kaste dem stundom til Jorden. Större er dog Nöden
naar paa Havet Stormvindene begynde at omtumle
Baaden mellem oprörte Bölger.
———

For at lette og tydeliggjöre Oversigten og
Opfattelsen af de beaandede (aspirerede) Bogstaver, deres
Beskaffenhed og Egenskaber, deres Slægtskab og
Ikkeslægtskab, saavel indbyrdes imellem dem selv, som
imellem dem og deres übeaandede Rödder, ere
samtlige disse Bogstaver, fra Side 10 til Midten af Side 13,
fremstillede i systematisk Orden ved Siden af
hverandre, samt oplyste og forklarede ved Exempler og
Talemaader, der vel i Finsk danne Ord- og Bogstav-Spil,
og et eget Tankespil, men som oversatte blive uden
Betydning og Mening.

No. 1, 2, 3, Side 13 og 14 indeholde igjen
lettere Stave- og Læseövelser; hvis Hensigt tillige er
at opvække hos Folket en gramatikalsk Ide om
Sprogbygningen; saaledes indeholder:

1. to Adjectiver, blufærdig og god, som ere
comparerede, samt de tre, af Adjectivernes trende Grader
dannede Substantiver.

2. indeholder Exempler paa nogle af de
forskjellige Maader de finske Substantivers Pluralis dannes
af Singularis.

3. indeholder Exempler paa hvorledes af en enkelt
Rod en Mængde Ord udspringe, paa en for Sproget
særegen Maade.

No. I. II. III. fra Side 14 til 16 indeholde
sammenhængende Læsestykker, i hvilke Stavelserne
fremdeles ere afdelede og anskuelig gjorte ved smaa
Mellemstræger. Disse Nummere ere af fölgende Indhold:

I. Sjælen, Menneskets udödelige og dyrebareste
Del, er skabt af Gud. Fornuft og Forstand, Naturen
og Naturens Lov, Hjertet og Samvittigheden, denne
vor indre Dommer og Guds Vidnesbyrd i vort Indre,
ere os givne af Gud. Tro, Haab og Kjærlighed er
ligeledes vor kjære og naadige Guds hellige og gode
Gave til vore Hjerter, hans Magtes og hans
Kjærligheds Gjerning i vort Indre.

II. Legemet, Menneskets dödelige og underordnede
Del, er skabt af Gud.

Paa Legemet er Hovedet, Hænderne og Födderne.
Paa Hovedet ere Haarene, Tindingerne, Nakken,
Panden, Öinene, Tænderne, Næsen, Munden med sin Tunge,
Hagen, Örene og Halsen med sit Svælg.

III. De fornuftlose Skabninger ere ligeledes skabte
af Gud, og af ham velsignede, derfor have vi ikke
Tilladelse til at være haarde imod dem, og Regnskab
skulle vi aflægge, hvorledes vi have behandlet dem.

No. IV. V. VI. VII. VIII. IX. X. fra Side 16 til
Side 20, indeholde sammenhængende Læsestykker, i
hvilke Stavelserne vel fremdeles ere afdelte og gjorte
kjendelige, men ikkun ved et lidet Mellemrum, uden
nogen Mellemstræg, og disse Nummere ere af fölgende
Indhold:

IV. Guds Skabninger, som kaldes vilde Dyr, som
ikke leve under Menneskenes Tilsyn, men som leve i
deres Vildhed, sig selv overladte, ere:

Löven, der kaldes Skovenes og Dyrenes Konge,
paa Grund af sit Mod og sin Styrke, Björnen,
Vildrenen, Ulven, Fjeldfinnernes værste Fredsforstyrrer,
Fjeldrakken, o. s. v. (her ere adskillige Dyrs Navne anförte).

Under Menneskenes Tilsyn og Bevogtning ere:
Rensdyrene, som udgjöre Fjeldfinnernes Rigdom og
Eiendom.

Hesten bekjendt for sit Mod og sin Brugbarhed i
Krig, det sagtmodige og taalmodige Lam, Faaret, Geden,
Oxen, Koen, Hunden, Menneskene en tro og nyttig
Tjener, isærdeleshed Fjeldfinnerne, hvis Hjorder
skulde adspredes, og hvis Levemaade skulde gaa til
Grunde, dersom Hundene ikke vare.

V. Guds Skabninger i Luften, som med et Ord
kaldes Fugle, ere: Örnen, som kaldes Fuglenes Konge,
for sit Mod og for sin Styrke, Ravnen, Duen, o. s. v.
(her ere adskillige Fugles Navne anförte).

VI. Det var en Due, som Noah udlod af Arken
for at erfare Jordens Beskaffenhed efter Syndfloden,
og som kom tilbage med et Olieblad i sit Næb til et
Tegn at Jorden igjen begyndte at blive frugtbar, og
til et Vidnesbyrd at Gud igjen havde forbarmet sig
over sin Jord og velsignet den.

VII. Guds Skabninger i Vandene, som med et
Ord kaldes Fiske, ere: Hvalen, den störste iblandt
Fiskene, Eenhjörningen, Hvalens værste Fiende, og
som ofte bliver dens Bane, o. s. v. (her ere adskillige
Fiskes Navne anförte).

VIII. Paa Himlen lyser Solen, Maanen og
Stjernerne, fra Himlen lyder Tordenen, lyner Lynet, lyse
Nordlysene.

IX. Lys og Morke, klart Veir og skyet Veir,
Torden og Lynild, Regnbuen, Stormvinde og Vindstille;
Hede og Kulde, Sne og Regn, dette Alt er Guds
Gjerning og Anordning.

X. Jorden, paa hvilken vi leve og færdes, og alt
hvad som er paa Jorden, har samme Skaber, samme
Opholder, samme Gud som Himlen og Stjernehærene.

Paa Jorden ere Fjelde og Bjerge, Klipper og Stene,
Vande og Skove, Soer og Indsoer, Floder, Elve og
Bække, Kilder og Vandspring, Træer, Græs og Mos.
———

I No. I. II. III. IV. V, fra Side 21 til 23, ere de
vanskeligste Ord i Katekismen anforte, hvilke ere
henviste til og udledede af deres Rod-Ord, og ere
saaledes blevne benyttede paa samme Maade, som No. 1,
2, 3, Side 13 og 14, til at bibringe Folket en Ide
om Sprogets eiendommelige Bygning. Disse Slags Læse-
og Sprog-Övelser, der tillige ere Forstandsövelser, ville
blive læste med Interesse.



Her begynder Bogens andet Hovedafsnit, den
egentlige Renlæsning, som gaar fra Side 24 til Side 48.
II.

Gud, Fader, Moder.
———

”Gud skal Du frygte!”
”Gud skal Du have kjær!”
”Fader og Moder skal Du ære!”

———


1. Solen, Maanen, Stjernerne, Lynet og
Nordlysene, som lyse ned fra Himlen til Jorden, og
Tordenen, som fra Himlen höres at rulle hen over Jorden,
kalder Blikket, Tankerne og Hjerterne fra Jorden opad
til Himlen, til Gud.

2. Regnbuen i Himlens Skyer har Gud sat til et
Tegn og til et Vidnesbyrd om sin Naades Pagt med
Menneskene.

Naar Regnbuen i Himlens Skyer viser sig for os
da skulle vi erindre vor kjære, naadige Gud, hans
hellige Ord, hans hellige Bud. For vor Skyld har Gud
sat sin Bue i Skyen for at bringe os sin Alvidenhed i
Minde, og for at vi skulle erindre hans Retfærdigheds
Dom over de Ugudelige, hans Naade og Miskundhed
mod dem, som frygte ham, og som ville imodtage hans
Naade og Kjærlighed.
———

Et Herberge er denne Verden. Alderdommen
ligger i Tidens ene Yderpunkt, Ungdommen ligger i
Tidens andet Yderpunkt.

(Disse ere to almindeligen bekjendte Ordsprog
blandt Folket.)

Et Herberge er denne Verden.

Dö skal Du og flytte herfra skal Du; derfor, imedens
Du er i Herberget, skal Du ihukomme Gud Dag og Nat;
Hans Ord skal Du fremkalde, skal Du stille frem for dit
Hjerte, for dine Tanker, for dine Öine, Dag og Nat, for at
ikke Mörket skal betage Dig i Herberget, og for at Du
kan se, og for at Du kan vide hvor Du farer hen.
naar Herren din Gud kalder Dig fra Herberget til det
Sted og til den Bolig, hvorfra Du ikke skal flytte
evindeligen.
———

Alderdommen ligger i Tidens ene Yderpunkt,
Ungdommen ligger i Tidens andet Yderpunkt.

Fra det ene Tidspunkt til det andet Tidspunkt
skal Du altid og uafbrudt være og leve i Gudsfrygt,
i Guds Lydighed og i Tro paa Gud, og til dit
Hjertes og til din Sjels kjæreste og dyrebareste Glæde,
Tillid og Tilflugt skal Du have Herren din Gud, da er
Gud den, der velsigner begge Tidens Yderpunkter; da
vil han velsigne baade din Ungdom og din Alderdom,
baade din Ankomst til Herberget, og din Bortreise
derfra, da vil Gud flytte Dig til dit egentlige, til dit
evige Hjem, i sin Himmel, og da vil han give Dig
Gudsfrygtens, Guds-Lydighedens og Guds-Troens salige Lön.
———

"I Begyndelsen skabte Gud Himlen og Jorden,"
saaledes forkynder os Ordet, det hellige, det, som
Gud sendte til Jorden. Himlens og Jordens almægtige
Skaber, han, ene han er det, som er Gud og Herre.
Han er det, som alle Mennesker, han er det, som
Synderne skulle frygte, skulle elske, skulle tro paa,
som de skulle have til deres Hjerters og til deres
Sjeles kjæreste og höieste Glæde og Tröst, kjæreste og
höieste Tillid og Tilflugt, langt över, langt mere end
alt hvad som er i Himlen og paa Jorden.

"Jeg er Gud og Herre, og jeg vil ingen anden
give min Ære," siger Gud. "Hör Israel! Herren vor
Gud er en" siger Gud ved sin Tjener og ved sin
Prophet Moses i det gamle Testamente. "Hör Israel!
Herren vor Gud, Herren er en," siger Gud selv, vor
Herre og Frelser, Jesus Christus, i det nye Testamente.

Almægtig er Gud, Himlens og Jordens og
Menneskenes Skaber og Opholder; alt hvad som er, i
Himlen og paa Jorden, er hans Gjerning, er hans
Skabning. Alt ved Gud, alt skuer han, alt hörer han, paa
ethvert Sted er han. Naar der her paa Jorden intet
Öie er, som ser os, intet Öre er, som hörer os, naar
der her paa Jorden ingen er, som er hos os, da er der
i Himlen et Öie, som ser os, da er der i Himlen et
Öre, som hörer os, da er der i Himlen En, som er
hos os, og dette er Gud.

Naadig og barmhjertig er Gud, hellig og
retfærdig; en eneste sand Gud, treenig, Gud Fader, Gud,
Son og Gud Helligaand, vor Skaber, vor Gjenlöser,
vor Helliggjörer. Vor Tro, vort Haab, vor
Kjærlighed skulle vi sætte til ham. "Herren din Gud skal
Du have kjær af dit ganske Hjerte, af din ganske
Sjel, af dit ganske Sind og af al din Magt," saa byder
Gud i det gamle Testamente, saa byder Gud, vor Herre
og Frelser, Jesus Christus, i det nye Testamente.

"Min Sön! min Datter! giv mig dit Hjerte!"
siger Gud.
———

Skabelsen.


I sex Dage skabte Gud Himlen og Jorden, og
Jorden var öde og tom, blot Mörke og Vande vare paa
Jorden, men Guds Aand svævede over Vandene og
over Mörket. "Bliv Lys" sagde Gud, og Lyset blev,
og Lyset skildte han fra Mörket, og der blev Dag og
Nat. Den anden Dag hvælvede Gud Himlen med sine
Skyer over Jorden. Den tredie Dag böd Gud Vandet
flyde tilsammen og danne Have, Söer, Indsöer, Elve
og Floder, og af Jorden fremkaldte han Græs, Urter
og Træer. Den fjerde Dag kaldte Gud paa Solen,
Maanen og Stjernerne, og de kom. Den femte Dag
skabte Gud alle Fiskene og Fuglene, som flyve i
Luften og synge deres Skaber Lovsange, og alle Jordens
Dyr skabte han. Saaledes som Gud talede, saaledes
blev det og saaledes skede det, og hvad Gud kaldte
paa, det kom; og alle Dyrene kom frem for ham, og
han velsignede dem og sagde de skulde drikke af
Vandet og spise af Græsset og Urterne i Skoven. Da sagde
Gud: Lader os gjöre et Menneske efter vort Billede,
og jeg vil give det Herredömme over mine Fiske, som
ere i Vandene, og over mine Fugle, som flyve i Luften,
og over alle mine Dyr, som ere paa Jorden, og mine
Vande og min Jord giver jeg Mennesket at benytte og
at herske over. Da skabte Gud Mennesket, Mand og
Qvinde, en fornuftig, levende og udödelig Aand gav
han dem. Sine Ord gav Gud Mennesket, sine
Velsignelser og sine gode Ting. Gud skabte Mennesket til
at være Herre, og til at være Konge, hvem alt det,
som er paa Jorden skulde tjene og adlyde, men
Mennesket skulde tjene og adlyde Gud, og leve
evindeligen i Lydighed, Troskab og Kjærlighed til ham.
———



Faldet og Opreisningen i Jesu Christo.


Efter sit Billede skabte Gud Mennesket,
retfærdigt og uskyldigt, udödeligt og saligt; men formedelst
Ulydighed mod Gud gjorde Mennesket sig til et
syndigt Menneske og gav sig Döden i Vold. ”Synden
kom ind i Verden formedelst et Menneske og Döden
formedelst Synden,” siger den hellige Bibel. Derfor
fölger og ruger Döden over alle Menneskers Hoved
hvorsomhelst det vandrer, derfor venter og modtager
Döden og Forraadnelsen Menneskets Legeme; og
Mennesket kan ikke hjælpe sig selv, kan ikke frelse sig
fra Döden og Forraadnelsen. Aanden skal vel ikke
dö og blive til intet ligesom Legemet, thi den er
udödelig, men fordærvet af Synden, er Guds hellige
Billede vanhelliget i den og tilintetgjort; i al Evighed
er den udstödt fra Guds hellige Aasyn, og dömt til at
være udelukket fra Guds salige Samfund; og
Mennesket kan ikke hjælpe sig selv, og Mennesket kan ikke
frelse sin domfaldne ulykkelige Aand ifra Pinen. Men Gud,
som holder Almagten i sin Haand, og hvis Hjerte er Naade,
Mildhed og Kjærlighed, han er den, som frelser
Mennesket. Sit hellige Billede vil Gud atter opreise i
Menneskehjertet, det faldne Menneske vil Gud atter
gjöre til sit hellige, salige Eiendoms-Folk, dersom det
faldne Menneske, naar Gud kalder, vil höre, vil
omvende sig til Gud, vil give Gud Ret, og vil tro hvad
Gud siger, og saaledes siger Gud: ”Saa kjær havde
Gud Verden, at han sendte sin Sön til Verden, ikke
for at dömme Verden, men for at frelse Verden, for
at hver den, som troer paa Sönnen, ikke skal fortabes,
men erholde det evige Liv.”
———

Om vor Guds Villie, Raadslutninger og
Foranstaltninger til vor Frelse, og om den Tro vi maa have
for at blive opreiste igjen og for at blive salige, derom
erholde vi Oplysning af vor kjære Guds hellige Ord,
som han taler til os i Jesu Christi Kirke og Menighed.
En kort og tydelig Hovedlære af dette Guds Ord giver
os Katekismen, Guds Börns hellige og saliggjörende
Börnelærdom.
———


I. Vore christelige apostoliske Troes Artikler.


Saaledes bekjender den Christne sin Tro paa den
treenige Gud:

Her fölge nu Troes Artiklerne.


II. Guds ti Bud.


Saaledes taler den treenige Gud til sine troende
Christne:

Her fölge nu de ti Bud.


III. Herrens Bön.


Saaledes beder en Troende og en Christen til Gud,
sin himmelske Fader, i Jesu Christi Navn og efter
hans Befaling:

Her fölger nu Fadervor.


IV. Daabens Sakramente.


Saaledes taler Guds Ord om den hellige Daab,
hvorved Mennesket bliver optaget i Christi Kirke:

Her fölge nu Frelserens Ord.


V. Alterens Sakramente.


Saaledes taler Guds Ord om den hellige Nadvere,
hvormed vor Herre Jesus Christus i sin Kirke föder
og holder alle sine Christne i Live, og deler sit hellige
og salige Liv med dem:

Her folge nu Indstiftelses-Ordene.

VI.Morgenbön.
VII.Aftenbön.
VIII.Bön for Maaltidet.
IX.Bön efter Maaltidet.

———

1. Læse-, eller Skilletegnene.

2. I andre Sprog læses c foran a, o, u som k,
men foran e og i som s, ch og q (ku) læses som k,
og ph som f; ti foran en Vocal som si. I det
norske Sprog ere ikke: 

3. I Finsk ere en og tredive (31) Bogstaver; a, o,
u, e, i, å, æ kaldes Vocaler, alle de andre
Consonanter; au, ai, oa, oi, oå, ua, uo, uå, ui, ei, ie, iæ, åa, åu,
åi, æi kaldes Diphthonger; oai, oåi, uoi, uåi, iei
Triphthonger;  forekomme aldrig
som Begyndelses-Bogstaver i Ord.

4. Tallene.
———

I Jesu Christi hellige og dyrebare Navn skulle
alle vore Gjerninger ske, alle vore Arbeider
foretages, i hans Navn er denne lille Bog skrevet og trykt,
i hans Navn skal den læses og benyttes. For dette
Navns Skyld give Gud denne lille Bog sin Naade, sin
Velsignelse! Gud velsigne alle Finnebörn og alle dem,
som efter denne Bog skulle lære at læse hans hellige
og salige Ord! Gud velsigne alle Finne-Forældre ! Han
give dem Hjerter til at opdrage deres Börn til ham og
til hans Ord! Gud velsigne alle Finne-Lærere, deres
Embede, deres Bestræbelser! han give dem idel hellig
Nidkjærhed! Gud give alle Fjeldfinner, alle Sofinner,
alle Elvefinner sin Naade, sine gode Ting! Gud
beskjærme deres Kaar og deres Huse, deres Boliger og
Eiendomme, deres Vandringer og deres Ophold! Gud
beskjærme, bevare og velsigne alle Mennesker!
forbarme sig over alle Syndere! Han give Gjensyn, Fred
og Salighed!






