<h1>OM DEN ENGELSKA FRIHANDELN</h1>

<sc>af</sc>

<b>JULES  BORAIN.</b>

—

<sc>öfversättning.</sc>

—

JEMTE NÅGRA ORD OM SVERIGES TULLAGSSTIFTNING.

—

STOCKHOLM,

<sc>tryckt hos a. l. normans boktryckeri-aktiebolag,</sc>

1880.


<h2>OM DEN ENGELSKA FRIHANDELN</h2>

<sc>af</sc>

<b>JULES  BORAIN.</b>

—

<sc>öfversättning.</sc>

—

JEMTE NÅGRA ORD OM SVERIGES TULLAGSSTIFTNING.

—

STOCKHOLM,

<sc>tryckt hos a. l. normans boktryckeri-aktikbolag</sc>,

1880.

<chapter name="Förord.">

<b>Förord.</b>

Ehuru det torde vara allmänt bekant, att
frihandelssystemet har sin upprinnelse från England,
som med all makt och med alla både lofliga och
olofliga medel deraf sökt och fortfarande söker göra
en trosartikel, gällande för alla länder och för alla
förhållanden, ja, en vetenskap, hvars sanning ej kan
betviflas, sväfvar dock mången i okunnighet om de
orsaker, som föranledde detta land att sjelft till en
del endast antaga frihandelssystemet — ty der finnas
ännu ganska betydliga tullar — men framförallt kämpa
för dess antagande af andra länder. Härom lemnar
en belgisk författare, Jules Borain, åtskilliga
märkliga upplysningar; och då det helt visst bör vara af
intresse för dem i vårt land, som sysselsätta sig
med nationalekonomiska frågor, att taga del af denna
författares arbete, »les énormités du libre échange
anglais», så lemnas här i öfversättning några kapitel
af nämnde arbete, väl värdt att uppmärksammas, om
också författaren gjort sig skyldig till en och annan
öfverdrift och stundom låtit hänföra sig till en viss
bitterhet i framställningssättet, som icke obetingadt
kan godkännas.

——

</chapter>
<chapter name="Inledning.">

<b>Inledning.</b>

Frihandelsvetenskapen, om den kan kallas för
vetenskap, är icke gammal. Det var skotten Adam
Smith, som år 1776 först framhåll frihandelns
betydelse, men endast 30 år hafva förflutit, sedan den
berömde engelske ministern Sir Robert Peel, medlem
af torypartiet, sjelf son af en fabrikant, genomförde
den i England, för att inskränka de oerhörda
privilegier, som hans fäderneslands aristokrati innehade.
Ända till år 1848 hade engelsmännen antagit
frihandeln endast för sin manufakturindustri, hvilken
genom det skydd hon under nära två århundraden 
åtnjutit, hade vunnit en sådan grad af utveckling och
stadga, att hon ej behöfde frukta andra länders
konkurrens, utan fann sig hardt när oöfvervinnerlig.
Detta skydd hade sträckt sig icke blott till industrien,
utan äfven till skeppsfarten och jordbruket; och då
den engelska aristokratien var och ännu är ensam
egare till Englands jord, följde deraf, att denna
aristokrati ensam bestämde priserna å
lifsförnödenheterna för hela landet. Detta olidliga monopol,
som ockrade på lefnadsvilkoren för den stora
mängden af landets innevånare, ingaf engelska folket en
sådan motvilja mot allt tullskydd, att det handlöst
kastade sig i armarne på frihandeln. Tack vare denna
motvilja, kunde Sir Robert Peel i strid mot sitt parti,
hvilket behandlade honom såsom förrädare, i 
Parlamentet genomdrifva upphäfvandet af de tullar, som
betungade jordbrukets alster. Men, att förbjuda eller
inskränka införseln af lifsförnödenheter och
råmaterialier, menniskans mest oundgängliga behof, och att
skydda ett lands nationalindustri för att gifva den
icke jordbrukande befolkningen arbete, äro tvenne
olika grundsatser, från hvarandra lika åtskiljda, som
natt och dag. Och likväl är det ur dessa båda
ytterliga grundsatser, som engelsmännens allmakt inom
handeln och industrien härleder sig.

Redan Adam Smith kände på sin tid orättvisan
af aristokratiens uteslutande magt att bestämma öfver
lifsförnödenheterna och den engelska industriens
öfverproduktion, som följde deraf, att hon var utesluten
från all besittningsrätt till åkerjorden. Det var detta
upprörande missförhållande, som bestämde Smith att
författa sina: »Undersökningar öfver naturen af och
orsakerna till nationers rikedom».

De, hvilka i allmänhet säga, att Smith, i det han
förkunnade handelsfriheten, såsom grundvalar för
nationernas rikedom uppställde arbetet,
arbetsfördelningen och nödvändigheten af arbetets och kapitalets
förening, de hafva icke rätt förstått honom. Han
förkunnade handelsfriheten för att hålla den engelska
aristokratiens gränslösa företrädesrättigheter inom
behöriga skrankor. Med arbetsfördelning åsyftade han
jordegendomens delning, som skulle förekomma, att
det engelska folket, från jordeganderätt uteslutet, i
massa skulle kasta sig in på den industriella banan,
blifva ett krämarefolk och uppdrifva tillverkningen
inom storslöjdens område till öfvermått. Han lade
till ekonomisk grundval för hvarje väl organiserad
stat åkerbruket, den första, rikaste och säkraste 
källan till det menskliga välbefinnandet. Han framhöll,
att den inhemska handeln var dubbelt så mycket
värd som den utländska, och att den industri, som
förädlar råvarorna, är fullkomnandet af en nations
rikedom. Äro icke de sanningar, Adam Smith uttalat, helt
enkelt grundade på naturliga förhållanden? Kan man
då gifva namn af vetenskap åt det fria utbytet, som
alla folk idkat ända från sin barndom?. Vi bestrida
detta. Englands handelsfrihet är blott, så att säga,
en omständigheternas vetenskap, skapad med
nödvändighet af dess politiska och sociala
missförhållanden, hvilka denna stora nation, oaktadt sina
revolutioner och andra omstörtningar, ännu i dag icke
kunnat afbörda sig. Att så billigt som möjligt förse
folket med lifsmedel, hvilkas odling inom landet de
aristokratiska privilegierna hindrade, och att
förskaffa utländska marknader åt den engelska
konstfliten, som redan då var öfverlägsen andra folks,
detta var det mål, som Adam Smith åsyftade. Man
finner häraf, att hans system ursprungligen var egnadt
hans eget fäderneslands kraf, och att det följaktligen
ej kunde stödjas på oföränderliga grundsatser,
tillämpliga under hvarje tidrymd och på alla folk.
Detta sakförhållande finner sin bekräftelse i den
omkastning i tänkesättet, som i våra dagar gör sig gällande
i England mot frihandeln. Denna så mycket prisade
teori har öfverskridit det mål, som Adam Smith för
sig uppställt, i den mening, att den gifvit åt den
engelska industrien en konstlad stegring, som visar
sig deruti, att man börjar sakna afsättning för de
tillverkningar, hvilkas pris nedgå, under det att, å
andra sidan, lifsmedlen dagligen blifva dyrare, just
i följd deraf, att man i England allmänt egnar sig
åt industrien och endast ett fåtal af landets arbetare
finnas villige att såsom torpare odla en jord, hvartill
de ieke kunna blifva egare.

Icke desto mindre hafva orden »frihet» och
»godtköp» utöfvat en magisk verkan på den stora
massans inbillningskraft, och förvillat äfven de högt
bildades sunda omdöme ända derhän, att alla
besinningslöst ställt sig under frihandelns fana, utan att
märka, att marken svigtar under deras fötter.
»Theoretically, säger den engelske skriftställaren Sir
Sullivan, »it may be very chivalrous; practically it is
very stupid».

Det gifves emellertid intet samband mellan den
politiska och handelsfriheten. Den vilde republikanen
Cromwell upphöjde i England navigationsakten,
prohibitivsystemets höjdpunkt till lag. Colbert grundade
fransyska industrien utan politisk frihet och Förenta
Staterna kunde, med all sin frihet, endast medelst
skydd utveckla sin industri, detta skydd, som, infördt
blott för finansiella ändamål, dock blef den
oförutsedda källan till nya rikedomar. Att köpmännen
tillbedja handelsfriheten låter lätt förklara sig: Ju
mera varor de omsätta, desto mera penningar
förtjena de; men det är en vinst, som ej gör folket
rikt. Det är arbetet, handaslöjdens och konstflitens
arbete, som, jemte jordbruket, skapar ett idogt folks
rikedom och lycka.

——

</chapter>
<chapter name="Tullskyddets uppkomst i England.">

<b>Tullskyddets uppkomst i England.</b>

Den karta, som konung Johan »utan land»
underskref, var en författning, uteslutande till
aristokratiens fördel, och det var denna privilegierade klass,
som i eget intresse, icke i nationens, gjorde tvenne
revolutioner. Engelsmännen hafva aldrig haft någon
Richelieu, och engelska folket har aldrig njutit af
annat än skenet af frihet. Feodalsystemet herrskar
der ännu med alla sina orättvisor. Fredrik List, som
i sin berömda bok: »Das nationale System der
politischen Ekonomie», antyder, att England redan i
14:de och 15:de århundradena kände de rikedomar,
som industrien tillskyndar ett land, misstager sig,
då han säger, att öfverallt, hvarest frihetens baner
utvecklas, skall industrien ofelbart spela en stor rol.

Det tullsystem, som skapades af drottning
Elisabeth och hennes föregångare, var en oafvislig
nödvändighet, och icke en handling, vist beräknad för
att gynna grundläggandet af en nationel industri.
Endast derföre, att man ville skona en mäktig
aristokratis företräden, tänkte man på att gifva folket
sysselsättning, emedan det icke ville odla en jord,
af hvilken det ingenting egde. Dertill kom, att
införseltullarne äfven blefvo en inkomstkälla för
staten. Detta var det dubbla mål, som de engelske
herrskarne fullföljde. De kände då ännu icke de
oerhörda rikedomar, hvilka en nationalindustri i ett
land kan samla.

År 1875 hade England endast 3,000,000 spindlar
för att spinna ull; denna industrigren hade alltså
icke till öfverdrift utvecklat sig sedan Elisabeths
regering, under det att samma år, 1875, funnos 37,500,000
spindlar för bomullsspinningen. Hade väl
Englands ryktbara Semiramis kunnat förutse denna
oerhörda utveckling? Ingalunda. Hon gynnade
aristokratien och skyddade, för att förskaffa det arflösa
folket arbete, denna tillverkning, utan aning derom,
att bomullsindustriens öfverdrift en gång skulle
förorsaka Englands olycka.

I Förenta Staterna förbrukas inom landet 93
% af den förarbetade bomullen och blott 7
exporteras. I England deremot förbrukar man endast
15 % och 85 % äro afsedda för export. Ett
oerhördt missförhållande, som kan blifva ödesdigert för
den engelske arbetarens sociala ställning! Det är
förvånande att se, huru öfversvämningen af en enda af
Englands industrigrenar uppfyller andra folk med
fruktan. Är det icke orättvist, att de andra
engelska industrigrenarne, som icke stört jemnvigten,
uppoffras för Manchester, som ensamt hängifvit sig åt
frihandeln, emedan dess produktion uppnått
oförnuftets, gräns? Är det icke sorgligt att se, huru denna
omättliga produktion i hvarje ögonblick kan nödga
den engelske fabrikanten till short-time, (förkortad
arbetstid), och derigenom pålägga arbetarne oerhörda
försakelser, och dock äro desse arbetare endast
lidande redskap för den öfverdrifna verksamhet, åt
hvilken Manchester öfverlemnar sig! Om England
skulle falla, eller en revolution der utbryta, så är helt
visst Manchester skulden dertill.
Af det föregående sluta vi, att engelsmännen
lika litet hafva uppfunnit skyddssystemet, som
frihandeln.
Det förstnämnda har af alla regeringar blifvit
tillämpadt för att skaffa staten inkomster och först
mycket sednare, då nationalrikedomen hade tillvuxit
genom industriens utveckling, har man erkänt
tullskyddets välgerningar genom dess tillämpning för
indirekta skatter. Men frihandeln idkades af alla
urfolk eller uteslutande handelsfolk, och det är först
en senare tiders iakttagelser, att frihandeln med stor
fördel kan idkas jemväl af sådana nationer, som nått
spetsen af industriel maktfullkomlighet. Detta är
fallet i England. Men hvad ära kan det väl
tillskynda dess folk, att i täflingsstriden utmana en mot
tio, och uppträda på valplatsen med redan pröfvade
vapen?

——

</chapter>
<chapter name="Skyddstullens fall i England.">

<b>Skyddstullens fall i England.</b>

Om man gör sig reda för de statsekonomiska
orsakerna till det engelska skyddstullsystemets fall, så
förvärfvar man sig ett klart begrepp om
handelsfrihetens betydelse. Hvarken det ena eller andra af
dessa 2:ne system är, som vi ofvan sagt, betingadt
af någon exact, rättvis, på oföränderliga grundsatser
beroende vetenskap; de äro endast frukterna af en
lika orättvis som förderflig samhällsinrättning. Adam
Smiths' bok hade länge sett dagen, innan tvingande
omständigheter nödgade England att kasta sig i
armarne på frihandeln.

Ifrån det ena ytterliga och olidliga tillståndet
kastades man mot sin vilja in i ett annat, icke
mindre ytterligt och förhatligt. Vi skola i det följande
närmare uppvisa sanningen af detta påstående.

Skydds-, ja t. o. m. Prohibitiv-systemet infördes
i England, såsom förut är nämndt, under 15:de och
16:de århundradet, icke för att grundlägga en
fabriksindustri, utan alldeles uteslutande till fördel för
aristokratien. I dessa aflägsna tider kände man icke
ens ordet »industriel makt».

Efter Englands eröfring af normanderna år 1066
delade konung Wilhelm, med hänsyn till de saxiska
jordegarnes rätt, landet i 60 lotter bland sina 
cavalierer, hvilka än i dag utgöra engelska aristokratiens
grundläggare. Denna uteslutande organisation har
efter åtta och ett halft århundrade ingalunda
undergått någon förändring, med undantag, att
jordegendomarnes antal, till följd af flere familjers
utslocknande, nedgått till halfva antalet.

Mr Bright, medlem af parlamentet, och en
tillförlitlig auktoritet, sade i November förlidet år till
valmännen i Rochdale, att hela England tillhörde
955 privilegierade personer. Det var dessa 955
adelsmäns förfäder, mäktige i konungens råd och
parlamentet, hvilka genomdrefvo prohibitivlagarne, för att
för folket göra jordens produkter, odlade af
förpaktare, så dyra som möjligt.

Detta prohibitivsystem, sednare förvandladt i
skyddssystem, har bibehållit sig under fyra
århundraden utan att engelska folket, okunnigt och kufvadt,
deremot upprest sig. Det fordrades flere års
hungersnöd för att tvinga den engelska aristokratien att
afskaffa en lag, som ockrade på den stora massans
af befolkningen lif. Under sådana förhållanden och
med sådan långsamhet utfördes den vigtiga reformen.
År 1842 såg sig England prisgifvet åt oerhörda
lidanden. En dålig skörd och en handelskris tryckte
landet. Sir Robert Peel, son till en fabrikant i
Manchester, kunde icke se arbetsklassens lidanden. »Det
är hos denna arbetsklass», sade han, »beständiga
lidanden och beständig oreda; det är en skam och på
samma gång en fara för vår civilisation; man måste
ovilkorligen göra arbetarens ställning mindre hård
och osäker.» Och sedan fabrikantens son genom sina
talanger blifvit chef för Tory-partiet, tvang han
slutligen den mäktiga och stolta aristokratien till ganska
betydande reformer. Men innan han kom derhän,
hade Sir Robert Peel att utstå många svåra stunder.
Lyckligtvis hade budgeten sedan några år visat ett
stort deficit och detta deficit var det, som, räknadt
från 1842, räddade folkets intressen. Det stora parti,
som stod under hans ledning — jordegare,
kapitalister, handlande, fabrikanter, aristokrater och rikt folk
af alla slag, — antog till en början bördan af den
»income-tax» (inkomstskatt), som Peel pålade det, och
ordningen i statsfinanserna vardt återstäld. Den
andra åtgärden, som han föreslog, var mindre
genomgripande: den bestod i en revision af
införseltullarne för främmande produkter. »De grundsatser, i
enlighet med hvilka vi i allmänhet hafva förfarit»,
sade Peel, »äro dessa: vi hafva bara till en början velat
undertrycka all absolut prohibitism. Sedermera hafva
vi betydligt nedsatt tullarne å de i våra fabriker
använda råmaterialier; i nästan intet fall skall tullen å
dessa öfverstiga 5 %. Jag föreslår, att tullarne å de
föremål, som äro delvis bearbetade, aldrig skola
öfverstiga 12 %. Slutligen skola tullarne å de
manufakturalster, som äro fullständigt bearbetade, aldrig
höjas öfver 20 %.»

Således, ehuru Englands manufakturindustri
redan förkrossade andra länders med sin
öfverproduktion, ansåg Sir Robert Peel ändock vara nödvändigt
att skydda den med 20 % mot en helt och hållet
inbillad utländsk täflan.

Detta lagförslag, som syftade på handelsfrihet,
hade icke annat ändamål än att fintligt undvika ett
annat vida vigtigare förslag, nämligen den fria
införseln af spanmål för det allmänna lefnadsbehofvet.
Sir Robert vågade icke med ett slag bryta med den
aristokratiska klassen, hvilken hedrat honom med
sitt förtroende; och, för att ursäkta sig, sade han:
»Jag vill för närvarande icke inleda en diskussion
öfver spanmålslagen; men jag vidhåller, och jag har
mer än en gång gifvit skäl derför, att den innebär
ett undantag från den allmänna regeln. Jag vet, att
herrarne af oppositionen skola beklaga sig öfver de
gränser, hvilka jag, på detta område, uppdragit för
frihetsgrundsatsens tillämpning.»

Vid de förändringar i denna vigtiga lag, som
dock slutligen genomfördes, tillämpade man systemet
af rörlig skala för införseltullarne å spanmål.
Skyddets maximum, hvilket var 27 shillings per qvarter,
då det inländska kornet stod under 60 shillings,
reducerades till 20 sh. och endast då, när spanmålen
kostade under 51 sh. Dessa modifikationer
tillfredsställde intet af de mot hvarandra stående partierna.
Lord John Russel föreslog i stället en fast tull af 8
sh.; de radikale, med Villers och Cobden i spetsen,
önskade fullständigt afskafFande af alla tullar. Sir
Robert Peel genomdref, efter långa debatter,
förkastandet af alla dessa förslag, i det han sade: »Jag
erkänner verkligheten af det kommersiella betrycket,
jag beklagar de lidanden, som det förorsakar, jag
hyser medkänsla för de klasser af medborgare, som
äro dömde till så hårda försakelser, men jag kan icke
gifva spanmålslagarnes inflytelse skulden till det
onda. Det kan visserligen icke bestridas, att de, som
åstunda ett fullkomligt afskaffande, kunna åberopa
skäl, som gifva dem stor fördel; de kunna högt höja
rösten mot en taxa på bröd, på folkets föda; de
kunna säga, att denna taxa har tillkommit för att
särskildt gynna en klass ... likväl förblifver jag af

den mening, att det är af allra största vigt för hela
landets intressen, att vi, hvad lifsmedel beträffar,
så mycket som sig göra låter, blifva oberoende af
främmande hjelp».

Så åberopade Sir Robert 1842, för att skydda de
aristokratiska intressena, hvilka han icke ens vågade
nämna, grundsatsen af oberoende genom tullskyddet,
en grundsats, diametralt motsatt frihandelns. Att
nedsätta införseltullarne på främmande fabrikater,
med afseende å hvilka engelsmännen redan då voro
oöfvervinnerliga, deraf gjorde han sig icke samvete;
men att nedsätta tullen å lifsmedel för att förhjelpa
folket att billigare kunna lefva — det var en
ömtålig punkt, som han icke kunde förmå sig att vidröra,
emedan han ville skydda de aristokratiska intressena,
och detta till och med i namn af landets oberoende.
Billiga fabrikater, dyr föda, så förstodo Tories
handelsfriheten 1842, och detta var äfven orsaken till
den afsky för skyddstullen, som grep engelska
folket. Så nedtryckt och förslöadt det än var, visste
det dock, att det icke var kläder, som det behöfde
för billigare pris, utan lifsmedel. Ej under då, att
folket med sådan ifver längtade efter handelsfrihet,
som senare skulle störta det i en annan olycka,
nämligen i öfvermåttet af fabriksproduktion. Och detta
sakernas tillstånd är ohjelpligt, så länge rättigheten
att besitta jordegendom i England icke blifvit
ordnad på ett billigare och i enlighet med vårt
århundrades anda mera öfverensstämmande sätt. Den af
Robert Peel föreslagna lagen blef antagen; men
aftonen före parlamentets hemförlofvande företog sig
Lord Palmerston att framhålla denna lags orättvisa
och faror. »Den dag», sade han, »då vi afslutade
våra förhandlingar, var utan tvifvel en dag, som
tillförsäkrade Tory-partiet för åratal upprätthållandet af
monopolsystemet och de restrictiva tullarne, vid
hvilket detta parti så ifrigt fasthåller, och som det såväl
i det allmänna, som i sitt eget intresse ansåg godt;
men huru fåfänglig är ej all mensklig vishet! Tories'
triumfsånger skola snart förbyta sig i jemmerrop !»

I sanning genljöd också i klubbarne, på gatorna
vredens utrop från det fattiga folket, som sade sig
vara offer för det grymmaste bedrägeri. Det var vid
denna tid, som Richard Cobden begynte sin rol
såsom agitator, icke så mycket för handelsfriheten i
allmänhet, som fast mer för den fria införseln af
lifsmedel. Hvad han senare verkade för afslutandet
af handelsfördrag, var ingenting annat, än en
handelsspekulation till nytta för Manchester och
oberoende af alla de af Adam Smith uppställda regler.
Tvenne anmärkningsvärda tilldragelser påskyndade
sakernas utveckling och tvungo Sir Robert Peel att
kasta de aristokratiska intressena öfver bord.

I grefskapet Lancaster, nära Manchester, hade
en fabriksstad af andra rangen, Bolton, genom
handelskriserna råkat i den förskräckligaste nöd. Af 50
fabriksetablissementer voro 30 tillslutna, mer än
5,000 arbetare visste icke hvar de skulle få sitt
uppehälle. Oordningarne och brotten tillväxte med
eländet dag från dag med fruktansvärd hastighet i denna
ödelagda stad. Nästan en fjerdedel af husen hade
ej mer några innevånare; fängelserna uppslukade
dem. Barnen dogo af hunger i mödrarnes armar;
fäderna öfvergåfvo sina hustrur och barn. Doktor
Bowring, representant för Bolton i Underhuset,
befann sig vid den tiden i Mancheater, hvarest en 
komité af de förnämsta fabrikanterna hade
sammanträdt för att öfverlägga om orsakerna till detta
allmänna elände och om medlen till dess afhjelpande.
Manchesters handelskammare antog en petition,
hvilken af parlamentet anhöll om spanmålslagens
fullständiga upphäfvande. Fabrikanter, köpmän och
arbetare bildade en permanent förening, hvilken
hängaf sig åt fullföljandet af sitt mål; och för att
bestrida kostnaderna för dess vidare utbredning,
öppnade de en subscription, som uppgick till ett belopp
af 50,000 p. st. Man bildade komitéer i alla
fabriksdistrikt, och sålunda började mot spannmålslagen
kriget på lif och död. Det behöfdes blott en man,
som var vuxen att tjena ett intresse, en idé. En
sådan infann sig också. Richard Cobden, fabrikant
af tryckta linnevaror, som för få år sedan slagit sig
ner i Manchester, representant för Stockport i
Underhuset, en genomgående, verksam ande, djerf och
begåfvad med en liflig, klar och naturlig vältalighet,
egnade sig åt saken med äkta ungdomlig värme, i
parlamentet mäktigt understöddes af M. J. Fox,
hvilken en dag vid ett i Covent-Garden hållet möte
vände sig till Robert Peel och sade: »Ni, Hennes
Maj:ts minister, chef för lagstiftningen, bevarare af
statsinstitutionerna, betrakta denna massa af elände,
se, hvilka olyckor, edra lagar och er makt, om de
också icke hafva skapat dem, dock icke kunnat
hvarken förekomma, bota eller mildra! Tag bort ur
armodets bägare ända till sista grandet af monopolets
gift!» På landet höllos meetings af
jordbruksarbetarne, hvarest dessa protektionismens gynnade
framhöllo sitt eget elände, nästan lika stort, som 
fabriksarbetarnes. »Man skyddar mig», sade en bonde,
»men jag dör af hunger».

När en idé har förvandlats i en lidelse eller en
dygd, så resonnerar man icke längre, man vill endast
handla; man går framåt, ja, man störtar sig fram,
och den stora mängden följer med. Det var denna
lidelse, som jemväl ryckte med sig medelklassen,
bankirer, köpmän, handtverkare och ett fruktansvärdt
förbund bildades, som fordrade fullständigt
afskaffande af tullarne på lifsmedel. Och ändå gjorde
Robert Peel, i sitt parti's anda, fortfarande motstånd.
Den 2 Febr. 1843 vid sessionens öppnande skyndade
han sig att högt förklara den afvaktande politik, han
föresatt sig vilja följa i den fråga, som upprörde landet.
»Jag kan icke glömma», sade han, »att uti detta land
<i>skyddet har varit regeln, och att under denna regel
talrika och betydande intressen hafva skapats».</i>

Den allmänna nöden hade icke upphört då
parlamentet 1845 sammanträdde. Två dagar efter
öppnandet uttalade H. Cobden sin förvåning deröfver, att
drottningen i sitt tal icke nämnt något om de
lidanden, som tryckte landtbefolkningen. Vändande sig
till de konservative, ställde han till dem följande ord:
»Skolen I åtnöja eder med att biträda den ädle
Baronen (Peel) i hans opposition mot en undersökning
af de lidanden, som drabba just det folk, hvilket sändt
eder hit? Jag kan icke tro, att Englands adelsmän
äro trummor, på hvilka en förste minister endast
behöfver slå, för att från dem framlocka ihåliga och
tomma ljud. I lefven i arbetets och handelns tid;
hela verldens rikedom samlar sig i edert sköte. I
kunnen icke på samma gång ega de kommersiella
fördelarne och de feodala privilegierna. Engelska
folket betraktar landets högre och lägre adel såsom
sina herrar. Jag, som icke är en af eder, tvekar icke
att säga, att det i detta land finnes ett slags djup
och ärftlig orättvisa, som ensamt gynnar eder; men
likasom I icke hafven förvärfvat de fördelar, som
denna orättvisa tillskyndat Eder, skolen I icke heller
kunna bevara den, om I sätten eder emot tidsandan.
Jag gör eder uppmärksamma derpå, att I idag
befinnen Eder i en ganska kritisk ställning. Man hyser
allmänt den misstanken, att I i denna sak missbrukat
och gäckat edra komitenters goda tänkesätt och
ärliga förtroende».

Det, som mest skadade de konservative, var deras
fasthållande af tullarne på smör, fläsk, ost och deras
motståndare begagnade sig deraf med förolämpande,
men verksam ironi. Vid en af föreningens
sammankomster i Covent Garden anföll I. W. Fox
aristokratien häftigt. Han tillade bland annat följande för
ställningen betecknande ord: »för närvarande, då de
adliga blifva köpmän och hertigarne drifva handel
med alla sorters lifsmedel, hafva vi full rätt att
utropa och säga, att detta icke är lojalt handladt mot
andra landets köpmän. Jag kan icke föreställa mig
Hertigen af Richmond annorlunda än med
hertigkrona på hufvudet, ett prof på spanmål i fickan, en
lax i ena handen och en butelj whisky i den andra».

1845 års parlament närmade sig sitt slut och
Sir Robert Peel motsatte sig fortfarande den radikala
reformen af spanmålslagen. Oförutsedda
omtändigheter tvingade honom slutligen att mot sin vilja och
trots aristokratiens motstånd, foga sig efter tidens
kraf. En dyster fruktan tyngde allas sinnen: årstiden
var dålig, skörden oviss. Mot midten af hösten var
det allmänna eländet redan stort, oron allmän och
lidelsefull. En penningkris syntes lika oundviklig
som en hungersnöd. Huru kunde väl under ett så
hårdt tryck någon medelvägspolitik ega bestånd?

Den 25 November 1845 sammankallade Sir Robert
Peel, besegrad af folkets lidanden, sina kolleger och
föreslog dem ett temporärt upphäfvande för 3 år af
spanmålstullarne, samt ett omedelbart inkallande af
parlamentet. Enär han förblef i minoriteten, ansåg
han sig böra afgå. Men då Lord John Russel icke
kunde bilda ett kabinett, som hade majoriteten för
sig i Underhuset, återkallades Peel. Slutligen tog
han mod till sig och fordrade af de konservative stora
uppoffringar, utan att dock gå till det yttersta. Han
ville denna gång blott hafva en suspension af
spanmålstullarne, och genom en gradvis och inom
bestämd tid genomförd reduction slutligen få dem
definitivt afskaffade. »Aristokratiens privat-intressen
skulle», menade han, »icke ensamt blifva berörda af
dessa åtgärder: icke blott för jordbrukets, utan för
flertalet af industriens alster, skulle skyddssystemet
öfvergifvas; och fabrikanterna i Manchester eller i
Leeds måste, likasom adelsmännen, upptaga den
utländska konkurrensen.» »Ett kustområde, som ingen
annan nation egde större», tillade han, »försäkrar oss
om makten och herraväldet till sjös. Jern och kol,
dessa industriens lifsnerver, förskaffa våra fabriker
stora fördelar framför våra medtäflare. Behöfver ett
sådant land frukta konkurrens? Skulle det icke för
Eder, aristokrater, vara en tillfredsställelse att tänka,
att I genom Eder egen vilja hafven frigjort eder från
det tunga ansvaret att reglera summan och priset på
lifsmedlen?»
Jordegarnes egennytta kunde icke längre motstå
omständigheternas makt; Robert Peels bill blef efter
19 dagars hårdnackad kamp antagen i Underhuset,
och den 18 Maj 1846 i Öfverhuset, hvarest mannen
af jern, Hertigen af Wellington, såg sig nödsakad att
godkänna den, tröstande sig likväl med hoppet, att
då billen icke gälde längre än till 1849, parlamentet
då måtte komma att till frågan intaga en annan
ställning.

Händelserna gäckade emellertid dessa
förhoppningar. År 1847 inträffade, synnerligast i Irland, en
ny hungersnöd och Sir Robert Peel, påtryckt af den
allmänna opinionen, utverkade år 1848 de afskyvärda
spanmålstullarnes afskaffande för alltid, dessa de
grymmaste af alla pålagor, som en aristokrati utan hjerta
och medlidande, krampaktigt fasthållande vid sina
medeltids-privilegier, ännu midt i det 19:de
århundradet, i förskott uttog af folkets lifsmedel, ett folk,
som än i dag låter förtrycka sig af feodalismen.

Aristokratien medgaf visserligen afskaffandet af
införseltullarne å spanmål, men enär hon allena
förblef egarinna till jorden, drefs folket samtidigt till
randen af en annan afgrund, öfverproduktionens,
hvilken handelsfriheten framkallade i
fabriksdistrikterna.

Hvilka äro i alla fall de läror, som kunna hemtas
af detta långa krig mot jordegarnes monopol? Vi
kunna deraf lära, att handelsfriheten för fabrikerna i
England icke infördes såsom följden af någon djup,
i Adam Smiths system grundad öfvertygelse, utan
endast derför, att man afskydde den orättfärdiga handel,
som de stora godsegarne drefvo med sina
landtprodukter. Af tvenne onda ting väljer man det mindre,

och derföre kastade man sig i armarne på frihandeln
så väl för fabrikernas, som för jordbrukets alster.
Detta blef för folket källan till fortsatta lidanden.

Man må emellertid icke tro, att handelsfrihet i
England blifvit antagen »en bloc» eller absolut. Hon
består blott till namnet, för att till nytta för engelska
industrien vilseleda andra folk. Det finnes i England
ännu fortfarande införseltullar, som stå i strid mot
frihandelns grundsatser, men som man likväl
bibehåller, antingen för att gynna vissa industrigrenar,
eller för att förskaffa staten inkomster.

Må man framför allt icke glömma, hvad Robert
Peel förklarade i engelska parlamentet den 2 Febr.
1842, <i>att skyddet har i England varit den allmänna
regeln, och att det var under denna regel, som talrika
och betydande intressen skapats.</i> Han har således
vidgått, att det var under denna egid, som den engelska
fabriksindustrien blifvit nog mäktig för att antaga
frihandeln.

——

</chapter>
<chapter name="Den engelska Frihandeln.">

<b>Den engelska Frihandeln.</b>

De engelska journalerna äro företrädesvis
uppfyllda af meddelanden om de ansträngningar, hvilka
vid underhandlingar om handelsfördrag göras å ett
främmande lands sida for att rädda en dess
nationalindustri, och å engelsmännens sida för att förstöra
den. Desse öfvervaka andra folks åtgärder med
Argusögon; de tillrättavisa dem, när de icke segla i
frihandelns strömfåra, och fästa då deras regerings
uppmärksamhet på alla de tillfälliga förhållanden,
som under underhandlingarnes förlopp förekomma.
Speciella korrespondenter skickas af de engelska
tidningarne till Paris, Rom, Berlin, för att iakttaga och
omvända sinnena, och för att meddela dagliga
rapporter. Med undantag af kriget i orienten, förlora
alla andra frågor i intresse; handelsfördragens
förnyelse sysselsätter engelsmännen än i dag
framförallt. Man frestas säga, att Englands existens är
beroende på dessa fördrag, som man mer eller mindre
listigt vill påtvinga andra nationer.

Man frågar sig ovilkorligen, hvarför
engelsmännen så mycket intressera sig för utbredningen af
frihandelns principer, då andra folk derför blifva
likgiltiga, eller inskränka sig till en defensiv ställning.
Har väl England allena af Försynen erhållit till
uppgift  att utbreda frihandelns välgerningar? I så fall
har vår Herre valt den mest egennyttiga nation på
jorden att utbreda denna lära.

Eller måhända förstå andra folk ingenting
deraf? Men hvarför åtnöjer sig icke England i sådant
fall, att ensamt njuta frihandelns välgerningar, och
hvarför vill det så enträget dela dem med andra?

Frikostighet och högsinthet synas i dessa
frågor ingalunda vara dess utmärkande karaktersdrag.
Schweiz t. ex., som länge före Engelsmännen har
idkat frihandel, gör icke sådant väsen af sig;
tvärtom, det finnes der ett parti, som isynnerhet för
ylleväfnader ganska förståndigt fordrar förhöjning af
införseltullarne, hvilka ända hittills blott haft det
finansiella ändamål, att betäcka förbundsregeringens
kostnader. Hvarifrån kommer då denna
engelsmännens ofantliga kärlek för frihandeln? Hvarför
uppröra de himmel och jord för att utbreda frihandelns
fördelar bland de andra folken?

Orsaken är helt enkelt den, att det för dem
gäller »to be, or not to be», och att andra nationers
intressen ingalunda för dem har någon betydelse.
Medeltidens institutioner, som engelsmännen hafva
bibehållit [till skam för det närvarande seklet], aflägsna
dem från åkerbruket och tvinga dem att i massa
egna sig åt handeln eller industrien; i följd deraf
är England icke annat än en köpmansbod, och en
fabrik, som t. ex. tillverkar 85 % mera
bomullsväfnader än den inhemska förbrukningen betingar. Nå
väl, det är för att skaffa afsättning åt de ofantliga
öfverskotten af en öfverdrifven tillverkning,
resultatet af en social inrättning, erinrande om
feodalismen, som engelsmännen uppbjuda allt för att
hos andra folk införa frihandelns välgerningar. Det
är hvarken mer eller mindre än en handelsfint,
hvaraf engelsmännen så väl veta att betjena sig.

Antingen eger frihandelsvetenskapen en absolut
giltighet, eller eger hon den icke. — Har hon
absolut giltighet, som hvarje på sanna grunder hvilande,
riktig vetenskap bör hafva, — hvarför tillämpar då
England henne icke på sig sjelf, utan inskränkning
och utan att bekymra sig om, hvad andra folk göra?
Det skulle ju. då ensamt deraf draga fördelarne. Det
kan icke begära bättre; och dock tillämpar det icke
frihandeln oinskränkt hos sig sjelft, hvilket vi i det
följande skola finna. Men om icke Frihandelns
vetenskap är absolut, så är hon icke en verklig
vetenskap utan lånar endast skenet deraf och leder sålunda
från osanna grunder till förderfliga följder. 

Tillvaron af vissa friheter hos ett folk fordrar
icke dessa samma friheter jemväl hos andra, för att
göra dem lycklige. Englands medeltidsinstitutioner
bevisa, att en nation kan lefva lycklig, äfven om den
blott får njuta af en skenbar frihet. Europas folk
ega, hvart för sig, väsentligt olika konstitutioner;
dessa olikheter måste äfven framträda i fråga om
deras handelsförfattningar. Institutionernas olika
beskaffenhet betingas af nationernas och menniskornas
alla olikheter i afseende på naturförhållanden och
individuela egenskaper.

——

</chapter>
<chapter name="Englands inkomster.">

<b>Englands inkomster.</b>

Vi vilja nu bevisa vårt ofvan uttalade
påstående, att Engelsmännen af egennytta gerna vilja
tillämpa en oinskränkt handelsfrihet hos andra
nationer, men icke hos sig sjelfva.

För detta ändamål framlägga vi här nedan sir
Stafford Northcotes öfversigt af Englands finanser för 1877.

Englands statsinkomster voro följande:

Tullar ...........................  £  19,922,000.
Accis på drycker................... »  27,736,000.
Stämpelafgifter.................... »  10,890,000.
Skatter å fastigheter ... ......... »   2,532,000.
Income-tax och grundränta  ........ »   5,280,000.
Posten............................. »   6,000,000.
Telegrafen   ...................... »   1,305,000.
Kronojord.......................... »     410,000.
Diverse............................ »   4,490,000.
<tab><tab><tab><tab><tab><tab><tab>———————————————
<tab><tab><tab><tab><tab><tab><tab>.£  78,565,000.

Af 78 millioner inkomster belöpa sig följaktligen
47 millioner på tullar och acciser på drycker, och de
skenheliga engelsmännen påstå dock, att de oinskränkt
tillämpa frihandeln!

Dessa 47 millioner direkta och indirekta skatter
äro helt och hållet stridande emot frihandelns
grundsatser. De förnämsta artiklar, som drabbas af
införseltull, äro följande: öl, cikoria, kacao, kaffe, the,
socker, fikon, drufvor, plommon, bränvin, rom, tobak

och viner. Denna tullagstiftning är till stor del
riktad mot engelska folket. Tullarne på öl utgöra ett
ganska betecknande skydd till förmån för bryggare,
hvilka i England äro ganska mäktiga, men äro till
skada för de fattiga klasserna, som blott förtära denna
dryck. Införseltullarne på the, kaffe och socker tynga
likaledes mera på de fattige, än på de rike.

Endast fördyrandet af tobak och viner äro
berättigade i ett land, hvarest omåttlighet och
dryckenskap äro en nationalplåga. Det illistiga England
pålägger icke manufakturalster någon införseltull,
emedan det, hvad den saken beträffar, vet sig vara
oöfvervinnerligt, och icke behöfva frukta någon
främmande konkurrens; men det beskattar de råprodukter,
som det icke frambringar. Genom dessa tullar
hämmar det sålunda handelsfriheten. Ar det då icke att
drifva gäck med hela verlden, när man under dylika
förhållanden predikar en lära, som man sjelf
föraktar? Och vinhandlarne i Frankrike, som tvenne
gånger beskattas i England, vid varans införsel och
vid dess förtäring, prisa dock frihandelns
välgerningar! Deras beröm är lätt att fatta. Till och med
om de skulle betala dubbelt så mycket som den
nuvarande tariffen bestämmer, skulle de dock med
England göra goda affärer, emedan de blott sälja
förfalskade eller konstgjorda viner, som ingenting kosta
dem.

Under sådana förhållanden är frihandeln, som
de så varmt framhålla, otvifvelaktigt för dem ganska
fördelaktig, men jag skall till sista andetaget bestrida,
att deras dåliga och bedrägliga intressen kunna
ställas i jemnbredd med den ärlige fabrikantens,
hvilken sysselsätter en mängd arbetare, och vida mer, än

vinfabrikanten, bidrager till utvecklingen af ett folks
rikedom och bildning.

Må vi taga jernet t. ex.: Man har gjort en
ganska intressant beräkning öfver det förökade värde,
som ett råämne genom arbete kan uppnå. — Af ett
skålpund jern, knappt värdt 25 centimer, gör man
stål och af detta stål de små fjedrar, hvilka sätta
oron i ett ur i rörelse. Hvarje af dessa fjedrar
väger knappast 1/10 gran och säljes ända till 18 francs.
Följaktligen kan man af ett skålpund jern, med
afdrag af affallet, förfärdiga 80,000 sådana fjedrar och
uppbringa råämnet, som kostat 25 centimer, till ett
värde af omkring 1 1/2 millioner francs!

——

</chapter>
<chapter name="Åkerbruket i England.">

<b>Åkerbruket i England.</b>

Fiendtligheternas öppnande mellan Ryssland och
Turkiet framkallade i England en hastig stegring af
priserna å lifsförnödenheter. Det engelska kornet
gällde i början af 1876 blott 52 a 53 shillings pr
quarter, och den 3:dje maj hade det stigit till 70 à 73
shillings. År 1875 införde England 59 millioner
centner spanmål, hvaraf 10 millioner från Ryssland, och
1876 infördes 44 millioner, hvaraf 81/2 millioner
kommo från Ryssland. Frihandelns skola påstår likväl,
att den förskaffar allt åt den fattiga klassen billigare,
än skyddet; och en skilnad af några millioner
quarter uti den ryska exporten från Svarta hafvet
förorsakar en stegring på lifsmedlen af 20 shillings just i
det ögonblick, då de fattige klasserna lida af
affärernas stockning. Den lucka, som Ryssland lemnar,
fylles tvifvelsutan, men till skada för alla länders fattiga,
som måste betala brödet dyrare. Och dock är
frihandlarnes hufvudargument, det som mest förleder
den fattiga klassen, billighet. Är icke detta högst
oförklarligt? Må de fattige dö af hunger, bara de
få trasorna för intet, dertill inskränker sig
frihandlarnes ekonomiska visdom. Om massan af folket vore
mera eftertänksam, och icke lät insnärja sig i ett
högtrafvande och osannfärdigt frasmakeri, så skulle
man snart afsky dem, som i menniskokärlekens namn
taga mycket mera med ena handen än de bjuda med
den andra.

Hvarifrån kommer då detta oerhörda deficit i
provianteringen af de oumbärligaste
nödvändighetsartiklar i ett land, som icke talar om annat, än godt
pris? Måtte, hvad som nu följer, komma till de
fattiges kännedom, och otvifvelaktigt skola de komma
att förkasta det, som de nu tillbedja.
Stor-Britanniens jordmån och klimat, med undantag af några
nordliga landsdelar, äro likaså gynnsamma för åkerbruket
som Belgiens och nordvestra Frankrikes. Den varma
hafsströmmen, som kommer från Mexikanska viken,
utbreder en så mild luft, att ängarne så att säga
betäckas med en evig grönska. Men i Belgien utgör
den odlade jorden 85 % och endast 15 %, bestående
af torfmossar, är ofruktbar. I England deremot
odlas icke mer än 40 % af jordarealen och 60 %
lemnas till betesmarker, alldeles som hos nomadfolken.
Och England kallar man ett civiliseradt land! Om
kontinentens proletärer visste, hvarför Engelsmännen
försumma åkerbruket, skulle de med förakt vända
sig från sina medbröder på detta öland, hvilka kunna
fördraga sådana missförhållanden midt i det 19:e
århundradet.

I Preussen funnos år 1867 med en befolkning af
23,970,941 innevånare, 5,639,349 individer, hvilka
egnade sig åt landt- och skogshushållning, 1,716,181,
sysselsättande sig med bergsbruk och industri och
412,307, med handel.
I Frankrike, med en befolkning år 1866 af
38,047,523 innevånare, sysselsatte sig 3,266,705
individer med landtbruk, 1,450,165 med industri och
392,191 med handel.

I England och Wales funnos 1861 bland 20,066,224
innevånare 2,010,454, hvilka sysselsatte sig med
åkerbruk, 4,823,699 med industri och 623,710 med
handel.

I sjelfva Belgien med en befolkning af 5,113,680
innevånare, funnos år 1866 25 % deraf, som egnade sig
åt åkerbruket, och 20 %  åt industrien.

Man ser, att i Preussen och Frankrike antalet
åkerbrukare öfverstiger 2 à 4 gånger
industriidkarnes, under det att i England och Wales
industriidkarnes antal dubbelt öfverstiger landtbrukarnes.
Menniskans första pligt är att sörja för lifvéts
nödvändigaste behof; men engelsmännen göra raka
motsatsen. Hvarför? Se här orsaken.

I Stora Britannien och Irland är jordbesittningen
adelns egendom och öfvergår genom arf på ett enda
af barnen, i enlighet med förläningsinstitutionerna,
som medgifva majoratprincipen eller den först
föddes rättigheter. I England och Wales fanns det
1861 endast 30,766 jordegare, 15,131 af det manliga
och 15,635 af det qvinliga könet, på en sammanlagd
befolkning af 20,066,224 innevånare, och år 1871 blott
22,964 jordegare på 22,712,266 innevånare. Enligt
Mr Bright finnes för närvarande endast 1,000
jordegare. Vi anmärka, att dessa siffror blott angifva
antalet af de egare, som endast besitta jordegendom,
deri icke inbegripne de industriidkare, som utom
sina verkstäder ega annan jordegendom, såsom hus,
trädgårdar m. m.

I Irland är det ännu värre. Tillfölje af
konfiskationer, verkställde under Elisabeth's och Jakob I:s
regering, hafva 9/10 af åkerjorden öfvergått i
Engelsmännens händer. Dessa jordegare låta en stor del
af deras fruktbara jord ligga till betesmark,
antingen derför, att deras gods äro för stora, för att
behörigen kunna brukas, eller, att de frukta, att genom
förpaktning af dessa jordvidder deras egen fördel
skall lida tillfölje af ökad produktion och prisernas
fall. Andra låta lägga igen tusentals tunnland jord
af utmärktaste beskaffenhet för att deraf skaffa sig
jagtmark och derigenom tillfredsställa sin passion
för detta slags nöje. Det är derför icke underligt,
att allmogen emigrerar i massa för att förskaffa sig
en mindre hård tillvaro, än den, som kommer en
stackars arrendator, utsugen af sin patron, till del.

Omöjligheten att förvärfva besittningsrätt till
jord hindrar bonden att skaffa sig en oberoende
ställning, hvilket äfven är orsaken till, att
landtbefolkningen i massa kastar sig på industriella företag,
hvarigenom de förtjena mera, utan att tyranniseras
af sina patroner. Deraf härleder sig den engelska
industriens öfversvämning. Den fattiga arbetaren
faller från Scylla i Charybdis. Han kläder sig med
billigt bomullstyg, men han äter dyrt bröd. Är det
detta, som frihandeln afser? Ja, käre läsare, så är
det; ty hvarken de, som ega något, eller de, som
ega ingenting, vilja hela sitt lif igenom förblifva
simpla förpaktare eller torpare. Och dock, enligt en
af Englands störste agronomer, Mr Mechi, skulle
Stora Britannien kunna producera mera spanmål, än
landet har behof af. »Mr Mechi», säger Tidningen
»Guardian» i Manchester af den 10 April 1877,
»gifver oss. en dyster bild af engelske arrendatorns
nuvarande belägenhet. De två senare åren ha för
honom varit olycksbringande. Skördarne hafva varit
dåliga, försäljningsprisen låga och boskapen har lidit
af en epidemi. Häraf har följden varit, att
förpaktarne, i brist af torpare, bragts till tiggarstafven (all
going a begging for want of tenants) och att
jordegarne nödgats nedsätta arrendebeloppet. Man får
icke förbise, att samma tillstånd äfven är rådande i
Skottland.

I Lothian har ett stort antal arrendegods
öfvergått i andra händer, emedan förpaktarne icke kunde
arbeta med vinst. Arrendegodsens egare ha under
de sednare åren höjt arrendet och man kan derför
icke klandra dem, emedan de alltid, så snart ett
arrendegods blef ledigt, hade en mängd medtäflare
att välja på. Denna arrendeförhöjning har
naturligtvis bidragit till den allmänt dåliga ställningen på
båda sidor om Tweed. Mr Mechi påstår, att
åkerbrukets tryckta ställning delvis härrör från ett dåligt
sätt att odla jorden (bad farming), och att, om
åkerbruket i England befunne sig öfverallt på samma
fulländade ståndpunkt, som man iakttager i Tiptræ,
så skulle mera spanmål kunna produceras, än hela
befolkningen behöfver. (More than enough food for
our population could be produced); »men kapitalet
skyr åkerbruket».

Vid åsynen af ett sådant sakernas tillstånd, lika
grymt som absurdt, är det icke en pligt för hvarje
menniska med hjerta, att med alla krafter motsätta
sig öfversvämningarne af en sådan kolossal industri,
som Englands, icke för att gynna något annat lands
industri, utan till mensklighetens fromma. Detta
störande af jemnvigten, mellan åkerbruket och deras
industri, en orättfärdig följd af deras feodala
institutioner, skall förr eller sednare föra engelsmännen
och alla andra till en syndaflod, och om en sådan
hittills icke inträffat, så beror detta på, att engelska
folket genom träldom är så kufvadt, att det ännu
icke är medvetet om sin kraft och sin rätt.

Nyligen ha arbetarne sökt förbättra sin ställning
genom »strikes»; men deras elände och okunnighet
äro allt för stora, för att de skulle kunna ernå en
varaktig förbättring i sitt öde. Denna förbättring
beror för de åkerbruksidkande arbetarne på
afskaffandet af majoratet, sönderdelning af jordagodsen
(hemmansklyfning) och på obligatorisk undervisning. Det
är blott på detta sätt, som man skulle återställa
jemnvigten mellan den industriella och
åkerbruks-produktionen. Och den fattiga klassen skulle icke behöfva
för lifvets uppehälle utgifva allt hvad den förtjenar
i fabriken.

Englands statsekonomiska system måste ofelbart
leda derhän, att, likasom under det romerska rikets
sednaste århundraden, den stora massan af folket
utarmas till fördel för börds- och penningearistokratien.
En ringa minoritet, oerhörd rik, och en stor
majoritet, oerhörd fattig, det är Englands sociala tillstånd.
Denna förskräckliga olikhet kan icke räcka länge och
jag tror, att en social revolution skall ega rum i
samma ögonblick, som fabriksväsendet i England nått
den högsta graden af vansinne. På ingen civiliserad
stat kan man rättvisare tillämpa de ord, som grefve
Daru skrifvit i sin »Venedigs historia»: Då
adelsmännen i stället för att utgjuta sitt blod för
fäderneslandet, i stället för att genom segrar göra staten
ärad, icke hade annat att göra, än njuta af
utmärkelser och att dela pålagorna, kunde man med skäl
fråga, med hvad rätt det fanns 800 eller 900
innevånare i Venedig, som sade sig ega hela republiken».
Venedig har till följd af denna orättvisa gått
under. England skall gå under af samnta orsaker.

Nu förstår man tvifvelsutan, hvarför
Engelsmännen fasthålla vid frihandeln. Då åkerbruket
försummas och är mindre inbringande än industrien, så slår
sig en och hvar på fabriksverksamhet, och för att
afsätta denna oerhörda produktion, behöfver man
frihandel. Genom den vill den öfverdrifna engelska
industrien döda uppkomsten af andras industri, heldre,
än att sjelf dödas; genom den fördyrar man andra
folks lifsmedel, och bjuder dem i utbyte: — en trasa
af egen tillverkning.

——

</chapter>
<chapter name="Hvilken är Englands förnämsta industri?">

<b>Hvilken är Englands förnämsta industri?</b>

Det är bomullsindustrien, som öfverallt i hela
verlden sysselsätter de flesta armar, som förbrukar
det mesta af jern, kol och lifsmedel, och om hon
lider, så lida äfven alla öfriga grenar af den
menskliga verksamheten. Bomullsindustrien är den
allmännaste, den oundgängligaste, emedan det är hon,
som förser den stora massan af folken med den
billigaste beklädnaden. Alla andra industrigrenar måste
underordna sig henne, och det är hon, som bör leda
de styrande, då de sysselsätta sig med att ordna ett
lands ekonomiska angelägenheter. Detta eger rum
i England, der bomullsaristokratien i Lancashire
är lika mäktig som bördsaristokratien. »They cried
gold, coal and cotton», sade Mr Cowen sednast i
fullsatt parlament, »and seemed to regard trade,
production and consumption as the whole object and the
end of life.» Detta bör alldeles icke förvåna; ty vi
skola finna, att Englands hela rikedom har sin
tyngdpunkt i bomullsindustrien. Om vi kasta en blick på
följande öfversigt, tagen ur Board of Trade», skola
vi snart derom blifva öfvertygade. Den framställer
den engelska exporten för Januari 1877 och 1878.
Vi anföra deraf endast de förnämsta artiklarne, —
värdet i £ sterling.
<table>
<td> <td r>år 1877 <td r>år 1878
<td>Kol <td r>502,862 <td r>494,340
<td>Bomullsgarn <td r>1,095,588 <td r>924,119
<td>Bomullsväfnad <td r>4,398,833 <td r>  4,216,423
<td>Jern och stål <td r>1,285,510 <td r>1,264,438
<td>Jutegarn <td r>17,537 <td r>18,597
<td>Jutegarnsväfnad <td r>116,222 <td r>111,983
<td>Linnegarn <td r>101,780 <td r>117,057
<td>Linnegarnsväfnad <td r> 507,625  <td r>488,633
<td>Maskiner <td r>543,596 <td r>476,435
<td>Silke <td r>51,485 <td r>48,887
<td>Sidentyger <td r>170,822 <td r>140,511
<td>Ullgarn <td r>291,161 <td r>319,391
<td>Kläden <td r>529,300 <td r>549,516
<td>Täcken <td r>57,885 <td r>58,658
<td>Flaneller <td r>41,694  <td r>31,269
<td>Mattor <td r>68,970 <td r>53,362
<td>Ylleväfnader <td r>809,127 <td r>777,278
</table>

Vi se häraf, att värdet af bomullsfabrikationen
öfverstiger värdet af alla de andra industrigrenarne
tillsammantagna, och om man å ena sidan erkänner,
att England har blifvit rikt genom sin industri och
sin handel, bör man å andra icke förglömma, att det
derför har att tacka sin bomullsindustri. Af denna
jemförelse framgår ännu ett bevis, det nämligen, att
om den vansinniga bomullsindustrien nedtrycker till
och med i England alla andra industrigrenar, så måste
den desto mera undertrycka dylik industri i andra
länder, hvilka låta förleda sig af engelska frihandelns
falska förespeglingar.

Ytterligare enligt den statistiska uppgiften i
»Board of Trade», uppgick Englands hela export 1877
till 239 millioner £ st., och af denna summa utgjorde




bomullsgarn och bomullsväfnader £ 198,731,073 d. v. s,
exporten af de andra industrialstern uppgick endast
till 41 millioner £ st. År icke detta förhållande
oroväckande? Och huru är det möjligt strida mot en
sådan öfvermakt?

Den andra förherrskande industrien är
metallurgiens. Enligt William Fallow's & Comp. årscirkulär
utgjorde den engelska exporten af jern, stål och
jernbleck, angifven i Tons, under nedanstående år följande:

<table>
<td> <td r>år 1868 <td r>år 1872 <td r>år 1876
<td>Förenta Staterna <td r>502,368 <td r>888,015 <td r> 158,582
<td>Tyskland	 <td r>53,505  <td r>426,176  <td r>297,565
<td>Holland   <td r>92,799 <td r> 390,293  <td r>262,194
<td>Indien  <td r>185,224  <td r>69,380 <td r>157,646
<td>Ryssland  <td r>126,701  <td r>137,052  <td r>132,739
<td>Engelska Amerika  <td r>64,080  <td r>165,748  <td r>106,069
<td>Australien  <td r>54,489  <td r>94,913  <td r>121,748
<td>Frankrike  <td r>107,747  <td r>108,223  <td r>111,963
<td>Öfriga länder  <td r>854,930  <td r>  1,102,962  <td r>875,964
<td> <td r>————————— <td r>————————— <td r>—————————
<td> <td r>Tons 2,041,852  <td r>3,382,762  <td r>  2,224,470
</table>
Cirkuläret tillägger, att minskningen hufvudsakligen
härleder sig från en öfverdrifven produktion och —
man skulle knappt kunna tro det — från den
utländska konkurrensen (over-production and foreign
competition).

Sålunda beklaga sig frihandlarne öfver den
utländska konkurrensen. År 1867 uppgick
produktionen blott till 4,761,023 Tons och år 1877 steg den
till 6,350,000 Tons. Det förstnämnda året var
förrådet den 31 December blott 644,345 Tons och det
andra året 809,797 Tons. Hur kan man förundra
sig öfver den allmänna stockningen i affärerna, då


England, för att bibehålla sina medeltidsinstitutioner
nödgas frambringa mer, än hela verlden kan förbruka?

——

</chapter>

<chapter name="Slutdiskussion">

Så långt den belgiske författaren, af hvilkens
arbete vi endast anfört de första kapitlen, såsom
varande tillräckligt upplysande för den sak, han vill
framhålla.

Om också, såsom förut är nämndt, hans mörka
skildring af tillståndet i England och de farhågor,
han hyser för nationens framtid i afseende å dess
industri och åkerbruk, är öfverdrifven och
pessimistisk, så lärer väl dock ingen kunna bestrida det
sakförhållande, att frihandeln i England har tillkommit
uteslutande med fästadt afseende på detta lands egna
intressen och ej för att gagna andra länder. Vi
förstå äfven, hvarför England är så angeläget om, att
andra länder skola nedsätta eller borttaga tullar å
sådana produkter, som det i öfvervägande mängd
tillverkar, och för hvilkas afsättning utländska
marknader måste sökas. Den lärdom böra vi väl äfven kunna
hemta, att det har varit genom skyddstullarne, som
Englands storartade industri uppvuxit, och att utan
dem det ej är möjligt, att någon industrigren kan
komma till utveckling och stadga.

Men icke är det England ensamt, som bibringar
oss denna undervisning i en sund nationalekonomi.
Erfarenheten visar otvetydigt, att då man i Förenta
Staterna, tillfölje af det öfvervägande
köpmansintresset, öfvergått från protektionism till frihandel, detta
steg fört till dåliga finanser, arbetslöshet, nöd och
elände i så hög grad, att man trots nämnde mäktiga
intresse, åter måste införa skyddstullarne för att
frammana det egna arbetet och dermed reparera det onda,
som frihandeln åstadkommit. Den utveckling och
fullkomning, som jernindustrien i Förenta Staterna
uppnått, — för att ej nämna andra industrigrenar —
måste tillskrifvas tullarne, som skydda henne mot
utländske fiender, till dess hon kan bjuda dem spetsen,
och detta torde ej dröja länge; ty redan nu är den
amerikanska jernindustrien nära nog jemnstark med
den engelska.

Se vi icke, att Tyskland varit nödsakadt att efter
en dyrköpt erfarenhet åter införa ganska höga
skyddstullar för att upphjelpa sina näringar, skaffa förtjenst
å tusentals brödlösa arbetare och skapa en mera
allmän välmåga, än den rikedom, som samlas på några
krämarehänder. I Schweiz, der man någon tid
försökt sig med frihandel, har man kommit till insigt
om, att den är ruinerande för landets industri,
hvarför en återgång i protektionistisk riktning numera
äfven der eger rum.

Ryssland nöjer sig icke med de höga
införseltullar, det redan har, utan vill ytterligare höja dem.
Så talas det om, att allt arbetadt jern skall komma
att draga en tull af 25 à 30 % af värdet, liksom i
Amerika, för att ej nämna de öfriga europeiska
länderna, som alla, med undantag af Sverige och Norge,
samt naturligtvis England, hafva mer eller mindre
hög införseltull å jern, som från råmaterialet i mer
eller mindre grad blifvit förädladt.

Skola vi med sådana fakta för ögonen fortfarande
äflas att vara frihandlare och vidhålla ett system,
som, sedan länge af de anseddaste statsmän i andra
länder öfvergifvet och utdömdt, nu torde hafva
gifvit tillräcklig erfarenhet om sin skadlighet, för så
vidt det höfves hvarje nation att se på sitt eget
välförstådda bästa?

Frihandlarnes älsklingstema har alltid varit och
är väl fortfarande det, att framhålla fördelen för en
och hvar och synnerligast för kroppsarbetaren och
de mindre bemedlade, att kunna köpa sina
förnödenheter så billigt, som möjligt, oberoende deraf,
huruvida de äro inhemska eller utländska alster, och att
skyddstullar härför äro ett stort hinder, tillkomna
endast för att rikta ett fåtal fabrikanter på
allmänhetens bekostnad. Detta påstående låter visserligen
mycket vackert och filantropiskt, och det är väl
derföre som alla Mercurii söner med få undantag äro
frihandlare; men det har dock det felet att vara
ingenting mindre än sanning; ty vi svara: att man
vid utöfvandet af en sann filantropi framför allt bör
tillse, att desse fattige få något att köpa med,
nemligen arbetsförtjenst, ty eljest tjenar det till alldeles
ingenting att tala om prisbillighet. Det är ej heller
arbetarnes bästa, som, vid närmare pröfning, visar
sig vara frihandlares afsigt, utan importörens; ty om
man t. ex. antager, att den nuvarande tullen å linne
eller bomullsväfnader nedsattes 10 %; må ingen
inbilla sig, att arbetaren derigenom finge tyget till sin
skjorta 10 % billigare, utan helt visst skulle
köpmännen stoppa dessa 10 % i sin ficka.

Vidare svaras: att erfarenheten gifvit vid
handen, det skyddstullen framkallar så stor täflan
emellan inhemska fabrikanter, att priset å deras
tillverkningar nedtryckes till det minsta möjliga och att,
om priset bedömes efter varans beskaffenhet och
godhet, detsamma icke, eller i högst få fall
öfverstiger utlandets; så är åtminstone förhållandet i Sverige.
En annan vigtig sak är, att man af den inhemske
fabrikanten ej har att befara de många
förfalskningar, hvartill den utländske i så hög grad och i alla
riktningar gör sig saker, så att det hör till
undantagen att erhålla en ärlig vara. Detta derför, att
den förstnämnde är af konkurrenter underkastad
kontroll och af allmänheten känd, iföljd hvaraf han måste
vara angelägen om, att hans fabrikat är godt och
redbart, då hela hans rörelse och kredit derpå beror,
äfven om ej hans egen heder dertill skulle vara
driffjedern; då deremot den utländske fabrikanten,
hvars förfalskade varor utbjudas, af allmänheten är
okänd och icke underkastad någon kontroll eller
något ansvar. Här är det lättrogenheten, hvarpå man
ockrar, och det är frihandeln, som härtill uppmuntrar.

Talet om att med skyddstullar rikta några få
fabrikanter på allmänhetens bekostnad är derför, ett
fåviskt tal; ty den förtjenst, som fabriksidkaren får
af sina alster, kommer landet i dess helhet till godo,
dels derigenom, att de fylla det behof, som af dem
förefinnas, och inbespar kostnaden att köpa dem från
utlandet, dels derigenom, att han skaffar arbetaren
en lönande sysselsättning och dels, emedan det
öfverskott, fabriksidkaren kan erhålla af sin rörelse,
vanligtvis användes för dess utvidgning, för fabrikens
förbättring i ett eller annat afseende och således
fästes vid densamma. Dessutom äro ju de flesta af
våra större fabriker aktiebolag, i hvilka det står en
hvar fritt att blifva delegare och således äfven dela
den vinst, som fabriksrörelsen kan lemna.

Märkvärdigt är, att afunden alltid söker göra
sig gällande, då en eller annan industriidkare,
gifvande bröd åt hundratals arbetare, trots ogynsamma
förhållanden i flera afseenden, kämpat sig fram till
en oberoende ställning, och lyckats förvärfva någon
förmögenhet, under det att köpmannen eller
bankiren, han må nu tillhöra den germaniska eller
semitiska racen, får opåtaldt ega sina millioner,
förvärfvade på mer eller mindre hederligt sätt. Märkvärdigt
är äfven, att vi svenskar, som ha en afgjord
förkärlek för nästan allt som är utländskt, tillegnande
oss både likt och olikt, vare sig på det andliga eller
materiella området, under det att vi ringakta, hvad
vi sjelfva ega eller kunna åstadkomma, icke följa
utlandets exempel beträffande våra tullförhållanden, utan
i den saken visa en sjelfständighet eller rättare
envishet, som till och med en Don Quixote skulle
afundas oss.

Man har alltid — och det med skäl —
framhållit, att den 'grad af kultur, som ett land uppnått,
står i sammanhang med och bestämmes af den
ståndpunkt, som dess industri intager, och att en nation,
utan annan näring än jordbruket, blott tagit de första
stegen på odlingens bana. Menniskan lefver icke
allenast af bröd. Med den stigande odlingen kom
industrien eller andra näringar än jordbruket för att
tillfredsställa menniskans mångfaldiga behof, och det
blir derför hennes skyldighet att vårda dessa
näringar så att de trifvas och förkofras. Uraktlåter hon
detta, glömmer hon, att menniskoslägtet är indeladt
i större familjer, som vi kalla nationer, hvilka hvar
för sig kämpa för oberoende och välstånd, och då
är hon icke värd att ega något fosterland.

Ett ensidigt fasthållande vid frihandelssystemet
innebär många faror: det beröfvar våra arbetare
sysselsättning och förtjenst, nödgar dem att utvandra
till andra länder, ställer oss i beroende af
utländningen, inleder oss, som hvar man vet, i enorma
skulder, förleder oss till ett öfverflödigt lefnadssätt —
så länge vi ha några penningar — förlamar vår kraft
till sjelfverksamhet och utarmar oss till sist. Är det
dithän man vill föra oss? Det finns väl knappast
något land, som af naturen i så hög grad blifvit
gynnadt för industri som Sverige. I våra vattenfall
ha vi kraft för intet för drifvandet af våra verk;
den svenske arbetaren är i allmänhet begåfvad med
stora tekniska anlag, som lätt kunna utvecklas, ty
han är läraktig och ihärdig; våra långa vintrar mana
oss till arbete inomhus, och skog och berg lemna
oss råämnen i rikt mått till förädling. Deremot äro
vi, hvad jordbruket beträffar, på långt när icke af
naturen så lyckligt lottade som sydligare belägna
länders innevånare. Vi handla derför förståndigt, om
vi jemte jordbruket, som med rätta kallas vår
modernäring och är förtjent af att omhuldas, söka att få
andra näringar att uppblomstra. Härigenom uppstår
en ömsesidig fördel för jordbrukaren och
industriidkaren; den ena behöfver den andras alster, en
lifligare omsättning och förbrukning eger rum genom
denna vexelverkan och af arbetet blir kapital,
nationalförmögenhet, oberoende och allmän välmåga.

Men icke vinnes dessa fördelar dermed, att vi
år från år utgifva betydligt mera än vi förtjena, att
vi ständigt låna och för en god del af dessa lånade
medel införskrifva antingen öfverflödsartiklar som
förtäras eller utslitas, eller ock visserligen använda
dessa medel till nyttiga saker, men till sådana, som
vi sjelfva kunna tillverka. Exempel derpå rinnas
många. Vi vilja endast nämna våra
jernvägsbyggnader. Här har frihandelssystemet tillämpats i dess
fulla glans och utsträckning. »Vi åka på utländska
skenor, i utländska vagnar, dragna af utländska
ånghästar». Det är först på sednare tiden, man börjat
finna, att vi sjelfva kunna tillverka en
jernvägsmateriel, som är vida solidare och bättre, derföre ock
jemförelsevis billigare, än den utländske. Månne
England eller något annat land skulle under lika
förhållanden ha handlat så som vi ? Vi tro det icke.

Men detta tillvägagående hos oss är en följd af
det inbitna frihandelssystemet, dessa
manchesterskolans lärosatser, som predikas öfver hela verlden, men
näppeligen annorstädes ha funnit så tacksamma
anhängare, som i Sverige. Vi veta nu orsaken till
systemets uppkomst och hvarför det delvis af England
tillämpas. Skola vi längre låta dåra oss af
frihand-larnes blomstermålningar? Skola vi fritt öppna våra
portar för utländningens alster t. ex. för maskiner
och redskap »alla slag» — under det han stänger
dem för våra, eller låter oss betala dryga
grindpenningar? Skola vi vidare fortgå på skuldsättningens
bana och rikta utlandets industri, lemnande vår egen
åt sitt öde? Det är frågor, som svenska folket väntar
att få nöjaktigt utredde och besvarade af dem, som
vid instundande riksmöte komma att föra folkets
talan.

——

</chapter>





