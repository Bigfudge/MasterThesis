
C. J. L. ALMQVIST 
SÅSOM NYROMANTIKER. 
Akademisk afhandling 
som 
med vidtberömda filosofiska fakultetens i Upsala 
samtycke 
för filosofiska gradens erhållande 
kommer att offentligen försvaras 
af 
ARVID AHNFELT,filos. kand. af Göteborgs landskap, 
å större gustavianska lärosalen d. 28 maj 1869,p. v. t. f. m. 
 
UPSALA,TRYCKT HOS P. HANSELLI,1869.




En blick tillbaka på rörelserna i vår vittra verld,
alltifrån Thorilds larmsignaler, skänker just ej någon stor 
uppbyggelse, om man fäster sig vid alla ensidigheter, alla 
missgrepp å såväl det konservativa som det revolutionära 
partiets sida.  I literära fejder af större betydenhet 
sättes dock gerna alltid den ena ensidigheten mot den 
andra, men den historiska utvecklingens idé går segrande 
fram ur konflikten.  Striden mellan nya och gamla
skolan har ofta och på olika sätt blifvit bedömd.  Vi
behöfva ej upprepa andras omdömen; blott en anmärkning 
skulle vi härvidlag vilja göra.  Man har sagt att tiden 
var mogen för en genomgripande förändring, att denna 
förändring skulle försiggått äfven utan Atterboms med 
fleras åtgöranden.B. E. Malmström.  Grunddragen af Sv. Vitterhetens historia.  Del. 
V, sid. 306.   Det synes oss dock som om någon
ovilkorligen måste ha lagt hand vid verket, tiden må ha
varit hur mogen som helst.  Är denna vår förmodan riktig, 
måste man väl lemna nya skolan åtminstone den förtjensten 
att fullständigt ha brutit väg för hvad som komma 
skulle.  Mörker hade hvilat öfver Europa under
“Upplysningens“ stolta tidehvarf; nu klarnade horisonten, tyckte 
man; ett förtrollande budskap spred sig: nyromantiken 
var i antågande.  Dess naturliga upprinnelse ur samma 
ogunstiga politiska förhållanden, som föranledde Göthes 
och Schillers senare, ensidigt antikiserande riktningSe härom H. Hettner.  Die romantische Schule in ihrem innere
Zusammenhange mit Göthe and Schiller.  Braunschweig 1850. , kunde 
rimligtvis ej af samtida senteras; såsom en gåfva af 
goda gudar emottogs den oväntade företeelsen, för att 
omedelbarligen införas äfven i våra bygder.  Försöket
stannade till stor del vid fromma önskningar; en reaktion 
måste återigen inträda — Öhlenschläger hade redan visat 
vägen — men i en öfverlägsen personlighet togo de
abstrakt idealistiska teorierna konkret gestalt: Almqvist 
trädde fram. — Han, såsom ingen annan, var ett
sannskyldigt barn af tyska nyromantiken och visserligen ett 
enfant terrible.  Han ensam drog den nya verldsåskådningens 
konseqvenser fullt ut; det kategoriska imperativet 
bortresonnerades i filantropiska fraser och ironiska utfall, 
till ersättning predikades det beqväma går an-evangeliet; 
slutligen kom dess praktiska tillämpning, oväntad men ej 
omotiverad.  “Es ist eine alte Geschichte“ — om än icke 
hos oss sansade nordbor; omisskänlig är den andliga
frändskapen mellan Almqvist och en Zacharias Werner, en 
Heinrich von Kleist och andra den subjektiva idealismens 
offer. 

Teckningen af en Proteus kan svårligen bli annat 
än skizzerad.  Vi vända oss först till Törnrosens Bok, för 
att i spridda drag söka ådagalägga hvars andas barn
författaren är.  En egendomlig dragningskraft ligger fördold 
i de rika skatter, han här sorglöst utstrött liksom ur ett 
outtömligt ymnighetshorn.  “Den svartbevingade fina
darrande diktens flykt“ kan rycka sjelfva prosan med sig; 
fantasiens yra lek afbrytes af metafysiska funderingar, 
skalden räcker filosofen handen; plötsligt är nyromantikern 
framme med ett ironiskt frågetecken:  “kanske var 
hela verlden från början till slut blott ett slags rundt 
tal, som bara betydde mycket“.  I Richard Furumos
gåtlika personlighet har Almqvist inlagt sitt eget jag.  “Får 
jag ej tala så, att det är mitt frivilliga, oberoende infall 
för ögonblicket, utan allt afseende på om det intar eller 
stöter någon, hvilket senare oftast torde ske, då kan 
jag icke tala ett ord.  Jag är Richard på Råbäcken —  
såsom de kalla mig — och duger ej till någonting annat“.  
Och hvad han bjuder det är i sanning “frivilliga, 
oberoende infall för ögonblicket“.  Kan man tala om snillrika 
paradoxer, så bör t. ex. Företalet till Skapelsen 
hänföras under denna kategori.  Idéerna äro originela, den 
dialektiska förmågan är stor, men hvad meningen
egentligen är med alla dessa fantastiska hypoteser och
deduktioner är svårt att ta reda på.  Hela verlden är en
marionett-teater, sedd genom ironiens glasögon.  “Numera har 
jag icke något ändamål — — — jag finner det mer och 
mer, jag har icke något.  Jag glömde snart verldshistorien 
och afsigterna med den, fann angenämare att jaga 
och dricka mjölk, och gör så änn’.“  Detta är resultatet, 
man lemnas åt Guds försyn på ett villande haf och får 
reda sig bäst man kan.  “Men ibland oss är icke fråga 
om annat än en rolig afton" — upplyser herr Hugo
Hamilkar, sedan någon förstämning följt på Skönhetens
Tårar, der det bland annat heter: “denna tår (gjuten af den 
förföljda himmelska nymfen Astartes) denna tår är verlden, 
hvari du bor, min vän“.  Rentaf öfversvinneliga
haranger saknas ej; om borgfruns mystiska död genom 
doftet från “olyckans ros“ yttras:  Ingen af oss alla 
förstod skönheten eller krafterna i dess rike, dess
underjordiska rike.  Men vi blefvo mera kunniga, när vi 
erforo en hög, förträfflig, sträng och förståndig qvinnas 
öde. — — —  Med fullkomligt lugn och sans blef hon 
fattad af det skönas obeskrifbara makt, dukade under
derför och blef upplöst såsom ett förvånande offer.“ — 
Tankarnes klarhet tyckes här vara upplöst i en förvånande 
töcknighet, men just detta “in’s Blaue hinein“, denna 
dunkla naturfatalism var ju nyromantikernas älsklingstema, 
hvaröfver ändlösa variationer utfördes.  Lifvet var en dans 
i månskenet, en “trollring“, der sanning och lögn
behandlades à la Bosko.  Att konstnärssamvetet lät höra sin 
röst hos skaparen af Jagtslottet, förspörjes redan af
Juhani harmfulla ord under den poetiskt sköna scenen i
grufvans schakt.  “Jag teg, ty jag hade intet att berätta er.  
Jag kunde känna att ert kram var ett intet, men jag 
kunde ej skänka er någon skönare dröm ur mig sjelf.  
Derfore teg jag.  Jag kunde blott förakta och tiga“.  
Illusionerna sönderslitas obarmhertigt, men hvad ger han då 
i stället, denne oblidkelige domare? “Den äkta konst jag 
omtalat, och som är lika skön som äkta — den har ett 
fel: den finnes icke.“  Alltså är den falska idealismen 
räddad; den äkta konsten är ett fagert irrsken.  “Hvad 
vill då min gode vän Julianus?“  Sanning är lögn; hvarför 
kan icke också lögn vara sanning?  Allt är godt och 
väl, vi befinna oss åter helbregda i subjektivismens kaos.  
“Med angenämare behag log aldrig naturen mot någon 
menniska än emot Frans, när han åter befann sig uppe 
på jorden.“  Och Julianus var borta, plågoanden var
försvunnen.  Men vi gå vidare i vår jemförande undersökning.  
I fantasiens rikedom, i stilens prakt kan Almqvist 
mäta sig med hvem som helst; på ironiens — den
allbekanta romantiska ironiens område, torde ej mången
kunna mäta sig med Almqvist.  Den breda, tröttande
humorn, den ofta ytterst affekterade sjelfbetraktelsen väckte 
slutligen leda hos leverantörerna sjelfva.  Man kelade i 
det längsta med sina egna produkter, omsider vämjdes 
man vid dem, man fick just häraf ett nytt uppslag:
nöjet att rifva ned hvad man väl fått färdigt.  Hos
Almqvist träffa vi mera sällan denna vrångbild af sann
kostnärlig ironi, af herraväldet öfver stoffet; romantikens
upplösning i de Heineska dissonanserna afspeglar sig dock 
äfven i Törnrosens Bok.  Den sanne humoristen ler
under tårar enligt den ofta upprepade beteckningen; ett 
“verlden är ej så ful som vi henne ängsligt afmåla!“ bryter 
fram midt under känslan af alltings fåfänglighet.  Heine 
grät under löjet, hånlog åt glädjen; Almqvist gör så med, 
då och då.  Man tänke t. ex. på Ormus och Ahriman, 
en det suveräna geniets lek med lifvets gåta, med
kampen mellan ljus och mörker.  Författaren nästan
öfverträffar sig sjelf i munterhet, i aldrig trytande tokrolig 
kombinationsförmåga, men slutar med ett skärande 
missljud.  “Hvarför är den goda dum? Hvarför är den kloka 
ond? Hvarför är allt en trasa?“ — Strax förut heter det: 
De sågo berättarens mörknande panna allt mer lutas ned 
emot hans hand. Långa dunkla lockar, som stilla
nedsjönko, skymde till största delen hans ögon; men något 
i dem syntes som glimmade af ett länge återhållet djupt 
vemod." I Ferrando Bruno, i Skaldens Natt är
vemodet stegradt snart sagdt till förtviflan. “Min själ var i 
ångest, mitt sinne i sorg. Gränslösa frågor stodo upp 
och tvifvel omhvärfde mig. Lifvet, verlden, evigheten, 
tiden — allt satt i qval och vanmakt vid sidan af min 
bädd. Ingenstädes sammanhang. Och glädje? Ingen. — 
Konstens skapelser hugsvalade icke mitt hjerta. Dess form 
att vara är ju icke rät. I ständiga slingringar går dess 
sätt, falskhet är dess andedrägt och gift dess botten. — 
Skall jag nödvändigt bedragas? och bedraga? — — Gud 
— min Gud — detta är min sista bön till dig: låt
också mig få vissna och dö, som andra.“ — Bruno, ensam 
speglande sig i källan, känner, lik Prometeus, en
rasande gam i hjertat. “O. svarta fasa, i speglande vattnet 
blott sig sjelf han finner, omätliga bojan är hans eget 
famntag, tomma djupet hans hem.“ — Nyromantikens
lifsinnehåll har här på fullt älvar gifvit sig luft. 

Vi öfvergå till en ny jämförelsepunkt: den
estetiskt-kristliga hänförelse, som gifvit anledning till så mycket 
koketteri och t. o. m. vunnit proselyter åt katolicismen. 
Denna "Gott-seligkeit" framtonar äfven hos Almqvist i 
mångfalldiga modulationer af temligen sliskig natur.
“Ljufligt är att tömma själens flod uti Guds hjertas flod.
Ljufligt är att glömma själens storm uti Guds sal så god. 
Ljufligt är att drömma, huru guld omflyter hjertats blod. 
— Ack, ni mina lönnars sus! så låter i Faderns hus. 
Der tindra så blåa ljus; dit hem min håg allt står, dit 
hem går jag i år. — Jesus Christus han är vår man; 
som små blomster omkring honom stå vi. Evigt vilja vi 
blomstra och dö vid Christi bröst.“ — Och kort före 
dessa serafiska grannlåter hörs ett förspel till går
anmelodien. I sändebrefvet från Leonard visar sig en
ganska stark frivolitet. “Snart er vi i Peder Madsens Gang, 
snart i Himlen.“ Herr Hugo Hamilkar har hört
österländska sagor, predikningar, jagthistorier och otaliga
andra saker; några teatraliska föreställningar borde nu
arrangeras, men ej på vanligt sätt. Ett slags sjungande 
tableaux vivants anordnas bakom ett flor (af olika färg
alltefter sångens grundstämning). I dessa “Songes“ deltar 
Jungfru Maria, lyssnande till öfverjordisk musik och sjelf 
qvädande: “Herre Gud hvad det är vackert, att höra
toner af en salig ängels mun! Herre Gud, hvad det är 
ljufligt, att dö i toner och sång! Stilla rinn, o min själ, 
i floden, i dunkla, himmelska purpurfloden: stilla sjunk, 
o min sälla ande, i gudafamnen, den friska, goda.“ — 
Scenen vexlar: madonnan försvinner, det stora
blothuset i Sigtuna skymtar fram; en Sång till Menniskooffret 
uppstämmes. Derpå ledsagas vi till stranden af Eufrat. 
Repertoaren lider just ej af enformighet. Och blott en half 
menniskoålder låg imellan sådana fyrverkerier och
reflexionspoesiens säfliga gång, den tid då man med uppriktigt
hjerta gladde sig åt Oden, Thilda och Pompé, eller
andäkteligen lyssnade till Predikarens förmaningar. Men — 
som Kierkegaard säger Om Begrebet Ironi med stadigt Hensyn till Sokrates. Kjöbenh. 1841. 
sid. 323. Nyss använde vi ett uttryck som också återfinnes här, sid. 325.  — “Verden gik i Barndom, den 
måtte forynges. Forsåvidt var Romantiken velgjörende. 
Der går en kjölig Luftning, en forfriskende morgenluft 
fra Middelalderens Urskove eller fra Grækenlands rene 
Æther gjennem Romantiken; det löber Spidsborgerne koldt 
ned ad Ryggen og dog er det nödvendigt for att
fordrive den dyriske Uddunstning, i hvilken man hidtil åndede.“ 
— Denna “kjölige Luftning“, denna “forfriskende
Morgenluft“ inandas vi i fulla drag i Törnrosens Bok, en den 
nya kultens oförfalskade kodex, der inspirationen —
poesiens gudomliga inspiration — glänser fram bland alla 
bisarra hugskott. Det förefaller ofta som om förf. funnit 
behag i att riktigt intrassla berättelsens trådar;
upplösningen bekymrar honom föga, någon deus ex machina 
fins i värsta fall alltid till hands. Den bekanta formeln: 
“så jag målar, ty så roar mig att måla“ tycks vara
ledande principen. I inledningen till Skällnora Qvarn säges: 
“denna min vandring ute i landskaperna hade, i likhet 
med alla mina öfriga, ingen annan afsigt, än att njuta 
nöjet deraf: och det var lika mycket hvarthän jag kom.“ 
Den största sorglöshet är också rådande i kompositionen; 
de orimligaste saker uppdukas och då förf. genom sin
beundransvärda framställningskonst hardt när gjort dem
rimliga, ljuder ett skallande skratt öfver vår oskuldsfulla 
uppsyn; Almqvist var sällan vid bättre lynne, än under 
experimenterna med den sofvande Brita. En och annan 
episod drages imellertid allt för mycket ut på bredden 
— t. ex. slagsmålet mellan de båda mjöltjufvarne —
intresset aftar i betydlig grad, oaktadt den förträffliga 
teckningen af de lägre folkklassernes lif (dock möjligen i 
dubbel bemärkelse sedt från dess nattsida) oaktadt
natursanningen  hos  de  à la Teniers  tecknade
personagerna (t. ex. den lilla hopfallna gumman — mjölnarfrun 
— som, oupphörligt läsande: “Herren välsigne oss och 
bevare oss!“ med ett talgljus upplyser krigsskådeplatsen). 
Till slut griper den blinda tillfälligheten alltför störande 
in i händelsernas gång. Hade Jan Carlsons döda kropp 
af forsens svall blifvit inslungad i qvarnverket, hade
maskineriet derigenom stannat, skulle vi spårat en nemesis 
divina i stället för en ödets sällsamma skickelse. Hela 
den långa förklaringen öfver underverket med fogeln gör 
ej tillfyllest; det är och blir en omotiverad slump. I
poesiens verld äro dock lagarne lika orubbliga, lika eviga, 
som i den verkliga verlden, och en grundlag inom den 
förra är, att icke begå något våld mot den poetiska
sanningen. En oeftergiflig fordran på ett poetiskt konstverk 
är helgjutenhet; det måste strängt hålla sig inom sin sfer. 
Stå vi på den reala verklighetens grund, få inga under, 
ingen korrespondens med öfversinliga makter ega rum. 
Helt annorlunda blir förhållandet, om vi omedelbart från 
början införas i fantasiens luftiga rike; det poetiskt sanna 
behöfver ej ens till möjligheten ega empirisk verklighet. 
— I Skällnora Qvarn störes illusionen just genom den 
mystiska färgton, som breder sig öfver de skarpt
realistiskt uppdragna konturerna. Någon klar grundtanke fins 
ej; den invecklade kriminalhistorien blir ej utredd,
snarare ännu dunklare genom den slutliga underrättelsen att 
Jan Carlson tilläfventyrs var oskyldigare än han sjelf 
trott. Till yttermera visso är framställningen alltigenom 
ironisk, persiflerande; totalintrycket blir så mycket mer 
stötande. — För kontrastens skull egna vi en blick åt 
Palatset, en af Almqvists mest tilldragande, mest originela 
skapelser, ett slags elegi öfver den asiatiska despotismen, 
det asiatiska barbariet. Berättelsen är mästerlig, såväl 
till anläggning som till utförande; här är någoting
helgjutet, här är en grundtanke genomförd, här är humor 
af högre slag än den subjektiva, här är verklig illusion. 
Ännu en novellistisk behandling af socialt barbari möter 
oss i Urnan, en produkt af den mest oförnuftiga
ingifvelse, en kedja af de mest befängda orimligheter. Hatet 
— det lömska, oförsonliga hatet — är den kraft som 
här leder utvecklingens gång. Riddar Mauritz von
Hochmanswaldau har gifvit sin döende fader en edlig
förpligtelse att utrota alla guelfer, som månde komma i hans, 
den fruktansvärde gibellinens väg. Adelgunda von
Rheinstetten — den sista guelfen i Schwaben — faller ett
offer för denna ed, blir — den faderliga vålnaden till ära 
— lefvande begrafven i en kolossal, enkom för
ändamålet afsedd alabasterurna. Många år derefter angripes
illgerningsmannen på sjelfva sotsängen af förskräckliga
samvetsqval, icke öfver mordet, utan öfver erinringen att 
han genom gift förkortat den olyckliga damens plågor. 
Det är sitt medlidande han ångrar! En mera ömklig
figur, än Riddar Mauritz, kan väl knappast tänkas, trots 
brinnande ögon och rysliga talesätt; ej ett spår af hvad 
Vischer kallar det sublima i den onda viljan, eller med 
andra ord af menniskoandens okufliga höghet sådan den 
uppenbarar sig äfven hos en Macbeth. Påfundet med
begrafningen är rentaf narraktigt. “Nästan genomskinlig, 
sade åskådarne hvarandra, att urnan var; ty man tyckte 
sig omisskänligen varsebli att man skulle kunnat se
tvärtigenom den, om icke inne i urnan, under det
tillskrufvade locket befunne sig en varelse, som satt, stod eller 
i krökt ställning stödde sig. Detta ökade allas förundran 
— tills med en vild rysning åskådarne sprungo bort,
ropande: den inneslutna rör sig — hon lefver! lefver!“ — 
Vi för vår del kunna icke deltaga i räddhågan, vår
stämning från början till slut skeptisk. Poesiens genius har 
öfvergifvit sin förklarade gunstling, den konstnärliga
ironien har vändt sig mot förf. sjelf, den tillernade
tragedien — hatets, edens tragedi, eller hvad meningen kan 
vara — har blifvit en tragikomisk persiflage af förf:s
egna afsigter. 

Vi öfvergå till de dramatiska dikterna; ej heller här 
förnekar förf. sitt skaplynne. I Svangrottan på Ispara 
klingar ett outsägligt melodiöst språk; liksom burna på 
tonernas vingar öfverlemnas vi åt känslornas fria lek, “allt 
flyter“. Inom den genre, der frånvaron af allt objektift, 
allt plastisktIngalunda vilja vi härmed frånkänna Almqvist den förmågan att just 
plastiskt teckna sina figurer han så ofta ådagalagt. Någonting mera
åskådligt än t. ex. vissa scener i Kapellet, torde man ha svårt att finna. Så
lefvande framstår hela den lilla församlingen med sin unge själasörjare. var en kardinaldygd, ett oupphinneligt 
önskningsmål, måste detta lyriskt-romantiska sagospel
anses för ett konstverk af första ordningen, ett genialiskt 
prejudikat mot dramats grundlagar. En vacker tanke — 
kärlekens, försonlighetens idé — kastar sitt skimmer
öfver slutscenen. — Isidoros af Tadmor är en dialogiserad 
legend, späckad med bibelspråk och sammansatt af mer  
och mindre besynnerliga händelser, något som visserligen 
hör till legendens natur, men ej till dramats.
Öfvernaturliga nådeverkningar, tecken och under bli ej annat än 
dii ex machina af sämsta slag, alldenstund just det
allmänt-menskliga måste inom dramat komma till sin fulla 
rätt. Isidoros, denne hedniske Eskulapii-son, afsvärjer sin 
tro på de gamla gudarne, omfattar med hänförelse
kristna läran utan någon föregående kamp; ja, hvad mera är, 
en hel församling uppstår i en förunderlig hast och
utväljer Isidoros till sin själasörjare. — Ett vigtigt
supplement, ett slags konstnärlig rentvagning finna vi uti
Marjam. Var Isidoros af Tadmor “een lijten andeligh tragoedia“ 
i de gamla mysteriernas anda, så synes oss Marjam hardt 
när som en parodi på denna barnafromma, otympliga
konstform. Var uppfattningen i förra pjesen öfvervägande naif, 
så är den här så mycket mera ironisk. Ett dityrambiskt 
jubel deröfver att kristendomen kommit i verlden hördes 
i Isid. af Tadmor; i Marjam leker ett sardoniskt löje på 
skaldens läppar. “Och denne man — var han en
gudahatare?“ kan man fråga med Furumo; nej, en divinatorisk 
genius var han. “Unter der Hülle aller Religionen liegt 
die Religion selbst:“Schiller. denna stora sanning stod klar för 
hans öga. Grymmare har väl aldrig dogmernas
ofelbarhet blifvit bespottad, än i de Facetiæ intercalares, som 
förläna en så ytterst angenäm krydda åt Marjam. En 
grandios humor, en öfverdådig komik gör sig gällande. 
Isidoros, proselyten, inblandar oupphörligt hedniska
begrepp i de mest uppbyggligt-kristliga talesätt. Han
uppdrar en parallel mellan Maria och Demeter, han tar
Egyptens gudaväsenden: Isis, Osiris och Horos till hjelp för 
att åskådliggöra sin föreställning om treenigheten, som 
han föröfrigt ovilkorligen vill sammansätta af Fadren,
Modren och Sonen; detta är enda naturliga förhållandet,
påstår den ärlige mannen. Han ger en ypperlig typ för
hvad Hegel kallar “det komiska subjektets oändliga
tillförsigt och saliga belåtenhet,“ men Ceraunus och Anastasia, 
äfvenledes omvända af S:t Petrus, ge honom ej efter i 
naivitet. Ett altare har blifvit upprest med gyllene
påskrift: “Till den högste Gudens Moder: till den Heliga 
Jungfrun.“ En hymn skall till hennes ära uppstämmas; 
man anropar till en början Eros, påminner sig dock att 
den lilla guden ej mer fins till, lofvar Maria en fest med 
anledning af Bebådelsen, men tar miste på Gabriel och 
Ganymedes samt lofsjunger derpå “den store Pan“ — 
Men icke blott i komiskt afseende är denna scen ett
mästerstycke; med ringaste benägenhet för vältalighet skulle 
man derom kunna säga en hel hop vackra saker; vi
inskränka oss till att anföra några versar som synas oss 
rika på välljud och poesi. “O Eros Chalepainos! — Ej 
Eros nu du nämne, ej blidkas mer behöfver den grymme 
kärleksguden; förvandlad, slut och offrad är Eros
Chalepainos. Ändock skall dig jag älska — Dig älska,
Anastasia. — — — Helleners namn du glömme; från thronen 
Zeus har fallit, och slut är Ganymedes. — Nu hemta 
Syrinx-pipan! Hetaira, du skall spela; när cittran jag
berörer, den store Pan skall lyssna. — Dock finnes Pan ej 
mera. — Den åldrige, den store, den verldsomsjungne
Fadren, som skog och ängar älskar, han lefver han som lefvat, 
och lefva skall Aionios; fast Pan ej mer han heter.“ — Ett 
icke ovärdigt motstycke till Schillers Die Götter
Griechenlands, ehuru mindre utarbetadt, men också mindre
besväradt af mytologisk apparat, tyckes oss Almqvist ha 
lemnat i dessa klangfulla strofer. — Mariakulten är ett 
af hufvudföremålen för ironien i Marjam, Apostelen Pauli 
stundom något svårfattliga dogmatik är ett annat; förf. 
låter honom med den största salvelse framsäga den mest 
be atta gallimatias. “Endels säger jag så. Fördenskull 
säger jag till eder: gån in! När I derför gån ut, så säger 
jag eder ännu icke: gån in! — Fem män gingo in genom 
porten. Ja, säger jag eder, fyra voro de. När nu dessa 
tre hade ingått, så satte de sig och sedan de begge två 
spisat af honungen, började regnet aftaga. — — — 
Hvarför skulle vi tvätta oss sjelfva? En är som hugger 
qvistarne, en annan torkar blommorna, en annan sofver. 
Men det är sannerligen visst att menniskan kan intet göra. 
Derföre säger jag eder: arbeten! arbeten och låter icke 
af. — En har gjort synden och en annan har lidit 
straffet, det är rättvist. Så är den Mäktige nöjd. Ty 
ingen kan undkomma rättvisan: alltså äre vi nu
undkomne.“ — Första seklet efter Kristi födelse har
betraktats och betraktas säkert ännu af många såsom en 
gyllene ålder då, inga villfarelsens moln fördunklade 
trona. Mot en dylik ohistorisk åsigt är Marjam en bitande 
demonstration. Kristendomens rent andliga innehåll
fattade man väl blott i ringa mån under detta tidehvarf af 
dyster asketism och obruten sinlighet. Dialogen mellan 
arabiske konungen Iwilek och Josef af Arimatia är af 
kostlig verkan. I en handvändning tillegnar sig Hans 
furstliga Höghet uppenbarelsens förmåner; han tror och 
blifver döpt samt tillfrågas derpå om sina familjeförhållanden. 
Sanningen till pris upplyses att han eger femtio söner, 
fyrtio döttrar, tjugosju hustrur samt bland tjenarinnorna 
icke mindre än “sju och sextio pelagschim, hvarochen 
såsom Abrahams pilegesch i Kethuras tält.“ Åt denna 
lilla anspråkslösa familj utlofvas utan prut den evinnerliga 
saligheten. Konungen yttrar med anledning häraf någon 
förvåning. “Tviflar du?“ frågar Josef. “Nej — nej —
herre! Jag tror.“ Plösligen erinrar sig Iwilek alla sina 
kameler, åsnar och åsninnor, “oräkneliga såsom sanden i 
Dschiddas hamn vid Mekka.“ Han får veta att de icke 
kunna komma i Guds rike och spörjer då med en viss 
häpnad: “Hvad kött skola barnen äta och hvad mjölk 
dricka medan de äro saliga?“ Det må vi ej fråga. Ett 
vet jag: din boskap skall icke se saligheten, Iwilek. “Jag
sörjer det, herre, ty bättre åsnor gå icke ifrån Wadi 
Musa ända intill Yamans yttersta land.“ — Kort sagdt: 
kärnan i Marjam är sund, oaktadt eller rättare just
tillfölje af den skarpa sälta, som smakat Palmblad och flere 
med honomSe t. ex. i Monografien förhandlingarne mellan A. och Domkapitlet i 
Upsala. så grufligen illa, då man deremot funnit stort 
behag i Isid. af Tadmor. Anmärkningar ur formel
synpunkt äro vi dock härvidlag ingalunda hugade att
bekämpa; ett svärmiskt försjunkande i Gral-sagan,
känslosvammel och Aristofaniska löjen — allt om hvartannat bilda 
en litterär olla potrida af det välbekanta slaget.På sått och vis bli vi påminta om Z. Wagners Söhne dös Thales. 
Jungfru Maria ar äfven der föremål för dyrkan. Isis lika så. Den 
poetiska färgprakt, som är utbredd öfver vissa partier, 
ha vi redan sökt påpeka; den naiva, älskliga teckningen 
af Maria är dessutom värd att betona. Hennes
tillbedjare framstå i en komisk belysning, men hon, den blyga 
himladrottningen, som ingen dyrkan begär, vinner allas 
hjertan. Maria-kultens civiliserande verkan var en af
kristendomens välsignelser; qvinnans rättigheter, så länge
förtrampade, hennes menniskovärde så länge förnekadt,
började småningom gå upp för verlden, medan sångerna ljödo 
till Guds Moders lof. — Signora Luna — ett försök i 
den högre stilen — har föranledt en sangvinisk
resensentSe Slängkyss at Törnrosens Bok. Linköping 1841. sid. 14. till det påståendet att, egde vi många sådana
dramer, vore Shakespeare snart upphunnen i vårt land.
Någon påminnelse om den store engelske dramaturgen
kunna vi ej finna — utom möjligen i namnet Porzia. Af 
“ödets bok, der lifvets stormar vända bladen“,Göthes bekanta uttryck i Wilhelm Meister. är ej ett 
spår. Hvad som vänder bladen i Sign. Luna är förf:s 
godtyckliga infall; man ser hur han håller trådarne i sin 
hand och låter figurerna manövrera. Karaktererna äro så 
litet utpräglade, att man knappt kan skilja deras resp. 
innehafvare på annat än namnen. Titeln kunde gerna 
varit “Donna Violanta“ eller “Porzia“ eller hvad som 
helst, utan att någon större förvillelse behöft uppkomma, 
så litet intresse väcker den föregifna hufvudpersonen. Och 
dock ha kritikens målsmän yttratSe Litteraturfören. Tidn. 1835, N:o 52. sid. 821.: “detta skådespel är till  
namnet tragedi mera berättigadt än något annat hos oss 
bekant inhemskt försök i samma slag af skaldekonst, ty 
det uttrycker fullkomligare denna diktningsarts innersta
väsende.“ — Detta är väl emellertid just hvad det icke gör; 
det synes alltigenom lyriskt, förefaller oss nästan som 
en operatext, så mörk är fabeln, så stor är bristen på
individualitet. Ämnet är, enligt Almqvists uppgift, “en 
helgonkarakters humanisering“. Greppet är onekligen
originelt; vi skulle svårligen på egen hand kommit
underfund med den dramatiska knuten. Och “den
tragiska katastrofen, hufvudolyckan, slaget, som krossar, 
står för Luna icke vid styckets slut, utan vid dess 
begynnelse, händer henne straxt i början. Sedan går 
hon allenast fram som en lyrisk åder, en ringa sång, 
en bön, midt igenom och emellan alla de öfriges
tragiska spel. Deras katastrof står vid slutet. För dem 
är det en tragedi. För Luna sjelf är det lyrik —
tycker jag — om min herre tillåter.“ — Förf. har i dessa ord 
ganska tydligt uttalat sin opposition mot alla gällande
regler; resultatet har råkat bli en praktisk vederläggning af 
hans sväfvande teorier. Han tillägger: “Signora Luna heter 
mitt stycke, och jag har kallat det ett drama, icke i mening 
att vara en theaterpjes eller att uppföras, utan såsom en 
följd af taflor, af scener, af situationer, i hvilka de
handlande personernas karakterer dramatiskt röja sig,
utvecklas allt mer och framstå i händelserna. Det är denna 
inre dramatik, som gifvit mig anledning till
benämningen“ Någon inre dramatik kunna vi ej upptäcka. En 
mängd personer presenteras i en följd af taflor, af scener, 
af situationer; vi få veta att det och det händer, men
något annat kunde likasåväl inträffat. Vi ha ingen aning 
om hur upplösningen skall gestalta sig, just derför
intresserar den oss ej; öfverraskningar höra ej till tragediens 
sfer, men dit vill Signora Luna räknas. Isidoros af Tadmor 
och Marjam försökte ej höja sig på den tragiska
koturnen; de nöjde sig med att vara episkt-lyriska skizzer i 
en tillfälligtvis dialogiserad form. Sign. Luna har större 
anspråk. Shakspeare, Sofokles, Aristofanes åberopas i
förtalet; man begagnar icke gerna dessa namn till försvar 
för en anspråkslös produkt. För att inse det omätliga 
afståndet mellan Almqvist och Macbeths skald, behöfver 
man blott erinra sig första aktens första scen i Signora 
Luna. Två andar ståa samtalande i ett grafkor. “När dog 
du? — säg fort!“ I natt klockan tu. “Hvar dog du? 
— säg snabb!“ I Mantis kapell. “Hur dog du? — säg 
högt!“ För Brintos stilett. “Gå in i din graf tillbaka 
igen!“ Jag ryser — och går igen i min graf. —
Kommentarier torde vara öfverflödiga. Synden straffar sig 
sjelf och blir ytterligare straffad — afsedd att vara ett 
s. k. läs-drama har Sign. Luna, helt naturligt, blifvit
nästan onjutbar, trots all virtuositet i språkbehandling. Hvad 
man sagt om Svangrottan på Ipsara, kan gälla äfven här: 
“det är skrifven poesi, men låter som musik.“ Man
tycker sig nästan höra en klang af pukor och cymbaler. 
Förf:s egna ord härom äro rätt betecknandeSe Biograf. Lexik. G. J. L. Almqvist. “Jag kan 
säga, så besynnerligt det må låta, att det är det
musikaliska sinnet, som i hemlighet dominerat mig ända från 
barndomen, i alla afseenden, utan att sjelf spela ett
instrument är det likväl en slag inre musik, som arbetat 
sig fram, såväl i mina lefnadsomständigheter som i mina 
skrifter“. — Sällsam var musiken, sällsam dess
kompositör; minst af allt var han väl dramatiker; hans oroliga 
ande saknade det sedliga djup, som är ett af
grundvilkoren för den tragiske skaldens verksamhet; lyriker först 
och sist var han. 

Fr. Schlegel skref sin Lucinde — Almqvist skänkte 
oss Det går an. Äro än jemförelsepunkterna icke många, 
om man ingår i detalj, så är dock sjelfva det faktum 
slående, att tyska ny-romantikens förnämste teoretiker och 
svenska efterblomstringens såväl teoretiskt som praktiskt 
ypperste man båda sökt reformera gammalmodiga
begrepp om sedlighet. Schlegels tendens var mera
vidtomfattande: han nöjde sig ej med köttets emancipation, han 
ville i läcker form gifva en allmän lefnads-kanon, hvari 
bland andra goda saker bestås en Idylle über den
Müssiggang, en Allegorie von der Freiheit. Hur lumpet 
detta hans företag var, är längesedan ådagalagdt.
Anspråksfullare later i förening med ett så vidrigt utseende 
som Lucindes ha väl aldrig visat sig. Och jagets
absoluta frihet, som här skulle poetiskt konstateras,
förvandlas i stället till den ömkligaste träldom, ett resultat som 
man väl med Kierkegaard må kalla en yttring af
“Verdens-ironiens Spil med Individet“. — “Här är dödens 
ljufliga trädgård“, tog en persiflerande stridsskrift mot 
Det går an till motto, och nog hotas det sedliga lifvet 
med tvinsot. På hvilken förträfflig grundval är ej
systemet baseradt! En den mest påtagliga sofism utgör
hörnstenen. Äktenskapet kan missbrukas, alltså är det af
ondo. — “Vi träffa här vårt tidehvarfs noli-tangere“, säger 
förf. med en ironisk grimas, men det lär väl vara alla 
tiders nöli-tangere, som här vidröres. Sedelagens
ovilkorligt bindande kraf betraktas såsom något konventionelt; 
hvar bör gränsen dragas? “Hvarför skulle jag bryta af 
vid Mariestad?“ frågar Albert. Nej, friskt mod! Alla 
förhatliga bojor böra bortkastas; befrielsen bör utan krus 
fullt genomföras. “Den som vill skära glas måste vara 
försedd med diamant“. I allmänhet synes oss hela
reformen så ytterligt opraktisk och så ytligt genomtänkt, att 
den knappast behöft framkalla en hel litteratur af
motskrifter (den s. k. går an-literaturen, som ganska diger 
är). Palmblad t. ex. påpekar den fara som kunde hota 
pigor och muntra gesäller genom läsningen af denna bok. 
Oss synes det som om den hvarken skadat eller kunnat 
skada någon annan än sin författare. Ett osedligt
innehåll i en skön form låter sig ej tänkas. Äfven ur
estetisk och icke minst ur estetisk synpunkt är det ljufliga 
och glada budskapet till spillo gifvet, ett öde som ju
föröfrigt drabbar alla tendens-dikter, och att corpus delicti 
bör hänföras dit, lär väl vara afgjordt oaktadt alla
Furumos spetsfundiga invändningar.Såsom norm härvidlag nöja vi oss med att hänvisa till Schillers
berömda yttrande om konstnärens förhållande till stoffet och formen. Såsom 
ett af nyare tiders mest lysande exempel på att denna norm blifvit följd, 
skulle vi vilja anföra Feuillets Monsieur de Camors. En viss tendens — en 
viss grundriktning — fins ganska säkert i hvarje gediget 
konstverk, fast nyromantikerna ville praktiskt bevisa
motsatsen; men tendensen bör, såsom någon uttryckt sig, 
ligga dold, lik tråden i perlbandet. Så fort något
doktrinärt bryter fram, är illusionen förbi; vi befinna oss då i 
prosans verld, bland abstraktioner och förkroppsligade 
teorier, ej bland handlande personer med individuelt lif. 
— Den lätta, lekande stilen förlänar i början ett visst 
behag åt Sara Widebeck och den ungdomsfriske
sergeanten; ångbåtsresan med sina små äfventyr är af muntrande 
beskaffenhet, allt är ännu rätt oförargligt; småningom anar 
man dock oråd, luften blir qvalmig och tryckande: Sara 
begynner framställa sina ädla grundsatser. Hvilken
herrlig qvinnotyp, denna egoistiska, kallt beräknande varelse! 
Kärlekens andliga lifsgnista: resignationens idé är
förkolnad, hvarje skymt af högre intressen är borta; det rena, 
ostörda vegeterandet blir här, liksom i Lucinde, högsta 
lefnadsprincipen. Och detta skulle vara lösningen af 
“de så allmänt i fråga komna tidens problemer eller
något af dem“. Här skulle “tusenåriga osanningar“ afslöjas; 
här är “räddningen af det sköna och oskyldiga i grunden 
af vår ande: det är upplifvandet af det i sanning goda, 
af det idealiskt förhoppningsfulla, som Gud tillåtit,
emedan han skapat det: det är frågan, en gång, om försvaret 
af det enda på jorden, som för menniskan eger värde eller 
bör ega det: om en i årtusenden misskänd himmel.“ Sådana 
äro förf:s förespeglingar; utförandet har blifvit det
kolossalaste hån mot det sköna och oskyldiga i grunden af vår
ande, med ett ord, mot poesien. Den tänkare, vi redan flera 
gånger tillåtit oss citera, har uttalat en djup sanning i de
enkla orden att poesi är “Seier over Verden“. Andens
herravälde öfver materien är en poesiens triumf; det fria, andliga
lifvet är en poetisk (= en skapad, en vunnen) existens. Med 
denna öfvertygelse kan man häpna öfver den lefnadsfilosofi 
som förkunnas af Almqvist, en så begåfvad skaldenatur. Den 
falskt-religiösa fernissa, hvarmed sinlighetens tabernakel 
här och der blifvit öfverstruket, gör ej anblicken trefligare. 
Sara W. på sin moders graf framstår i en nästan
ohygglig dager. “’Min mor! min mor!’ utropade hon högt, ty 
hon viste att ingen dödlig hörde henne här. Ett saligt 
minne genomströmmade hennes hjerta dock dervid : ’jag har 
uppfyllt din önskan, min mor! Din oaflåtliga förmaning 
till mig har jag lydt, O, hvarest du nu är, gif mig din 
välsignelse!’ — Om den aflidnas ande nu blickade
omkring på hvad här föregick, så skulle den der borta vid 
sjelfva griften hafva kunnat skåda de svartklädde — — 
men här under trädet till mera glädje för himmelen
knäböjde i en skön bild framtid och efterverld: denna bild 
kunde vara för anden att med mera, att med oändlig 
sällhet se. Himmelsk dygd, ren sedlighet, sann pligt 
äro ofta ett okändt, misskändt, icke sedt. Dold stod
dottren, tyst i sin bön: menniskor sågo henne icke. En
svalkande vind gick öfver blommorna.„ — Strax härpå följer 
slutet. En viss demonisk glädje visar sig hos den kyska 
bruden. “Den sorg hvarom hon talade, satt som en fin 
skymning omkring det öfversta af hennes ögon. Men
hvitögats emalj sken blåhvitt, såsom alltid förr, och
pupillerna glänste. ’Albert!’ sade hon. ’Går allt detta an, 
Albert?’ Han svarade intet: blott såg. Men i hela
uttrycket af hans ansigte låg detta svar: det går an!“ — 
Och detta skulle vara en förbindelse i lust och nöd — 
nej icke i nöd. Hvad som åsyftades var just ett
preservatif mot lifvets sorger och på samma gång en garanti 
för dess lustar. I sanning, ett oändligt fegt lif! — Det 
intresse, Sara W:s maximer kunna väcka, är af uteslutande 
patologisk natur. De äro, så att säga, det fulla utbrottet 
af en idéernas kroniska sjuklighet, slutstenen af en
byggnad, skef liksom tornet i Pisa, men mindre varaktig. 
Vi ha redan påmint om brefvet från Leonard, der en 
fullkomligt emanciperad tärna beskrifver ett obehagligt 
illamående “med en serafs röst, en daggblommas tårar.“ 
Columbine eller Historien om Dufvan från Skåne (med 
motto: jag skall säga dig huru det är med dygden) kan 
desslikes gälla såsom en bilaga. En lindrigast sagdt
ganska slipprig moral predikas der med den mest ogenerade 
uppsyn i verlden. Ämnet är ej angenämt att fördjupa 
sig i; svårt vore annars icke att anföra flera bevis på en 
oren fantasi och slapp sedlighetskänsla. — Eget är, att i 
detta sammanhang tänka tillbaka på Parjumouf, saga från 
Nya Holland, så godt som förf:s förstlingsarbete, en
apoteos af qvinlig oskuld, af idealisk kärlek. Berättelsen är 
högst enkel, ibland nästan barnslig, men en frisk
uppfattning af lifvet är rådande. En fager ungmö spelar
hufvudrolen, vinner en gammal oresonlig höfdings hjerta, 
blidkar tvenne vilda, fiendtliga krigareskaror, sprider
lycka och glädje hvarhelst hon drar fram. „Då de gamle
konungarne gåfvo hvarandra det obrottsliga handslaget till 
tecken af fred, då föll på engång hela den ena stammen 
i den andres famn. En allmän försoning skållade genom 
luften.“ — Det är inga småsaker som uträttas, men förf. 
är ej ironiskt sinnad; möjligen yttrar sig å hans sida en 
glad, skälmaktig förvåning, men utan ringaste elakhet. Han 
liksom jublar med öfver oskuldens seger. Till slut säges: 
“mig har det högligen roat, att uppteckna den lilla
Parjumoufs saga,“ och detta märker man granneligen. Det 
är de första stegen i diktningens verld, allt är der så 
nytt och underbart fängslande. Ett par och tjugo år 
efter sin debut var lilla Parjumouf förvandlad till — Sara 
Widebeck. Likheten är ungefär densamma som mellan 
poesi och prosa. 

Att på förhand uppgöra sig ett schema för bedömandet af 
en författare, har sina olägenheter med sig. Man liksom 
öfverenskommer med sig sjelf: “det och det vill jag finna, 
men ingenting annat!“ man riskerar lätt att läsa för mycket 
mellan raderna, med ett ord, att “konstruera.“ Almqvist 
lemnar dock en så vidsträckt utsigt åt det håll, dit vi 
ville blicka, att någon brist på vyer ingalunda behöfver 
yppa sig; man stannar snarare i valet och qvalet. Att 
visa huru Almqvist genomgick en äkta nyromantikers
utvecklingsfaser, så som hans skrifter gifva vid handen, var 
afsigten med föregående framställning; dess ofullständiga 
beskaffenhet torde i någon mån kunna härledas just ur 
materialets öfverflödande massa. Mellan Parjumouf och 
Det går an ligger ett rikt författarlif. Vi sammanstälde 
med flit dessa båda arbeten, såsom varande, så att säga, 
A och O: begynnelsen och änden. Svårt är att göra reda 
för en utvecklingsgång af så invecklad natur som här; 
möjligen skulle vi våga uppställa tre hufvudstadier: först 
entusiastisk hyllning af poesiens makt (Blotta titlarne på 
strödda uppsatser från första perioden äro ganska
karakteristiska. Om Guldfogel i Paradis. Poesiens legend. 
Saga om behagets vingar. Aning om den poetiska fugan.); 
sedan ett genom aldrig utsinande produktivitet
underhållet totalt förbiseende af den nödvändiga jemvigten mellan 
fantasi och förstånd, ett sammanblandande af fiktion och 
sanning; slutligen ett begär att med sjelftagen myndighet 
upplysa och omvända den okunniga hopen. Naturligtvis 
gripa riktningarne öfver i hvarandra, någon kronologisk 
följd kan väl ej, strängt taget, uppvisas, vi ville blott lemna en 
allmän antydan. Systematisering tyckes öfverhufvud taget 
ej ha roat Almqvist; passionen att uppmäta det skönas 
sfer med talrika divisioner, sub- och sub-sub-divisioner 
var honom en sann styggelse, dylikt kallade han
“estetiska stall“, der egaren ej hade något egentligt att placera. 
I “Sättet att sluta stycken“ ger han oss en öfverblick af 
sina åsigter om diktkonsten. “Jag märker mer och mer, 
att jag måste befinna mig på en helt annan horizont, än 
diktare annars. Jag finner af alla omdömen, att jag står 
som en gåta för folk. — — Jag har aldrig rätt kunnat 
förstå, hvad det är för en konsttheori, jag lär hafva, som 
ofta missleder mig, och efter hvars bortläggande jag skulle 
kunna blifva af värde. — — Jag har aldrig sett någon 
händelse i det jordiska lifvet, någon katastrof sådan, att 
den stått fram i verlden med full begriplighet, utredd 
och insedd till alla sina delar. — — Att den målas af 
konsten sådan den är, kan det vara ett misstag? Nej.“ — 
Konstens uppgift att gifva en idealiserad bild af
verkligheten, erkände han således ej. Skaldens, konstnärens 
siaregåfva ligger väl annars just deruti. För Almqvist 
var allt en fraktion, om ock stundom ett “amabile
fractum“; “ingenstädes sammanhang“. Han sjelf var en
fraktion och älskade att så benämnas; hans utkast till
konstlära är en underlig blandning af sant och falskt:
“rimligheten är visst en stor och märkvärdig sak“, men han 
“aktade sig att gå för långt häri.“ Individerna äro
skapade till hemisferer; ingen skall då fulländas, utan
genom andra; och det hela genom alla. — — Ett rätt 
fragment, sådant som lifvet, är mera artistiskt brutet än 
om det vore helt. — — Emedan all varelse af lif, jemte 
sin individuella helhet, tillika nödvändigt är ett fragment; 
så ångar en besynnerlig köld och afdödhet ifrån hvarje 
ting, som framstår med blott och bar fullständighet,
helhet, sjelfhet“. — Med Almqvist kulminerade
nyromantiken i vårt land; med Almqvist bortdog den. Vi anse 
Det går an såsom ett afslutadt resultat af hans
verksamhet, ty hvad han sedan utgaf tillhörde hufvudsakligen en 
annan riktning, än den vi företagit oss att observera.
Äfven den franska nyromantiken med sin uppsjö af
romanlitteratur fick, som bekant är, en representant i förf. af
Törnrosens Bok. Hans skrifter i denna väg äro dock af
temligen underhaltigt värde. Gabriele Mimanso,
Smaragdbruden och allt hvad de heta, dessa besynnerliga 
kompositioner öfver omätliga penningesummor, intrasslade
arfsfrågor, ändlösa intriger, bedrägerier och mordförsök,
påminna alltför starkt om en Victor Hugos eller Alexander 
Dumas’ minst lyckade alster. Erfarenheten lärer för
öfrigt, att det hejdlösa mångskrifveriet förr eller senare
förslappar äfven den största stilistiska förmåga. 

På åtskilliga ställen i Törnr. Bok märker man att 
dess förf. ingalunda var oberörd af reaktionen i fosterländsk 
anda; Lings Asar kallar han “den största svenska poetiska 
tankes enfant perdu“; å andra sidan passar han likväl 
också på att ge en snärt åt de
“afzeliskt-geyer-arvidson-drakoniska visorna — — det är någonting bismakigt och allt 
för karakteristiskt i de der, som jag icke tål: det är
individuelt som f-n sjelf.“ 

Almqvists karakter såsom menniska var en trogen
motbild af hans skaldelynne. Och det måste så vara. Han har 
uppleft sina dikter; de ha derför fått den prägel af con 
amore, som han sjelf någon gång påpekat. Hans lif var 
ett nyromantiskt poem, skiftande i form, bristande i
innehåll; idliga motsägelser, ständiga omkastningar. I dag 
i Konungens Kansli, i morgon i Vermlands urskogar. 
“Jag öfvergaf hela det konventionella lifvet — säger han 
sjelf derom — och nedsatte mig i en landsort, alls icke 
som herre, utan på ett ganska reelt åkerbrukarvis utförande 
arbetet med egna händer.“ Dessutom försökte han sig ju, 
för omvexlings skull, i Skolans, Kyrkans och Karol.
Universitetets tjenst; i sistnämda afseendet med en disputation 
öfver Rabelais, denne “gigas sui generis immanis“, denne 
"artis ridendi sui temporis pater", såsom han här benämde 
den store ironikern. “Je m’en vais chercher un grand 
Peutêtre!“ kunde Almqvist haft skäl att tänka, då han 
slutligen, efter att ha i grund förstört sin medborgerliga 
existens, en stormig natt lemnade fädernekusten. Hvad 
han än fann på främmande jord, sinnesfriden fann han 
väl svårligen.

*

