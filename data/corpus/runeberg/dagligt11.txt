TROELS-LUKB

DAGLIGT
LIV
I
NORDEN
I DET
SEKSTENDE
AARHUNDREDE

ILLUSTRERET UDGAVE

XI-XII

GYLDENDALSKE BOGHANDEL
NORDISK FORLAG

KØBENHAVN KRISTIANIA

DAGLIGT LIV
I NORDEN

TROELS-LUND

DAGLIGT LIV
I NORDEN
I DET
SEKSTENDE AARHUNDREDE

FJERDE UDGAVE

BIND XI

GYLDENDALSKE BOGHANDEL NORDISK FORLAG
KØBENHAVN KRISTIANIA
KJØBENHAVN - FORLAGSTRYKKERIET
XI BOG: BRYLLUP


FORORD

AFSTANDEN mellem det 16de Aarhundredes og vor Tids
Sømmelighedsbegreber er stærkt fremtrædende ved enkelte af
de Emner, der behandles i denne Bog. Hvad nu kun kan
antydes, udtaltes den Gang selv i Opbyggelsesskrifter med djærve,
ja kaade Udtryk, eller fremstilledes af Skoleungdommen ved
Festskuespil i Overværelse af beundrende Forældre. At forbigaa
alt sligt som upassende vilde kun lidet stemme med Kravene til
en historisk Fremstilling. Dens Opgave er tværtimod at paavise,
hvorledes og hvorfor netop disse Former forekom Datiden
passende. Hensynet til Nutiden gør mig det imidlertid til Pligt paa
Forhaand at henlede Opmærksomheden herpaa, idet jeg som
mit eget Skøn udtaler, at enkelte Afsnit i denne Bog ikke egner
sig til Oplæsning i tilfældig Kres eller Læsning for enhver Alder.

Tr.-L.



1

NAAR endelig Søndag Morgen saavel Brud som Brudgom var
fuldt smykkede, foregik „Brylluppet“. Hvad herved
egentlig skulde forstaas, var dog ikke let at sige. Endnu i vor Tid
er der kun faa Ord, der har en saa ubestemt Betydning og paa
een Gang vækker saa forskelligartede Forestillinger, som Ordet
"Bryllup". Uden skarpt at betegne noget enkelt leder det Tanken
henimod dels en retslig Indgaaelse af Ægteskab, dels en kirkelig
Vielse, dels endelig et Gæstebud. I Samklang hermed kan
„Bryllup“ i Nutiden staa paa Raadhus, i Kirke, i Hjemmet eller paa
offentlig Sted, ja ikke blot paa eet af disse Steder, men paa to
eller endog tre af dem i Forening.

Grunden til denne Utydelighed er let forklarlig. Man er
vedbleven at bruge det ældgamle Ord som Betegnelse for bestandig
nye Skikke og Forhold, og medens Formen saaledes holder ud,
bliver Betydningen mere uklar for hvert nyt Indhold, der
paaheldes.

Og dog er Forvirringen nu til Dags kun ringe imod det 16de
Aarhundredes. Thi den Gang slæbte man ikke blot Ordet, men
selve Skikkene med sig lige fra Oldtiden. Forvirringen gjaldt
den Gang ikke blot et enkelt Ords Betydning, men først og
fremmest Spørgsmaalet om, hvilket af alle de mange Led, hvoraf et
Bryllup bestod, der udgjorde det egentlig afgørende.

Historisk set var denne Tilstand ganske naturlig. Af Frygt for
at opgive nogen af de ærværdige Former, hvoraf Ægteskabets
retslige og religiøse Gyldighed afhang, havde Slægt efter Slægt
nøjedes med at bibeholde eller kun svagt omforme de gamle og
for Resten tilføje nye, saa at Bryllupsdagen var endt som en
historisk Mærkestav, et Tværsnits-Billede af vidt adskilte Tiders
Tankelag. Det 16de Aarhundrede grundlagde vel vor Tids
Ordning af Bryllupsskikkene, men bibeholdt desuden baade
Hedenskabets og Katolicismens.

Det kan da ofte i det enkelte være vanskeligt nok at henføre
til rette Udspring den brogede Blanding af Optrin, der
betegnede en Bryllups-Søndag i det 16de Aarhundrede. Allerede
Dagens første Begivenhed tyder paa Ælde, naar gammel Skik bød,
at Brudgommen om Morgenen skulde komme fra sit
Hjem til Bryllupsgaarden. Dette faldt jo nemlig kun
naturligt, hvis han havde sin Bolig i Nærheden, og Brylluppet var
imellem Bysbørn eller tvende fra samme Egn. Men et ganske
besynderligt Forlangende var det, naar Brudgommen var fra
Jylland, Bruden fra Skaane, og han just i den Anledning var
dragen did i Tide og, som Gud og Hvermand vidste, havde holdt
sit Indtog paa Bryllupsgaarden Fredagen tilforn. Sligt fik
imidlertid ikke at hjælpe. Selv om saa Brudgommen havde været
med til at fejre "Møkveld" hele Lørdag Nat med Bryllupsgæsterne, 
ja selv om han saa -- hvad jo ofte var Tilfældet blandt
Bønder -- i det sidste halve Aar havde levet som Ægtemand
med sin Fæstemø paa deres fælles Gaard, saa skulde han dog
Søndag Morgen komme dragende did fra sit virkelige eller foregivne Hjem
Denne Skik omtales paa Mors endnu Aar 1807. -- 
G. Schade: Bidrag til et jysk Idiotikon. N. K. S. 812 d, 4to. 
-- J. M. Thiele: Danmarks Folkesagn III, S. 76, no. 350. -- 
I Salling følges Skikken i vore Dage, "Skattegraveren" 1888, 
II, 66. .

I dette Hjem samledes da tidligt om Morgenen en Skare af
Brudgommens mandlige Slægt og Venner. Vigtigst af dem alle
var "Talsmanden" eller de to "Talsmænd", der jo i sin Tid havde
været Ordførere ved Brudgommens Frieri. Som det vil erindres,
plejede man hertil paa Landet gerne at vælge Stedets Præst, der
altsaa fra tidlig Morgen maatte være paa Færde og stundom
endnu før Dag var bleven hentet af tvende Udsendinge med
brændende Blus. En Præstesøn i Vestergötland for en 70-80 Aar
siden omtaler endnu sin Skuffelse, da han som Barn første Gang
fik Lov at følge sin Fader til et Bryllup, og de tvende Ryttere
hentede dem om Morgenen ikke med gnistrende "Tyriblus",
men med to osende StaldlygterJohannes Sundblad: 
Gammaldags bruk. (Göteborg 1881.) S. 76. .

Det var klart, at man saa tidligt paa Døgnet trængte til en
Hjertestyrkning, og her, hvor det fortrinsvis var Mænd, der var 

samlede, lod man Drikkevarerne vederfares Ret. De bevarede
Oplysninger giver et ret overskueligt Billede. Paa Fyn ivrede
Biskop Jakob Madsen i Aarene 1591 og 92 stærkt mod den
overhaandtagende Brændevinsdrik ved denne Lejlighed
Biskop Jakob Madsens Visitatsbog, udg. af Crone, S. 75 og 247 fg. 
. I Stralsund
tillodes det Aar 1570 at give Gæsterne Rhinskvin, men ikke
KlaretBaltische Studien XXI, 168 . 
I Hamborg 1609 indrømmedes der dem ikke blot Rhinskvin,
men ogsaa Klaret og Lutendrank, derimod maatte de ikke
allerede paa dette Punkt af Døgnet spise Marmelade og Sukat 
Zeitschrift f. Hamburg. Geschichte I, 548. . I
Sverige omtaltes det i en lidt senere Tid som en given Sag, at
Gæsterne beværtedes med Vin og Brændevin M. G. Grælius: 
Beskr. öfwer Tuna Läns etc. Fögderi uti Calmar Höfdinge Döme. 
(Calmer 1774.) S. 212. . Og endelig
mindedes den oprindelige Drik, Øl, i det gamle Navn for Gildet:
"Sporeøllet".

Denne Benævnelse sigtede uden Tvivl til, at Gæsterne, i det
mindste paa Landet og stundom maaske ogsaa i By, alle skulde
være beredne. Maaske var det oprindelig fælles Skik, maaske
kun senere Undtagelse i enkelt Egn, at Forsamlingen, oplivet af
Morgendrikken, straks skulde ytre sin Erkendtlighed mod
Præsten, Brudgommens utrættelige Talsmand. Den ovenomtalte
Præstesøn fra Vestergötland fortæller i hvert Fald, hvorledes
han ved Slutningen af Maaltidet saa sin Fader blive lidt forlegen,
da følgende Overhøring begyndte: "Har Du Sporer?" -- "Ja."
-- "Har Du Sporer?" -- "Ja" o. s. v. "Naa, hvordan er det med
Provsten? Har han Sporer?" -- "Nej, gode Venner!" -- "Det
var Skade. Vil I andre som jeg, saa samle vi sammen til et Par
Sporer til ham." Derpaa sattes en Tintallerken i Gang Bordet
rundt, enhver lagde sin Skærv derpaa, og sluttelig havnede den
fyldte Tallerken foran Provsten, der takkede for Gaven 
Johannes Sundblad: Gammaldags bruk. (Göteborg 1881.) S. 78-79. 
.

Naar Hungeren og Tørsten var stillet, tog Talsmanden Ordet
og opfordrede Brudgommen med Følge til at bryde op. Dette
kaldtes at "tale Brudgommen ud" 
L. S. Gahm Persson: Beskr. öfver Öland. (Ups. 1768.) S. 170. -- 
Et Udkast til en saadan Tale paa Svensk, ved en Enkemands Bryllup, 
rimeligvis fra omkring Aar 1600, findes i det Store Kgl. Bibl. 
"Aflevering fra Geheimearkivet, Svenske Sager,  Ecclesiastica", 
no. 7. . Denne tog derpaa Afsked
med sine Forældre, skøndt disse skulde følge med som de andre,
og Toget satte sig saa i Bevægelse.

Hvor dette var til Fods M. G. Crælius: Beskr. öfwer 
Tuna Läns etc. Fögderie uti Calmar Höfdinge Döme. (Calmar 1774.) 
S. 419. , kunde det ikke udfolde sig i sin rette
Anselighed; men til Hest maatte det ofte kunne tage sig prægtigt
ud. Rækkefølgen var given af sig selv, den samme omtrent som
i Mellemsverige endnu ned i det 19de Aarhundrede. Forrest
Brudesvendene, saa Spillemændene, der dog undervejs hyppigt
brød ud og red op paa Høje og Bakker for at lade hele Egnen 

høre, "hvordan det led med Brudefærden". Derpaa kom
Brudgommen med sin Fader paa venstre, og Præsten paa den højre
Side, efter dem hele det lange Mands-Følge to og to, og sluttelig
Brudgommens Moder og ugifte Søstre eller hvilke andre
Kvinder, der fulgte medG. Gaslander: Beskr. om Swenska 
Allmogens Seder. (Sthlm. 1774.) S. 13. -- Joh. Sundblad: 
Gammaldags bruk. (Göteborg 1881.) S. 79-80. .

Naar Toget nærmede sig Bryllupsgaarden, red et Par af
Brudesvendene som Forridere i Galop forud for at spørge, om Bruden
var færdig, og om Brudgommen vilde være velkommen. Disse
Sendebud modtoges i Gaarden med Mad og Drikke og sprængte
kort efter tilbage med Hilsen fra Bruden og Budskab om, at alt
var rede, og alle skulde være velkomne. Hvor ældgammel og
indgroet denne Skik er, kan sluttes af, at den endnu følges lige
troligt i Mellemsverige og paa den Lüneburgske Hede
For Sveriges Vedkommende de ovenanførte Skrifter. For Lyneborgs 
Theod. Colshorn: Hochzeitgebräuche aus dem Lüneburgischen. 
Weim. Jahrbüch. III, 371. . Det er
kun rene Smaa-Afvigelser, svarende til forskelligt Folkepræg,
der i Aarhundredernes Løb har vidst at trænge sig ind. Med tysk
Grundighed nøjes man mod Syd ikke med Svar af andre, men
forlanger Bruden personlig i Tale. I Sverige har man søgt at
forstærke Ømhedsgraderne ved at svare første Bud, at Brudgommen
skal være Bruden "välkommen", andet Bud: "möcke välkommen", 
tredje Bud: "så möcke, möcke välkommen".

Jo nærmere man kom, des hyppigere sprængte Brudesvendene
frem og tilbage paa de dampende Heste, indtil endelig hele Toget
svingede ind i Bryllupsgaarden. I Sverige og Norge var denne
den Gang som nu og vel for Aartusinder siden prydet med
Granbuske paa Grinder og Gavle for at skræmme Vætterne bort
Hyltén-Cavallius: Wärend och Wirdarne I, 299. .
Men overalt i Norden i det 16de Aarhundrede, det være sig nu
under Tag af Straa, Tegl eller Kobber, tittede fra en eller anden
solbrændt lille Rude, fra en Glug eller selv blot gennem en
Sprække, kort, hvor man mindst anede det, et nysgerrigt
blussende Ansigt Toget i Møde. Det var Bruden, der spejdede efter
sin Brudgom. Thi derom var der ingen Tvivl, at lykkedes det
hende paa denne Dag useet først at faa ham i Sigte, vilde hun
være den af de to, der fik Magten inden Døre
Endnu almindelig Folketro i Skandinavien, England og Tyskland. .

Magten var sød, men den maatte hvile paa Velstand. Ogsaa
den var der imidlertid sørget for. Det fik hun Mindelse om, naar
hun efter endt Synsforretning ilede ned i Storstuen. Thi det faldt
ubekvemt at træde til paa den ene Fod, hvor Pengene laa langs
Hosesømmen, og Skoen derfor klemte. Dog sligt var kun 

Smaating mod, hvad det virkede: at kunne vandre paa Guld hele Livet
igennem. Med saadant Maal for Øje kunde man sagtens holde ud
selv at danse derpaa den hele Aften. Ogsaa overfor dette
ufejlbare Middel gaves der dog Tvivlere; der fandtes endog
Ungersvende, der foretrak en ældre Enke med Midler frem for denne
fodfæstede Anvisning paa fremtidig Rigdom. Deres Levevisdom
har Samtiden udtrykt saaledes:

 Man finder Det i Enkens Bo,
 Som ikke er i Pigens Sko
Peder Syv: Gamle danske Ordsproge I, 211. .

*

Naar Brudgomstoget var kommet ind i Gaarden, red det
stundom tre Gange omkring i denne, især hvis ved Midsommertide
en Majstang stod midt paa GaardspladsenHyltén-Cavallius: 
Wärend och Wirdarne II, 436. . Derpaa steg man af
Hestene og gik ind, Brudgommen dog ofte lidt langsomt og
skottende tilbage. Thi der bagude hos Hestene kunde man faa
Fremtidens Slør hævet. Slog hans Hest Hovedet mod Jorden, skulde
han snart dø; gjorde Talsmandens det, gjaldt Varslet Bruden.
Men holdt begge Hovederne kækt i Vejret, laa en lang og
lykkelig Fremtid for BrudeparretL. F. Rääf: Saml. t. 
en beskrifning öfr. Ydre härad i Östergöthland I (Linköping 1850), 
110-111. . Alle traadte derpaa ind i Stuen,
hvor Brudens Slægt og Venner var samlede, og her tog saa
Brudgommens Talsmand Ordet for "at tale Bruden ud".
Hans Tale var en Forespørgsel til Brudens Forældre, om de nu
vilde overlade Brudgommen deres Datter til Hustru efter deres
tidligere Tilsagn og paa de aftalte Vilkaar. Svaret herpaa var
naturligvis et bestemt, men vidtløftigt: "Ja", saafremt ogsaa
Brudgommen paa sin Side vilde holde sine Tilsagn. Herpaa fandt en
fælles "Haandfæstning" Sted, og Brudgommen, eller Talsmanden
paa hans Vegne, takkede Brudens Forældre samt lovede at ville
skikke sig baade mod dem og mod deres Datter saaledes, som en
Dannemand vel egnede og anstod. Hvad Morgengaven angik,
skulde han i Morgen lade høre nærmere fra sig, saaledes som
aftalt var. Naar Bruden paa denne Vis var overgivet til
Brudgommen, gik hun, ligesom han samme Morgen havde gjort, hen
til sine Forældre, sagde dem Farvel, og bad dem om Tilgivelse
for, "hvis hun nogen Tid i sine Dage dem fortørnet havde"
Om Talsmandens Ord og Gensvarene se Andr. Jonæ: 
Thesaurus epistolicus etc. (Sthlm. 1619.) 4to, IV, 45. -- To 
haandskrevne Udkast til Handlingen fra omkring Aar 1600 findes 
paa det Store Kongl. Bibliotek i Samlingen: "Aflevering fra 
Geheimearkivet. Svenske Sager. Ecclesiast. no. 7". Joh. 
Loccenius: Antiquitates Sveo-Gothicæ S. 288. -- Smlgn. Norske 
Magasin I, 200. -- Om nyere Genklang af samme Skikke se f. Eks.: 
A. Vang: En Skolelærers Levnetsløb. (Christiania 1870.) S. 23. 
-- (L. S. Gahm Persson): Beskr. öfv. Öland. (Upsala 1768.) S. 170. 
-- H. P. Klinghammer: Minnen från Åren 1829-39. (Helsingborg 1841.) 
S. 50. -- Nicolovius: Folklifvet i Skytts Härad i Skåne. (Lund 1847). 
S. 148-49 o. s. v., o. s. v. . I 


enkelte Egne af Tyskland har denne sidste smukke Skik holdt
sig lige til vore Dage, idet baade Brudgom og Brud hver i sit
Hjem, forinden de drager afsted Søndagmorgen, knæler paa et
ved Indgangsdøren udbredt, hvidt Tæppe og beder deres
Forældre om Forladelse for alt, hvormed de muligt kan have
bedrøvet dern, hvorpaa disse velsigner deres Barn til Afsked
J. H. Schmitz: Sitten u. Gebräuche des Eifler Volkes 
I-II. (Trier 1856.) I, 53. .

Hvad var egentlig det, som her var foregaaet? Der kan næppe
være nogen Tvivl om, at det var Hovedhandlingen i det
gamle, hedenske Bryllup, der nu var fuldbyrdet. Dette havde
jo indskrænket sig til, at den smykkede Brud var bleven ført ind
i Hallen, hvor Brudgommen ventede. Efter at de ved Trolovelsen
givne Løfter var blevne fornyede og bekræftede, havde man
berørt Brudens Liv med Thors Hammer og herved tilslaaet
Brudgommen hende og viet Pagten. Derpaa havde Ægteparret tømt et
Bæger sammen, og den almindelige Drikning var begyndt
K. Weinhold: Altnordisches Leben. (Berlin 1856.) S. 247. .

I god Overensstemmelse hermed begyndte da ogsaa nu en
almindelig Beværtning, ved hvilken Drikkevarerne spillede en
fremtrædende Rolle. Det grundige Underlag, som Brudgommens
Følge allerede paa Morgenstunden havde faaet lagt i hans Hjem,
blev yderligere eftergaaet og mangefold forbedret. Overhovedet
synes Datiden, hvor uklare dens Begreber end monne være om,,
hvilket Punkt eller hvilken Handling der var det egentlige
afgørende i Brylluppet, at have været ret klar over eet: at Drik maatte
i hvert Fald regnes for en Hovedbestanddel. Derfor hed det endnu
med Oldtidens Udtryk "at drikke Bryllup". Og Drik var det
føjelige Mellemled, hvori hver tilkommen Skik indfattedes.

Beværtningen var som i Brudgommens Hjem, om end i endnu
større Stil. Af varme Retter ved denne Lejlighed omtales saavel
i TysklandStatuta der Stadt Peina 1597. -- Fr. Es. a. 
Pufendorf: Observat. Juris Universi IV, App., p. 272. (Hannover 
1770.) 4to.  som i NordenChr. IV Policeyordn. 
27. Septbr, f. Schlesw. u. Holst. (Glückstadt 1636.) Bl. 
E3.  kun "Suppe", for Resten "Frokost"
og KonfektJyske Tegnelser 19 Juli 1623. R. A. .

Hovedvægten lagdes paa Brændevin, Øl, Mjød, Rhinskvin, og
først og fremmest alle Blandingerne af denne: Lutendrank,
Klaret og Hypokras. Det er en Efterklang af disse Forhold, naar
indtil for nylig paa Ærø Brudeparrets fjærnere Slægtninge
indbødes til Morgengilde før Kirkegangen, medens de nærmere
indbødes til selve Brylluppet, og Morgengildet bar det korte Navn
"Brændevin", ligesom Bryllupsgaarden kaldtes
"Brændevinsgaarden"Hübertz: Beskrivelse over Ærø 
(Kbhvn. 1834, S. 262-64.  . 
I Helsingør opstod Aar 1570 den Mode: at byde 

Gæsterne ved denne Lejlighed ikke blot kolde Drikkevarer, men
"varm Vin med Sukker", en Slags Morgentoddy, der synes at
have tiltalt Befolkningen. Ikke desto mindre nedlagde
Borgemester Henrik Mogensen i Oktober Maaned, just da den kølige
Aarstid begyndte og Skikken ret skulde gøre Gavn, et kedeligt
ForbudHelsingørs Thingbog, 18 Oktbr. 1570. R. A. 
 derimod.

Virkningen af al denne Morgentravlhed var en og samme og
let at forudse. Fra Leipzig til Norge, fra London til Gulland,
overalt klagedes der i næsten enslydende Udtryk over, at
Gæsterne udgik af denne Skærsild halvt eller helt berusede
England 1543, se John Brand: Popular antiquities 
of Great Britain, by W. Carew Hazlitt. II. (London 1870.) p. 103. 
-- Er. Sarcerius: Ein Buch wom heiligen Ehestande. (Lpzg. 1553.) 
Fol., Bl. 103. -- Gulland. Supplem. til Chr. III's 
Historie S. 183. -- Norge. Chr. IV's norske Kirkeordning. 
Paus Saml. III, 485. . I den
hedenske Oldtid havde dette kunnet være det samme. Dagens
Hovedhandling, Bortgiftningen og Vielsen, var jo fuldbyrdet. I
den katolske Tid havde det for saa vidt ogsaa kunnet gaa an, som
man da gerne havde sondret mellem Bortgiftning og Vielse.
Bortgiftningen var eller kunde i hvert Fald være den blot
verdslige Handling, der var foregaaet Søndag Morgen. Vielsen
derimod var en kirkelig Handling, der først skulde foregaa Mandag
Formiddag, og til den Tid kunde dog muligt Gæsterne atter blive
ædru.

Men efter Reformationen, og især efter Aar 1582, da kirkeligt
Bryllup om Søndagen blev lovbefalet for alle, gik hele dette
Væsen ikke længer an. I det 16de Aarhundredes Slutning begyndte
da ogsaa enkelte Øvrigheds-Personer i Danmark at optræde imod
SkikkenHelsingørs Thingbog 18 Oktober 1570. 
R. A. -- Biskop J. Madsens Visitatsbog ved Crone. 1591 i 
Faaborg 10 Mai og 29 Juni 1592, Nyborg 2 Juli 1592. 
, og i det følgende Aarhundrede tog Christian den Fjerde
Sagen i sin Haand. En Række Forordninger blev udstedte4, og
mod Sædvane synes de at være blevne tagne til Følge. I Løbet af
den følgende Tid skete der i hvert Fald et betydeligt Omslag paa
dette Omraade. Det er nye Forhold i gammel Ramme, naar det i
det 19de Aarhundrede hedder f. Eks. om Ærø, hvor som før
omtalt Morgengildet endnu har holdt sig: "Skøndt Enhver ved den
Lejlighed kan tage til sig efter Behag, saa er det dog meget
sjældent, at der sker nogen Uorden"J. R. Hübertz: 
Beskr. o. Ærø. (Kbhvn. 1834.) S. 263-64. .

I det 16de Aarhundrede derimod var det en noget uklar
Forsamling, som Talsmanden havde at tiltale, naar han ved
Gildets Slutning tog Ordet og opfordrede alle til at følge med
til Kirke. Det er næppe helt tilfældigt, at vi i de bevarede Taler
af denne Art ser Opgaven forskelligt løst, i Reglen ved en kraftig
Appel til en eller anden stærk Følelse. I en af Talerne hedder 

det saaledes: "Nærværende kongelige Majestæt lader Eder alle
betakke og tjenstligen vide" . . ., at vi nu skulle bryde op til Kirke.
Ganske vist tilføjes der i det skrevne Udkast, at denne
"kongelig Majestæt" var Brudgommen, der jo, som vi tidligere har set,
nød kongelig Anseelse paa sin Hædersdag, om end det næppe
var Skik just at kalde ham "kongelig Majestæt". Men i en beruset
Forsamling var dette en ypperlig Maade at skaffe sig Ørelyd, en
ubestemt, men virksom Mindelse til brave Dannemænd om, at
det næste Par Skridt fra Bordet ud til Hesten var for Konge og
Fædreland.

I en anden Tale tages Sagen paa hel anden Vis, idet alle raabes
i Gevær. Fanden er ude, "den lede Ægteskabsdjævel, Asmodæus"
er paa Spil! Derfor først alle et Fadervor! Saa afsted til Kirken,
og Fængkrudt paa Bøsserne, at man kan smelde løs paa ham
under Vejs!

I en tredje endelig aabnes der blide, vide Udsigter til fortsat
Glæde. Talsmanden takker dem for, hvad de alt har virket, og
beder dem nu blot følge Bruden til Kirke og saa atter tilbage "til
Maaltid i Gildestuen, at gøre Eder lystige og glade med den Del,
som Gud Almægtigste naadeligen undt og forlent haver, og I
ogsaa selv har hjulpet til med"Det Store Kongelige 
Bibliotek: "Aflevering fra Geheimearkivet, Svenske Sager, 
Ecclesiastica no. 7". -- Smlgn. Andr. Jonæ: Thesaurus epistolicus. 
(Sthlm. 1619.) 4to, IV, 45. .

Hvad enten nu Talsmandens Ord kom som Stormvinden eller
som den milde Luftning, ud fik han dem tilsidst og stablet op -- 
Gud vide hvordan -- paa de ventende Heste. Udaf dette Mylr
og Virvar af smykkede Kvinder, usikre Mænd, utaalmodige Dyr
og beundrende Tilskuere, under øredøvende Støj af Piber og
Trommer, medens de første Skud brændte løs tidt i farlig
Nærhed af Straatag -- formedes saa lidt efter lidt, som ifølge en indre
Lov, et ordnet Festtog. Malerisk og ikke uden Værdighed bugtede
det sig frem gennem Porten ud ad Vejen. Endnu ikke sikre paa
Ligevægten stirrede de fleste med stive Blik frem mod den
gyngende Bue, Hestens Øren beskrev, og kun faa ænsede ude ved
yderste Markled Brudens lille Broder, der tappert brødes med
en jævnaldrende Kammerat. Og dog virkede han til fælles
Bedste. Det var det Sonoffer, som efter gammel Tro krævedes til
Sikring imod, at der under Brylluppet blandt Gæsterne yppedes
Klammeri og voldtes "Dødsslag"L. F. Rääf: Saml. t. en 
beskrifning öfwer Ydre härad i Östergöthland I, (Linkoping 1856.) 
S. 111. .

*


2

Førend vi nærmere betragter Brudetoget til Kirke, maa vi
søge at klare os Betydningen deraf. Denne laa nemlig, hvor
besynderligt det end lyder, ikke oprindeligt i, at man begav sig til
Kirke. Tværtimod! Men i Aarhundredernes Løb havde her
dannet sig en Bundfældning af Skikke, der, af forskellig Herkomst,
tilsidst var brændt sammen til en underlig Enhed. En virkelig
Forstaaelse betinges af varsomt her at kunne udsondre det
verdslige og det kirkelige fra hinanden.

Allerede i Hedenskabets Dage havde det jo været Skik at dele
Giftermaalet i en Dobbelthandling: Bortfæstningen, der var den
egentlige og afgørende, og Brylluppet, der kunde følge bagefter,
men ikke var nødvendigt for Giftermaalets Gyldighed.
Bortfæstningen var en blot verdslig Handling, eller Handel, om man
saa vil.

Brylluppet derimod var som Bekræftelse i Festform af det
samme en mere broget Blanding. I Reglen bestod det af tre Led:
En Gentagelse af Bortfæstningen, en guddommelig Indvielse
heraf og det store Brudetog -- "Brudeløb" som det kaldtes,
hvoraf vistnok Ordet "Bryllup" -- en offentlig Paavisning af, at
nu fulgte Bruden med den Mand, der havde faaet Hammerslag
paa hende.

Med sjælden Sejghed havde man i Norden Middelalderen
igennem holdt paa denne Ordning. Bortfæstningen vedblev, som
vi tidligere i det enkelte har setNærværende Skrift IX, 
141-233. , at være en blot og bar
verdslig Handling. Den kristne Kirke fik lige saa lidt som den
hedenske Haand i Hanke med andet end det blot uvigtige Efterspil:
Brylluppet.

Men paa dette snævre Omraade udfoldede ogsaa Katolicismen
en ikke ringe Virksomhed. Romerkirken overtog som Arv efter
Hedenskabet den Skik, at Ægtepagten ved Brylluppet skulde
guddommeligt indvies. Kristeligt udførtes dette ved, at Parret
Morgenen efter Brylluppet mødte i Kirken, hvor en Messe læstes
over det til Indvielse af den alt indgaaede Pagt. Men denne Vielse
kom jo bagefter. Et Forspring kunde faas ved at vie ikke blot
Personer, men Ting, og f. Eks. paa selve Bryllupsdagen indvie
Brudesengen, Sindbilledet for Pagten. Denne "Vielse" af
Brudesengen blev lidt efter lidt en Hovedhandling ved Middelalderens
Bryllupsfester. Endelig ad endnu en Vej kunde der naas frem:
Brudetoget, "Brudeløbet" maatte kunne kristnes. Det havde i
den hedenske Tid haft sit Hovedudtryk i Brudgommens
Hjemføren af Bruden, det offentlige Festbevis for, at hun nu af
hendes Slægt og Venner agtedes som hans. Men det samme kunde
jo udtrykkes ved, at alle Gæsterne, Brudens som Brudgommens
Slægtninge, om Mandagen fulgte med dem til Kirken. Den
Messe, som læstes over Brudeparret, fik herved større Anseelse,
idet Kirken selvfølgelig bød alle Ledsagerne indenfor som
Vidner, og uformærket kunde det herved gaa i Glemme, at
Hovedvægten oprindeligt havde ligget blot paa det endrægtige
Fællesridt i det Frie.

Saa vidt var Romerkirken naaet ved Reformationen. Bortfæstningen 
var fremdeles en væsentlig verdslig Handling, Giftermaalets 
retslige Kærnepunkt. Brylluppet derimod, som efterhaanden
var blevet stærkt gennemsyret med kristelige Skikke, var endnu
kun en frivillig Sag.

Det blev den lutherske Kirkes Hovedopgave, at faa Giftermaalets 
retsgyldige Tyngdepunkt flyttet fra Bortfæstningen over
i Brylluppet. I denne Anledning blev Bryllup Aar 1582 lovbefalet
for alle. Men til denne Omladning fra forreste til bageste Baad
indskrænkede Hovedinteressen sig. Det, der havde været anset
for det forpligtende ved Bortfæstelsen, skulde nu naturligvis
gentages ved Brylluppet, men iøvrigt lod man, efter at have
koblet de to Handlinger sammen og erklæret Brylluppet for det
afgørende, dette -- i Praksis i det mindste -- have saa temmeligt
sin gamle Fripas. Skøndt Bryllup nu var en paabudt Handling og
erklæret for den ypperste af de to, vedblev det at være som en
blot indfanget Hest; Rytteren sad som før paa den forreste og
lod -- tilfreds med, at den anden nu fulgte med -- denne løbe
som den vilde.

Dette viste sig i den paafaldende Uoverensstemmelse mellem
Bryllupsskikkene, som endnu i lange Tider fik Lov til uhindret
at herske. Næppe var kirkelig Vielse bleven paabudt alle, førend
den Stand, der tidligere i saa Henseende var gaaet i Spidsen,
Adelen, slog om og hævdede for sig Ret til at vies i Hjemmet. 


Men herved kastedes fra første Færd en Uklarhed ind over, hvad
der skulde forstaas ved at "vies udi Kirken"Ordinansen af 
1582, Danske Kirkelove, udg. af H. Rørdam, II, 341. . Og ganske
naturligt trængte de gamle Begreber fra den katolske Tid sig atter
frem. Kirkelig Vielse betød for mange kun: Mandagen efter
Brylluppet at nyde Nadveren i Kirken, og var altsaa blot en Indvielse
af det alt indgaaede Ægteskab. Endnu ned til henimod Slutningen
af det 18de Aarhundrede ledtes hos Bønderne i Norge Brudeparret 
højtideligt til Sengs den ene Aften og drog først til Kirke
for at vies den følgende DagBrudetoget til Kirken fandt 
overalt først Sted paa Brylluppets anden Dag, men det fremhæves 
udtrykkeligt ved Bergens Stift, at Brudgom og Brud følges til 
Sengs Aftenen forud. Folkevennen 8de Aargang. (Kristiania 1859.) 
S. 285. -- H. J. Wille: Beskr. over Sillejords Prestegj. (Kbhvn. 
1786.) S. 259. -- Smlgn. ogsaa Seb. Frank: Weltbuch, neue Ausgabe. 
(Frcft. 1567.) Bl. 130. .

Formaaede saaledes den kirkelige Vielse ikke at hævde sin
nye Plads som den egentlige Hovedhandling, men sank ofte
tilbage til en blot Biomstændighed ved Brylluppet, saa bevarede til
Gengæld Brudetoget til Kirken sin gamle Betydning. Man drog
i Optog til Kirke ikke for paa Nutids Vis dèr at blive Mand og
Hustru -- det var jo hyppigt fuldbyrdet forinden -- men for som
i Oldtiden at vise Alverden, at man agtede hinanden for Ægtefolk
og agtedes derfor af Slægt og Venner. Hvad der foregik inde i
Kirken blev stundom næsten en Bisag, medens Turen til og fra
Kirke var det egentlige "Brudeløb" eller Bryllup.

Hvor stærk denne ældgamle Opfattelse af Brudetogets
Betydning var baade i Skandinavien og Tyskland, gav sig tilkende paa
mange Maader. En svensk Forfatter i det 17de Aarhundrede
betegnede endnu Brylluppet som bestaaende af de to Led:
Brudetoget til Kirken og VielsenLoccenius: Antiqu. 
Sveo-Goth. S. 287. . I en Bog, der udkom i København
Aar 1601, hedder det om Bryllupsgæsterne, at Hensigten med
dem er, "at de kunne give Vidnesbyrd, at Forældrene efter
kristelig Orden ere førte aabenbarlig paa Gaden til og fra Kirken,
til Bords og til Sengs, og at deres Børn derfor ere avlede udi en
r£t Ægteseng"Joh. Spangenberg: Ecteskabs Ordens Speyel 
oc Regel. (Kbhvn. 1601.) 8vo. S. 38.. 
I en tysk Formularbog af 1629 betegnes det at
holde Bryllup saaledes: "at fuldbyrde Ægteskabsløftet ved
offentlig Kirkegang, Vielse og Bilager"Tob Hinzius: Epistel vnd Werbungsbüchlein. (Lpz. 1629.) S. 376. . Det staaende tyske
Udtryk for Brudetoget var det uoversættelige: "gehen zu Kirch und
Strasz"Casp. Melissandri: Ecteskabs-Bog, fordansket af 
Er P. Corvino. (Kbhvn. 1647.) Bl. 36. -- Joh. Mathesius: 
Hochzeitpredigten. (Nürnb. 1584.) 4to Bl. 131.  . 
Med sædvanlig Sikkerhed anvendtes dette paa selv de
fjærneste Tiders Forhold. Det hedder saaledes i en
Brudeprædiken af 1584: "Laban anrettede et skønne Bryllup for sin
Svigersøn Jakob og indbød mange Naboer og gode Venner, paa det at
de maatte gøre sig glade med ham og hans Datter og hjælpe med
til at bevidne for Alverden, at Brud og Brudgom gik offentlig 

med hinanden zu Kirch und Strasz og med Gud og Ære kom i
Ægtestand"Joh. Mathesius: Hochzeitpredigten. (Nürnb. 1584.) 
4to. Bl. 9. .

Som en Følge heraf var det da ogsaa staaende Skik, at, selv
om Vielsen holdtes "paa Salen", som det kaldtes, det vil sige
foregik i Hjemmet eller paa Raadhuset, udelodes ikke derfor
Brudetoget til Kirken, men foregik til en almindelig
Gudstjeneste samme Dag eller Dagen efter. Denne Skik omtales ofte hos
Adelen i DanmarkSe f. Eks.: Biskop Hans Mikkelsens Diarium, 19. Sept. 1641. 
(Kall, Mnscr. Saml. no. 81. Fol. . Ved Forordningen af 11. Juni 1654 synes
den at være bleven ligefrem paabudt, idet det her hedder, at
Adelen vel maa holde Vielse "paa Salen", "dog at Prædiken og
Gudstjeneste ikke forsømmes"Sjællandske Registre, 
11 Juni 1654. R. A. . Ved Frederik den Andens
Bryllup løstes Opgaven paa den Maade, at Kongeparret viedes "paa
Salen" om Søndagen, og Bruden kronedes i Frue Kirke om
MandagenRasm. Hanssøn Reravius: Frederichs den Andens 
oc Fru Sophiæ Kronings oc Bröllups Historie. (Kbhffn. 1576.) 
Bl. Liij og flg. . Endnu i vore Dage var det Skik hos
Landbefolkningen baade paa Sjælland og Fyn, at Brudeparret paa
Brylluppets anden eller tredje Dag, der altsaa maatte være en Søndag,
ledsagedes til Kirke i festligt Optog af alle Gæsterne "for at hente
Held"Jens Kamp: Danske Folkeminder. (Odense 1877.) S. 82. 
.

Af alt dette vil det da forstaas, at Brudetoget til Kirke i det
16de Aarhundrede var noget vidt forskelligt fra, hvad vi nu
forstaar ved de samme Ord. Medens Turen til Kirken nu til Dags
er den betydningsløse Indledning til Brylluppets Hovedhandling: 
Vielsen i Kirken, udgjorde Brudetoget i det 16de Aarhundrede 
en væsentlig Del af Brylluppet, overstraalede ubevidst hos
mange den Bekræftelse deraf, som skulde finde Sted i Kirken,
og hidledte sin Herkomst fra en Tid, førend Kirken var til, og
"Brudeløb" desuagtet var "Bryllup".

*

Brudetoget til Kirken i det 16de Aarhundrede afveg i By
og paa Land noget fra hinanden. I By gik man i Reglen, paa Land
red man gerne eller red og kørte. Forholdene krydsedes dog,
naar f. Eks. Landadel holdt Bryllup paa Raadhus i Købstad, og
de besynderligste Blandingstog kunde da opstaa. Ved Dronning
Sophias ovennævnte Brudetog til Frue Kirke baade gik, red og
kørte Deltagerne. 

En større Forskel medførte dog den føromtalte Overtro, at
Parret ikke maatte uddrage fra et og samme Hus. Paa Landet
ansaa man i Reglen Ulykken for afværget ved, at Brudgommen
om Morgenen kom dragende fra sit Hjem til Bryllupsgaarden,
saa kunde Parret godt følges herfra til Kirken. I By derimod,
hvor Afstanden mellem Hjemmene var saa kort, og det at følges
alle for at være mandstærke mod Overfald var en forlængst glemt
Forsigtighedsregel, holdt man hyppigt paa, at Brudgom og Brud
skulde komme til Kirke i to Optog, hvoraf dog stundom det ene
gik det andet i Møde undervejs.

I Forbindelse hermed uddannede sig saa stedlige eller
landskabelige Forskelligheder, idet man snart holdt paa, at Bruden
skulde komme først til Kirke, snart BrudgommenDet 
hyppigste synes i Danmark at have været, at Bruden kom først til 
Vielsen. Saaledes f. Eks. ved Frederik den Andens Bryllup 1572. 
Ved Prins Christians Bryllup 1634 kom dog Prinsen først. "Et god 
Stund derefter kom Prinsessen". (Jørg. Holst: Regiæ Nuptiæ Chr. V 
(Kbhvn. 1637.) Bl. 6). Ordene i Nye Danske Magazin II, 275 om 
Ribe 1561 kunne forstaas, som om Brudgommen dér kom først til 
Kirken og derefter gik Bruden imøde. -- I Sverige først 
Brudgommen saa Bruden (Joh. Loccenius: Antiquitat. Sveo-Goth, 
S. 288) Senere Bønderskikke i Norden: Til Kirken Bruden 
først, fra Kirken Brudgommen først, saaledes i Jylland 
og paa Fyn (N. Blicher: Topographie over Vium, Viborg 1795, 
S. 194. -- C. M.: Et vesterjydsk Bondebryllup. Folkekalender for 
Danmark 1853, S. 111. -- Leerbech: Beskrivelse over Ringe, Odense 
1826. S. 87). Brudgommen først til Kirke i Norge (H. Strøm: 
Søndmør I, Sorø 1762, S. 555). Brudgom og Brud følges ad: 
Vossevangen, Blekinge, Öland (Thott. Mnscr. 1719, 4to, 
St. Kgl. Bibi. -- J. J. Öller: Beskr. öfwer Jemshögs Sochn i 
Blekinge, Wexiö 1800, S. 223. -- L. S. Gahm Persson: Beskr. 
öfwer Öland, Upsala 1768, S. 172) o. s. v., o. s. v. ; 
eller at
Bruden skulde fremledes af to Mænd, saaledes baade i Sverige og
Norge, medens man i Danmark hyppigt lod hende ledsages af
sine tvende BruderederskerAllerede i Slutningen af det 
16de  Aarh. var den danske Skik ved at tabe sig baade hos 
Kongehuset og Adelen. Dronning Sophia ledtes ind i Salen af tvende 
Mænd. Smlgn. ogsaa: Jens Godissons Ligprædiken over Jørgen 
Rosenkrantz. (Kbhvn. 1596.) Bl. G3. Omkring Aar 1600 
befales det dog hyppigt fremdeles i Mellemklasserne, at Bruden 
skal gaa til Kirke mellem to Kvinder. I Bircherods Dagbog ledes 
Bruden (Præstedøtre o. s. v.) altid af to Mænd. .

Disse Uligheder var dog kun ringe mod det Fællespræg, som
udmærkede Brudetoget og gjorde dette til en egen Art
Festlighed, forskellig fra alt andet i Datiden.

Nutiden har ondt ved at forstaa den Vægt, som tillagdes det at
være med i sligt et Optog, den Iver, hvormed enhver holdt
paa at indtage den ham tilkommende Plads i Skaren.
Her var aabenbart en uklar, men stærk religiøs Stemning til
Stede, ældgamle nedarvede Festindtryk, som man blindt gav sig
hen til. Døende maatte saaledes f. Eks. den gamle Rigsraad
Jørgen Rosenkrans endnu med til et saadant Bryllupstog i Kolding
Fastelavn 1596; han var for svag til at deltage i nogen selskabelig
Sammenkomst, men ikke desto mindre maatte han nødvendigvis
"følge Brudgommen med Raadet til Kirken og fra"Jens 
Gødissøn: Ligprædiken om Jørgen Rosenkrantz. (Kbhvn. 1596.)
Bl. G3.. En saa fint
dannet og overlegen Mand som Dr. Otto Sperling kom i heftig
Bevægelse ved Tanken om, at en, der stod Brudgommen fjærnere
end han, muligt skulde gaa forud for ham i Følget. Hans egen
betegnende Beretning, varm endnu, skøndt nedskreven længe efter
Optrinet, lyder saaledes:

"Skyld i vort Uvenskab var Borgmester Jakob Mikkelsen
selv, thi da vi en Gang sammen skulde følge en Brudgom til
Kirke, kom han til mig med Saadanne Ord: "Hr. Doktor! I
fortænker Eder ikke, dersom jeg træder ind for Eder." Jeg svarede: 

"Hr. Borgemester! I fortænker Eder vel ikke selv, dersom jeg
tager min Plads dèr, som jeg bør at tage." Som vi nu skulde til
at vandre afsted med Brudgommen, søgte Mikkelsen at træde ind
foran mig; men jeg var ham for hurtig, og indtog min tilbørlige
Plads, hvorefter jeg vendte mig om til ham og sagde sagte: "Hr.
Borgemester! Dèr falder Eders Gang, bag efter mig". Det tog
den gode Herre fortrydeligt op." -- Endnu ved Erindringen
blusser Sperlings Vrede op paany, og han betegner Borgemesterens
Færd som "Forsøg paa offentligt at forhaane ham". At han heller
ikke i Virkeligheden havde ladet den Sag være glemt, vidner hans
Tilføjelse om: "Jeg kunde da heller ikke dy mig, da vi næste
Gang fulgte en Brudgom, men maatte sige til ham: "Vil Hr.
Borgemesteren ikke tage Plads?"Dr. O. Sperlings Historia 
vitæ. G. K. S. no. 3094, 4to, S. 320. (Beretningen er paa Tysk, 
men den direkte Tale paa Dansk.) S. Birket Smiths Overs. S. 126. .

Under Klokkeringning drog Skaren fremad. Paa Landet
var det Skik den Gang som senereLeerbech: Beskr. over 
Ringe. (Odense 1826.) S. 87. -- Sv. Grundtvig: Gamle danske Minder 
II, 248. , at der kimedes, saa snart
Toget satte sig i Bevægelse til Kirken; ligeledes at Klokkerne
ringede i hver Kirkeby, man drog igennemSe f. Eks. Brev 
fra Præsten A. Samsing til J. Bircherod i Odense, dat. 15. December 
1734, indheftet i no. 2499, 4to, G. K. S. . Men Ringningen
fik dog først Art i de større Byer, hvor man ikke blot kunde lade
kime fra Sognekirkens Taarn, men samtidig faa sat de andre
Klokker i Gang, i København f. Eks. "de store Klokker til Vor
Frue"Kjøbenhavns Diplomatarium I, 432. . 
Intet Under da, at der ved mangt et Bryllup var baade
en "Kimer" og en "Ringer"Randers Vilkaar 1609 § 62. Mscr. 
Thott no.  1454, 4to. . Flere Smaatræk vidner om, hvor
stærkt der blev ringet. En passende Begyndelse paa et
Bryllupsdigt fra en lidt senere Tid var saaledes:

 Hvad? hvad er det for Klang, mens det saa heftigt kimer,
 Og alle Klokker gaa?Bryllupsdigt af  18 Novbr. 
1705. Mscr. Thott no. 1524, 4to, S. 245. 

Om en Klokke i Skt. Bodils Kirke paa Bornholm, der sprang
og maatte omstøbes, beretter Indskriften, at den fik sin Skade,

 "Dèr jeg som Bedemand til Bryllup Gæster kaldte"
L. Thura: Beskrivelse over Bornholm. (Kbhvn. 1756). S. 92. .

I Spidsen for Toget gik Musiken. Fattigst var en Piber alene.
Hos alle velstillede legtes der baade paa Piber og Trommer,
hvilke sidste var det mest yndede Instrument hos Folkets brede
Lag. Endnu i Slutningen af det 18de Aarhundrede brugtes i
Telemarken i Norge ved Bryllupper kun TrommerH. J. Wille: 
Beskr. over Sillejord Prestegjeld. (Kbhvn. 1786.) S. 237. . 
Men i Danmark 

var man i det 16de Aarhundrede allerede naaet videre og krævede, 
naar det skulde gaa ret fornemt til, tillige Trompeter. Til
Christian den Andens Bryllup Aar 1515 maatte vel de ni
Trompetere forskrives til Laans fra SachsenC. F. Allen: 
De tre nordiske Rigers Historie 1497-1536 II, 202. . 
Men allerede Aar 1525
kunde den sidste katolske Biskop i Viborg, Jørgen Friis, overlade
Preben Podebusk til hans Datters Brudetog baade en Trompeter
og en "Giger"Skrivelse, dat. Spøttrup 1525 p. fest. 
purificationis Mariæ. R. A. . 
Aar 1560 kunde Frederik II laane Otto Banner
til hans Bryllup med Ingeborg Skeel fire Trompetere og de to
KedeltrommerFr. II til Mogens Gyldenstjerne, dat. 
Aalholm 17 Aug. 1560. Danske Adelsbreve Fasc. 2, Banner. R. A. 
-- Smlgn. Vedel Simonsen: Eske Broks Levnet 1, 62.  . 
Og om Dronning Sophias Tog til Frue Kirke Aar 1572 hedder det:

 . . . Ginge der otte Trompetere frem,
 Og to Kedeltrommer bares for dem,
 De gave af sig stor Lyd og Sang,
 at det højt op i Skyen klang
Rasmus Hanssøn Reravius: Hr. Frederichs den Andens och Fru Sophiæ 
Kronings oc Bröllups Historie. (Kbhffn. 1576.) Bl. L6. 
.

Byerne fulgte troligt efter. De to Spillemænd, som ansattes i
Helsingør Aar 1579, var ganske vist endnu kun en Trommeslager 
og en PiberHelsingørs Thingbog 27 Januar 1579. R. A. 
. Men snart efter ansattes baade i Helsingør
Helsingørs Thingbog 11 Marts 1588. R. A. , i
RibeJ. Kinch: Ribe Bys Historie og Beskrivelse II, 650-51. 
-- Saml. til jydsk Hist. og Topogr. VI, 157. , 
RandersRanders Vedtægt 1609. Thottske Haandskr. Saml. 
no. 1454, 4to. , KøbenhavnKjøbenhavns 
Diplomatarium II, 718-19, III, 135.  og flere andre Byer
"Instrumentister" og "Taarnmænd", hvem man udtrykkeligt gav
Anvisning paa som en Hovedindtægt at spille for Brudetog til og fra
Kirke.

Endnu længe efter søgte man i Byerne at holde Hævd over
Brugen af Trompeter. Aar 1636 befalede saaledes Christian den
Fjerde, at Trompeter kun maatte bruges ved de "fornemme
Borgeres" Bryllup, og endda kun til Maade, men aldeles ikke
ved de "mellemste Borgeres"Chr. IV's Policeyordn. 
27 Septbr. 1636 f. Schlesw. und Holst. (Glückst. 1836.) 
Bl. E2. . Og endnu saa langt ned som Aar
1716 hedder det i Haderslev: "Da simple Borgere og
Haandværkere turde arrogere sig Ledsagelsen med Trompeter til og
fra Kirken, og det dog er billigt heri ogsaa at være en Forskel,
saa maa kun de fornemste og mest formuende bruge Trompeter
ved Kirkegangen, men være de andre aldeleles forbudt"
Corp. Statut. Slesv. II, 521. .

Saa meget des flittigere benyttede de begunstigede sig af
Forretten. "Havde Doktor Balsløv Bryllup med min Moster, Karen
Thomasdatter Risbrigh. Til denne Festivitet vare foruden vore
egne Trompetere i Odense ogsaa Stads-Instrumentisterne fra
Haderslev forskrevne"Uddrag af Jens Bircherods Dagbøger, 
udg. af Chr. Molbech,  S. 73. , 
hedder det 1661. Aar 1671 skriver en
Rejsende om Nyborg: "Om Søndagen var en Brud i Kirke til 


Højmesse. Blæstes i Trompeter paa Gaden, kimtes med Klokkerne"
Suhm: Nye Samlinger til den danske Historie III, 180. 
. Og at Ævret endelig, i København i det mindste, var
opgivet, fremgaar af Holbergs Ord i Barselstuen: "Kommer man
til en Skræders eller Skomagers Bryllup, bliver man imodtagen
med Trompeter og Valdhorner"Holberg: Barselstuen, 
Akt. 1, Scene 2. .

Til Grundstammen af Piber, Trommer og Trompeter føjedes
i det 16de Aarhundrede ofte andre Instrumenter, især
Strengespil og Pauker. 
Det kunde saaledes blive et ret anseligt
Orkester, der gik i Spidsen, og man forstaar vel, baade at slig
Musik var forbudt et Aar efter hver Konges Bortgang
Kirkehistoriske Samlinger VI, 381. -- Efter Frederik III's Død 
se. f. Eks. Helsingørs Thingbog 17. Februar 1670. R. A. 
, og at et
Brudetog maatte umuliggøre al anden Færdsel. Som det hedder
i en gammel Opskrift om Oluf Daaes Bryllup: "Blev en
Skrædersvend og tvende Børn beskadigede af tvende løbske Heste.
Gud er for alt at takke, som bevarede Hs. Majestæt, Prinsen og
Prinsessen samt den ganske Brudeskare og andre Godtfolk, thi
samme Heste løb ind iblandt Brudeskaren paa Amagertorv og
stedtes ikke førend i Klædeboderne"Efter en gammel 
Chronologi i N. M. Petersens Saml. Afskrift hos N. Jacobsen.
.

*

Hvad der gav Brudetogets Musik sit ejendommeligste
Præg, laa dog paa et andet Omraade end det rent musikalske.
Denne Musik var mere end Glædesudtryk og tilsigtede andet
end blot Vellyd. Det, hvorpaa det kom an, var først og fremmest
Støj, og den Musik var den bedste, hvor Toget brød frem som
et Uvejr af brummende Trommer og Trompetskrald, mellem
hvilke Piberne skar igennem, medens Luften bølgede Bim-Bam
og Tschim-Tscham fra Kirkeklokker og Pauker. Thi det,
hvorom det gjaldt, var at skræmme de usynlige Fjender bort,
værge Brudgom og Brud mod Angreb af Mørkets Magter.

Hvem disse egentlig var, gjorde man sig kun uklart Rede for.
I den hedenske Tid havde man kaldt dem Vætter og Jætter,
senere Trolde og Underjordiske eller Fanden selv. I det 16de
Aarhundrede, hvor der var stærk Tilbøjelighed til at fremhæve
Djævlenes uhyre Antal samt sondre mellem deres forskellige
Arter af Virksomhed, henlagde man gerne alt, hvad der vedkom
Bryllup, under Ægteskabsdjævelen, Asmodæus.

Men ligegyldigt hvad Navn man gav, saa vidste hver Egn med
Gysen at melde om, hvad der var hændet netop dèr. Mellem
Haderiis og Haderup Kirke ved Holstebro havde saaledes
Troldene tryllet Taage frem og i Skjul af den snappet Bruden bort
paa Vejen til Kirke; intet Brudetog vovede mere at drage samme
Vej. Noget lignende var sket ved Borbjerg Kirke. Hvad hjalp det, at
Brudens Broder, da de skulde over Broen, og Taagen faldt paa, red
ved hendes Side og hug med sin Slire til højre og venstre!
Et Skrig, saa lysnede det atter, men Bruden var borte. Ved
"Brudehøj" der i Nærheden havde Djævelen faaet fat i en Brud,
skøndt der var en Karl paa
hver Side. Brudekronen ydede hende kun et kortvarigt Værn.
Vel vilde ikke den gamle Mand, hvem Fanden bød Penge
derfor, tage den af hende, men Hyrdedrengen lod sig friste, tog
baade den og Knappenaalene af hende, og dermed forsvandt
hun. Enhver paa Sjælland vidste Besked om Stenen ved
Sonnerup med Fandens Fodtrin. Haard var Kampen, thi Bruderederne
havde sat Kransen paa hende i Jesu Navn. Men for en Hat fuld
af Penge lod tilsidst en sig bevæge til at tage Kransen af hende.


Fig. 1. Brudetog.
(Tegning af O.Sinding.)

Hvorfor gik ingen Brud gennem Hoveddøren i Ringsted Kirke?
Og "Brudebænken" i Hulvejen ved Ivetofte i Skaane! Hvem
var det, der her knuste Ryggen paa en Brud og førte en anden
Fanden i Vold til Brattingsborg? J. M. Thiele: Danmarks 
Folkesagn I, 227. II, 82, 218-19. -- E. Tang Christensen: Jydske 
Folkeminder III, 96-97. -- Rask: Morskabslæsning 1840, S. 382. 
-- Suhm: Samlinger til den Danske Historie I, 1, 117. .

Nej, nej, til at lede en Brud uskadt frem hørte de nødvendige
tre: Erfaring, Musik og Brudefakler. Erfaring dannede
Forudsætningen, for saa vidt kun den kendte Vejen, man kunde
drage. Men hermed var ikke alt gjort, selve Brudetoget maatte
være udstyret som en vel udrustet Angrebskolonne: Musiken
brød Hul i den Skybanke af Mørkets Aander, der stod spærrende 
foran, og Faklerne dækkede Togets Flanker, idet den rene
Ild skræmmede, og Osen viftede Djævlene, vederstyggeligt som
Offerrøg, under Næsen.

Brudefakler eller Brudeblus, som de gerne kaldtes i det
16de Aarhundrede, brugtes da i hele Norden. Hos de fattige
bestod de vel ofte kun i "Tyripinde"; men hos de velstaaende og
hos Adelen var det Vokslys, hvis Antal og Størrelse svarede til
Brylluppets Anselighed. Ærkebisp Olaus Magnus fortæller, at
man i Sverige ofte havde dem meget høje og af forskelligt farvet
Voks, omvundne med Silkebaand. Naar Brudeparret drog tilbage
fra Kirken, efterlod man Lysene som et Offer, men
Blusse-dragerne kæmpede indbyrdes med stor Heftighed om
Stumperne af de omvundne SilkebaandOlaus Magnus: De 
gentibus septentrionalibus Lib. IV, Cap. 7. I Sverige findes 
endnu "Blussestager" bevarede ved mange Kirker og kaldes 
"Brudeblus". En saadan Blussestage fra Östra Eneby i Östergötland, 
afleveret til Statens Historiske Museum, findes afbildet i Hans 
Hildebrand: Sveriges Medeltid I, 103. . 
Noget lignende var Skik i
Danmark. Aar 1561 indskærpedes det saaledes paa Roskilde
Landemode, at der under Gudstjenesten kun maatte brænde to
Lys paa Alteret, "uden naar der er Blus for Brudefolk"
Erich Pontoppidan: Kirchen-Historie des Reichs Dännemarck III, 380. 
. I Ribe
blev det samme Aar vedtaget, at Lysene eller Blussene ikke
maatte være omvundet med Silke eller andet. Og hertil søgte
man endnu at føje den haarde Bestemmelse, at "naar de, der
bære Blussene, ikke komme tidligt nok frem" -- Blussestagerne
skulde nemlig først hentes i Kirken -- saa skulde Bruden begive
sig paa Vej uden dem, men Blussebærerne skulde bøde en Daler
hverNye Danske Magazin II, 275. . 
Endnu ved Prins Christians Bryllup Aar 1634 var den
gamle Skik i fuldt Flor. 24 unge Adelsmænd mødte her som
Blussedragere, deres Kerter var omvundne med gule og røde
Silkebaand, og selv bar de lignende Baand om Halsen
J. H. Schlegel: Samlung zur Dänischen Geschichte II, 1, 183.
.

Hvor dybt rodfæstet Brugen af Brudeblus var i Danmark,
kan bedst ses af Reformatorernes forgæves Forsøg paa at 


ophæve Skikken. Der var al mulig Grund til at afskaffe dem ligesom
de mange andre Vokslys, man i den katolske Tid havde bragt
som Offere til de forskellige Altere i Kirken; og man begyndte
ogsaa med at forbyde dem. Men allerede ved Aarhundredets
Midte maatte Biskop Peder Palladius sige rundt om i
Menighederne paa Sjælland:

"Naar Brud og Brudgom komme til Kirke, da maa de have to
tændte Lys for dem paa deres Blussestager; og derfor staar deres
Blussestager her i Kirken paa det Sted, som de ugudelige Faner
stod tilforn. Hvorfor staar disse Blussestager her for Hvermands
Øjne? De staar Ægteskab til Hæder og Ære" o. s. v.

"Det er godt, at de Blussestager blive ved Magt udi hver
Sognekirke, saavel for ædel som for uædel, for de har end noget
at mærke [*c: betyde] og var udi ingen Vanbrug, som andre Ting
var, der nu er ødelagte. Derfor har det ikke været Behov at
lægge dem øde. Men det hændte dem, som begyndte først at
bryde Pavedommen ned, som det plejer at hænde en
Tømmermand, der bryder et gammelt Hus ned: Han bryder ogsaa isønder 
uforseende en Løsholt eller andet saadant, som maatte end
have tjent i det nye Hus. Saa gik det ogsaa med disse
Blussestager og andet mere; det kan ikke saa nøje agtes, naar man
bryder ned, man kan end jo siden finde iblandt det gamle Tømmer
noget, som kan due til det nye Hus. Saa har disse Blussestager
og deres Brug her udi Kirken, hvorfor Kirkeværgerne kunne
holde dem ved Magt med to smaa Vokslys paa."

"Hvad mærke [betyde] de Lys, som brænde for Brud og
Brudgom? .... Det ene Lys mærker, at Bruds og Brudgoms
Hjerter skulle brænde i en stadig Tro til Jesum Kristum ....
Det andet Lys mærker, at Bruds og Brudgoms Hjerter skulle
brænde i en ret Ægteskabs Tro tilsammen .... Og end
mærker det den tredje Tro, som du skal holde med din Genbo og
Nabo"....Petrus Palladius: En Visitatz-Bog, udg. af 
Svend Grundtvig, S. 82-89. .

Som det vil ses er denne Peder Palladius' Udlægning af
Brudeblussenes Betydning i høj Grad haartrukken, de tvende
Lys skulde betegne tre Slags Tro. Større Betydning ligger der
i, hvad den selv lader mærke, at da Brugen af Brudeblus ikke
havde kunnet afskaffes, søgte man nu at bortforklare Sagen saa
godt som muligt.


Næppe fattede nogen dog Lid til den kunstige Forklaring. Thi
Sagen selv var simpel og klar: Man brændte Lys for en Brud,
som man gjorde det over Nyfødte og over de Døde, af en og
samme Grund: for at skærme dem mod de onde Aander. Ilden
var Menneskets ældste Ven. Fra den skrev sig de ældgamle
Skikke. Dens Magt forblev uberørt af, om Sjællands Bisp
bortforklarede den eller ej.

Støj og Ild var de virksomste Midler mod Mørkets Magter. Men
begge forenedes i Bøsseskud. Lige fra Aarhundredets Begyndelse,
da haandtérlige Bøsser var komne i Folkebrug, var disses Anvendelse
ved denne Lejlighed en given Sag, Trods alle Forbud af Frygt for
Straatagene knaldede da Skud paa Skud fra Toget selv og fra Venner
langs Vejen. Rundt om i Toget og langs dette saas baade Bøsser og
brændende Lunter, og iblandt den jævnere Landbefolkning var
sikkert Hageskytter (Fig. 2), der  laa i Borgeleje, kærkomne
Bryllupsgæster med deres vældige Muskedonnere.


Fig. 2. En Hageskytte.
(Kobberstik af Franz Brunner 1559.)

Hvor hurtigt og med hvilken indre Nødvendighed Skikken
har bredt sig, fremgaar af, at den øjeblikkelig er opstaaet
overalt, hvor Geværer er trængte hen. Ikke blot udtrykte Nordboen
sin Bryllupsstemning ved Geværskud, men Beduinen og
Indianeren gør den Dag i Dag det samme.

Til fuldstændig Dækning krævedes endnu, at Toget holdt tæt
sammen. Thi blev der en "Slippe" i Rækken, vilde Djævlen
ufejlbarlig passe sit Snit og bryde igennem. Følgerne heraf var
uberegnelige og strakte sig ikke blot til den afskaarne Trop.
Han kunde lige saa vel benytte sig heraf til at fjærne
Ægteparrets Sind fra hinanden eller til at volde de ugifte Kvinder i
Toget MénJens Kamp: Danske Folkeminder. (Odense 1877.) S. 84. 
-- P. Foersom: Om Samlinger af danske Landskabsord (Kbhvn. 1820.) S. 33. 
.

Derfor sprængte ogsaa ved ridende Tog flere af
Forgangs-svendene uafbrudt frem og tilbage langs Siderne af Skaren for

at holde Forbindelsen vedlige; og derfor gjaldt det som
Hovedregel ved enhver Brudefærd ikke at ile paa. "At gaa som man
skulde lede en Brud" blev ganske naturligt Betegnelsen for en
værdig og langsom GangMoth: "Ordsprog og Talemaader", 
N. Jacobsens Afskrift. .

Paa den anden Side maatte der heller ikke komme ligefremme
Standsninger. Sligt voldte, at Parret blev led af hinanden. Derfor
sindige Folk i Spidsen, der drog jævnt afsted, hverken for hurtigt
eller for langsomt! Og i værste Fald alle Mand Marsch paa
Stedet! thi uovervindelige Hindringer kunde møde forude som f. Eks.
en gammel Kone, der varslede Ulykke, og hvem man derfor
maatte enten lade komme forbi eller skaffe af Vejen
I. Kamp: Danske Folkeminder (Odense 1877). S. 83-84. .

*

Brudetogets Orden var forskellig, alt eftersom Bruden
eller Brudgommen drog forrest, eller de fulgtes Side om Side.
Nærmest foran Brud og Brudgom kom i hvert Fald
Forgangskvinderne og Forgangssvendene, og bagefter det egentlige
kvindelige og mandlige Følge.

Brudens Plads i Toget var let kendelig, idet der over hende
hyppigt bares en Himmel. Det er denne gamle Skik, hvortil
der sigtes i Folkevisens Ord:

 Saa løfted de over hende Himmel skøn,
 Og bare saa over hende Skrud.
 Saa fulgte de hende i Salen hen
 Og kaldte hende Kongens Brud
Nyerup og Rahbek: Udvalgte Danske Viser fra Middelalderen 
III, 279..

Himlen over Bruden havde ligesom den, der bares over
fyrstelige Personer i Optog, noget eget højtideligt og
ærefrygtindgydende ved sig. Fyrster skulde den kun skærme mod Sol og
mod Væde. Men en Brud skulde den tillige dække mod onde
Aander i Luften. Der kunde derfor ikke være nogen Tvivl om,
at den burde være af solideste Slags.

Der gaves i det 16de Aarhundrede to Slags "Himle" til at
bære over fornemme Personer: den runde og den firkantede.
Den runde -- eller for at bruge et let forstaaeligt
Nutids-Udtryk: -- "Paraplyen" skulde kun holdes af een; den firkantede
krævede fire Bærere. Allerede dette gav den firkantede noget
mere anseligt ved sig. Begge Slags trivedes Side om Side i 


Fig. 3. Dogen i Venedig i højtideligt Optog i det 16de Aarhundrede.
(Tegning af Jost Amman.)

Italien. Her bares rund Himmel over f. Eks. Dogen i Venedig (Fig. 3).
Men baade Paver og Kejsere krævede hver især firkantet. Fig. 4
viser os det sjældne Syn af Pave og Kejser under en og samme
Himmel ved Kejserkroningen i Bologna 1530. I Festens 

Anledning var den ikke blot firkantet, men hvælvet tillige. Hvad Pave
og Kejser brugte, blev naturligvis det fineste i det øvrige Evropa.
Alle Fyrster gik eller red ved højtidelige Lejligheder under
firkantet Himmel. Frederik den Anden selvfølgelig ogsaa ved sin
Kroning 1559 (Fig. 5). Og ligesaa selvfølgelig bares der firkantet
Himmel over enhver Brud, der overhovedet kunde gøre sig Haab om slig
Æresbevisning. Saa sikker var man paa, at dette var det eneste rette 
og tænkelige, at en lærd Tysker endog var i Stand til herfra at
slutte, hvorledes den Himmel maatte være, som bares over Brude i
Tyrkiet, hvor Kvinder jo ikke maatte vise sig offentlig. Den saa 
efter hans Forsikring saaledes ud, som Fig. 6 viser. Men selv om en
nordisk Brud ikke nøjedes med "Paraply" over sig, men mødte
under firkantet Himmel, ja selv om den havde kunnet slaas ned
som hin paastaaede tyrkiske, saa kunde der dog gives Tilfælde,
hvor den ikke ydede fuld Dækning. Det kunde gaa som ved
Brylluppet i Odense, hvor Himlen foroven viste sig stærkere end
Brude-Himlen forneden, og Brud og Brudetog maatte tage
Flugten; "thi der de kom af Kirken, paafaldt en mægtig stor 


Fig. 4. Pave Clemens VII's og Kejser Carl V's
Optog efter Kejserens Kroning i Bologna 24. Februar 1530.
(Samtidigt Kobberstik af Nikolas Hogenberg.)

Pladskregn med Torden, Lynild og Hagel, saa at de maatte paa Vejen
forføje sig med Bruden udi en ilende Hast ind til en Borgeres og
Guldsmeds, ved Navn Matthiasen, tvert for Flakhaven boendes"
Bircherods Dagbog, om Byfoged Anthon Ottesens Bryllup; 
ikke trykt hos Molbech. N. Jacobsens Afskrift. .


Fig. 5. Frederik den Andens Kroning i København 1559.
(Stik af Kaspar Ens.)

En meget stor Himmel var vel at foretrække, men den voldte
let de fire Mand Besvær at bære, naar Vinden tog i den. En
stor og fast Himmel fandtes jo imidlertid spændt over Datidens
Pragtvogne. Den Udvej blev da oftere benyttet i Danmark at
anbringe Bruden til Vogns. Allerede i Folkevisen om Hr.
Nilus og Hr.Tidemand omtales dette:

 Dandronning beder alle sine Mænd,
 Baade Riddere og adelige Svende;
 "I ride med os til Kirke idag!
 Vor unge Brud skulle I tjene."

 Den unge Brud ager i forgyldene Karm
 Alt over de grønne Enge.
 Hr. Tidemand rider i Brudeskare,
 Han lader sin Ganger springeNyerup og Rahbek: 
Udvalgte Danske Viser fra Middelalderen III, 164. .

Dronning Sophia var ligeledes til Vogns ved sit Brudetog til
Kroningen i Frue Kirke 1572.


 Med Gyldenstykke var Karmen overslagen
 Og gyldene Frynser der rundt om dragen.

En Misforstaaelse vilde det dog være, om slig Kørsel skulde
opfattes som Forsøg paa at spare. Derfor, næppe standsede
Dronning Sophias Vogn foran Frue Kirke, førend straks en ny
Himmel dukkede frem til at bære over Bruden:

 Der Dronningen skulde af Vognen nu staa,
 Og hun i Kirken saa skulde indgaa,
 Da bares over hende en Himling saa stor.
 Af idel Gyldenstykke var han gjort,
 Fire Mænd af Raadet de monne den bære
Rasmus Hanssøn Reravius: Her Frederichs den Andens och Fru Sophiæ deris
Kronings och Bröllups Historie. (Kbhffn. 1576.) Bl. L. 7-8..

Naar Brud og Brudgom fulgtes Side om Side til Kirke, var
han hendes naturlige Ledsager og Beskytter. Sligt Følgeskab laa
nær, naar Brudetoget foretoges paa en af Brylluppets senere


Fig. 6. "En tyrkisk Brud føres hjem".
(Efter H. Weigel: Trachtenbuch 1577.)

Dage, hvor de i Virkeligheden alt var Mand og Hustru. Det
gjaldt da om at gaa trykkede tæt op mod hinanden, saa at intet
ondt kunde komme imellem. Var de til Hest, holdt Brudgommen
hendes Hest ved Bidslet, for at ingen skulde kunne ride imellem,
men han selv maatte beholde hendeL. F. Rääf: Saml. t. 
en beskrifn. o. Ydre härad i Östergötland (Linköping 1856.) 
S. 111. .

Drog Brudens Tog derimod for sig, eller fulgtes vel de tvende
Tog ad, men hver paa sin Plads i Fællestoget, saa faldt det
naturligt, at Bruden havde en eller tvende Ledsagere, der "ledte"
hende frem. I Danmark synes dette Hverv tidligere hyppigt at
have tilkommet den ene af eller begge de to Kvinder, der var
Bruderedere. Muligt skrev dette sig fra den Skik at køre til
Kirke. I Sverige og Norge, hvor man altid red eller gik til Kirke,
brugtes kun mandlige Brudeledere.

Mærkeligt nok slog i Danmark Skikken om ved det 16de
Aarhundredes Midte, og det blev nu Brug hos de højere Stænder,
maaske efter tysk MønsterSe f. Eks. Forholdene i 
Stralsund 1570. Baltische Studien XXI, 168. , 
at Jomfrubrud skulde ledes af tvende
Mænd, Enkebrud derimod af Kvinder. Næppe var dette fastslaaet 
som fint, førend der blev et Kapløb hos de lavere stillede
om at naa med. Men under Christian den Fjerde i det mindste
vaagede Øvrigheden over, at blandt Almuesfolk ledtes Bruden
fremdeles kun af Kvinder. Det er da Udtryk for nyslaaet Glæde
over at være paa den rette Side, naar det om tvende
Præstebryllupper siden kunde hedde: Biskopperne i Aalborg og
Viborg ledte Bruden til og fra Kirke; og om det andet, hvor
Præsten ægtede sin Formands Enke: "Bruden gik mellem Hr.
Hannibal Sehesteds Dame [Hustru] Frøken Christina, og
hendes Datter"Uddrag af Jens Bircherods Dagbøger 
ved Chr. Molbech. S. 108 og 405. .

Næppe tilfældigt mindede denne Maade at lede Bruden til Kirke
mellem tvende Mænd om en anden Art Tog didhen af stillere Art.
I den katolske Tid var unge Kvinder paa samme Vis blevne
førte til Kirke for at vies som Kristi Brud og klostergives. Endnu
efter Reformationens Indførelse fulgtes en Stund samme Skik.
Paa en Pille i Maribo Kirke læses eller læstes der for ikke lang
Tid siden om Jomfru Anna Gøye (Birgitte Gøyes Halvsøster), at
hun Aar 1556, kun 11 Aar gammel, var bleven indgiven i Maribo
Kloster og indledt af Kongens Sønner, Hertug Magnus og
Hertug HansE. Pontoppidan: Den Danske Atlas III, 298. 
-- P. Rhode: Samlinger til Laalands og Falsters Historie, udg. 
af Friis, I, 336. 
-- to unge Vejvisere iøvrigt til saa afgørende et Skridt,
den ene var kun 16, den anden 11 Aar gammel.


Kørte eller red Bruden, kunde hun haabe at naa tør til Kirke.
Værre var baade hun og det øvrige kvindelige Følge stillet,
saa-fremt de gik. Datidens Gader egnede sig, som vi tidligere har
omtalt, ikke til at betrædes, og en udskaaren Fløjls-Sko om en
Klædes-Hose ydede kun et ringe Værn. Hvor ilde set
Gade-urenligheden var, lader sig sprogligt aflæse i den Hurtighed,
hvormed Betegnelserne her har maattet afløses som
usømmelige. Siden det 16de Aarhundrede har Sproget herom af brugt
først Udtrykket „Dræk“, saa Udtrykket „Skidt“ og halvslidt
Ordene „Snavs“ og „Skarn“.

Det eneste Middel, Datiden anvendte mod Ondet ved en
Lejlighed som denne, var at strø Sand paa. Hvor et fornemt Tog
ventedes, havde man lavet en Sandsti og atter smykket denne
med Blomster og Grønt. For en Stund kunde sligt tage sig ud,
og Gaardenes brunlige Afløb forvirres i deres Veje.

Man strøede og majede og pyntede saa,
At det var Lyst paa Gaderne at gaa,

hedder det om Dronning Sophies Brudetog 1572. Hel lystelig
har denne Vandring dog næppe været i det mindste for de
bageste i Toget, efter at Sanddæmningen fra Slottet til Frue Kirke
var trampet ned af Musikanterne, „al Danmarks Adel“,
Rigsraadet til Hest, Dronningens Vogn med Ottespand, samt de andre
kørende og ridende. Men netop denne Festlighed viser os, hvor
lidet forvænt Datiden var. I Æltet bag efter hele dette Optog
kom nemlig til Fods alle Kvinderne: Hofsinder og simple
adelige, udenlandske og danske, Jomfruer og Fruer:

Efter dem mon Dronningens Jomfruer gaa.
Udi rødt Fløjel vare de alle klædt,
Deres Kjortler med Guldborder besæt.
Derefter de andre Jomfruer saa fromme,
Som med Fyrstinderne hid monne komme.
De danske Jomfruer derefter fremginge,
Og Fruer med dem, et Tal ikke ringeRasmus Hansen Reravius: Her Frederichs den Andens oc Fru Sophiæ 
deris Kronings oc Brøllups Historie (Kbhffn. 1576.) Bl. L. 6-7..

Baade de fremmede og danske Kvinder kunde have al deres
Fromhed behov til slig en Vandring.

I Syden brugte man ved saadan Lejlighed at brede
Tæpper paa Vejen. Selv om sligt kun i ringe Grad afhjalp Ondet, 
var det dog et Slags Tegn paa, at man var rede til at ofre alt.
For Nordboerne derimod stod endnu Tæpper -- eller "Tapeter"
som de kaldtes -- som noget overordentligt, der kun kunde
bredes paa Loft og Vægge, Bord og Seng, men ikke var til at træde
paa. I enkelte Folkeviser, hvor Masterne var af Guld og Sejlene
Silke, kunde sligt vel forekomme, som naar det om Dronning
Dagmars Ankomst hed:

 Der var Silke og Skarlagen rød
 Saa vidt paa Jorden udbredt.
 Dagmar fulgte baade Fruer og Møer,
 Hun blev paa Riberhus ledt.

Eller om hendes samtidige i Sverige, Elin Sverkersdatter:

 Saa snart da blev den sorte Jord
 Med Silke og Sindal bredt,
 Det var de tre Kongebørn,
 Blev til deres Moder indledt
Sv. Grundtvig: Danmarks gamle Folkeviser III, 255 (V. 43) og 
275 (V. 28 og 29). .

Men i Virkeligheden forekom ikke sligt. Den eneste Lejlighed, 
saa vidt vides, ved hvilken i det 16de Aarhundrede Tæppe
i Danmark er blevet anvendt i det Frie ved Bryllupsfærd, var,
da Christian den Anden og hans unge Brud "mødtes i
Marken" ud for "Hvidøre", og begge, som vi tidligere har omtalt,
stod paa et Gyldenstykkes Tæppe, der var bredt paa den
dyngvaade Jord.

Men fra Anvendelsen af sligt et enkelt Tæppe til at beklæde
en hel Vej hermed fra Hjem til Kirke var der et langt Spring.
Det højeste nordpaa denne Skik naaede i det 16de Aarhundrede
var til Stralsund, hvor det fortælles om Borgmester Wulf
Wulflams Enke, at hun, betagen af Højhedsvanvid, lod ved sit andet
Bryllup brede et Stykke engelsk Klæde fra Hjemmet til Kirken.
Men at hun ikke var som andre, eller blot ved sine fulde fem,
behøver man kun at høre Datidens eget Vidnesbyrd for: End
ikke i Løndom kunde hun være naturlig, men havde i sit
hemmelige Gemak en lille Kurv med fint, blødt, rigaisk Hør
G. Freytag: Bilder aus der deutschen Vergangenheit I (2te Aufl.) 
S. 253. .

*


Det Fællesindtryk, som Brudetoget fremkaldte med al sin
Støj og Forvirring, svarede nærmest til et Fastelavnsoptog.
Med aabent Øje herfor lod da ogsaa Biskop Palladius en Brudetale 
handle om, at her var andet og mere end en Fastelavnsleg
Ne juventus putet hunc concursum populo fieri tanquam spectaculum 
aliquod vanum [en fastelaffuens leg eller rey] Kall. Haandskr. Saml. 
no. 524 "alia concio  sponsalis". Smlgn. Kirkehist. Saml. III, 692, 
hvor H. Rørdam har gengivet den Del af Haandskriftet, hvor den mindre 
gode Variant forekommer: "Ein fastelaffuens reyse". .
Dobbelt nær laa dette Indtryk, naar Brylluppet, hvad jo ofte var
Tilfældet, holdtes paa selve FastelavnssøndagNærværende 
Skrift X, 55. .

Under slige Omstændigheder bliver det forstaaeligt, at
Tilskuernes Optræden ikke altid var godartet. Hvor Brudetoget
bestod af Egnens eller Byens egne Folk, veg Mængden naturligvis 
villigt til Side eller forlangte vel blot, som endnu i Smaaland,
at Bruden ved Ankomsten til Kirken skulde standse og dreje
sig et Par Gange langsomt om, medens Følget gav Plads, saa at
hun kunde ses fra alle SiderG. Gaslander): Beskr. om 
Swenska Allmogens Seder. (Stkhlm. 1774.) S. 14-15. . 
Men hvor Bryllup mellem
udenbys holdtes i Købstad, kunde Færdselens Spærring og Synet af
lutter fremmede med uvant Maade at være lystige paa maaske
nok med lidt Uheld fremkalde knubbede Ord eller et Par Puf.
Her gjorde Rytterne, der fór frem og tilbage, vedligeholdt
Forbindelsen og dækkede Togets Sider, paaviselig Nytte.

Paa dette Punkt tog Lovgivningen saavel i Danmark som i
Tyskland Brudetogets Parti. Medens der vel udstedtes en
Mængde Forordninger for at hemme Overdaad i Optoget, gik
man her som hist ud fra, at ved Sammenstød maatte Uretten
være paa Tilskuernes Side. Christian den Fjerde forbød under
Fængsels Straf "alt ubudent Pak" at trænge paa, raabe og
snakkeChr. IV's Policeyordn. 27 Septbr. 1636 f. Schlesw. 
u. Holst. (Glückstadt 1636.) B. D. 4. . 
I Nienburg i Tyskland paalagdes det, saafremt
"uvittige Folk" viste sig uforskammede, især i Kirken, da at drive
dem bort med KniplerOrdnung der Stadt Nienborg 7. Juni 
1569. F. E. a. Pufendorf: Observationes juris universi II, append 
337. Hannover (1744-70.) 4to. . I Leipzig derimod synes man paa
Trediveaarskrigens Tid tilsidst at have maattet finde sig i det
uundgaaelige. Det omtales her som en sædvanlig Efteraars-Landeplage, 
at alskens Pak rotter sig sammen, stiller sig i Vejen for
Brudetog i Gaderne og paa Kirkegaarden, laver Trængsel, naar
Fruerne og Jomfruerne kommer, hvem de haaner med uhøviske
Ord og utugtige Fakter, saa at det er "en Gru for Gud og den
ærbare Verden"Forordn. af 1634 i Der Stadt Leipzig 1634 
und 1640 wiederholte Kleiderordnung. (Lpzg. 1649) 4to. Bl. D. 3. .

Naar Skaren endelig naaede til Kirken, optraadte den ikke
allevegne ens, men Sikkene havde ofte selv i Naboegne
udformet sig forskelligt. Som en af de ældste maa vistnok den 

betegnes, der holdt sig længe i enkelte Egne af Norge ligesom
ogsaa paa den engelske Ø Man, at Brudetoget ikke straks gik
ind i Kirken, men først vandrede rundt om denne, stundom med
Musiken delt efter Kønnene: Trommer foran Mændene, Piber
foran KvinderneSe f. Eks. Thott. Mnscr. no. 1719, 
4to (trykt i Uddrag i Folkevennen, Kristiania 1859. 8de Aargang.) 
Om Man se John Brand: Popular antiquities of Great Britain, by 
W. Carew Hazlitt II. (London 1870.) p. 105. . En 
Grundforskel dannede i det hele Musikens Optræden, 
og denne hidrørte atter fra forskellige Betragtningsmaader, 
der alt i den katolske Tid synes at have gjort sig gældende.

Sagen var, at al denne Musik og Støj og Svingning med
Fakler kunde synes forargelig, ja ugudelig, nu da man befandt sig
paa Kirkens Grund, hvor Vorherre nok skulde vide selv at holde
de onde Aander borte. Saaledes set burde da al Musik og Larm
øjeblikkeligt ophøre, saa saare man var kommen over
Kirkegaardsristen. Paa den anden Side var det jo gammeldags Skikke; sligt
Spektakel lød nu en Gang godt i Folks Øren; og desuden var de
fleste Mænd berusede og ikke nemme at tale til Rette. Det var
da vistnok rigtigst ikke at sætte haardt imod haardt, men heller
søge at døbe Skikken: lade Piberne blæse Salmer og
Blusholderne plante Lysene foran Kirkens Alter.

Gled saaledes den katolske Opfattelse ganske naturligt ud i
to modsatte Retninger, der dog begge virkede dæmpende, om
end i forskellig Grad, saa synes Reformationen ved dens første
Fremkomst saavel i Tyskland og England som i Skandinavien
at have givet sig Luft i ubændig Overdrivelse. Hvilken Svir for
drukne at dundre løs med Trommer og Bøsser paa Kirkegaarde
og i Vaabenhus, og se de ængstelige Munke sky vimse om i
Frygt for, at Brudetoget skulde ende med Billedstorm! Baade
fra Tyskland og England meldes der om, hvorledes
Brudeskaren, naar den rykkede ind i Kirken, bragte fuldstændig
Forvirring herinde og overdøvede med sin Larm og Musik alt, hvad
der hed GudstjenesteE. Sarcerii Buch vom heil. Ehestande. 
(Lpzg. 1553.) Fol. Bl. 103. -- "The Christen state of Matrimony" 
1543, p. 48, anført i John Brand: Popular antiquities of Great 
Britain, by Carew Hazlitt II. (London 1870.) p. 103. .

Luther synes at have set mildt paa denne folkelige Festform
og fremhævet dens Betydning for Ægteskabets Offentlighed:
"Vi handle ikke i det skjulte med Ægtestanden, men føre
Bruden med Pauker og Strengespil, med Fakler og Glædesblus
baade til Kirke og Brudeseng, paa det at Ægtefolk maa ærligt
komme sammen og intet Bedrag ske"Joh. Schuward: 
Ehrenfackel d. keuschen ehel. Leben. (Lpzg. 1585.) Fol. p. 64. 
. Og det første Kuld
lutherske Præster delte vistnok hans Mening. Der kunde uden Tvivl 

ogsaa i Skandinavien have været paavist Sidestykker til, hvad
der Aar 1561 meddeles fra England: „Jeg kender en Præst, som,
naar en af hans Sognebørn skulde have Bryllup, selv tog sin
Sækkepibe og gik i Spidsen for Toget til Kirke, idet han lystigt
blæste for. Saa lod han Sækkepiben ligge paa Alteret, medens
han viede dem og læste Messen; men derpaa blæste han op
paany til Hjemtur“John Brand: Popular antiquities of 
Great Britain, by Carew Hazlitt II. (London 1870.) p. 103..

Snart maatte dog Ulemperne ved denne Støj i Kirken blive
følelige, og allerede Aar 1558 vedtoges det paa Roskilde
Landemode, at Præsterne ved Bryllupper ikke maatte tillade Musik
og Fastelavnsgøgl, hvorved Gudstjenesten forstyrredes
Kirkehistoriske Samlinger IV, 458.. I Kiel
bestemtes det Aar 1567, at Piber eller Trommer ikke maatte
komme Kirken nærmere end til Gadehjørnet, og saasnart Brud og
Brudgom var komne ind paa Kirkegaarden, skulde Musiken
ophøreAsmus Bremer Chron. Kilense. Thott. Haands. Saml. 
no. 1005. Fol., Side 635.. 
I Bergen fastsattes Aar 1584, at ingen Trommeslager maatte
følge Brudgommen ind paa Kirkegaarden, og intet Skud maatte
løsnes herindeNorske Magasin II, 97..

Lidt efter lidt trak da Støjen sig tilbage fra den egentlige
Kirkens Grund. Det er forskellige Trin i denne Fællesudvikling,
naar det f. Eks. Aar 1686 forbødes i Sverige, at Brudeskaren
kom til Kirken „med trummor, skjutande och hwarjehande
otjentligt buller“Sven Bælter: Hist. Anmärkningar om 
Kyrko-Ceremonierna, 2. Upl. (Stkhlm. 1783.) S. 535.. 
Eller naar det i det 18de Aarhundrede hedder
fra Norge: „Nogle Præster tillader ikke Trommer at komme
længere end til Kirkeristen“Mnscr. Thott. no. 1719, 4to.
. Eller fra Blekinge Aar 1800: „Naar
Brudetoget kommer til Kirken, standser Musiken. Musikanterne
stiller sig op ved Kirkedøren og spiller en Salme“
J. J. Öller; Beskr. öfv. Jemshögs Sochn i Blekinge. (Wexiö 1800.) 
S. 224..

*



3.

Det var endnu god Tid, hvori man var kommen til Kirken.
Klokken var, eller burde i det mindste være, ikke stort mere
end 8-9. Ja, gik det efter den strengeste Bestemmelse, var den
endda ikke saa mange. Thi, som det hed i Forordningen af 1610
for København: Brudgom og Brud skulle komme betids udi
Kirken „til første Prædiken naar Klokken slar fem, til Højmesse
naar Klokken er halvgaaen otte“8Kjøbenhavns Diplomatarium 
I, 586.. Til Froprædiken Kl. fem var
det nu kun "ærlige Tjenestefolk" og "for Uærligt berygtede
Kvindfolk", der skulde møde, med mindre disse sidste foretrak
AftensangKjøbenhavns Diplomatarium I, 585. -- Jydske 
Tegnelser 19 Juli 1623. R. A. . 
Men selv om den fine Gudstjeneste, Højmesse, hed
det dog allerede fra Frederik den Andens Tid, at den skulde
begynde saa betids, at "Præsterne kunne være udi
Prædikestolen om 8 Slæt, og at Prædiken med Ceremonierne kunne
have Ende ved 10 Slæt"Sjællandske Tegnelser 9. Februar 
1580. R. A. -- Kirkehistoriske Samlinger VI, 375 og 397. . 
Det var ikke let for et Brudepar med
alt det, begge havde at foretage forud, at kunne møde saa tidligt,
og man forbavses ved at høre Tale om et, som det lader, større
Bryllup i Bergen 1667, der tilmed i Oktober Maaned blev holdt
ved Froprædiken. Det hedder herom i en Optegnelse: "13de
Oktober 1667 om Morgenen i Froprædiken var den velfornemme
Lenert Lauritsen Brudgomsmand, og da han fulgte Bruden hjem
og kom i sit eget Hus, døde han hastigt"Norske Magasin 
II 228. .

Tydeligt nok gjorde der sig da ogsaa en Tilbøjelighed gældende
til at trække Tiden ud. Saadant lyser allerede frem af selve
Forordningerne, der paa dette Punkt er svagt tilbagevigende, om
end Christian den Fjerde efter Evne søgte at tvinge sine
Undersaatter til Morgenmænd. Tydeligere fremgaar dog
Sendrægtigheden af selve de virkelige Forhold. Man behøver ikke at gaa
saa langt som til 1667, hvor Biskop Bircherod skriver fra Odense:
"Saasom en rig og iblandt voris By sær bekendt Skomager-Enke
ved Navn Lucretia gjorde i Dag sin Datters Bryllup med en
velhavende Borger, hvilke bleve til Højmesse copulerede, saa fik
Kirketjenesten hos os ikke Ende førend henimod Kl. 12"
Efter N. Jacobsens Afskrift af Jens Bircherods Dagbog. 16. Juni 
1667 (ikke trykt hos Molbech. .
Allerede Aar 1586 maatte Frederik den Anden tilstaa, "at det ved
Adelens Bryllupper fast langt ud paa Dagen forhales, førend
Brudgom og Brud komme til Kirke, saa at det undertiden er
sket, at Gudstjenesten er opholdt til 12 og indtil 1 Slæt paa
Dagen". Følgerne heraf var højst uheldige og strakte sig til den
ganske By. Thi ikke blot havde Bryllupsgæsterne, naar det trak
saa længe ud, Anledning til at møde mere belastede end ellers.
Men Virkningen forplantedes videre, idet Aftensangen nu ogsaa
maatte skydes ud og derved kom til at overskride Dagens farlige
Punkt, hvor Tilregneligheden ophørte. Menighedens sidste Hold,
alle de uindbudte, kom da "siden drukne og ubesindige til
Kirken, ikke uden Forargelse og Guds store Fortørnelse"
Forordninger, Recesser o. s. v. 1558-1600, udg. ved V. A. Secher, 
II, 444. .

Faren ved Udsættelse var altsaa ikke ringe. Paa alle mulige 

Maader og ved de mest forskellige Midler søgte man derfor at
drive Brudeparret i rette Tid til Kirken. Det paalagdes Præsterne,
af og til fra Prædikestolen at minde Menigheden herom
Se f. Eks. Kirkehistoriske Samlinger III, 661. . Vielsen,
der skulde foregaa før Prædiken, blev opsat til efter denne, hvis
Parret kom for sentKjøbenhavns Diplomatarium I, 586. -- 
Landemode-Beslutning i Aarhus 1692. N. K. S. no. 1193 b. 4to. 
; og var hele Gudstjenesten omme, kunde
Parret overhovedet slet ikke blive viet den DagO. W. Lemke: 
Visby Stifts Herdamine. (örebro 1868.) S. 497. . Eller man
paalagde Bøder, for Adelen endog indtil 1000 Daler til nærmeste
Hospital, for at komme efter Kl. 12Forordninger, 
Recesser o. s. v. 1558-1600, udg. ved. V. A. Secher, II, 447-48; 
gentaget i Forordning af 19. Juli 1649. Sjællandske Tegnelser. 
R. A. . Præster, der desuagtet
vovede at vie dem, skulde have Embedet forbrudt
Sjællandske Tegnelser 19. Juli 1649. R. A. . Noget ganske
lignende skete i Udlandet. I Sachsen lukkedes Kirkedørene til
bestemt Tid, og Brudetoget maatte blive udePolicey u. 
Kleiderordn. d. Hertz. Joh. Georgen z. Sachsen 1612. (Lpzg. 1612.) 
4to. S. 58. . I Stralsund
krævedes øjeblikkeligt en Bøde af det forsinkede Tog, og Vielsen
maatte ikke fuldbyrdes, hvis Følget ikke havde Penge til Bøden
med i LommenAnno 1570. Baltische Studien XXI 169. . 
I Byen Ancklam overlod man Inddrivelsen af
Bøden ret hensigtsmæssigt til Musiken og bød "Kunstpiberen"
og hans Instrumentister paa et bestemt Klokkeslet at stikke
Piben ind og ikke blæse en Tone, førend fem Gylden var erlagte
Der Stadt Anclamb Hochzeit etc. Ordn. 1670, 
Bl. B2. .

Et godt Ord finder dog altid et godt Sted. Det forsinkede
Brudepar maatte kunne bede Præsten vente lidt. At denne Udvej
allerede tidligt har været benyttet, synes at fremgaa af, at den
omtales i Middelalderens Folkeviser. Med et lunt Smil siger Præsten
Peder Syv: "Kirketjenesten maa ej opholdes nogen til Vilje; dog
en Del tør vel gøre som i Visen:

 Torkild sendte sin Svend for sig
 Bad Præsten skulde efter hannem bie"
Peder Syv: Danske Ordsproge II, 324. .

Hel sikker var dog denne Fremgangsmaade ikke, især efter at
der var kommet Forordning om, at Præsten ikke blot burde
begynde Tjenesten i rette Tid, men endog skulde have sit Embede
forbrudt, hvis han viede nogen efter Kl. 12.

Nej, saa var det sikrere at henvende sig til en højere
Myndighed, den, der ikke kun raadede for Tjenesten, men for selve
Tiden. Hvo afgjorde, hvad Klokken var? Ene Klokkeren, der
stillede Taarn-Uret. Naar han saa lempeligt holdt igen paa
Viseren, stak en Kende Blaar paa Hjulene, eller satte ligefrem en
Pind for Værket, saa at Tiden stod stille, saa kunde, efterdi ingen
gik med Lommeur, og Taarnurene var Eneherskere, heller ingen
bestemt afgøre, hvad Klokken var. Selv om der løb lidt vel meget 

Vand i Stranden, medens Menigheden stod paa Kirkegaarden og
ventede, saa faldt dog Uret først i Slag, og Klokkerne ringede
først til Tjeneste, naar Brudetoget var i Sigte.

Denne snedige Maade at omgaa al Skyld paa synes samtidigt
paa mange forskellige Maader at være falden en vanartet Slægt i
Sinde. Næppe havde Taarnurene ret afløst Solskiverne, førend
ogsaa dette Misbrug sporedes baade i Danmark og i Tyskland.
Datiden ejede intet sikkert Middel til at eftervise det. Man 
kunde vel som Christian den Fjerde lade "Klokkestilleren"
paa Frederiksborg staa seks Timer i den "spanske Tønde" (Fig. 7), 
fordi han glemte at ringe, den Tid Klokken var fem
Christian den Fjerdes egenhændige Breve 1632-35, udg. af 
Bricka og Fridericia, S. 174. . Men naar Sejerværket 
selv nægtede, at Klokken var halvgaaen otte, saa var Klokkeren 
ogsaa brødefri, naar han endnu ikke ringede. I større Byer kunde vel nogen 
Sammenligning med andre Ure finde Sted, og her maatte derfor
handles med en vis Varsomhed, i hvor vel Urenes slette Gang
altid indrømmede den "virkelige" Tid en betydelig Frispas. Men
paa Landet og i de fleste Købstæder var Klokkeren eneraadig.
Af ham afhang det, om Viserne skulde skridte eller trave, og
ingen kunde afgøre, om han i den graa Morgen havde sagt: Prr!


Fig. 7. I spansk Tønde.

Saa meget des stærkere var Truslerne, hvormed man søgte at
skræmme ham fra sligt. Han maatte sværge paa ikke at ville
indlade sig paa saadan SvigKirkehistoriske Samlinger 
III, 661. ; understod han sig at stille Uret galt for
et Brudepar, gjaldt det Tjenestens FortabelseChr. IV's 
Policeyordn. f. Schleswig u. Holstein. (Glückstadt 1636.) 
Bl. D4. . I Tyskland
straffedes med Fængsel og med BøderDer Rahts der Stadt 
Hildesheimb, revidirte Ordnung 1612, Bl. A4. -- Der 
Stadt Ancklamb Hochzeit etc. Ordnung 1670, Bl. C4. 
. Rimeligst var forsaavidt
Ordningen i Stralsund, hvor baade Klokkeren og den, der havde
anmodet ham om at stille Uret, begge straffedes med lige Bøder
Des Rahts zum Stralsunde Ordnung 1649. S. 18. .

*


Naar Brudetoget var kommet, og den ude paa Kirkegaarden
sammenstimlede Skare havde faaet sin første Nysgerrighed stillet,
kunde Vielsen foregaa. Endnu længe efter Reformationens
Indførelse vedblev man at udføre denne Handling paa katolsk Vis,
bibeholdt i hvert Fald Skikke, der kun var forstaaelige ud fra
katolsk Opfattelse, men stod i aabenbar Strid med Luthers
Lære. Hertil hørte i første Række den Skik, at Brudeparret 
ikke straks tilstedtes Adgang til Kirken, men skulde under 
den egentlige Sammengivelse blive udenfor Kirkedøren. 
I den katolske Tid havde dette altid fundet Sted. Derfor hedder det
i Folkevisen om Tyge Hermansens Brud, der forgæves venter paa sin 
Bejler for at blive viet:

 Bruden staar for Kirkedør
 Rød som en RosensblommeNyerup og Rahbek: 
Udvalgte Danske Viser fra Middelalderen IV, 255. .


Fig. 8. Gud siver Adam og Eva sammen.
Kalkmaleri i Esbønderup Kirke paa Sjælland.
(Efter Akvarel af J. Kornerup 1093 i Nationalmuseet.)

Eller f. Eks. i et Tingsvidne fra Aar 1510 om et Par, 
hvis lovlige  Ægteskab bevidnes af otte Mænd: 
bleve de "baade viede for Bogense Kirkedør"
Diplomat. Norveg. V, 685. .

Ifølge de endnu bevarede Vielsesritualer fra den katolske
Tid havde Handlingen og Ordene her ikke været ganske ens i
Landets forskellige Stiftere f. Eks. : Manuale curatorum 
secundum vsum ecclesiæ Rosckildensis 1513, 8vo, Bl. bij. -- Liber 
agendarum secundum ritum et consvetudinem ecclesie et diocesis 
Sleszwicensis. (Paris 1512.) Bl. XXXV. -- Smlgn. Manuale for 
Linköping Stift, trykt i Söderköping 1525, hvoraf Uddrag findes 
i Troiel: Skrifter och handlingar til uplysning i swenska kyrko 
och reformations historien III (Upsala 1791) S. LIV-LXI. 
. Men det fælles i, hvad der foregik
udenfor Kirkedøren havde været, at Præsten først forhørte Parret
om deres Slægtskab, saa om de ønskede at ægte hinanden, og
derpaa velsignede Vielsesringen, idet han satte den først i
Faderens Navn paa Brudgommens Tommelfinger, saa i Sønnens
Navn paa hans Pegefinger, og sluttelig i den hellige Aands Navn
paa hans Langfinger. Herefter gjorde Brudgommen det samme
ved Bruden, og naar Ringen sad paa hendes Langfinger sagde
han: "Amen, og der skal den blive!" Alt dette foregik under 


Fig. 9. Gud skaber Adam: Djævelen rækker Tunge. 
Kalkmaleri i Vallensbæk Kirke paa Sjælland.
(Efter Akvarel  af J. Kornerup 1867 i Nationalmuseet.)

livlig Bestænkning med Vievand baade af Ringen og af Parret. Sluttelig
bad Præsten Abrahams, Isaks og Jakobs Gud velsigne de tvende, og
under fornyet Bestænkning med Vievand ledtes de med brændende
Lys af Præsten ind i Kirken. 

Den tilgrundliggende Tanke var klar nok. Det var den blot
verdslige og kødelige Forbindelse, som her var bleven fuldbyrdet. 
Præstens Ord var jo tildels kun en Gentagelse af Brudens Faders
Ord, da denne i sin Tid havde bortfæstet Datteren. Og det var det 
gamle Testamentes Gud, den Gud, der havde sagt til Adam og
Eva: "Vorder frugtbare og formerer Eder!" (Fig, 8) og som havde 
vakt Sæd efter Abraham og Isak og Jakob, hvis Velsignelse de
havde annammet. Men enhver Kirkens Mand vidste jo ogsaa nok, 
hvorledes dette var endt. Og selv den vankundigste Lægmand kunde
læse sig det til i Billederne paa Kirkevæggene. Saa man ikke 
f. Eks. i Vallensbæk Kirke ved København, hvorledes, medens
Gud skabte Adam, Satan havde siddet nedenunder og rakt Tunge 
og pebet i Fingrene (Fig. 9). Og viste ikke hver eneste Kirke,
hvorledes Ægteparret bagefter havde maattet skamme sig (Fig. 10) 
og var blevet vist bort fra deres Hjem!

Nej, den sande, ægte Pagt, den sluttede 

først indeni Kirken, naar Parret, forsagende Verden derude,
bodfærdigt førtes ind for at helliges i Samfundet med Gud. Saa stor
var Forskellen mellem den Vielse, der fandt Sted inde i Kirken
og den udenfor Kirkedøren, at de næsten paalagde modsatte
Forpligtelser. Udenfor hed det: Vorder frugtbare og mangfoldige!
men inde ved Alteret hed det: Af Ærefrygt for den Velsignelse,
I her have faaet, skulle I forblive som ugifte [mindst] ét Døgn
Qui cum acceperint benedictionem eadem nocte pro 
reverentia benedictionis in virginitate permaneant. Liber 
agendarum Sleszwicens. (Paris 1512.) Blad XXXVIII. 1 .


Fig. 10. Den første Undseelse. Adam og Eva efter Syndefaldet.
Kalkmaleri i Asminderup Kirke paa Sjælland.
(Efter Akvarel af Magnus Petersen 1897 i Nationalmuseet.)

Skøndt hele denne katolske Opfattelse af Ægteskabets retslige
og kødelige Side som noget lavere var i Strid med Lutherdommen, 
saa vedblev man dog længe efter Reformationens Indførelse
at give den Medhold ved at lade den første Del af Vielsen
foregaa udenfor Kirkedøren. Grunden var uden Tvivl den, at man
skyede at ændre, hvad der for Befolkningen havde Alderens
Hævd. Den nye kirkelige Retning havde heller ikke endnu vokset
sig Mod til at erklære Indgaaelsen af Ægteskabet for en blot og
bar kirkelig Sag. Frants Wormordsen tilstod vel, Aar 1539, at
"det er nytteligere for mange Sagers Skyld, at de vies for
Alteret" ; men han udtalte i Virkeligheden den almindelige Mening, 

naar han sagde: "Efterdi at Bryllup og Ægteskabs Stat er en
verdslig Handel og hertil bruges [*c: passer] et almindeligt Ord,
som vi pleje at sige: "saa mange Land, saa mange Sæder", da bør
os Aandelige og Kristenkirkes Tjenere at lade hvert Land, Rige,
Sted, By og Stad beholde sin ærlige Sædvane med Brudefærd,
fordi Lands Sæd er Lands Ære"Frands Wormordsen: 
Haandbog om den evangeliske Messe. (Malmø 1539.) 
Bl. R4 og S2. 
 Kirkeordinansen af 1539 brugte
da ogsaa de almindelige Udtryk, at Folk skulde sammengives
"efter Landsens vedtagne Sæd af Kirkens Tjenere", hvortil
ganske vist føjedes Ordene: "efter den Skik og Maade, som staar udi
Doctor Mortens lille Katechismo"Danske Kirkelove, udg. 
af Holger Rørdam, 1,74. . Men endnu i Aaret 1534
holdt ogsaa Luther paa, at den første Part af Vielsen skulde
foregaa udenfor KirkedørenLuther: Traubüchlein für 
die einfaltigen Pharherren 1534. Luthers Werke (Irmischer) 
XXIII. S. 211. .

Intet Under da, at man fremdeles vedblev baade i Danmark og
Norge med den gamle Skik. Ikke blot i et Kongebrev til det
søndenfjeldske Norge af 1555 opfordredes Befolkningen til at lade
sig vie og give tilsammen for KirkedørenTegnelser over 
alle Lande Onsdag næst efter Assumptionis Mariæ 1555. R. A. -- 
Danske Kirkelove, udg. af H. Rørdam, II, 39. . Biskop Peder
Palladius brugte samme Udtryk til Menighederne paa Sjælland
Petrus Palladius: En Visitatz Bog, udg. af Sv. Grundtvig, S. 82. 
. Først
da der i Aaret 1560 var kommet nye Mænd til Styret -- Hans
Albertsen blev i dette Aar Bisp paa Sjælland, Niels Jespersen paa
Fyn -- vaagnede Forargelsen. Allerede det følgende Aar skred
begge Tilsynsmænd ind. Paa Landemodet i Roskilde befalede
Sjællands Bisp, at Brudevielse fremtidigt skulde foregaa inde i
Kirken, straks efter at "Halleluja er sunget". For en
Forsigtigheds Skyld tilføjede han dog, at de, der var viede paa
gammeldags Maade, ikke behøvede at lade det gøre om
Kirkehistoriske Samlinger IV, 471, smlgn. til nærmere Forstaaelse 
Side 505. . Paa
Landemodet i Odense bestemte Biskop Jespersen, at Brudeparret
skulde komme ind i Kirken og standse midt paa Kirkegulvet, hvor
saa Præsten skulde vie dem i hele Menighedens Paasyn
Forhandlingerne paa Landemodet i Odense 3 Juni 1561, se Mnscr. 
Kall. 492, 4to. -- N. Jespersen: Graduale. (Kbhvn. 1573.) S. 438. 
.

Skøndt saaledes to Hovedstifter gik i Spidsen, foregik det
egentlige Omslag dog vistnok kun langsomt. I København og Odense
kunde vel Bisperne personligt paasee, at deres Befaling blev
opfyldt, men paa Landet gik det paa gammel Vis fremdeles. Hvor
kort man var naaet frem, kan bedst ses af Regeringens egne
Udtryk i Ægteskabsordinansen af 1582. Her paabydes det
Trolovede "at lade sig vie og give sammen udi Kirken". Men et
Par Linjer efter bruges Ordene: dersom de undlade "at lade
dennem vie tilsammen for Kirkedøren" o. s. v.
Danske Kirkelove, udg. af Holger Rørdam, II 341. -- "Sammenføjelse 
for Kirkedøren" i Bergen 1571. Norske Magasin I 429. , 
et tydeligt Udtryk for, at denne gamle Skik langtfra endnu var afskaffet.

En ganske lignende langsom Udvikling paa dette Punkt
foregik i de andre Lande, hvor Reformationen havde sejret. I
England fik først under Edvard den 6te Brudeparret Lov til at komme
ind midt i Kirken; og endnu længe efter vedblev man i afsides
Egne at vie paa gammel Maade foran KirkedørenJohn Brand: 
Popular antiquities of Great Britain, by W. C. Haszlitt, II.
(London 1870.) S. 82-83. . I Sverige
begyndte man først i Aaret 1614 at ændre denne Skik
Sv. Bælter: Hist. Anmærkningar om Kyrke-Ceremonierna, 2. Upl. 
(Stkhlm. 1783.) S. 523. .

Skøndt man saaledes lidt efter lidt fraveg den katolske Skik og
hermed benægtede, hvad der laa deri, genoptog man af gammel
Vane den katolske Tanke i det nye, man satte i Stedet. Ifølge
Katolicismen bestod Vielsen i et dobbelt: Tilstaaelse eller
Bekræftelse af den kødelige, verdslige Forbindelse, og Genoptagelse
i Kirkens Moderskød af de tvende, for hvem der ogsaa selv i
denne nye Form fandtes Naade og Velsignelse indenfor Kirken.
Det var altsaa først Syndsbekendelse og derpaa en
tilgivende Velsignelse, den første maatte naturligt foregaa ved
Kirkens Tærskel, kun den sidste havde Plads indenfor dens
hellige Mure.

Ifølge Luther derimod var selve Ægteskabets Indgaaelse en
Gud velbehagelig Gerning. Ved at indtræde i Ægteskabs
Stat kom man Gud ligesom et Skridt nærmere, og
Kirkens Velsignelse var og kunde kun være et opmuntrende: Ret
saa! Skulde den lutherske Vielse have været tvedelt maatte --
modsat Katolicismen -- den første Fart, Giftermaalet, skullet
foregaa for Alteret, og den anden Part være en endnu i
Kirkedøren til de bortdragende henvendt Velsignelse: Gak bort og
opfylder Verden!

Saa meget des underligere faldt det da, at den lutherske Kirke
vedblev efter gammel Vane at dele Vielsen i to Trin, et lavere
og et højere. Klar i Læren, gjorde den i Skikkene fremdeles
først nogle sky Fagter, før den her vovede at paastaa, at det at
indgaa Ægteskab netop var en god Gerning. Og næppe fik man
nogenlunde Bugt med den gamle Tvedeling: foran Kirkedøren
og inde i Kirken, førend man straks lavede en ny. Parret skulde
under Giftermaalet staa midt i Kirken og først senere stille sig
ved Kordøren. Da endelig dette opgaves, skulde Parret først
staa ved Kordøren og siden foran AlteretSaaledes f. Eks. 
ved Jomfru Lindenovs Bryllup i Frue Kirke 1629. Les Voyages de 
Mr. Deshayes Baron de Courmesvin. (Paris 1664.) p. 71-74. 
, Der hørte
Aarhundreder til, førend man naaede vore Dages Brug: at hele Vielsen
foregaar ved Alteret.


Det er ikke usandsynligt, at der bagved denne Udvikling i de
lutherske Skikke laa en ældgammel Sum af ubevidste Indtryk,
de samme som uformærket havde behersket de tidligere
katolske. Fælles for baade den katolske Tvedeling: Vielse foran
Kirkedør og inde i Kirken og for den lutherske Fremrykning
fra Kirkedør til midt i Kirken, til Kordør og sluttelig til selve
Alteret var jo en bestandig Nærmen sig til det oplyste Alter. Og
i denne dragende Magt blandede sig vistnok lønlige Minder om
en oprindelig Tro paa den lysende og varmende Ild som Pagtens
dybest signende Kraft. Det var Udslag af samme Tro fra gamle
Dage, naar man endnu fremdeles krævede Brudetoget værnet
ved Fakler og straks tog de nyopfundne Bøsseskud i Brug som
lignende Værn.


Fig. 11. Lappisk Brudevielse.
(Efter Olaus Magnus 1555.)

At i Norden Ild maa have været et af de ældste og lettest
forstaaelige Sindbilleder for Indgaaelse af Ægteskab, fulgte næsten
af sig selv. At indgaa Ægteskab var jo netop at stifte ny Arne og
slaa ny Livsgnist af to. Endnu i dét 16de Aarhundrede fandtes
den oprindelige Tro paa Ilden og dens Anvendelse som
ægteskabsstiftende Kraft lyslevende tilstede i Norden, om end hos et
halvvildt Folk i en af Landets Yderkanter. Ærkebisp Olaus
Magnus meddeler følgende interessante Oplysning om Bryllupsskik
blandt Lapperne i Nordsverige, mellem hvilke han selv som ung 

havde haft Lejlighed til at færdes: Deres Brudevielse bestaar i,
at naar Slægt og Venner er forsamlede og Maden beredt, slaar
Faderen med Staal og Flint Ild over Parret, der hermed anses
for Ægtefolk. -- Han søger at anskueliggøre sin Beretning med
hosstaaende Billed (Fig. 11).


Fig. 12. Vielse i Frankrig.
(Mercuri: costumes historiques.)

Var Anvendelse af Ild ved Brudevielse saaledes endnu ved
Magt i Norden under alle Former ligefra virksom Guddomskraft
til Sindbilled og blot lønligt Minde, saa var en anden ældgammel
Tro og Skik helt gaaet i Glemme i Norden. Rester af den
svirrede vel endnu løst omkring, men ingen forstod længer den
Enhed, de oprindelig havde dannet. Det synes at have været en
oprindelig fælles Skik hos de evropæiske Folk at betegne det
ægteskabsstiftende Øjeblik i Brudevielsen ved at omslutte Parret
med et enkelt, inderste Klædningsstykke. Herved blev Parret
til eet Legeme. At det skete med Brudens frie Vilje var udtrykt
ved, at hun selv skulde hpve syet dette Klædningsstykke.

Mange Erindringer om denne oprindelige Skik sværmede
endnu omkring i Norden. Hertil hørte først og fremmest den
gamle Vane, der endnu bestod i, at Bruden skulde have skaaret


og syet sin Brudgom en Skjorte. Eller at Trolovedes Skilsmisse
betegnedes ved, at et Klæde overskares imellem de tvende. Men
den gamle Skik ved selve Brudevielsen var ganske glemt i
Norden.

Derimod var den i Live andetsteds. I Frankrig kunde man selv
blandt velstillede henimod Aar 1500 se det ejendommelige Syn,
at et Brudepar, endog foran Alteret, til Bevis for at de nu var
eet, omvikledes med et fælles Understykke. Var Parret lidt
førladent, krævedes hertil enten et Kæmpestykke, der næppe
egnede sig til Brug for en enkelt, eller man maatte sprætte det
op i Sidesømmene for saaledes at fordoble det. Men en tydelig
Halsaabning vendt mod Menigheden i Kirken maatte godtgøre,
at Klædningsstykket virkelig var, hvad det udgav sig for (Fig. 12).

*

Den lutherske Vielse -- hvad enten den nu foregik udenfor 
Kirkedøren, midt i Kirken eller ved Kordøren -- afveg ikke
væsentlig fra Trolovelsen, hvoraf den jo kun var en, oprindelig
frivillig, efter Aar 1582 lovbefalet Gentagelse. Heller ikke var
der stor Forskel mellem den og dens katolske Form. Ganske
vist var Bestænkningen af Vievand bortfalden, men nu som før
spurgte Præsten Parret, om de vilde have hinanden, havde
beraadt sig derom med rette vedkommende og vidste sig frie, tog
derpaa Ringen af Brudgommen og satte den paa Bruden, lagde
sluttelig deres Hænder sammen og velsignede dem, hvorefter
saa i den lutherske Tid de Skriftsteder oplæstes, der den Dag i
Dag er brugelige.

Naar en Vielse før og efter Reformationen dog ikke mindede
meget om hinanden, saa laa dette blandt andet i, at man i den
katolske Tid havde benyttet det latinske Sprog og i Reglen kun
talt Dansk i selve de ligefremme Spørgsmaal, der jo krævede
fuld Forstaaelse. Efter Reformationen derimod benyttedes
Modersmaalet. Dog paabød man paa Fyn endnu Aar 1550 at lade
ved Brudevielser Landsbydegnene synge paa Latin -- "paa det
man kan faa lærde Degne i Fremtiden"Danske Kirkelove, 
udg. af H. Rørdam, I 299. . En anden betydelig
Forandring var den, at man efter Reformationen indførte 

Prædiken ogsaa ved Brudevielser. Den tidligere korte, faste
Handling posede herved ud i en uklar, blød Masse, og der hørte større
Veltalenhed til, end de fleste Prædikanter var i Besiddelse af,
for her at naa op i Højde med, hvad der krævedes. Efter Evne
beflittede dog mange sig herpaa, og opløste logisk opbyggeligt i
sine Dele, Deles Dele og Underafdelinger Spørgsmaal som:
Hvori bestaar Ægteskabets Stat? Hvad skabtes Kvinden til?
Hvi dannede Herren Eva af Adams Ribben? o. s. v., o. s. v.

Over det 16de Aarhundredes Brudetaler synes der dog
endnu at have hvilet en vis velgørende Tro paa Ordets Magt og
en heraf følgende, midt i sin snurrige Bredde dog selvsikker
Myndighed. Det var ærligt ment, naar man ønskede at gøre det
bedre end godt og der klagedes over, "at man af en ond Vane
altid vil have kort Brudeprædiken". Der var Kraft i et Ønske
som dette, at man kunde tale med den verdslige Øvrigheds
Myndighed og blot sige: "Du Kvinde! vær din Mand lydig, eller han
skal sla dine Arme og Ben sønder. Og til Manden: Hav din
Hustru kær! eller Fanden skal straks bryde din Hals sønder etc.
-- Da turde jeg ikke ved [*c: behøvede jeg ikke] at gøre nogen
lang Prædiken, men det skulde vel uden videre Forklaring gaa
for sig og blive saa godt, som det kunde"P. Rebhun: 
Om Hus Fred, fordansket af P. Hansen Reravius. (Kbhvn. 1575.)
Bl. B6-7. .

Noget lignende gjaldt Forholdene i Tyskland, hvorfra Danmark
jo fik saa stærk en Paavirkning. Det var f. Eks. Overskrifter paa
Brudeprædikener, der kunde friste til Læsning: "Om Adams og
Evas Bryllups Prang og Hjemfart", "Om Isaks Ungdom, Frihed
og Huskors", "Om den gamle Guldtrækker og Stensnider
Be-zaleel"M. Joh. Mathesius: Hochzeitpredigten vom 
Ehestand. (Nürnberg 1563.)  o. s. v. Men allerede 
henimod Aarhundredets Slutning
begyndte den oprindelige Kraft at tabe sig. Det var f. Eks. ikke
gode Tegn, naar Forfatteren til ovennævnte Kærnetitler en Snes
Aar efter tog til Takke med Ordspillet, at i Ægteskabet skulde
Hustruen kun bøje Udsagnsordene: párere og parére (at føde
og at lystre) og Manden Udsagnsordet parare (at skaffe til
Veje)Joh. Mathesius: Erklerung vnd Auslegung Syrachs. 
(Lpzg. 1586.) P. l, Bl. 54. .

Men i det 17de Aarhundrede gik Smagen tilbage med rivende
Fart. Baade i Tyskland og i Danmark afløstes den gamle
Troskyldighed af en underlig, søgt Behagelyst, der snart ved
Aandrighed, snart ved lærd Pedanteri eller ved Platheder søgte at
vinde Tilhørere. Nu saa man saadanne Uhyrer som en trykt 


Brudetale paa hen ved 200 SiderKiærligheds Baand Aff 
Den 133 Psalme o. s. v. Vielsestale ved Hr. Jürgen Oluffsons Guds 
ordis tienner til Ryslinge och Elvested Sognor och Dorotheæ 
Nielsdaatters Sal. Hr. Zovnis Bryllups-Høytid, prentet til 
Wittenberg 1615, 198 Sider. . Ve den Brud eller Brudgom,
hvis Navn lod sig oversætte. Hed hun Sophia, undgik hun ikke
"de Jomfruer, der ikke blot hedder Visdom, men ogsaa ere
smykkede dermed"Fr. Thestrup: Hochzeits Fackeln. (Copenh. 
& Lpzg. 1699.) Fortale Bl. B6 og S. 103. -- P. P. H. 
(ie) : Vielsestale ved Christoffer Urne og Sophiæ Lindenovs Bryllup. 
, og dette tværedes saa ud en hel Tale
igennem. Ja selv en "Krigs-Kavaler", hvis Navn kom af Ordet
"Spiel", og som ægtede en Enke, hvem han antoges at have holdt
af før Mandens Død, fik sirligt dette at høre, idet Brudetalens
Tekst blev "og Isak spielte (spøgte) med sin Hustru Rebekka",
og hver anden Linje indeholdt Ordet "Spiel", hvilket maatte
anses at være en baade "kuriøs og artig Anspielung"Fr. 
Thestrup: Hochzeits Fackeln. (Copenh. og Lpzg. 1699.) Fortale 
Bl. C5 og S. 36-64. . -- Hvilken
allerkæreste Udlægning, paa engang lærd, fin og aandrig var ikke
følgende om Adams Ribben: "For det tredje beskriver Moses
her structuræ elegantiam, den skønne Bygning, Gud havde
oprettet. Paa Island findes Saadanne uhyre Hvalfiske, der støde
store Skibe omkuld, naar man ikke skræmmer dem bort med
Trompetklang eller med udkastede Tønder og tomme Fade. Af
saadanne Hvalfiskes Knokler og Ben bygge mange Fattigfolk
dèr deres Huse. Men dette Menneskeben har Gud anvendt langt
bedre, idet han deraf dannede en Kvinde"Joh. Heermann: 
Nuptialia. (Nürnberg 1657.) S. 81.  o. s. v.

Eller ogsaa slog man over i selvglad Plathed, som i følgende
"Brudevielse, holden i Randers af T. Bræmer": "Stakket Dans
er snart sprungen. Der er adskillige Slags Danse til; der er
nogle som kaldes engelske, nogle polske. Fornemme Folk lader
deres Børn lære at danse engelske Danse, men andre, som er
af mindre Kondition, er fornøjede med, at deres Børn kan lære
en polsk Dans".

"Stakket Dans er snart sprungen".

"Menneskens Liv kan billigen lignes ved en polsk Dans; thi
ligesom en polsk Dans bestaar af en simpel Takt, Springdans og
Tilgift, saa er det og med Menneskens Liv. Vi vil først gaa til
Simpel-Takten" o. s. v., o. s. v.N. K. S. no. 819d, 4to. 
.

Eller i en anden Tonart: "Os møder i vor Tekst tre
Hundsfoter; de to første maa have været to taabelige Dorskepander,
imens de ikke først vilde se, hvad de fik for deres Penge, førend
de i Blinde sluttede Købet. Men den tredje var en Stymper og
Erts-Kujon, der havde ladet tage Bukserne fra sig og for tidligt
overdraget Regimentet til Konen, eller han frygtede for at blive
Hanrej, om han gik ud fra hende"Bircherods Dagbog 
20. Juni 1669 efter N. Jacobsens Afskrift, ikke i Molbechs trykte 
Uddrag  o.s, v.


Hvilken gensidig Forstaaelse endelig mellem Præst og Menighed, 
naar han i en Brudetale paa tredje Juledag tiltalte Bruden i
Julelegs Udtryk saaledes: "Gem Bælte! Gem Bælte! gem saare
vel!" -- og derpaa gik over til: "Der er kommet et underligt
Dyr udi min Herres Have. Og det har gaaet den ganske Nat og
gjort saa stor en Skade". At intet usømmeligt hermed var antydet,
skulde fremgaa af Talens sidste Del, der til Brudens Pris udlagde
Ordene: "Og nu kan I alle baade høre og se, vor Datter hun er
en fuldtro Mø"Fruentimmer og Mandfolke Tidende 1769, 
no. 52. .

Den samme Bevægelse, der lod sig tilsyne i Brudetalernes
Udvikling, gav sig til Kende paa et mindre Omraade. Parrets
Stilling under Handlingen forandredes. Medens i den katolske
Tid de tvende bodfærdigt havde knælet foran Kirkedøren,
og det samme havde været Brug endnu i Begyndelsen af den
lutherske, saa faldt det siden naturligt, at Parret midt i Kirken
stod op under den lange Handling, og sluttelig, da Vielsen
flyttedes op til Kordøren, blev det endog Skik, at Parret sad ned.
Stillingens Ærbødighed aftog saaledes underligt nok, jo nærmere
man kom det helligste, men let forklarligt i Forhold til Talernes
voksende Længde og Verdslighed. Allerede ved et adeligt Bryllup 
Aar 1629 i Frue Kirke omtales denne Skik, at Parret sad
ned ved KordørenLes Voyages de Mr. Deshayes Baron de 
Courmesvin. (Paris 1664.) p. 71-74. . 
Og i "Grevens og Friherrens Komedie" fra
omtrent 1674 forekommer følgende Samtale:

"Grevinden: Den Skammel skal man tage bort og lade Tapetet alene.

Mette: Fru Grevinde! dèr skulle de sidde paa Knæ, naar
Præsten læser over dem.

Grevinden: Hvad Knæ? Det gør du og dine Lige. Der er
Forskel paa Folk. Sæt to Stole bag ved dennem, de kunne sidde,
medens Præsten gør Brudevielse. Naar de skal give hinanden
Hænderne, er det tidsnok, de staar op"Suhm: Nye Samlinger 
til den Danske Historie II, 71. .

*

Gjorde saaledes en Vielse før og efter Reformationens
Indførelse, skøndt i Hovedtrækkene ens, dog et forskelligt Indtryk
paa Grund af det forskellige Sprog, de nye Brudetaler og 

Ændring i de mindre Skikke, saa laa dog vistnok
Hovedforskellen i de ydre Forhold, hvorunder Handlingen foregik.

I den katolske Tid havde Brylluppet været en
Gudstjeneste for sig, hvorom derfor alt kunde dreje sig. Naar
Parret knælede udenfor Kirkedøren med Følget i Halvkres om
sig, saa droges uvilkaarligt alles Blik ind mod den aabne Kirke,
hvor det bløde Halvlys fra Vinduesrosen foroven, de mange
tændte Lys paa Altrene, Røgelseduften, Munkenes dæmpede
Kor, alt virkede og vinkede med en egen betagende Magt. Selv
om Sommerskær laa over Liljer og Buksbomhæk derude, saa
følte dog enhver, at Tusmørket derinde var Dagskellet til en
højere Virkelighed, hvorhen ens dybeste Længsel stundede.
Ganske af sig selv faldt Gudstjenesten her i en lavere
og højere, udenfor og indeni Kirken.

Anderledes efter Reformationen. Bryllup var nu kun en
Del af Søndagstjenesten, og Kirken ikke længer det altid
beboede Gudshus, hvorfra Tonerne lød Dag og Nat, men et
underligt Fattigbrug, der til daglig stod øde, men om Søndagen
gik med stønnende Hastværk. Brudeparret maatte være glad til,
om det ikke mødte et andet Brudepar, med hvem det skulde
dele Lykken halvt, eller forspildte den helt ved at møde et
Ligtog L. F. Rääf: Saml. till en beskrifn. öfv. Ydre 
härad i Östergöthland I, (Linköping 1856.) S. 111. -- Jens Kamp: 
Danske Folkeminder. (Odense 1877.) S. 84.  . 
Rundt om paa den uryddelige Kirkegaard stod sladrende
Hobe, der var komne did ikke for Brylluppets Skyld; bag
Præsten i Kirkedøren blot Indblik til et fattigt Rum med graaligt
Skær, hvorfra, i Stedet for Røgelseduft, kun uge-gemt, jordslaaet
Lugt slog En klamt i Møde. Viedes Parret derinde, lød ikke som
fordum den vidunderlige Sang fra det skjulte; der stemtes nu i,
vildt eller drævende, af Mængden selv, der sad skilt som paa
Dommens Dag, Bukkene fra Faarene. Intet Under, at efter
Reformationen holdt Adelen sig trods Herrebud fra oven mere og
mere tilbage fra Bryllup i Kirke.

Hvad der især faldt den nye Ordning svært, var Overgangen
til Brylluppets anden Del, den indre kirkelige Handling.
Underligt nok bibeholdt man jo, som vi har set, Tvedelingen.
Vielsen rykkede vel efterhaanden indad, fra Kirkedøren til
midt i Kirken og atter videre til Kordøren. Men efter Vielsen
vedblev man endnu fremdeles ligesom i den katolske Tid at lade
følge Hovedhandlingen "Brudemessen". Meningsløs som 

denne var under lutherske Forhold -- allerede Navnet maatte
gøre den mistænkelig -- forputtede man den imidlertid paa
bedste Maade bag efter hele den øvrige Gudstjeneste. Naar da
Brylluppets første Halvdel, Vielsen, var omme, afbrød man pludselig
dette, lod Parret sidde og vente saa længe, indtil hele den
sædvanlige Søndagstjeneste var forbi, og først saa begyndte man paa
"Brudemessen". Man kan ligesom gøre Prøve paa denne
Ordnings Utydelighed ved at se en fremmeds forgæves Forsøg paa
at forstaa den. En Franskmand beskriver et adeligt Bryllup i
Københavns Frue Kirke 1629 saaledes: Da Præsten havde sat
Brudgommens Ring paa Brudens Finger, holdt han en Tale paa
en halv Time og vendte saa tilbage til Alteret for at fuldende
Messen, som var begyndt og naaet til det første Credo.
Brudeparret satte sig i Brudestolen ved Alteret. Men saa steg Præsten
først op paa Prædikestolen og holdt en Prædiken paa en Time,
og først derefter vendte han tilbage til Alteret og fuldendte
Messen, idet han dog under denne tillige døbte tre Børn
Les voyages de Mr. Deshayes Baron de Courmesvin. 
(Paris 1864.) p. 70-78. .

Bibeholdelsen af "Brudemessen" var en Svaghed --
ikke paa Grund af Overbærenhed mod det tilvante, thi man
havde uden Sky omstyrtet vigtigere Led af det gamle end dette
-- ikke heller paa Grund af uklar Tanke, thi man indsaa det og
skammede sig, -- men simpelthen paa Grund af
Pengehensyn. Ofringen var fra gammel Tid et Hovedled i
Brudemessen, og de nye, usselt lønnede Præster saa sig henviste til
denne Indtægt for overhovedet at kunne leve. Den samme
Regering, hvis "Fortjeneste" det havde været at afskaffe Romerkirken,
tvang da sine Tjenere til at søge deres Fortjeneste ved at bevare
den.

Men netop derfor var der noget underligt mat udbredt over
Brudemessen efter Reformationen. Kun Ofringen gik med vante
Liv, de øvrige Skikke ligesom forstod, at de ikke længer hørte
hjemme her og listede sig bort, først fra Koret, hvor Handlingen
foregik, ned i Kirken; derpaa i de følgende Aarhundreder
stiltiende ud af Kirken. Hvor de endnu i Norden har holdt sig
derinde, sidder de snart hist, snart her som venlige gamle, der gaar
i Barndom, nikker mildt, men kan ingen Forklaring give.

Nej, Betydningen af Brudemessen var kun klar i
den katolske Tid, naar Parret efter Vielsen udenfor 

Kirkedøren endelig fik Lov til at betræde det hellige, og hele Skaren
saa under dæmpet Musik forventningsfuld vandrede ind i Kirken.
Nu var Naadens, nu var Saliggørelsens Stund for dem alle, først
og fremmest for det nygifte Par, hvem Gud i sin Miskundhed
ogsaa her havde beredt et Sted. Thi af uudgrundelig Naade var
der i Kirkens Moderskød netop for dem trods deres Synd rejst
et Paulun, hvor de skulde bo og bygge, ja salves med Himlens
Velsignelse og krones med Livsens Krone.

Til dette Sted, "Brudestolen", ledtes de tvende. Den var
anbragt i selve Koret ovenfor det øvrige Følge og smykket paa
det bedste. Medens de sad dér, holdtes en Tronhimmel over
dem, og Præsten læste for Alteret de endnu ved Vielsen
brugelige Skriftsteder, der altsaa dengang hørte til "Brudemessen" og
først senere under Lutherdommen henlagdes til "Vielsen".
Derefter velsignede han Brudeparret, og, ganske som ved en
Kongekroning, salvede han dem med Olje samt paasatte enhver af
dem en Krone. Denne Skik var af østerlandsk Oprindelse og
endnu ældre end Brudens Mariakrone, som derfor ogsaa for en
Stund maatte vige for eller dog dele Pladsen med den nu
paasatte Livsens Krone. Hvor gammel denne Kroningsskik var kan
ses af, at den Dag i Dag salves og krones Brudeparrene paa
samme Vis hos de koptiske Kristne i ÆgyptenJ. L. Ussing: 
Nedre Ægypten. (Kbhvn. 1889.) S. 73-74. , der adskilte fra
andre har bevaret denne Skik fra Kristendommens første Dage.

Derefter læstes Messen i snævrere Forstand, idet Præsten
velsignede Brødet og Vinen og saaledes ofrede Kristus paany
for de tvende, hvorpaa disse og hele Følget nød Nadveren.
Sluttelig viedes Bruden til sit Kald, idet en særskilt Velsignelse i
gammeltestamentlige Udtryk lystes over hende. Om denne
Velsignelse indskærpedes det atter og atter Middelalderen igennem,
at den aldrig maatte læses over en Enkebrud. Hun var nemlig
gift endnu, thi hvad Gud haver sammenføjet, kan intet Menneske
adskille, Døden ikke heller.

Hermed var "Brudemessen" til Ende, og alle gik een for een
frem for at ofre til Kirken; Kyskhedsløfte af krævedes de tvende
for mindst det første Døgns Vedkommende, Kongekronerne
aftoges, og Kirken lyste sin Fred over Parret og Følget
Beskrivelsen af den katolske Brudemesse er sammensat mangensteds 
fra, især dog fra: Manuale Curatorum secundum vsum ecclesiæ 
Rosckildensis 1513 og Liber agendarum secundum ritum et consvetudinem 
ecclesie et diocesis Sleszwicensis (Paris 1512). .

Den katolske "Brudemesse" varde tvendes korte Forklarelsestilstand; 
foren Stund henrykte did, h vor der hverken ægtes eller 

tages til Ægte, vendte de atter tilbage befriede for al Synd og
endda naadigt udstyrede ogsaa til jordisk Liv, idet Kirken mildt
havde viet Bruden til at bære Frugt. For saa vidt var den hele
Handling klar, et vel afpasset Svar overfor den Forbindelse,
som Kirken paa engang saa ned paa og dog anerkendte og søgte
at hellige.

Trods Handlingens Helstøbthed spores der dog ogsaa i denne
en svag Stribe, en Revne, hvorigennem man synes at kunne
skimte, hvad der havde været forud.

Det kunde kirkeligt set være meget naturligt at lade
Brudemessen indbefatte en Altergang. Men ved Siden heraf var det
mærkeligt nok Skik, at Brudeparret selv medbragte Vin
og Brød, drak hinanden til, spiste af Brødet og gav Følget
Resten. Denne Skik var aabenbart ikke opstaaet af den
katolsk-kirkelige, der jo netop forbød Lægfolk Vinen. Især i England
havde slig Drik ved Brudemessen udviklet sig saaledes, at Kirken
tilsidst var bleven nødt til at agte derpaa og havde da søgt at give
det hele et kristeligt Tilsnit. I et ældre engelsk Missale gaves
følgende Anvisning: "Efter Messen maa Brød og Vin eller anden
god Drik bringes ind i en Skaal, og de maa smage derpaa i
Herrens Navn, men Præsten skal først sige: Herren være med
eder!" I et senere Missale gik man et Skridt videre og bød, "at
Brødet og Vinen eller hvad Drik, der var i Skaalen" skulde
velsignes. Og Ordene, hvormed dette skete, kom nu til at lyde
saaledes: "Velsign, o Herre! Brødet og denne Vin og denne Skaal,
ligesom du velsignede de fem Brød i Ørkenen og de seks
Vandkar ved Brylluppet i Kana, paa det at alle, der nyde heraf, maa
vorde sunde, ædru og ubesmittede"John Brand: Popular 
antiquities of Great Britain by W. Carew Hazlitt II. (London 1870.) 
p. 84. .

Brodden i disse Ord var træffende nok, men ingen kunde dog
for Alvor tro, at der med Skikken oprindeligt var sigtet til de
fem Tusindes Bespisning eller Forvandlingen af Vand til Vin.
Langt snarere var det hele et Minde fra den hedenske
Oldtid, da Ægtepagten i Norden var bleven sluttet ved, at
Brudeparret højtideligt for alles Øjne tømte et Bæger sammen
og saaledes "drak Bryllup"Karl Weinhold: Altnordisches 
Leben. (Berlin 1856.) S. 247. . Muligt var det netop denne
hedenske Skik, der havde ledet Romerkirken til at søge den
afløst ved Altergang, der dengang i det ydre svarede hertil, for
saa vidt Lægfolk endnu nød Vinen tillige. I saa Fald var da 

saa Skikken ikke blot Brudemessens ældste Del, men selve
Forudsætningen for denne: Resten af det underliggende Lag,
den hedenske Gudstjeneste.

Hvorom alting var, saa trivedes denne lille Hedning særdeles
vel endnu i det 16de Aarhundrede. Med Alvor nød Philip den
Anden af Spanien det vinopblødte Brød, da der Aar 1554 i
Winchester Domkirke holdtes Brudemesse for ham og Dronning
Maria af EnglandJohn Brand: Popular antiquities 
of Great Britain, by W. Carew Hazlitt, II. (London 1870.) 
S. 84-85. . Og i glad Fornemmelse af, at man ikke for
tidt kunde "drikke Bryllup", lod man i Norden under
Brudemessen Lutendrank og en lille Paabid gaa rundt mellem
Brudepar og Gæster. I England holdt Skikken sig ind i det 17de
Aarhundrede. I Danmark nedlagde allerede Biskop Palladius Aar
1553 Forbud imod, "at Bryllupsfolk aad og drak i Kirken"
P. Palladius: En Visitatz Bog, udg. af Svend Grundtvig, S. 141. 
.

*

Paa dette enkelte lille Punkt -- at "drikke Bryllup" i Kirken
-- bekæmpede Reformatorerne i Danmark gammel Skik, men
i det hele og store beholdt de selve Brudemessen. Naar
Søndagsgudstjenesten var omme, forlod da Brudeskaren ikke
Kirken, men samledes til Brylluppets sidste og højtideligere
Handling. Hvad enten saa Vielsen var foregaaet udenfor
Kirkedøren, midt i Kirken eller foran Kordøren, saa mødte Skaren
nu paa katolsk Vis i selve Koret, og en Gudstjeneste begyndte,
svarende omtrent til den gamle katolske og ledsaget af Sang, der
ikke var Menighedssang, men gerne indøvet kunstigere og derfor
særskilt betaltHelsingørs Thingbog 13 Juni 1574. R. A. 
"Naar Skolemesteren med sine Hørere og Disciple siunge en hel 
Brudemesse paa Discant udi Brudevielse, da skal Brudgom give 
[Skole] personerne, som sjunge, en gammel Daler til Bøger og 
Papir, og Skolemesteren eller Hørerne ingen Part at have derudi 
med dennem i nogen Maade". .

Det maa siges til de lutherske Menigheders Ære, at de havde
deres Nød med at rime hele denne Handling sammen med den
nye Tankegang. Brudemessens enkelte Skikke
opløstes da ogsaa lidt efter lidt som en Krans, hvor det
forbindende mangler, strøedes ud eller visnede hen i de følgende
Aarhundreder. Det har sin Interesse at iagttage denne
Opløsning, der mod Sædvane ikke paabødes fra oven, men foregik af
sig selv. Det var den sunde Sans, der her tog sig selv til Rette,
en Folkedom, der udførtes, da Regering og Gejstlighed forblev
tavse.


Den Skik, der først veg, var Salvningen og Kroningen. 
Det hedder vel endnu i et Opbyggelsesskrift fra Aar 1633,
"at bære Kroner paa Hovedet hører Herrer og Konger, Brude
og Brudgomme til"Albrett Raffn: Den Himmelske Herredag. 
(Kbhffn. 1633.) Bl. LI7 . 
Men det oprindelige og betydningsfulde
heri, at slig Salvning og Kroning skulde foregaa ved Alteret
under Brudemessen, var vistnok allerede da i Reglen afskaffet
og afløst af det rent ubestemte, at Brudgommen paa sin
Hædersdag -- enten ved Kirkegangen eller under Maaltidet --
smykkedes med en Krans, der hos de rigere kunde være en
PerlekransChr. IV's Søn, Chr. V, bar ved sit Bryllup 
"paa sit bare Hoved en Perlekrans, besat med store dyrebare 
Diamanter", J. Holst: Regiæ Nuptiæ Chr. V (Kbhvn. 1637, 4to) 
Bl. C. .

Med Brudestolen foregik den første afgørende Forandring,
da man tillod at benytte den, førend Brudemessen var begyndt.
Men fristende var dette, da jo Brudeparret efter Vielsen, naar
den egentlige Søndagsgudstjeneste skulde til at foregaa, stod
underligt tilovers paa Kirkegulvet og aabenbart trængte til en
hæderlig Plads, hvor de kunde trække sig tilbage. I mange Kirker
blev det da Skik, at Brudeparret straks efter Vielsen gik op og
satte sig i Brudestolen ved Alteret og her, ofte med Ryggen mod
Menigheden, overværede Prædiken og den øvrige Gudstjeneste.

Men var man naaet saa vidt, laa det nær at anbringe
Brudestolen paa en lidt mere hensigtsmæssig Plads og f. Eks. vælge
hertil et af de forreste Stolestader enten paa Mands- eller paa
Spindesiden. Her kunde Brudeparret træde lige ind og under
Prædiken sidde forrest, men dog som de andre.

Hermed var Brudestolen trukken ned, baade hvad Tid og
Rum angik. Den benyttedes nu ikke blot i Utide før
Brudemessen, men stod ikke længer paa den ægte Hædersplads ved
Alteret. Hvad Udsmykning angaar, var det alt gaaet til agters
lige fra Reformationens Indførelse, da Kirkens Hynder og
Tæpper forsvandt med det meget andet, og det nu overlodes
Lægfolk, Brudeparrets nærmeste, at smykke Brudestolen. At Lysten
hertil dog endnu har været stor, kan ses af Christian den Fjerdes
Forbud mod at pryde Brudestol med andet end med "flamske
Hynder og Tæpper, som en ærlig Borger selv kan formaa"
Aar 1610 i København: Kjøbenhavns Diplomatarium I, 586. 
-- "Uldon Flansk": Forordning af 1 Maj 1624, gentaget i Recessen 
af 1643. .

Det klareste Udtryk for Brudestolens forandrede Betydning
var dog Christian den Fjerdes Befaling, at "Tjenestepiger og de,
ringere Formue have, skal ingen Brudestol redes"
Kjøbenhavns Diplomatarium I, 585 (1610). Forordning af 1 Maj 1624. 
-- Reces af 1643. -- Forordn, af 4 Novbr. 1655. . Denne
Bestemmelse var et Led med i Rækken af de Hindringer, som den 

"fornemmere" Bybefolkning søgte rejst mod, at Tjenestepiger
ved adelige "Bruderederes" Hjælp skulde kunne overstraale
selv en BorgmesterdatterNærværende Skrift X, 156-57, 
167-68, 174. . Men følelig var Afstanden mellem
dengang, da Brudestol havde været Kirkens Æresgave til alle,
og nu, da den var sunken ned til en blot Standsforret.

Hele denne Udvikling foregik ikke jævnt og samtidigt Norden
over, men med forskellig Fart i de enkelte Egne. Aar 1629
anvendtes i Københavns Frue Kirke ved et adeligt Bryllup, som
overværedes af Prins Christian, endnu Brudestol i gammeldags
Form: Parret viedes foran Kordøren og gik derefter op i Koret
og satte sig paa Brudestolen ved AlteretLes voyages 
de Mr. Deshayes Baron de Courmesvin. (Paris 1664.) p. 74. 
. I en Ordbog fra 1641
forklares endnu "Brudestol", som "den Stol i Kirken, som
gemenlig sættes for Alteret, hvor Brudgom og Brud sidder paa
under Messen, efter de er viede"Chr. Ostersson Veylle: 
Glossarium juridicum: "Brude-Stol". . Samtidigt var man allerede i
Bergen naaet saa vidt, at til "Brudestol" bestemtes det tredje
Stolestade fra oven paa hver Side, altsaa ikke blot et Sæde nede
i Kirken, men bagved Slotsherrens tvende Stolestader og med
adskilte Pladser paa Mands- og Spindesiden for Brudgom og
BrudNorske Magasin II, 606. . 
Omkring Aar 1700 var baade Navn og Skik ved at gaa i
Glemme hos de dannede Klasser i Danmark. Underligt fremmed
lyder det derfor i en dalevende Samlers Optegnelser: "I forrige
Tider var det brugeligt, at Brud og Brudgom sad i en Stol i Koret,
naar de skulde copuleres"Jac. Thom. Bircherods Optegnelser. 
G. K. S. no. 2499, 4to. . I Bogense var man dog ikke fulgt
rigtig med, her leveredes nemlig Aar 1695 ved et Bryllup en
livlig Kamp i Kvindestol Nummer fem, idet Auktionsdirektørens
Husholderske skubbede Byfogdens lille Datter bort fra hendes
bedre Plads, "satte hende hid og did" og brødes med hende,
indtil Faderen kom over Gulvet Barnet til Hjælp. Som Grund
til sin Idræt anførte Husholdersken, at en Bryllupsdag var
Ære-dag for Brudefolkene og deres Venner, og denne Gang hørte
hun til Vennerne, thi hun havde været med at smykke
"Brudestolen", "menendes derfor nok at burde nyde den Ære, som hos
smukke Folk passerer, at sidde for ud i Stolen". Det Hensyn til
Brudestolen, som her krævedes, blev dog ikke taget til Følge,
hun idømtes tværtimod en Bøde af otte Lod Sølv til Kirken for
sin "Overfusenhed"Kirkehistoriske Samlinger III, 236-38. 
.

Medens "Brudestole" saaledes, om end med forskellig Fart,
gik af Brug i Danmarks og Norges Byer, holdt de sig i Sveriges. 

Endnu Aar 1729 omtales de her med Forundring af fremmede
Der wohlinformirte Bräutigam. (Copenh. 1729.) S. 241. -- "Brude- 
eller Øvrigheds-Stol" omtales paa Bornholm 1756. L. Thura: Beskr. 
over Bornholm (Kbhvn. 1756) S. 115. .
De danske Bønder fulgte hurtigt Købstædernes Eksempel
Thottske Manuscript-Samling no. 1719, 4to, passim. , men
de norske Bønder holdt trofast ved, og end mere de svenske.
I Norge bredte i det 18de Aarhundrede paa gammeldags Vis en
af Togets Fakkelbærere -- "Lysesvende", som de kaldtes --
naar Vielsen var omme, et kostbart Tæppe over en særskilt Stol
for Alteret til Sæde for Parret og "redte saaledes Brudestol"
Sam. Ödmann: Hågkomster från Hembygden, 4. Uppl. 
(Örebro 1861.) S. 93. -- S. L. Gahm Persson: Beskr. öfver Öland. 
(Upsala 1768.) S. 172. -- M. G. Crælius: Beskr. öfwer Tuna Län 
uti Calmar Höfdingedöme. (Calmar 1774.) S. 520. -- G. Gaslander: 
Beskr. om Swenska Allmogens Seder. (Stkhlm. 1774.) S. 14-16. -- 
P. Osbeck: Beskr. öfwer Laholms Prosteri, 1796. (Hall. Fornminnes 
Foren. Årsskr. 1868.) S. 24. -- J. J. Öller: Beskr. öfver Jemshögs
Sochn i Blekinge (Wexiö 1800.) S. 225-26. -- Herm. Hofberg: 
Nerikes gamla minnen. (Örebro 1868.) S. 199. . I
Sverige trivedes Skikken ikke blot i det 18de Aarhundrede, men
langt ind i det 19de. Hynder og vævede Tæpper medbragtes fra
Hjemmet til Brudestolen, der tillige prydedes med Gran,
Blomster og Silkebaand. Kun i Blekinge var den ved det 19de
Aarhundredes Begyndelse trængt fra Alteret ned til øverste
Stolestade, ellers bevarede den vistnok overalt sin gamle Plads. Paa
Runo ved russisk Kyst anvendtes endnu 1855 en "ægte"
Brudestol, en ældgammel, tosædet Lænestol, der ved hvert Bryllup
indtog sin Hædersplads i KoretC. Russwurm: Eibofolke II. 
(Reval 1855.) S. 89. .

I den katolske Tid var der over Parret i Brudestolen blevet
holdt en Himmel, den saakaldte "pallium", der bares af fire
Klerke. Denne Himmel havde Form som en Sengehimmel og
var altsaa firkantet (heraf dens franske Navn: "carré" og dens
engelske: "care cloth"John Brand: Popular antiquities 
of Great Britain, by W. Carew Hazlitt, II. (London 1870.) 88. 
; medens det nordiske Navn "Skrud"
betegner Tøjet, hvoraf den bestod, og "Pel" kommer af det
latinske "pallium"). Den tilhørte Kirken og var ofte meget
pragtfuld, ligesom den vistnok hyppigt var solidt udført med en indre
Træramme, der løftedes paa de fire Stænger. Det er hertil, der
sigtes i den middelalderlige Folkevise, hvor Lindetræet siger:

 De hugge mig til et Alterskrud,
 Jeg skjuler saa mangen syndefuld Brud
Nyerup og Rahbek: Udvalgte Viser fra Middelalderen V, 26. .

Hvilken dens oprindelige Betydning har været, om Himlen
blot har tjent til Prydelse eller været Genklang af en gammel,
hedensk SkikJohn Brand: Popular antiquities of Great 
Britain, by W. Carew Hazlitt, II. (London 1870.) 87.  
eller af det jødiske Slør over ÆgteparretDenne jødiske 
Skik er bevaret hos de koptiske Kristne i Ægypten. J. L. Ussing: 
Nedre-Ægypten. (Kbhvn. 1889.) S. 73-74. , er
vanskeligt at afgøre. Vist er det, at den i Katolicismens Dage
udgjorde et betydningsfuldt Led i Brudemessens Tilbehør, idet
den, baaren af kyske Hænder og selv en kongelig Pragt, dannede
det Uskyldighedens himmelske Paulun, hvorunder den kronede
Brudgom og Brud stedtes til Sæde ved Alteret.

Efter Reformationens Indførelse var den første, nærliggende 

Misforstaaelse af denne Skik at anvende Himlen ved selve
Vielsen. Tidligere havde Himlen jo netop betegnet Parrets
Herliggørelse trods Giftermaalets Syndefald, nu tjente den til at
herliggøre selve det, der før havde været anset for Syndefaldet. For
saa vidt kunde den nye Skik godt have været en luthersk
Indsigelse mod den gamle Lære. I Danmark opfattedes den dog
næppe saaledes. Thi denne Himmel var aabenbart tilovers under
de nye Forhold, og den gjorde derfor intet Forsøg paa f. Eks. at
sætte sig fast paa Brudestolens fire Hjørner og dele Kaar med
denne. Ved første givne Lejlighed sneg den sig tværtimod
ubemærket ud af Kirken og blev borte med det samme. Det sidste,
mere bekendte Bryllup, hvor Himmel anvendtes, var den
udvalgte Kong Christians 1634, ved hvilken den under Vielsen blev
holdt over Parret af tre Hertuger af Sønderborg og en Greve af
MansfeldJørg. Holst: Regiæ Nuptiæ Chr. V. (Kbhvn. 1637.) 
Bl. C2 -- Car. Ogerii: Ephemerides (Lut. Paris, 1656.) 
S. 88. . Efter nogle faa Aartier var Skikken glemt i 
Danmark baade hos Adel, Borger og Bønder.

En lignende Udvikling synes at have fundet Sted i Norge.
Derimod har Brugen af Himmel paa ældgammel Vis -- baaren
af ugifte og kun anvendt under Brudemessen, ikke ved den egentlige 
Vielse -- holdt sig i enkelte Egne af Sverige næsten til vore
Dage. Ganske smukt har Skikken her formet sig saaledes, at de
fire Gejstlige, der bar Himlen, efter Reformationen er afløste af
fire ugifte Slægtninge, to mandlige og to kvindelige. I det 17de
Aarhundrede anvendtes "Pellen" ved alle Bryllupper i Sverige
Joh. Loccenii: Antiqu. Sveo Goth,. p. 288-89. .
Ved Aarhundredets Slutning bestemtes det endnu for Gotlands
Vedkommende, at en og samme "Pel" skulde anvendes for rige
og fattige, thi her var alle ligeO. W. Lemke: Visby 
Stifts Herdaminne. (Örebro 1868.) S. 526. . 
Men i det 18de Aarhundrede
hedder det: "Pellen" er mange Steder aflagt, iær ved de
fornemmeres Bryllup"Sven Bælter: Hist. Anmærkningar om 
Kyrko Ceremonierna, 2. Upl. (Stkhlm. 1783.) S. 524. .

Hist og her begyndte nu Skikken at fare vild, knytte sig f. Eks.
til selve Vielsen, som naar det fra Øland hedder: "Pellen holdes
under Vielsen af "Brudemændene" over Parret; kunne de ikke
alle komme til at holde derpaa, stikke de i det mindste
Piskeskaftet derunder"S. L. Gahm Persson: Beskr. öfwer 
Öland. (Ups. 1768.) S. 172. . 
Men i ikke faa Egne har den gamle Skik
holdt sig i uforandret Renhed næsten til vore Dage. Fra
Vestergötland hedder det saaledes for en Menneskealder siden: 
"Medens Brudemessen læstes over det knælende Brudepar, holdtes over
dem den saakaldte Pell, et kosteligt udsyet Klæde, som tilhørte 

en eller anden Kirke, hos hvilken det kunde lejes. Stundom
anvendtes ogsaa et sædvanligt Shawl. Under Handlingen båres
denne Feil paa fire blaamalede Stænger med Jærnkroge i. Den
blev altid holdt af de fire nærmeste Slægtninge blandt
Brudepigerne og Blusholderne"Joh. Sundblad: 
Gammaldags bruk. (Göteborg  1881.) S.  87. -- Smlgn. f. Eks. 
Herm. Hofberg: Nerikes gamla minnen. (Örebro  1868.) S. 200. 
.

*

I Sverige, hvor man saa trofast beholdt "Brudehimlen",
bevarede man ogsaa længst et af Brudemessens Kærnepunkter:
Velsignelse af Bruden. I Katolicismens Dage havde det
været Skik hele Norden over, at Brud og Brudgom under
Brudemessen nød Alterets Sakramente, hvorpaa Præsten velsignede
Bruden og indviede hende til sit Kald. Denne Velsignelse var
nærmest en Opregning af det gamle Testamentes Hovedkvinder
og deres Dyder, samt Ønsket om, at disse maatte gaa i Arv til
Bruden. Hver Landsdel synes at have haft sin Formular, i hvert
Fald lignede den slesvigske og den roskildske fra 1512 og 1513
ikke helt hinandenLiber agendarum etc. diocesis 
Sleswicensis. (Paris 1512.) -- Manuale curatorum etc. ecclesiæ 
Roskildensis 1513. .

Efter Reformationen vedblev man i Danmark at lade
Brudeparret nyde Sakramentet -- saaledes f. Eks. endnu ved et stort
Bryllup i København 1629Les voyages de Mr. Deshayes 
Baron de Courmesvin. (Paris 1664.) p. 70-78.   
-- men det synes at have været
overladt til Præstens eget Forgodtbefindende, om han vilde lyse
nogen ny Velsignelse over Bruden. Løsrevne Brudstykker af de
gamle katolske Formularer, der endnu længe efter forekom i
præstelige Udtalelser baade i det 16de og 17de Aarhundrede,
kunde dog tyde paa, at de fremdeles var i levende Brug. I
Sverige derimod vedblev længe efter Reformationen Velsignelsen af
Bruden at være lovbefalet: "Saa se nu mildeligen til denne din
Tjenerinde, som gives i Mands Vold, at hun maa i sit Levnet
efterfølge hellige Kvinder, at hun maa være sin Mand
kærkommen som Rachel, forstandig som Rebekka, leve længe og være
tro som Sara!" Først i Aaret 1614 forandredes denne Velsignelse,
idet man blev opmærksom paa, at den kun henvendte sig til den
ene af Parret, og den ændredes derfor, saa at den kunde passe
paa dem beggeSven Bælter: Historiska Anmärkningar om 
Kyrko-Ceremonierna, 2dra Upl. (Stkhlm. 1783.) S. 524. .

Ikke uden Grund opfattede man denne Velsignelse som et 


Hovedpunkt i Brudemessen og havde i sin Tid givet den hele
Handling Navn herefter -- den kaldtes jo ikke "Brudgomsmesse" 
eller "Bryllupsmesse", men "Brudemesse". Og
ganske naturligt, thi over hende var det jo, at efter katolske
Begreber Ægteskabets Besmittelse stærkest gik ud, hende var det,
der, naar hun siden fødte, først maatte indledes som en bodfærdig
i Kirken og atter optages paa ny.

Udgjorde "Brudevielsen" saaledes en væsentlig Bestanddel
af Brudemessen -- Ordet har jo som bekendt holdt sig i Live
indtil nu, medens "Brudemesse" i Danmark og Norge længst
er glemt -- saa knyttede ogsaa Overtroen sig fortrinsvis netop
til denne Del af Handlingen. Her afgjordes efter gammel
Opfattelse Ægteskabets Lykke, dets Længde og Magtforholdet mellem
de tvende. Som Hovedregel gjaldt, at Parret skulde holde sig
saa tæt sammen, at ingen kunde se imellem dem og altsaa heller
intet ondt skille dem ad. I denne Stilling skulde de forblive, thi
hvo der først synligt bevægede sig, skulde dø først. Rent galt var
det selvfølgeligt at vende Hovedet om og se sig tilbage, det var
allerede nu at spejde efter den ny Ægtefælle nede i Kirken.

Men medens man saaledes var fastnaglet i Brudestolen, var
der dog meget at foretage for begge. Bruden kunde bestemme
det Antal Børn, hun vilde føde, ved ganske stille at liste det
tilsvarende Antal af sine Fingre ind under sig. Og lempeligt
kunde man trykke sig saaledes ind paa den anden, at man fik
mest af Himlen over sig. Herved var Herredømmet i Huset
opnaaet. Uden Fare for Fremtiden var denne stille Kamp dog
ikke, thi kom Bruden til at røre med sin Krone ved Himlen,
vilde hendes Overvægt ytre sig i, at hun kom til at ligge sine
Børn ihjel.

Et mindre tilladeligt Krigspuds fra Brudens Side var det forud
at have bemægtiget sig et af Brudgommens Strømpebaand og
sidde med det paa i Brudestolen. Ligeledes maatte det anses for
en Overrumpling, naar hun pludselig skød Skoen af eller tabte
et eller andet, og paa denne Vis fik Brudgommen, der vilde
hjælpe hende, til at bøje Ryg for hende paa dette afgørende
Sted. Derimod var der næppe nogen omhyggelig Moder, der
ikke belærte sin Datter om endelig under Vielsen at staa fast

paa højre Fod og om muligt at flytte den lidt frem foran
Brudgommens. Thi

 Sætter Bruden frem sin højre Fod,
 Saa raader hun over Manden god.
 Men sætter den Brudgom højre fram,
 Saa holder han Konen i Tøjle stram.

Endnu ved Midten af det 19de Aarhundrede hedder det fra
Vestergötland: "Den, hvem det lykkedes at faa højre Fod længst
frem, skulde -- saaledes troede man sikkert -- "tage Raad",
d. v. s. tage Styret. Det var pudsigt at staa og iagttage denne
lille Strid: Paa een Gang skød Brudgommen sin højre Fod en
Smule fremad; i Reglen mærkede eller anede Bruden
Bevægelsen og skød nu efter sin Tur samme Fod fremad. Dette kunde
gentages flere Gange, thi ingen vilde gerne give sig".

I den katolske Tid havde den lange Velsignelse paa Latin,
som Parret ikke forstod, givet udelt Lejlighed til at tænke paa
dette indbyrdes Opgør. Reformationens Indførelse af
Modersmaalet forandrede næppe synderligt Forholdet. Værre var det,
da Brudemessen med dens Brudevielse lidt efter lidt begyndte
at bortfalde. Her flyttedes imidlertid i samme Forhold
"Sammen-givelsen", der hidtil var foregaaet udenfor Kirkedøren, ind i
Kirken op imod Alteret. Til "Brudevielsen" i ny Forstand
henlagdes da ganske naturligt, hvad der tidligere havde hørt hjemme
under Brudemessen.

Baade før og især efter Reformationen havde man paa samme
Tid i Kirkens nedre Ende travlt med at hindre anden Art Ufærd.
Gadens løse Hunde trængte gerne ind ad den aabne Kirkedør,
deres Antal tog til i det 16de Aarhundrede, og hvad Munke i
Flok ikke havde kunnet holde ude, kunde heller ikke en enlig
Klokker magte. Men galt var det med dette Hundeslagsmaal
bag i Kirken. Thi afgjordes der hist ved Alteret kun Parrets
Skæbne, saa afgjordes der hernede manges. Det var en
almindelig Tro, at som det i den Stund gik til indenfor Kirkedøren,
skulde det senere gaa til i Gæstehuset. Det afhang af Hundenes
Færd, om Gæstebudet skulde løbe af i Fred, eller det hele ende
med Kiv og DrabOm Overtroen se f. Eks.: J. M. Thiele: 
Danmarks Folkesagn III, S. 77-78. -- G. K. S. no. 2499. 4to. -- 
L. F. Rääf: Saml. t. en beskrif. ö. Ydre härad i Östergöthland I, 
111-16. -- Joh. Sundblad: Gammaldags bruk. (Göteborg 1881.) S. 87. 
--  Sv. Grundtvig: Gamle danske Minder II, 248; o. s. v., o. s. v. 
.

Naar Velsignelsen var lyst over Bruden, foregik en lille Scene,
hvis forskellige Udviklingstrin den Dag i Dag er i Live Evropa

over. Oprindeligt synes Skikken at have bestaaet i, at den
Gejstlige sluttelig lyste Fred over Parret og gav dem et Broderkys
hver. At Præsten saaledes kyssede Bruden kunde imidlertid
vække Forargelse, og allerede i Katolicismens Dage rettedes
dette, i det mindste i enkelte Lande, til at Præsten lyste Fred
blot over Brudgommen, hvorefter denne "lod Freden gaa videre"
til Bruden ved at kysse hende. I engelske Kirkebestemmelser
fra det 16de Aarhundrede hedder det herom: "Hverken
Brudgom eller Brud maa dernæst kysse andre"John Brand: 
Popular antiquities of Great Britain, by W. Carew Hazlitt, II.
London 1870.) S. 86-87. . Dette var ikke en
Troskabs-Forpligtelse, men et Forbud mod, at efter Vielsen
skulde Brudgom og Brud kysse hele Følget rundt. At en saadan
almindelig Udveksling af Fredskys kunde have sine mislige Sider,
var klart nok, og den henlagdes da ogsaa mangesteds til senere
i Hjemmet eller afløstes af, at Følget blot med Haandtryk
lykønskede Brudgom og Brud. I Danmark synes det "kirkelige
Kys" tidligt at være bortfaldet, senere i Sverige. I England har
kirkeligt Enkelt-Kys holdt sig hos de højere Stænder og baade
i England og i Frankrig: Masse-Kysning hos de lavere indtil
vore Dage.

*

Brudemessens sidste Akt var Ofringen. I Katolicismens
Dage havde det været den for alle naturlige Slutning. Det var
indlysende, at man burde yde Kirken Tak for dens Gaver, og i
denne fromme Henføren af alt til Gud fandt en af Tidens dybeste 
Følelser sit Udtryk. Der var intet stødende i, at man saaledes
en for en gik op og lagde sine Penge paa Alteret. Om det saa
var Bispen selv, der havde forrettet Vielsen, kunde han tage
derimod, thi af Navn gjaldt Gaven ikke ham personlig, men
Kirken, altsaa Gud. Af samme Grund kunde det ogsaa falde
mangen ind, der ikke hørte til de indbudne Gæster, alligevel i
Øjeblikkets Stemning at ofre med. Sligt var at betænke Gud,
Parret til Ære, deres Sjæle til Gavn og tillige sig selv til Fromme.

Men ærede man saaledes Gud og Parret ved at ofre, saa var
det ogsaa en Ære for en selv at deltage i Ofret. Fra gammel Tid
af havde da her udviklet sig en vidtløftig Rangforordning om,
paa hvilket Tidspunkt enhver havde Lov til at gaa frem til 

Alteret. Med passende Nidkærhed vaagedes der over denne
Rangfølge, og den gav evig Anledning til Splid, da Ordenen jo aldrig
var ens, men Rangen hver Gang, i det mindste for en stor Del
afhang af, i hvor nært Slægtskab vedkommende stod til
Brudeparret.

Disse fast udprægede Former ramtes paa een Gang af
Reformationens alt overskyllende Vande. Ingen, der kender den
Hensynsløshed, hvormed Kirken nu blev plyndret, kan fortænke de
Mænd, der blev satte til at varetage de nye Præsters Tarv, i, at
de søgte at redde for disse blot nogle Smuler til Livets Ophold.
Og her laa det da nær at paastaa, nu da "Kirken" var
Gud-veed-hvor, at hver enkelt Præst var dens Arvtager, hvad
Brudemesse-Ofret angik.

Et Øjeblik saa det i Danmark tvivlsomt nok ud med Udfaldet
Særlig Almuen syntes ikke at kunne forstaa, at disse "danske
Præster" skulde være Vorherres Stedfortrædere, og mente
derfor, at man burde indskrænke eller endog helt ophøre med
Brudeofret. Vanens Magt og Kirkeordinansens faste Greb i
Styret holdt dog Forholdene sammen. For at sikre Præsterne
Indtægten bestemtes det, at Ofret skulde erlægges, ikke efter
Gudstjenesten, naar Menigheden var ved at bryde op, men "først i
Messen, straks Epistlen er læst"Holger Rørdam: Danske 
Kirkelove I. 99. . Og for at ingen skulde være
i Tvivl, fastsattes det samme Aar, 1539, i forskellige Landsdele,
hvilket Offer der var det mindste, som en Brud maatte give for
sin "Brudevielse". Taksten var forskellig og synes at have rettet
sig efter Landsdelenes Velstand og gammel Skik. I Skaane f. Eks.
ansattes Brude-Ofret til fem Skilling til Præst og een Skilling til
DegnKirkehistoriske Samlinger IV, 711-12.; 
i Halland derimod kun til tre Skilling til Præsten "eller
ogsaa en Altermad efter hendes egen Villie", hvilken Altermad
senere bestemtes som: en Kage, en halv Gaas eller et Faarelaar
Kirkehistoriske Samlinger IV, 716. -- H. Rørdam: Danske 
Kirkelove, I, 144 .

Ordningen, som den her i første Skynding var foretagen, led
dog af Mangler. Vel havde man faaet fastslaaet, at Menigheden
fremdeles skulde betale Offer, og det baade "Højtidsoffer" og
"Hædersoffer"H. Rørdam: Danske Kirkelove I, 347. 
. Men Tidspunktet for Betalingen, lige naar
Prædiken skulde til at begynde, var stødende valgt, især ved
Bryllup, hvor netop gammel Skik krævede, at Ofringen skulde
være "Brudemessens" Afslutning. Nu tog det sig ud, som om 

de fattige Præster sagde: "først Pengene paa Bordet, ellers ingen
Brudevielse"! og slig Fremfærd æggede kun til Uvilje og
knebent Offer. Allerede Aar 1555 ved det danske Bispemøde i
København enedes man da om at lade Offertiden være fri, før eller
efter PrædikenH. Rørdam: Danske Kirkelove I, 466. 
. En halv Snes Aar efter gik man paa Sjælland
og Fyn videre og befalede, at Ofringen først skulde foregaa efter
PrædikenKirkehistoriske Samlinger IV, 484. -- Niels 
Jespersens Graduale. (Kbhvn. 1573.) -- Helsingørs Thingbog 14. Decbr. 
1578. R. A. ; og Aar 1580 raadede man Bisper i Norge til at
indføre samme OrdningH. Rørdam: Danske Kirkelove II, 316. 
.

Naar da altsaa her "Brudemessen" var omme, istemtes Salmen:

 Uden Herren opholder vort Hus og Gaard
 Og skaffer, hvad der er inde.
 Og sender sin Benedidelse hvert Aar,
 Al vi maa altid finde
 Hans Guddoms Gave, Givt og Laan,
 Som han giver med sin milde Haand,
 Ellers er vort Arbejd forloret
Niels Jespersens Graduale. (Kbhvn. 1573.) S. 337 og 439.  o. s. v.

I en bestemt Rangfølge skulde saa de ofrende begive sig op
til Alteret og "lægge paa Tavlen". Men der kom hyppigt
Standsning heri. Grunden var ikke, at man jo nok, som det hedder i
Helsingørs Tingbog, "lod sig finde villig, som man og burde og
pligtig varHelsingørs Thingbog 14 Decbr. 1578. R. A. 
". Man var blot usikker paa, naar det var ens Tur at
gaa frem. Som det endnu mange Aar efter beskreves i Jylland:
"Naar en ofrende er kommen tilbage i Stolen, kan ikke
sjældent synges et Vers og mere, inden en anden træder ud eller
rettere stødes ud paa Kirkegulvet; thi her strides om, hvem
der efter Slægtskabsled, Alder, Ægtestands Aar med videre bør
gaa først"C. Schade: Bidrag til et jydsk Idiotikon, 1
807. N. K. S., 4to, 812 d. om Mors. .

Og indrømmes maa det, at det Rangfølge-Regnestykke, som
her skulde udføres, var en Opgave af allersværeste Art.
Vanskeligt havde det ofte været i den katolske Tid, men hint var for
intet at regne imod, hvad der nu blev budt. Naar efter luthersk
Skik to Par blev viede og tre Børn døbte samme Søndag i samme
Kirke og af samme Præst, hvor var det saa muligt at afgøre, i
hvilken Orden de samlede Følger skulde ofre? Var det mere at
være den anden Bruds Morbroder end det tredje Barns
Farbroder, og hvad gjaldt overhovedet mest: en Gudmoder eller en
Bruderederske? Hertil kom, at i smaa Forhold, hvor alle var 

indbyrdes beslægtede, kunde en og samme indtage tre, fire
forskellige Hæderspladser. Som Brudens Søskendebarn skulde
han maaske vente lidt endnu, medens han som den nydøbtes
nære Slægtning straks skulde frem. Intet Under at alle trykkede
sig, saa at Opholdet blev pinligt, Præsten rokkede utaalmodigt,
og Degnen maatte opmuntrende søge at nikke de nølende frem,
alt imens han saa mildelig istemte et nyt Vers:

 Ligervis som mange Pile og Skud
 En Stridsmand haver i Hænde,
 Og efter sin Villie og efter sit Bud
 Monne dennem forskyde og sende:
 Saa gør og Gud ved Kvinde og Mand.
 Af adskillige Stæder og fremmede Land
 Kommer han dennem underlig sammen.

Hvor haabløst Forholdet imidlertid var, kan ses af, at Øvrigheden 
enkelte Steder følte sig opfordret til at skride ind. I
Aalborg f. Eks. søgte Borgemestre og Raad at komme vildfarende
Borgere til Hjælp ved følgende Forordning (af 1557?): "Naar
der er Barn at kristne og Brudefolk og Barselkone paa een Dag
i Kirkerne, da ofre den Kone først med Barnet, som Barnet
bærer, saa ofre Brudgom og Bruden, saa Barselkonen, saa
Adelen, om der er nogen, som ofre ville, saa Bispen, Prior og
Præsterne, om de er tilstede og ville ofre, saa Borgemestre og Raad
og andre Mænd og Karle, saa ofre Pigerne, saa de to Hustruer,
som Bruden rede, saa de andre Hustruer"Samlinger til 
jydsk Hist. o. Topografi II, 161. .

Som det vil ses, brød denne Forordning med den gamle
Maalestok for Rang ved saadan Lejlighed: Slægtskabs-Nærhed med
Hovedpersonerne, og opstillede noget helt nyt, hvorefter Adel
ogsaa her skulde gælde, Gudmoder gaa foran Brudepar, ja Piger
før Koner o. s. v. For saa vidt har vel denne Forordning straks
kun bidraget til yderligere at forøge Forvirringen. De senere
Aarhundreders Udvikling har dog givet de vise Fædre i Aalborg
Ret: Denne Sag kunde kun afgøres ved et Magtsprog. Overalt,
hvor man siden da har bibeholdt Rangfølgen efter Slægtskabsgrad, 
trykker man sig endnu, og Handlingen faar ingen Ende.
En kongelig Befaling for Sønderjylland om, at ved Offer maa
overhovedet ingen Rang og Forgang gælde, synes ikke heller at
have vist sig afgørende9 Aug. 1746, Corp. Statut. 
Slesv. II, 445. . Derimod gaar det nemt fra Haanden 

overalt, hvor stedlige Myndigheder har taget Afgørelsen i deres
Haand. Ordningen er naturligvis i Nordens forskellige Egne
foretagen efter de forskelligste HensynSe f. Eks.: 
G. Gaslander: Beskr. om Swenska Allmogens Seder (Stkhlm. 1774.) 
S. 15. -- S. L. Gahm Persson: Beskr. öfwer Oland (Ups. 1768.) 
S. 173.. En af de
ejendommeligste er eller var den i Raabjerg Sogn ved Skagen, hvor hver
Gang forud for Toget til Kirke tre ansete Kvinder i Følget havde
at træde sammen og bestemme, hvorledes de ofrende parvis,
Mand og Kvinde, skulde følges til Alteret; denne Ordning imødesaas 
altid med Spænding af de ungeSaml. t. jydsk Hist. o. 
Topogr. I, 310. , som heri saa et Varsel om,
med hvem de en Gang for Alvor skulde følges til Alteret. En
mærkelig Erindring fra den katolske Tid, som trehundrede Aar
endnu ikke har udvisket, hverken i Danmark eller i Sverige, er
den Skik, at ogsaa uindbudne gaar frem med og "ofre til Gud og
Kirken", Parret til Ære paa dets HædersdagSe f. Eks.: 
L. H. Bing: Beskr. over Lesøe (Kbhvn. 1802.) S. 184. -- Saml. t. 
jydsk Hist. o. Topogr. V, 103. -- J. Alwin: Beskr. öfwer Wästbo 
Härad. (Jönköping 1846.) S. 200. .

Det var umuligt andet, end at den hele Offerhandling maatte
give Anledning til adskillig Munterhed. Allerede kort efter
Reformationens Indførelse høres der Tale om, hvorledes Præsterne
efter fattig Lejlighed søgte at gøre Forestillingen baade festlig og
fornøjelig, hvad dog i det mindste Sjællands Bisp Aar 1572 fandt
sig beføjet til at forbydeKirkehistoriske Samlinger 
VI, 363. . Ufrivillig tjente enhver til Morskab,
der under Ofringen forsaa sig mod en eller anden Regel. Ret
malende beskrives slige Scener fra en langt senere Tid i følgende
Omtale af jyske Bonde-Bryllupper: "Naar Vielsen var
tilendebragt, sang man Salmen: "Af Højheden oprunden er" og
samtidigt hørtes en almindelig Raslen, som kom fra de kvindelige
Bryllupsgæsters Kridthuse, af hvilke Offerpengene nu bleve
fremtagne ... Latteren blev lydelig, naar, som ikke sjældent var, nogle
af de unge, kejtede Karle bar sig forkert ad med Ofringen, f. Eks.
ved at gaa paa højre Side af Pigen, med hvem han ofrede, eller,
som ogsaa hændte, ved at blive staaende og bukke uafladelig ved
Alteret, indtil Præsten endelig vendte sig om, for som Karlen
troede, at gengælde hans besværlige Kompliment, eller vel fuldt
saa rimeligt for at se, hvormeget der blev ofret"Saml. t. 
jydsk Historie og Topogr. I, 311-12. .

*

Kun saa længe Brudeparret selv ofrede, veg Følgets Munterhed 
for andre Følelser. Her stod nemlig atter meget paa Spil.
Hvad hjalp det, om Bruden havde haft et Guldstykke i sin højre 

Sko, og dette altsaa havde faaet sin Del af den over hende lyste
Velsignelse! hvad hjalp det, om de gik Haand i Haand og tæt
sammen, naar de efter Ofringen ved Alteret glemte at begynde
samtidigt med højre Fod, "vende sig mod Solen", som det hed,
det vil sige, fra Venstre til Højre, dog saaledes, at Brudgommen
fremdeles kom til at gaa paa højre Side. Sligt var vanskeligt at
passe, og mangen Brudgom udførte det kejtet, saa at man
fristedes til at le. Men ældre lo ikke, dertil var Sagen for vigtig. Al
møjsommeligt indsamlet Lykke kunde blive til Vanheld ved sligt
et eneste, usaligt SkridtG. K. S., 4to, no. 2499. -- 
Jens Kamp: Danske Folkeminder. (Odense  1877.) S. 88. -- 
Folkevennen (Kristiania 1862.) 11te Aarg., S. 377. .

Med tilsvarende Følelser, Glæde og Spænding, iagttoges
Ofringen af den modtagende Part. Det var jo Embedets væsentligste 
Indtægt, hvorom det her drejede sig, lange Tiders sorgfrit
Udkomme, der kunde rummes i denne Offergave, "Pusefæ",
som den kaldtes i Norge og tildels i Danmark medNicol. 
Helvaderi Formular Bog. (Kbhvn. 1625.) Bl. Fi. -- Chr. Osterssøn 
Veylle: Glossarium juridicum, "Pusefæ". . Intet Under,
om da baade Præst og Degn af Hjertet ønskede, at ret mange
vilde hædre Brudeparret paa deres Æresdag.

Opbevarede Regnskaber viser, hvad iøvrigt jo laa i Sagens
Natur, at der var stor Forskel paa Indtægten af saadanne
Brudeofre. Medens f. Eks. Præsten i Taarnby paa Amager sjældent
drev det til mere end omkring fire Mark ved hvert Bryllup og i
Aarene 1579 og 80 overhovedet slet ikke synes at have haft
nogen Indtægt af denne ArtRegnskab over Taarnby Kirke 
paa Amager 1577-83. Consistoriums Arkiv no.  132, Fol. , 
fik Præsten i Nakskov Anders
Pedersen Perlestikker i Aaret 1620 ikke mindre end 47 1/2 Daler og
107 Mark i BrudeofreNyt historisk Tidsskrift V, 185. -- 
N  Jacobsens Afskrift af Regnskabet. N. Jacobsens Samlinger, 
Bryllup, no. 154. .

Det var menneskeligt, om Offerets Størrelse afspejlede sig i
Modtagernes Ydre, og af og til var Menigheden vistnok i Stand
til ved Hjælp heraf nede fra Kirken at tælle med. Et Brudeoffer
i Skaane fra Begyndelsen af det 19de Aarhundrede beskrives
saaledes: "Ved første Klapren med Stoledørene udbredte
Præsten sit hvide Lommetørklæde paa det ene Hjørne af Alteret,
og Klokkeren sit blaarøde ovenpaa Koralbogen, som altid laa
opslagen, selv om han ikke kunde synge efter Noder .... Den
Klokker, som jeg bedst mindes, havde een Gang for alle lagt sig
et eget Foredrag af Salmerne til, saa at enhver, der kendte ham,
kunde af hans ulige Maade at sænke, hæve, bøje saavel Stemmen
som Personen næsten paa Skilling nøjagtigt bestemme hver
enkelts Offergave"Nicolovius: Folklifwet i Skytts Härad. 
(Lund 1849.) S. 151. . Derimod hørte det til Undtagelserne, at 

Indtrykket paa Modtageren blev læseligt ogsaa for Efterverdenen,
som f. Eks. i Drøsselbjerg Kirkebog af 1727, hvor Præsten har
med-givet et viet Par følgende Anmærkning: "var nogle Ærkegniere i
deres Offer«Kirkehistoriske Samlinger II, 273. .

Medens "Brudeofret" langtfra endnu er afskaffet i alle
Nordens Landsbykirker, begyndte den danske Adel allerede i de
første Aartier af det 17de Aarhundrede at faa Øjet op for det
stødende deri. Da Christian den Fjerdes uægte Søn, Hans Ulrik
Gyldenløve, Aar 1639 ægtede Regitse Grubbe, modtog
Hofpræsten derfor en rund Sum af 40 Rdl. i Gave, men Ofring fandt
ikke Sted. Da et Par Aar efter Christian den Fjerdes
Tvillingdøtre paa samme Dag viedes til Hannibal Sehested og Ebbe
Ulfeld, fik Hofpræsten ligeledes kun Enkeltgave, underligt nok
forskelligt for hver, nemlig 100 Rdlr. for Hannibal Sehesteds og 54
for Ebbe Ulfelds Vielse, hvad der kunde tyde paa, at de selv og
ikke Chr. IV havde bestridt denne Udgift. Ogsaa ved
Privatmænds Bryllupper kunde Ofringen være udeladt, saaledes fik
f. Eks. ved Peder Vibes "Brudevielse" Hofpræsten en bestemt
Gave af 16 Rdl. og ikke andetDanske Magazin I, 220. .

Og at dette ikke blot var Hofskik, men trængt ud blandt
Adelen i det hele, kan ses af andre Gejstliges Optegnelser. Biskop
Hans Mikkelsen skriver saaledes allerede Aar 1630 i sin
Dagbog: "12te Septbr, viede jeg i Set. Knuds Kirke Gregers Krabbe
og Helvig Rud, Christen Skeel og Birgitte Rud. 14de Septbr,
bragte sal. Corfits Ruds Datter Elisabeth mig Honorar i hendes
Moders Navn". Eller: "Søndag den 13de Septbr, viede jeg i
Nyborg Kirke Frederik Parsbjerg og Sofie Kaas. 3die Oktober
sendte Hr. Mogens Kaas mig et udmærket Honorar for hans
Datters og Frederik Parsbjergs Brudevielse"Kallske 
Manuscriptsamling no. 81, Fol. . Mod det 17de
Aarhundredes Slutning var det Brug ogsaa hos Københavns
Borgere at give Præsten en bestemt Betaling for hans Handling;
derimod trivedes saavel i de andre Købstæder som paa Landet
fremdeles den gamle Skik, at baade Brudepar og Gæster ofrede
til Tak for "Brudevielsen". Aar 1683 udstedtes herom følgende
oplysende Forordning: "Præster maa ej foreskrive nogen, hvad
de ville have for Copulationer, men lade sig nøje med, hvad
enhver efter sin Evne og Vilkaar af sin egen Villie dennem vil give.
Og naar Brudevielserne i de andre Købstæder eller paa Landet 

forrettes, være sig i Kirker eller i Husene, skal det ingen være
forment af dem, som til Bryllup buden er, at ofre [til]
Præsterne"H. Rørdam: Danske Kirkelove III, 545. .

Fig. 13. Brudetoget fra Kirke. Vægtapet fra Holland.
(Dansk Folkemuseum.)

Naar Ofringen var færdig og Brudemessen hermed til Ende,
kunde da endelig Brudetoget vende tilbage fra Kirken.
Hjemad gik det omtrent i samme Orden som før, kun fulgtes nu
gerne Brudgom og Brud ved hinandens SideDette var dog 
langt fra altid Tilfældet. Se f. Eks. Blicher: Topographie over 
Vium Præstekald. (Wiborg 1795.) S. 195. -- C. Schade: Bidrag til 
et jydsk Idiotikon, 1807 (om Mors) N. K. S. 4to, no. 812 d. -- 
Des Rahts zum Stralsunde Ordnung 1649, p. 19, o. s. v., hvor 
Brudgommen og hans Følge gaar først fra Kirke, Bruden og hendes 
Følge bagefter. . Støjen, Musiken,
Skuddene var de samme som paa Udvejen, kun Blussene
manglede. De var enten stillede i Stage og efterladt i Kirken eller
kastede paa fælles Baal ved Kirkedøren, et Udtryk for, at Hovedfaren 
nu var omme, da Pagten var viet af Gud. Derfor herskede 


Fig. 14. Brudefærd i Hardanger.
(Maleri af J. F.  Eckersberg.)

der ogsaa slappere Mandstugt paa Tilbagevejen (Fig. 13). Vel
passede man som før, at der ikke kom "Slippe" i Rækkerne, vel
larmede Musiken, Skuddene knaldede, og Brudesvendene foer frem
og tilbage paa de skummende Heste. Men det var ikke længer
Angrebs Tummel og Forsvars Larm. Der laa Sejrsjubel deri,
nu blæste man Fjenden et Stykke. Hvor i Sverige og Norge
Hjemfærden gik til Baads over Sø eller Fjord (Fig. 14), fik den
trods Glædesskud og Støj uvilkaarligt noget mere højtideligt
over sig.

Paa Landet i Danmark fulgtes man i Reglen alle tilbage til
Bryllupsgaarden. Men i Købstæderne viste den slappere
Mandstugt sig blandt andet deri, at flere paa Tilbagevejen kneb ud og
først søgte hjem -- Kvinderne for at smykke sig yderligere til
Middagen, Mændene for at nyde et lille Hvil mellem Slagene --
til liden Glæde for dem, der havde haabet straks at kunne gaa
til Bords, naar man havde naaet Brudehuset. Det var disse
sidstes Parti, Regeringen tog. Baade i Danmark og i
Nordtyskland forbødes det at forlade Brudetoget undervejs,
Middagsmaaltidet skulde holdes straks ved Hjemkomsten fra Kirke,
Kl. 11, senest 12, ingen maatte sidde hjemme og vente, til
han var bleven indbudt endnu en Gang. Efternølerne skulde
straffes med kold Mad samt Bøde til de HusarmeNye Danske 
Magazin II, 275. (Læs: Och skall the som till Bröllupper biudes ...) 
-- V. A. Secher: Forordninger, Recesser o. s. v. 1558-1660, II, 445. 
-- Helsingørs Thingbog 8 Oktober 1576. R. A. -- Flensborg 1600. 
Corpus statut. Slesv. II, 287. -- Norske Magasin II, 293. -- Chr. 
IV's Policeyordn. 27 Sept. 1636 f. Schlesv. u. Holstein. (Glückst. 
1636.) Bl. D4. . Hvor
haardnakket denne Trang til Ophold mellem Brudetog og Middag dog
har været, kan ses af, at Skikken holdt sig baade i Norge
I Vossevang ventes et Par Timer, i  Nordhordeland gaaes straks 
til Bords. Folkevennen. (Kristiania 1859.) 8de Aarg., S. 272 og 281. 
, i
NørrejyllandSamlinger til jydsk Hist. og Topografi IV, 232. 
 og i Skaane, hvor det i Begyndelsen af det 19de
Aarhundrede endnu var Skik, at alle Brudetogets Medlemmer
forsvandt, og ingen maatte komme som Gæst til Middagen,
førend han var bleven indbudt paany. Næppe var da Brudetoget
her i Sigte fra Bryllupsgaarden, før tre Frænder, raske til Bens
og raske til Drik, straks ilede afsted ud i Byen for at indbyde
GæsterneNicolovius: Folklifwet i Skytts Härad. (Lund 1849.) 
S. 152. .

Naar Toget svingede ind i Bryllupsgaarden, stillede
naturligvis Musiken sig op ved Husets Indgang for højlydt at modtage
Brudgom og Brud. Disse havde imidlertid en Del at varetage.
Brudgommen skulde først ride tre Gange Gaarden rundt, og
Bruden selv tage Bidslet af sin Hest og løsne Buggjorden, eller
spænde venstre Skagle fra, hvis hun havde kørt; sligt sikrede 

hende en let Fødsel. Naar de var komne ind i Huset, skulde
Bruden se til Arnen, til Maden paa Bordet, ja ind under Bordet,
og helst over i Stalden med, for at vie alt ved sin Nærværelse
og saaledes skræmme Troldpakket bort. Sammen med
Brudgommen skulde hun dernæst nyde noget Brød og drikke af eet
Bæger, hvorefter Resten af Drikken kastedes bort bag over
Hovedet, som Drikoffer til de usynligeG  K. S., 4to, 
no. 2499. -- L. F. Rääf: Saml. och Anteckn. till en beskrifn. ö. 
Ydre härad i Östergöthland I. (Linköping 1856.) 111-16. . 
Det var derimod en Skik
af mere forfinet og nyere Oprindelse, naar i sydlige Lande
Brudgom og Brud skulde i Forening holde Haandtvæt, vel med det
kommende Maaltid for Øje (Fig. 15).


Fig. 15. Et Brudepars Fælles-Haandtvæt i det 16de Aarhundrede.
(Efter et Stik af Sadler.)

Sligt og andet mere havde Parret at foretage sig. Der kunde
muligt være Tvivl i det enkelte om, hvad Virkningen af hver af
disse Handlinger var. Kun een Ting stod fast: Saa længe Kirkens
Velsignelse var saa frisk, heftede der endnu noget af dens 

signende Kraft ved Bruden, og dette burde udnyttes just nu, da
Parrets Fremtidskaar af usynlige Hænder var sat paa Væven.

*



4

Brudetoget til Kirke om Søndagen var, som vi har set, en
luthersk Nydannelse i det 16de Aarhundrede. I den katolske
Tid havde man ventet til om Mandagen med at tage til Kirken
for at vies. Og den Vielse, som saa her fandt Sted, var altsaa en
Bekræftelse af det alt indgaaede Ægteskab, derfor en
ejendommelig Dobbelthandling, der bestod i Parrets Syndsbekendelse ved
Kirkedøren og Velsignelse under Brudemessen for Alteret.

Ved Reformationens Indførelse ændredes dette. Nu blev den
kirkelige Vielse om Søndagen i Menighedens Paasyn til
Ægteskabets Forudsætning. Tidligere havde kun de velstaaende holdt
Bryllup, Fattigfolk fik nøjes med Fæstensøl; nu blev Bryllup
paabudt alle. Ved „Ordinansen“ af 1582 ordnedes disse Forhold,
og Lovens Ord herom kom til at lyde klart og forstaaeligt: „Skal
ikke tilstedes dennem, som er rettelig trolovede, at søge Seng
med hverandre, førend de er viede og givne sammen i Kirken“
H. Rørdam: Danske Kirkelove, II, 341..
Alle, der agtede at blive Mand og Hustru, skulde da altsaa
fremtidigt komme til Kirke om Søndagen for her for Menighedens
Aasyn at lade sig „vie og give tilsammen“. -- Fra nu af skulde
man tro, at intet Bryllup var muligt uden et Brudetog til Kirken
om Søndagen.

Dette blev dog meget langt fra Tilfældet. Adelen, der i den
katolske Tid havde haft en Slags Eneret paa pragtfuldt Kirkebryllup, 
gik under de nye lutherske Forhold ikke længer i Spidsen,
men trak sig netop paa dette Punkt misfornøjet tilbage, frastødt
ved at se Kirkebryllup forvandlet til Stodderpligt, Kirkebygningen 
selv forarmet, og Mandagens rigere Enkeltfest nedsat til
en Dusinhandling i Søndagens travle Kirkedrift. Adelen
hævdede det da netop i de følgende Aarhundreder som en særlig
Adels-Forret at maatte holde Hjemmebryllup.
Regeringen imødekom denne Tilbøjelighed og gjorde sig den snart
indbringende ved at kræve Betaling for Bevilling hertil. Og
Gejstligheden tog blidt paa Tidens Skrøbelighed og indrettede
-- i Lighed med hvad der havde fundet Sted under 
Overgangstiden i det 16de AarhundredeN. Jespersens 
Graduale. (Kbhvn. 1573.) S. 441.  
-- ved større Bryllupper en egen
Art Mandagsgudstjeneste, hvor blandt andet Ofring kunde finde
Sted. "Ofret begge Dage: 15 Daler", hedder det f. Eks. i
ovenomtalte Pastor Perlestikkers Regnskabsbog for 1621
N. Jespersens Graduale. (Kbhvn. 1573.) S. 441. .
Omvendt søgte Regeringen i hvert Fald ikke at unddrage sine
Embedsmænd deres Løn og bestemte, som ovenfor berørt, Aar
1683: "Naar Brudevielser forrettes, være sig i Kirken eller i
Husene, skal det ingen være forment af dem, som til Bryllup
budne ere, at ofre Præsterne"H. Rørdam: Danske Kirkelove 
III, 545. .

Saaledes var da altsaa den lutherske Ordning med Søndagsvielse 
i Kirke næppe indført, førend Landets øverste Stand havde
faaet sig indrettet paa at unddrage sig denne Fællespligt.
Ligesaa utilbøjelige var Bønderne til at gaa med til det nye. Fra
den katolske Tid var de nu engang vante til, at Brudetoget til
Kirken faldt om Mandagen; og fra den ældgamle hedenske Tid
foresvævede maaske endnu dunkle Minder om, at dette
offentlige Festtog -- "Brudeløbet" -- hørte hjemme ved Brylluppets
Slutning. Saa vidt muligt ydedes da en sejg Modstand mod det
nye. Lige over for Bønderne var der imidlertid mindre Lyst
fraoven til at tage blødt fat, og Følgen af dette Sammenstød blev
i de følgende Aarhundreder den mærkeligste Spredning og
Forvirring af alle herhenhørende Skikke. Medens saaledes i Norge
i det 18de Aarhundrede den nye Skik med Kirkevielse paa
Brylluppets første Dag var trængt igennem i Nordhordeland og
Vossevangen, ledtes i andre Egne af Bergens Stift og i Telemarken
Brud og Brudgom til Sengs paa første Bryllupsdag endnu ganske
som i den katolske Tid, og først Dagen efter drog man i Festtog
til Kirke for at viesThottske Manuscript Samling, Folio, 
no. 1719. -- Folkevennen (Kristiania 1859) 8de Aargang, S. 264-88, 
særligt 285-86. -- H. J. Wille: Beskr. over Sillejords Præstegj., 
Kbhvn. 1786, S. 259. . Hos Bønderne i Vestergötland maatte
endnu ved Midten af det 19de Aarhundrede, efter adeligt Brug
fra det 16de, Præsten møde i Hjemmet og forrette Vielsen dèr,
og først en af Brylluppets senere Dage fandt Brudetoget til
Kirken StedJohannes Sundblad: Gammaldags bruk (Goteborg 
1881.) S. 87 og 103. . 
I Danmark viser Virkningen den Dag i Dag sig i, at
den ældgamle Bryllupsordning af Ugedagene er bleven forrykket.
Kun i enkelte Egne har man beholdt Søndagen som Brylluppets
første Dag. I de fleste Egne har man for at faa Brudetoget til
Kirke til at falde paa en af Brylluppets senere Dage, ladet dette
begynde allerede Fredag eller Lørdag. Alt efter hver Egns Smag
og Øvrighedens Pres har man saa ladet enten Ægteskabet blive 

fuldbyrdet førend Vielsen eller denne foregaa Fredag eller Lørdag,
saa at Brudeparret stundom efter de første Lutheraneres Vis
møder to Dage i Rad i KirkenBryllupsdagen, paa hvilken 
Kirke-Vielse foregaar, er, eller var for kort Tid siden, 
i Skaane: Søndag (Nicolovius: Folklifwet i Skytts Härad. 
(Lund 1847.) S. 148); -- paa Øerne: Heden ved Roskilde 
Fredag, Vestsjælland Onsdag eller Fredag, Lolland Fredag, Østfyn 
Lørdag, tidligere Fredag, Nordfyn Lørdag (Jens Kamp: Danske 
Folkeminder, Odense 1877, S. 82-83. -- "Skattegraveren" 1888, 
I, 201); -- i Nørrejylland: Raabjerg og Sønder-Omme 
Søndag (Saml. t. Jydsk Hist. o. Topogr. I, 308, V, 101), i 
Ringkøbing Amt Torsdag og i det sydøstlige Jylland Lørdag (Saml. 
til Jydsk Hist. og Topogr. III, 303, IV, 173); -- i 
Sønderjylland, Egnen uopgiven, Lørdag eller Søndag (Sv. 
Grundtvig: Gamle danske  Minder, III, 169), i Sundeved og 
Vesteregnene Fredag (H. F. Feilberg: Dansk Bondeliv S. 295; 
-- dito: Fra Heden, Haderslev 1863, S. 97). .

Det var da i det 16de Aarhundrede mest Bybefolkningen,
der var lovlydig, hvad Brudetog til Kirke om Søndagen angik.
Adelen smuttede ofte under og lod Brudetoget først foregaa om
Mandagen. Og Bondestanden begyndte vist allerede da i Smug
at forrykke den gamle Ordning, idet man lod Brylluppet staa en
af Dagene forud, saa at det befalede Brudetog om Søndagen i
Virkeligheden kom til at falde paa en af Brylluppets senere Dage.
Aar 1622 var saaledes Regeringen kommen under Vejr med, at
det brugtes, at Brudgom og Brud "skulde ligge tre Nætter
tilsammen, førend de med hverandre var tilsammen viet udi
Kirken, i den Mening at de deraf skulde fange god Lykke"
H. J. Wille: Beskr. o. Sillejords Prestegj. (Kbhvn. 
1786.) S. 259. .

Men hvad foretog da Godtfolk sig om Søndagen, naar de paa
denne Brylluppets første Dag ikke drog til Kirke? Ganske det
samme som i den katolske Tid; de lod Bortgiftningen i
Hjemmet foregaa paa ældgammel hedensk Vis under alle dens retslige
Former. Og til disse retslige Former hørte først og fremmest den
vigtigste af dem alle: Ægtesengens Bestigelse
H. J. Wille: Beskr. o. Sillejords Prestegj. (Kbhvn. 1786.) S. 259. 
.

Naar da om Formiddagen i Hjemmet Bortgiftningen havde
fundet Sted, idet Brudens Fader havde svaret Brudgommens
Talsmand Ja paa hans Anmodning om at erholde Bruden til
Hustru, saa brød man ikke op for at drage til Kirke, men Faderen 
opfyldte sit givne Tilsagn, fuldbyrdede Bortgiftningen ved at
lade de tvende i alles Paasyn bestige Ægtesengen, hvorved det
blev Gud og Hvermand vitterligt, at de nu var Ægtefolk.

Det var denne ældgamle, hedenske Skik, som Romerkirken
havde truffet ved sit Komme til Norden og med sit sikre Blik
straks søgt at faa Part i. De lovgyldige Former for Ægteskabets
Stiftelse var jo allerede fastslaaede, og her taaltes ingen fremmed
Indblanding, Romerkirken fik først Lov til at vie Parret om
Mandagen, naar Ægteskabet alt var indgaaet. Men her, midt under
Bortgiftningen, var der en aaben Dør for Kirken at trænge ind ad,
den kunde tilbyde at "vie" Brudesengen, førend denne toges
i Brug.

Det lykkedes Kirken ad denne Vej at faa Haand i Hanke med
Giftermaalsskikkene, thi Nordens Befolkning tog ligesom de 

øvrige goto-germanske Stammer med Glæde mod Tilbudet. Til
et ret storladent Bryllup, hvor intet manglede, hørte da tidligt
en Præst, der stænkede Sengen med Vievand, alt imens han
højlydt læste en Velsignelse i det fremmede Sprog
Se f. Eks. J. C. W. Augusti: Denkwürdigkeiten aus der christlichen 
Archäologie X, 201. . Et malende
Udtryk for Skikkens Almindelighed i Middelalderen afgiver en
Klage fra Bergens Biskop Aar 1320 over, at Præsterne ved
Apostelkirken sammesteds gjorde Indgreb i Byens Sognepræsters
Rettigheder ved at udføre den "Brudesengs Vie", der burde
forrettes af disseDiplomat. Norweg. IV, 132. . 
End ikke Reformationens Indførelse formaaede
helt at fortrænge Skikken. Endnu Aar 1607 maatte Christian den
Fjerde forbyde Præsterne i Norge at befatte sig med "Brudesengs
Vielse og andet Gækkeri, som plejer at gøres"Chr. IV's 
Norske Kirkeordinans 1607. Paus Saml. III, 485. .

Muligt tyder disse sidste Udtryk paa, at Skikken i det 17de
Aarhundrede var slaaet over i sin blot kaade Genklang, hvorom
vi ogsaa ad anden Vej hører TaleChr. IV's Norske 
Kirkeordinans 1607. Paus Saml. III, 485. . 
Thi alt i Middelalderen havde
Brudesengens Vielse oftere givet Anledning til drøj Spas, hvilket
stod i Forbindelse med, at Vielsen var bleven henlagt til en anden
Tid paa Dagen end oprindeligt.

Sagen var, at selve Bestigningen af Ægtesengen synes lidt efter
lidt i Middelalderens Løb at have skiftet Betydning og at være
endt som blot Ceremoni. Først om Aftenen gik Ægteparret
virkelig til Sengs. Men forud for hvilken Bestigelse skulde nu
Brudesengen bestænkes med Vievand og velsignes? Den om Formiddagen 
dannede det oprindelige og retsgyldige Led i Bortgiftningen
og var for saa vidt at foretrække. Men med Rette kunde der dog
gøres gældende, at det var den virkelige Ægteseng, Familiens
Fremtidsskød, hvem Velsignelsen egentlig gjaldt.

Romerkirken lod sig bevæge til at henlægge Optrinet til
Aftenbestigningen af Brudesengen. Men herved varet Kobbel af
Ulemper sluppet løs. Galt havde det kunnet være om Formiddagen,
selv paa indviet Grund, naar i Klosterhallen, som Bisp eller Prior
havde overladt, en og anden fniste ved Velsignelsen og
Brudeparrets Skinforsøg paa at efterkomme den. Men nu ved Aftentid
mellem drukne Gæster, alle opsatte paa den Art grovkornede
Spøg, som ved denne Lejlighed havde Hævd, var det yderst
vanskeligt at haandtere Stænkekosten med Alvor. Kirken maatte
delvis trække sig tilbage. Tilbagetogets Spor i Mellemevropa er
endnu tydelige: I Middelalderens tidligere Ritualer omtales 

Ægtesengens Indvielse som en Selvfølge, men uden nærmere
Forklaring. Saa tilføjes den nøjere Angivelse: "Om Natten, naar de
gaa til Sengs, skal Præsten gaa frem og velsigne Lejet, sigende"
o. s. v. I de senere Ritualer føjes allerede til: "dog kun hvis
Brudeparret ønsker det", og i det Trierske Ritual hedder det
endelig: "Hvis Parret af priselig Fromhed maatte begære Brudesengen 
viet, da maa sligt ske, dog om Morgenen og før Gildet,
men paa ingen Maade ved Aftentide. Indvielsen maa kun
overværes af Parrets Forældre og to til tre andre, alvorlige Personer,
og alle tilstedeværende skulle paamindes om ikke ved Latter og
gækkelig Tale at tilsmudse den hellige Ægtepagts Renhed"
A. Jos. Binterim: Denkwürdigkeiten d. christ.-katholisch. Kirche 
VI, 2, 179-82. . At
Kirken dog i enkelte Lande vidste at bevare det indvundne
Jordsmon, viser Forholdene i England. Her var det under Straf af
Bandlysning forbudt Brudeparret at gaa til Hvile om Aftenen,
førend Præsten havde viet Brudesengen; og Gejstligheden siges
at have misbrugt dette til at lade vente paa sig til over Midnat,
saafremt der ikke gaves Ekstrabetaling for denne Handling
A. Jos. Binterim: Denkwürdigkeiten d. christ.-katholisch. Kirche 
VI, 2, 179-82. .

Med Reformationens Indførelse i Norden afskaffedes Brudesengens 
Indvielse. At Skikken, som oven omtalt, forekom i Norge
endnu 1607, viser højt regnet kun Befolkningens Vedhængen
ved det gamle. Derimod vedblev man, som vi senere skal se,
endnu længe i alle tre nordiske Lande at betragte den natlige
Bestigning af Brudesengen som en Handling, ved hvilken Præst,
Salmesang og Bønner nødvendigt hørte hjemme.

*

En Maalestok for den Udvikling, der forflyttede baade den
retsgyldige, ægteskabelige Bestigning og den kirkelige Indvielse
af Brudesengen fra Formiddag til Aften, har vi paa et enkelt lille
Omraade, nemlig de fyrstelige Bryllupper ved Stedfortræder. 
Ogsaa her var man naturligvis begyndt med at lade
Udsendingen bestige Brudelejet om Formiddagen. For at anføre
et bekendt Eksempel kan vi henvise til Junker Stranges Sendelse
til Bøhmen og hans Giftermaal dèr paa Kong Valdemars Vegne
med Prinsesse Dagmar. Efter at Junker Strange først paa 

brugelig Vis havde vundet Bruden i Skaktavl, hedder det videre i
Folkevisen:

 Det lidte fast imod den Tid,
 Tavl skulde have sin Ende,
 Da skulde Hr. Strange
 Med den Frøken til Senge.

 "I sige mig, Hr. Strange!
 "Mens vi er ene to,
 "Er han Kongen af Danmark
 "Nær saa skøn som I?"

 Det svarede Hr. Strange,
 Han op til Solen saa.
 "Saa mænd ved. Frøken Dagmar!
 "Han er langt skønnere end mine to.u

Denne Fremstilling viser os -- hvad enten den nu gengiver,
hvad der virkelig er foregaaet, eller vel snarere blot hvad
Forfatteren i Henhold til Skik og Brug har ment, at det maa være
sket -- Skikken paa et tidligt Udviklingstrin. Ikke blot gaar de
tvende til Sengs om Dagen, det hedder jo om Hr Strange: "han
op mod Solen saa", men de lades en Stund saa meget alene, at
Bruden kan gøre ham et fortroligt Spørgsmaal og faa Svar.

Udviklingen gik imidlertid sin Gang. Efterhaanden som man
i det virkelige Liv forlagde Tyngdepunktet fra Morgen- til
Aften-Bestigningen af Brudesengen, fulgte man ogsaa med i denne
fyrstelig-juridiske Nipsgengivelse deraf. Det gjaldt jo her først
og fremmest om at give den sluttede Ægtepagt tilbørlig retsgyldig
Vægt. I det 16de Aarhundrede var man naaet til, at den
fyrstelige Bruds Leje først maatte bestiges om Natten. Da f. Eks.
Mogens Gøye Aar 1514 i Brüssel paa Christian den Andens Vegne
ægtede Prinsesse Elisabeth, hentedes han ikke førend om
Natten Klokken to i Optog til Bruden i Brudekamret, blev i mange
Fyrsters og Ridderes Nærværelse bragt til Sengs med hende,
og atter af samme Herrer i prægtigt Optog fulgt tilbage til sit
HerbergeJ. H. Schlegel: Samlung z. Dänischen Geschichte 
II, 4, 128. .

Paa dette enkelte Omraade havde man gjort Svinget fuldt ud.
Kirken havde, hvad Brudesengs-Vielsen angik, forsøgt paa det
samme, men var delvis veget tilbage igen. Hos de nordiske Folks
højere Lag svingede man i det 16de Aarhundrede endnu frem

og tilbage. Man var nemlig fulgt med det nye, uden derfor helt
at opgive det gamle, havde altsaa blot fordoblet Sengebestigningen, 
og lod for en Sikkerheds Skyld Brudeparret gaa til Sengs
formelt om Morgenen, virkeligt om Aftenen, begge Gange under
Iagttagelse af omtrent samme Skikke.

Pudsigheden og Urimeligheden af denne Dobbelthed har givet
sig et lille literært Udtryk, hvor den ganske harmfrit, men med
ikke ringe komisk Kraft kommer til Syne. Det er Anders
Sørensen Vedels Omarbejdelse af den ovennævnte Vise om Hr. Strange
og Dronning Dagmar.

For at forstaa Vanskeligheden ved hans Opgave maa vi erindre
alle de Hensyn, han havde at tage. Han skulde først og
fremmest gengive i sin Tids Aand og Stil Visens lidt forældede
Fremstilling. Morgenbestigningen af Lejet, som Visen omtalte, brugtes
nu ikke længer ved de toneangivende Hoffer. Som kyndig
Historiker vidste sikkert Anders Sørensen Vedel dette, og
Mogens Gøyes talrige Efterkommere, ikke mindst Peder Oxe og
hans Søster Fru Inger, havde vel i hvert Fald oftere fortalt ham
om, hvorledes det var gaaet til den Gang, da deres Bedstefader
havde spillet sin betydeligste Rolle udenlands og blandt Evropas
mægtigste Fyrster været kongelig Brudgom paa Christian den
Andens Vegne i Bryssel. Visen omtalte altsaa Morgen; men
nu var Aften Hofbrug. Hvad om man da gjorde det hele
forstaaeligt og folkeligt ved at lade Junker Strange og Frøken
Dagmar paa ærlig dansk Vis gaa til Sengs sammen baade Morgen og
Aften!

Men først og fremmest sømmeligt. Det var den tidligere
Hofpræst, som omarbejdede Visen; der maatte ingen Misforstaaelse
være mulig af de Barnebeundringens varme Ord, som Visen lod
Frøken Dagmar under Mødet paa Brudesengen rette til sin
Brudgoms smukke Stedfortræder. Derimod kunde det være baade
historisk berettiget, i og for sig passende, og med Betydning just
i disse sidste Tider at lade den unge Brud forhøre sig om sin
kongelige Husbonds Rettroenhed.

Ud fra Saadanne Forudsætninger foretoges Omarbejdelsen.
Junker Strange og Frøken Dagmar gik da første Gang til Sengs
om Formiddagen.

 Saa fulgte de den Frøken til Senge
 Alt til den Rider god.
 Hr. Strange med megen Tugt og Ære
 Imod den Frøken opstod.

Og de gik anden Gang til Sengs om Aftenen silde; ved denne
Lejlighed blev de ene, saa at Frøken Dagmar kunde spørge ham
ud om Valdemar Sejrs religiøse Standpunkt.

 Det lidte fast ad Aften, silde det var,
 Den Tavl skulde have en Ende;
 Hr. Strange den vise Høvding og klog
 Skulde følge den Brud til Senge.

 "I sige mig, Hr. Strange for vist,
 "Mens vi er ene to,
 "Er han, Kongen af Danmark,
 "Baade favr og fast i Tro?"

 Det da svared han Hr. Strange,
 Han op i Solen saa;
 "Saa mænd ved! Dannerkongen
 "Han er langt skønnere end mine to."

Skøndt Anders Sørensen Vedel handlede i den bedste Mening,
kunde hans Omarbejdelse dog ikke kaldes vellykket; dertil
havde han paa een Gang forandret og bevaret for meget. Det
blev f. Eks. en højst uklar Tid paa Døgnet, naar han lod dem
anden Gang gaa til Sengs om "Aften, silde det var" og dog lod
med den oprindelige Vises Ord Hr. Strange svare Frøken
Dagmar, idet han "op i Solen saa". Og Samtalen mellem de tvende,
der tidligere havde været klar nok, blev nu meningsløs, idet den
ene Part spurgte i Øster og den anden svarede i Vester. Det
var Hr. Strange, det gik ud over. Thi det var taktløst af ham,
naar Frøken Dagmar spurgte om Kongens Religiøsitet og
Skønhed, da at lade Hovedspørgsmaalet ubesvaret, trænge sin egen
Person frem og sige: Han er dobbelt saa smuk som jeg.

Men saa endelig den Idé at lade dem gaa to Gange til Sengs.
Det var mildest talt ubetænksomt. Var det gjort for at skaffe
Plads til Samtalen i Enrum, som i Danmark ikke længer kunde
føres om Formiddagen, saa var denne dyrt købt. Thi slig
Gentagelse, der var ligegyldig mellem virkelige Ægtefolk, blev 

usømmelig ved en Lejlighed som denne. Anders Sørensen Vedel
oplevede ikke selv Følgerne, men de udeblev ikke. Man kommer
uvilkaarligt til at trække paa Smilebaandet, naar man ser den
Følgerigtighed, hvormed Tankegangen siden har arbejdet sig
videre. Den oprindelige Folkevise antyder en spirende
Tilbøjelighed hos den unge Brud for Junker Strange, Vedel tillod dem
at gaa to Gange til Sengs sammen, i det 19de Aarhundrede er
det paa Færøerne endt med, at Lidenskaben har taget Magten
hos Dronning Dagmar. Forelsket i Junker Strange, vil hun ved
Ankomsten til Danmark ikke bestige Brudesengen med Kong
Valdemar, hvorfor denne ser sig nødsaget til at kløve Hovedet
paa sin StedfortræderDanmarks gamle Folkeviser, udg. 
af Svend Grundtvig, III, 188-89. .

*

I Norden havde man i det 16de Aarhundrede ikke blot to
højtidelige Bestigninger af Brudesengen, Formiddag og
Aften, men hvad mere var ogsaa to forskellige Brudesenge.
Af disse stod den ene naturligvis i Brudekamret, den anden
var anbragt i Storstuen eller Borgens Riddersal, hvor
Bortgiftningen i Hjemmet Søndag Formiddag skulde foregaa. Ved første
Øjekast utydeligt, men i Virkeligheden klart, hedder det derfor
Aar 1628 i Grev Per Brahes Dagbog om hans og hans Broders
Bryllupper, som Kongen af Sverige gjorde paa en og samme
Dag: "I salig Kong Johans Gemak var vore tvende Brudesenge".
Men kort efter: "Jeg laa om Natten i Kammeret paa venstre
Haand, naar man gaar ind, og min kære Broder i det Kammer
ved den grønne Gang"Grefve Per Brahes Tänkebog 
(Sthlm. 1806.) S. 18. .

"Brudesengen paa Salen", der kun var til Stads, en Art
Ægteskabsalter ved Bortgiftningen i Hjemmet, antog
efterhaanden vældige Former. Ikke uden Grund kaldtes den for "den
store Brudeseng"Chr. IV's Breve ved Molbech I, 457 Anm. 
. Det var den største Himmelseng, der kunde
skaffes, stundom vistnok lavet alene til dette Brug, med
Trappetrin paa Siderne til Bestigning, med Brudeparrets Vaabenskjolde
ophængte paa de fire HjørnestolperSjællandske Tegnelser 
2 Februar 1631. R. A. -- Reces 1643, cap. VIII, § 1 (Kolderup 
Rosenvinge: Gamle Danske Love IV, 455). -- Sjællandske Tegnelser 
24. Septbr.  1651, § 9. R. A.  og iøvrigt fyldt og
omhængt med de kosteligste Dyner, Puder, Tæpper og Spærlagen,
som Dragefruerne havde kunnet skaffe. Ved Siden af den kunde 

Brudesengen i Brudekamret, Medgiften hjemmefra, syne næsten
fattig.

Var den "store Brudeseng" den fornemste, saa var dog ogsaa
dens Herlighed den kortvarigste. Kun et Par Timer varede den
hele Fest. Intet Under da, at man, som anført, smykkede den paa
det bedste, og at der især under Christian den Fjerdes
forordningsrige Regering rettedes et Bombardement af Forbud herimod.


Fig. 16.  Brudesengen paa Salen ved Karl X Gustafs og Hedevig Eleonoras
Formæling d. 24. Oktober 1654.

Det gik dog ikke bedre hermed, end da man i Lybæk vilde
indskrænke Dynernes samlede Vægt til halvanden Skippund
Archiv für Staats- u. Kirchengeschichte d. Herzogthümer, von 
Michelsen u. Asmussen, I, 83-84. , eller i
Nordtyskland og Danmark begrænse Antallet af travle Hænder, der
maatte rede denHamborg 1292. Hamb. Rechtsalterthümer, 
herausg. v. Lappenberg, I. (Hamb. 1845.) S. 160. -- Kiel 1525. 
Asm. Bremer: Chron. Kilense. (Thott. Manscr. no. 1005, Folio, 
S. 574.) -- Flensborg 1600. Gorp. Statut. Slesvic, II. 284. -- 
Chr. IV's Policeyordn. f. Schlesw. u. Holst. (Glückstadt 1636.) 
Bl. D3.. 
Hvad hjalp det at forbyde Fløjl, Silke, Sølv og
Gyldenstykke hertil?Forordn. af 30 Juni 1603, Reces 1615, 
o. s. v.  Hvor hørte maaske et Fløjls Spærlagen,
bræmmet med Sølverlad, eller en Hoveddyne som denne bedre
hjemme: "af rødt Silkeatlask, stukket med Sølv og Guld og med
mine seksten Aner, mødrene, og seksten mine fædrene derpaa"
Ryge: Peder Oxes Levnet S. 408. .
Stolt som en Tredækker laa den "store Brudeseng" da ogsaa
rolig for Skud. Veg den, var det blot paa Skrømt som hin kostelige
Manøvre, da Christian den Fjerdes Adel Aar 1631 tilkøbte sig
Ret til at give Mad ved Begravelser mod helt at afskaffe den,
Gildet ved Begravelserne fik de, men da man saa sig om, laa den 

dér majestætisk som før, laa der 1643, laa der 1651
Se de tilsvarende, ovenanførte Forordninger. . strøg ikke
Flaget paa fremmed Bud, men sank først, da Modens Vande ikke
længer formaaede at bære den oppe. Endnu Aar 1700 hedder det
i en Fortegnelse over Ord opsamlede paa Folkemunde:
"Brudeseng kaldes en prægtig Seng, som er opredt til Stads i
Brudehuset"Moths utrykte Ordbog, G. K. S. no. 774 d 
"Brudeseng". .

Den "store Brudeseng" stod for Enden af Storstuen eller
Salen (Fig. 16). "I øverste Ende kom Sengen at staa" siges der om
Riddersalen paa Københavns Slot ved Frederik den Andens og
Dronning Sophias BryllupR. Hansson Reravius: Her 
Frederichs den Andens ... oc Fru Sophiæ ... Beggis deris Kronings 
oc Bröllups Historie. (Kbhffn. 1576.) Bl. Liii. -- P. H. Resen: 
Kong Frederichs Den Andens Kröniche S. 264. . 
Naar da Brudens Fader eller
Præsten paa hans Vegne havde overgivet Brudgommen Bruden "til
Hæder og Hustru, til halv Seng og halvt Bo o. s. v."
Nærværende Skrift IX, 165.  forflyttedes
med eet Handlingen, og alle vandrede hen til Brudesengen. Dette
beskrives saaledes ved Frederik den Andens og Dronning
Sophias Bryllup!

 Der Sangen var ude, mon Konningen gaa
 Hen til den Seng, som der mon staa
 Paa Gulvet var prydet saa statelig
 Med gyldene Tæppe retsindelig.
 Hun skinte alt som de Stjerner saa klare,
 Som hver kunde se der aabenbare.
 Dèr stod hans Naade ved højre Side.
 Saa kommer de Fyrster saa milde og blide.
 Hertug Ulrik og Hertug  Hans ligesaa
 Ledte Bruden dertil, hun kom at staa
 Paa anden Side ret lige imod
 Vor naadige Herre og Konge saa god
R. Hanssøn Reravius: ... Her Frederichs den Andens ... och 
Fru Sophiæ ... Beggis deris Kronings oc Bröllups Historie. 
(Kbhffn. 1576.) Bl. Liiii. .

Nu skulde efter gammel Skik Sengebestigningen finde Sted,
"Bilageret" eller "Bisættelsen" som det kaldtes, hvilket sidste
Ord paa senere Dansk gik over til at blive et Begravelsesudtryk,
men endnu i det 16de og 17de Aarhundrede lød fornøjeligt nok.
Paa dette Punkt af Handlingen synes imidlertid Frederik den
Anden at have standset og kun staaende hørt paa, hvad hans
Svigerfader Hertug Ulrik havde at lægge ham paa Sinde, samt det Svar,
som han selv lod give herpaa, begge Dele gennem en vidtløftig
Talers Mund. I hvert Fald omtaler Beretningen ikke, at Parret
virkelig besteg Sengen.

Dette var dog i Strid ikke blot med almindelig Landsens Brug, 

men ogsaa mod Hofskik. Godtfolk som flest lagde sig virkelig,
om end fuldt paaklædte eller kun med en ringe Blottelse, ned i
Sengen og drog Tæppet over sig. Fyrstelige Personer satte sig i
det mindste paa Sengen, saaledes Aar 1592 Hertug Carl af
Sødermanland og Frøken Christine af HolstenM. Heberer 
von Bretten: Aegyptiaca Servitus. (Heydelb. 1610.) 4to. S. 624. 
, Aar 1596 ved
Christian den Fjerdes Kroning Hertug Johan Adolf og Kongens
Søster Frøken AugustaJ. L. Wolf: Encomion Daniæ. 
(Kbhvn. 1654.) S. 202. , 1634 den udvalgte Kong 
Christian af Danmark og Prinsesse SibylleCar Orgerii 
Ephemerides (Lutet. Paris. 1656.) S. 88. -- Jørgen Holst: Regiæ 
Nuptiæ Chr. V. (Kbhvn. 1637.) Bl. C2.  
og endnu Aar 1671 den danske
Prinsesse Vilhelmine Ernestine og Kurprinsen af Pfaltz
N. K. S. no. 1058 c, 4to, S. 121. . Dette sidste,
at sætte sig paa Sengen, blev ogsaa efterhaanden finere Skik i
Danmark i det 17de Aarhundrede, og Forordningerne fulgte
sirligt med ved at tale om det flamske Tæppe paa Sengen, "hvorpaa
Brudefolkene kunde sidde"Forordn. af 1 Maj 1624. §  12. 
-- Reces af 1643. . Men jævnere Folk fulgte endnu
fremdeles gammel Skik. Dr. Otto Sperling fortæller om sit
Bryllup i Roskilde Aar 1630, hvor tvende Søstre paa samme Dag
blev bortgiftede, at først blev han og hans Brud lagt til Sengs -- 
"efter Landsens Sæd med Klæderne paa" -- i Brudesengen paa
Salen, og som næste Hold kom Svogeren og Svigerinden i
samme SengG. K. S. 4to, no. 3094, S. 173. -- Dr. med. 
Otto Sperlings Selvbiografi oversat af S. Birket Smith, S. 45-46. 
.

Medens Brudeparret saaledes befandt sig i eller paa Sengen,
blev der holdt Taler af deres tvende Talsmænd. Oprindeligt
synes Indholdet heraf blot at have været, at nu var Bruden afleveret,
og en Tilstaaelse paa Brudgommens Vegne for Modtagelsen. Endnu
saa langt ned i Tiden som Aar 1671 beskrives Optrinet ved den
danske Prinsesse Vilhelmine Ernestines Bryllup i hertil svarende
Udtryk: "Brudeparret førtes hen til en i Salen staaende
Brudeseng, der bevogtedes af fire Oberster, Bruden sattes tilvenstre,
Brudgommen tilhøjre, og derpaa foretoges Overleveringen paa
Kongens Vegne af Rigsmarskalk Körbitz med en sirlig Tale, der
paa Brudgommens Vegne besvaredes af Dr. Peiler"
N. K. S. no. 1058 c, 4to, S. 121. .

Allerede tidlig havde man forsøgt at give disse Taler Fylde ved
at fremhæve Ægteparrets gensidige Pligter. De ikke faa endnu
bevarede Taler af denne Art fra det 17de Aarhundrede bugner 
dog ikke af Tankevægt, men udmærker sig fortrinsvis ved en
fortvivlende Bredde. Kun sjældent støder man paa et naturligt,
end sige friskt Udtryk, og man undrer sig den Dag i Dag ligesom
den franske Udsending, der overværede Prins Christians 

Bryllup 1634, egentlig mest over, at to med alvorlige Ansigter kunde
staa og ved Hjælp af Titler, Navne og Talemaader, der evindeligt
gentoges, virkeligt faa spundet saa lang og indholdstom en Ende
J. H. Schlegel: Samlung zur Dänichen Geschichte II, 1, 
185-86. -- Car. Ogerii Ephemerides (Lut. Paris. 1656.) S. 88. -- 
I den Thottske Mnskrpt. Saml. no. 598, Fol. findes mange Eksempler 
paa saadanne Taler. -- Smlgn. Andr. Jonæ: Thesaurus epistolicus. 
(Stklm. 1619.) 4to, IV, 37. -- Joh. Mathesius: Hochzeitpredigten. 
(Nürnberg 1584.) Bl. 10. .

*

Naar det sidste Ord var talt, faldt Musiken ind eller, hvis det
var kongeligt Bryllup, dundrede som ved Prins Christians
Giftermaal Aar 1634 paa een Gang en tre-fire Hundrede Stykker
løs fra Slotstaarne, Volde og Skibe. Hermed var den alvorlige
Del forbi. Paa dette Punkt brød Frederik den Anden op,
hvorom det underligt tørt og mat hedder i Beretningen: "Som Talen
var ende, begyndte Trommeterne at blæse, og Herrerne med al
Ære og Reverentse at skilles ad". Men Frederik den Andens
Giftermaal var heller ikke ganske efter Reglerne. Den 38aarige
Brudgom var endnu for meget Pebersvend og følte sig tydeligt
nok lidt trykket ved den hele Forestilling med den endnu ikke
udvoksne, fjortenaarige Brud. Derfor undlod han, som det synes,
Bestigeisen af Brudesengen, gav sig, da han stod ved denne, først
i Samtale med sin Svigerfader Hertug Ulrik, saa at de
beskikkede Talere maatte vente med at tage Ordet, og næppe var de
til Ende, førend han listede sig bort med sin lille Dronning "ind
udi den nye Sal udenfor Kongens Kammer"; saa kunde Gæsterne
i den store Sal med tørre Munde, men "med al Ære og
Reverentse skilles ad"P. H. Resen: Kong Frederichs Den 
Andens Krønicke S. 265. .

Saa gik det mere korrekt til ved Prins Christians Bryllup Aar
1634. Efter god gammel Skik indviede her Brudeparret deres
nye Samliv ved at tage sig en Hjertestyrkning paa Sengen,
alt imedens Gæsterne strømmede til og lykønskede dem
Car Ogerii Ephemerides (Lut. Paris. 1656.) S. 88. -- Jørgen Holst: 
Regiæ Nuptiæ Chr. V. (Kbhvn. 1637.) Bl. C2. . 
Dette Bortgiftningens andet og muntre Optrin var om muligt det mest
troskyldige og pudsige, ikke mindst hvor Ægteparret paa
gammeldags Vis virkelig laa under Tæppet i Sengen og nu som Børn,
der ret skulde nyde Livet, spiste Konfekt og Syltetøj sammen,
lo og nikkede op til de ligeledes spisende og leende, lykønskende
Gæster.

I Tyskland var hele denne hyggelige Anretning paa Sengen
snarest i Fremadskriden i det 16de Aarhundrede. I Leipzig f. Eks.
forbødes det Aar 1506 at give Konfekt og sød Vin paa 

BrudesengenEtliche der Stadt Leipzigk gesetz vber der 
Bürger Cleydung ... 1506. (Lpz. 1506.) 4to Bl. B2. , 
men Aar 1550 tillodes det at indbære paa Brudesengen
Konfekt, Rhinskvin og fremmed Øl, men ikke sød Vin
Ordnung vnd Reformation der Stadt Leipzig 1550 (Lpz. 1550.) 4to 
Bl. C. . I
Brudeprædikener, udkomne i Nürnberg 1584, omtales Anretningen
som Malvasier, Marsipan, Konfekt og KagerJoh. Mathesius: 
Hochzeitpredigten. (Niirnb. 1584.) 4to Bl. 9. . I Hildesheim
paabødes det igen Aar 1612 at nøjes med Rhinskvin med Sukker i
ved denne Lejlighed, og ikke forlange sød VinDes Rahts 
der Stadt Hildesheimb revidirte Ordnung 1612, Bl. B. . 
Paa Københavns Slot ombødes Aar 1634 Konfekt, Syltetøj og Vin i store
Guldkander; og det var uden Tvivl lignende Skikke, der godkendtes
i Sverige, da Dronning Christine Aar 1644 erklærede, at der ikke
maatte foretages nogen Forandring "med Sengeledningen den
første Dag"A. A. v. Stiernmann: Förordn. ang. Sweriges Comm. etc. 
II, 390. . Endnu Aar 1729 omtales det som Skik i Sverige,
at Brudeparret, medens denne Ombyden foregik, tilbragte en
Timestid paa SengenDer wohl informirte Bräutigam 
(Copenh. 1729.) S. 241. ,

Al denne Herlighed gik jo de Glip af, der ikke holdt Bortgiftning 
i Hjemmet Søndag Formiddag, men rettede sig efter Loven
og drog til Kirke om Søndagen for dèr at vies. Men heri var der
dog egentlig noget ubilligt. I flere af de lutherske Lande indførtes
der da den Fordobling, at Parret straks, naar de kom hjem fra
Kirke, "bisattes" i Brudesengen. Saaledes var det f. Eks. Skik
i Stralsund Aar 15707. I Danmark foregik, saa vidt vides, ikke
denne Forening af Kirke- og Hjemmebryllup; derimod blev sligt
ret almindeligt i Sverige og udvidedes til, at Præsten fulgte hjem
med fra Kirken til Bryllupsgaarden for paa katolsk Vis at signe
Parret i Sengen. Denne Skik omtales ikke blot i det 17de
AarhundredeLoccenius: Antiquit. Sveo.-Goth. S. 289. 
, men holdt sig baade i Kalmar LenM. G. 
Crælius: Beskr. öfw. Tuna Läns etc. Fögderie. (Calmar 1774.) 
S. 421.  og paa ÖlandS. L. Gahm Persson: 
Beskr. öfw. Öland (Ups. 1768.) S. 174. 
indtil op imod det 19de Aarhundrede. Ret komisk tager det sig
ud at se denne Embedspligt forretningsmæssigt overfaret, som
naar det Aar 1694 paa Gulland tillodes "den Præst, der ikke
følger Brudefolkene hjem, at sengelede dem i det Hus, der er
nærmest Kirken, enten Kirkens Gaard eller Klokkerhuset"
O. V. Lemcke: Visby Stifts Herdaminne. (Örebro 1868.) 
S. 526. .

Medens saaledes den hedenske Bortgiftningsvis: Brudesengens
Bestigelse om Formiddagen, ligesom saa mange andre gamle
Skikke, holdt sig renest og længst i Sverige, veg den hurtigere i
Danmark og Norge. Da Adelen i Danmark ikke længe efter
Enevældens Indførelse opgav den, synes den at have manglet Tilhold
hos Borgerne og snart ogsaa at have tabt sig hos Bønderne.
Den Magt, hvorfor den veg, var Latterens og Undseelsens, thi
fra det Øjeblik, Skikken vaagnede til Selvbevidsthed, skammede 

den sig over sig selv. Vi har set de stigende Udtryk for denne
Følelse, Overgangen fra at ligge til Sengs til blot at sidde paa
denne, og f. Eks. Frederik den Andens Undladelse endog heraf.
Endnu videre fremskreden var man sydpaa. Aar 1612 vedtoges
det saaledes i Lybæk, at al Liggen og Sidden paa Sengen var
"overflødig og utjenlig". Parret skulde blot staa for Enden af
Sengen, hvilket havde samme retslige Gyldighed
Ordnung des Rahts der Statt Lübeck, 1612. Bl. E4. . 
Da endelig Ludvig den Fjortendes Tidsalder gav disse nye Begreber
forstærket Fart, gled den gamle Skik ud af de sømmeliges Tal,
Ægteseng og Formiddagsfest skiltes fra hinanden.

Den Skik, hvis Spor fra Oldtiden vi nu har fulgt, kunde ved
første Øjekast paa Grund af det kirkelige Tilsnit, som
Romerkirken tidligt gav den, vildlede angaaende sin Herkomst. Meget
synes dog at tyde paa, at den ikke har haft noget Tilknytningspunkt 
hverken hos Jøderne eller hos Romerne, men oprindelig
været en blot goto-germansk Skik. Oplysende i saa Henseende
er det at anstille Prøve og se, hvorledes den paa et tidligt Trin,
da den endnu var i sin Velmagt i Norden, tog sig ud for
Sydboere. Vi besidder her en Kilde af første Rang, nemlig en
historisk Beretning, forfattet af en Italiener, den senere Pave Pius
den Anden, om Giftermaalet mellem Kejser Frederik den Tredje
af Tyskland (1439-93) og den portugisiske Prinsesse Eleonora.
Beretningen lyder saaledes:

"Frederik III befalede, at der paa tysk Vis skulde redes en
Seng, hvori han vilde ligge, saa skulde Eleonora lægges i hans
Favn, og i Kongens og hele Hoffets Nærværelse et Tæppe
bredes over dem. Der foregik intet andet end, at de kyssede
hinanden, begge var de paaklædte og stod straks op igen. Saaledes
er det Skik i Tyskland, naar fyrstelige Personer giftes. Men de
spanske Kvinder, der overværede Handlingen, troede, at det
var Alvor, da de saa Tæppet bredes over, og raabte derfor, at
det var en Skandale, hvad her foregik, og brugte lydeligt Mund
mod Kongen, der tillod sligt"Æneæ Sylvii Historia 
Frederici III, Ed. Boecleri, Kulpisu et Schilteri. (Argentor. 
1702.) S. 84. -- (Die Geschichte Kaiser Frederichs III von 
Æneas Silvius, übersetzt v. Dr. Th. Ilgen, II. (Leipzig 1890.) 
95). .

Det fremgaar af denne Beretning, at Skikken var ikke blot
Spanierinderne ukendt, men at ogsaa den italienske Forfatter
betragtede den som fremmed og besynderlig. Og hans Vidnesbyrd 
har en vis Vægt. Som tidligere kejserlig Raadsherre havde
han haft Lejlighed til at lære tyske Sæder at kende, som lærd 

Italiener var han inde i sit Fædrelands kirkelige Fortid, og hvor
meget det end tiltalte ham, selv da han var Pave, at meddele
pikante Historier, vilde han dog næppe som her have spottet
noget som tysk Barbari, hvis det samme, ham bekendt, ogsaa
tidligere havde været Skik i Italien.

*



5

Naar Brudetoget var vendt tilbage fra Kirke, eller naar
Højtideligheden med Sengebestigningen var fuldbyrdet, kunde man
da endelig komme til Bords og faa noget at leve af. Den
tredje og sidste Indbydelse var udgaaet til Gæsterne, idet Budet
var løbet, i Købstæderne fra Hus til Hus og paa Herregaarden
fra den ene Gæstekammerdør til den anden med det glade
Budskab: „Maaltidet er beredt!“ Sejrværket paa Kirke- eller
Borgtaarn viste forlængst over den i Forordningerne satte
yderste Frist, elleve eller tolv Slæt, Køgemesteren havde alt længe
staaet i Døren med sit velvilligste Smil, og Musiken derinde gav
Lyd til Prøve, utaalmodig efter at spille Gæsterne ind, kort sagt,
det var høje Tid.

Og dog var der langt frem endnu. Thi nu først skulde den
omstændelige, drævende Strid gaa for sig, hvor Køgemesteren
bød hver især af Gæsterne at tage Plads, men disse
„begyndte endrægteligen at undskylde sig“, ikke som i Lignelsen
for at give Plads for andre, men for selv at lade sig nøde Skridt
for Skridt langsomt fremad. Dette var en af Køgemesterens
eller Talsmandens brydsomste Pligter. Tungerap og behænde, med
glatte Ord og lempelige Puf maatte han bringe hver enkelt til
Sæde, og haarfint maatte han forud have udregnet, hvor dette
Sæde var. Thi kun tilsyneladende var det en forlegen Klods,
med hvem han havde at gøre. Gennem Øjenkrogene kiggede
Gæsten mistænksomt omkring, om nogen med Urette skulde
være anbragt over ham, og opdagedes sligt, blev hans
Beskedenhed trodsig og ondsindet; intet Ord forraadte det, men der
kom Staal baade i Albu og Hæl under Forsvaret. Thi: ikke en
Smule mere end der tilkom en, men heller ikke en Smule
mindre, var det fælles Løsen. Men denne Opgave var ofte umulig 
at klare eller lod sig i hvert Fald løse paa forskellige Maader.
Med Rette gav Fyns Biskop, i en bevaret, mærkelig Anvisning
(af 1560) for Provster til at være Køgemestre ved
Præstebryllupper, dem Befaling til her at vise den største Omhu, da hele
Sammenkomstens Udfald afhang af det rette Bordsæde. Selve
Mængden af de Hensyn, hvorefter dette skulde ordnes, viser
imidlertid bedst Umuligheden af at gøre alle tilpas, hvilket
ogsaa stiltiende indrømmes i et indledende "Saa vidt muligt"
Kirkehistoriske Samlinger, 3die Række, V, 815. .

Den Vægt, som Datiden tillagde hele dette Spørgsmaal,
fremlyser paa mange Maader baade fra tyske og nordiske Forhold.
Betegnende for Forskellen syd og nord for Ejderen er det, at
man i Tyskland maatte forbyde Saadanne Overgreb og Lumskerier 
som, at Gæsterne trængte ind i Spisesalen og besatte
Pladserne, førend Vielsen endnu var til Ende, eller at Kvinderne
stiltiende sendte en Tjenestepige forud, der skulde holde en
bestemt Plads til dem, og til enhver, der vilde tage den, erklære
den for optagenOrdnung des Rahts der Stadt Bremen 1656, 
S. 25. . Sligt kendtes ikke i Norden. Her var den
beskedne Stædighed Omgangsformen. Christian den Fjerde maatte
derfor ligefrem paabyde, at man ved Bordsæde til Bryllup skulde
lystre Køgemesteren (Skafferen)Policeyord. f. Flensb. 
1600. Corp. Statut. Slesv. II, 287. . Men alles Tanker og
Ærgerrighed drejede sig dog om dette Sæde, som man haardnakket 
vægrede sig ved at indtage. Det blev et politisk Spørgsmaal,
som naar Christian den Fjerde afkrævede Rigsraadets
Erklæring om, hvorvidt hans Udsending, Tage Thott, ved Kongen af
Polens Bryllup Aar 1637 skulde finde sig i at faa Sæde efter
den kejserlige eller ikkeJydske Tegnelser 28 Juli 1637. 
R. A. . Det blev den Form, hvorunder social
Anseelse forestilledes: gift med N. N., at du kanst sidde øverst
ved BryllupperGrevens og Friherrens Komedie, udg. af Birket 
Smith, S. 14. -- (Suhm: Nye Samlinger II, 55.) . 
Og det blev sluttelig den religiøse Form,
hvorunder i opbyggelig Tale Forholdet til Gud betegnedes:
"Ligesom det er udi Bryllups Højtid en stor Ære at sidde næst
Brudgom og Brud, saa skulle og Kristne holde det for den
største Ære at følge næst efter Kristum"P. Rebhun: 
Om Huszfred, fordansket ved R. H. Reravius. (Kbhvn. 1575.) 
Bl. q7 . Med Rette samler
Jeronimus hos Holberg alt dette til et Fællesudtryk; "Er det
ikke" -- (i Modsætning til blot Ærgerrighed, dum Rangsyge o.
s. v.) -- "en honnet Ambition at søge om at blive sat ved det
store Bord i Bryllupper?"L. Holberg: Den honette 
Ambition, Act. I, Sc. 3. .

En anden Maalestok for Betragtningsmaadens Styrke er den
Haardnakkethed, hvormed den har holdt sig. Hos Nordens 

Bondebefolkning vægrer man sig ofte endnu med samme sejge,
omsigtsfulde Tilbageholdenhed mod at tage Plads som i det 16de
Aarhundrede, og der er sikkert lyslevende Træk fra hine Dage i
Skikkens seneste Udløbere. Der er maaske sat lidt mere legemlig
Kraft paa, naar det fra Gudbrandsdalen hedder, at
"Køgemesteren maa med Magt nøde og trække Gæsterne til Bordet, da
enhver undslaar sig ved at sidde øverst"H. F. Hjorthöy: 
Besk. over Gulbrandsdalen. (Kbhvn. 1785.) I, 138. . 
Eller fra Sønderjylland:
"Dernæst føres de øvrige Gæster ind, Fruentimmer for sig og
Mandfolk for sig. Det er en overmaade vanskelig Sag, Rang og
Stilling skal nøje iagttages, at ingen fornærmes. Vidste man ikke
bedre, skulde man tro, at Skafferen var det urimeligste og 
utaaleligste Menneske, han skændes med Folk, trækker i dem, ja slæber
afsted hist med en, her med en anden, der alle gaa med saa
tilsyneladende stor Uvilje, som skulde de til Retterstedet i Stedet
for til Bryllupsbord"H. F. Feilberg: Fra Heden. 
(Haderslev 1863.) S. 96. . 
Eller fra Skaane: "Anbringelsen af Karlene
var efter en Del Komplimenter dog forholdsvis hurtigt iværksat;
men med Kvinderne gik det ikke nær saa let." "Naar du er
buden af nogen til Bryllup, da sæt Dig ikke paa den bedste Plads,
at ikke nogen skal komme, som er bedre end Du, og Du da med
Blusel maatte vige ned til den Plads, som er ringere". Dette
Skriftsted syntes bestandigt at foresvæve dem, hvorfor de ogsaa
for det meste med Magt maatte tvinges ind hver paa sin Plads,
ihvorvel de forud meget godt vidste, hvor de skulde sidde. Men
det ansaas for Mangel paa Belevenhed og for anmassende, om
nogen straks paa første Anvisning indtog sin Plads"
Nicolovius: Folklifwet i Skytts Härad. (Lund 1847.) S. 153. . Sit
pudsigste Udtryk har dog Skikken i Vestergøtland, hvor det om
Bryllupper endnu ned mod Midten af det 19de Aarhundrede hedder:
"Meget nøjeregnende var enhver med Hensyn til den Plads,
som efter Rangforordningen tilkom ham, men at vise Ærgerrighed 
i saa Henseende gik ikke an, man skulde bedes og trues.
Dog ej nok hermed. Vilde man vise sig ret beleven, skulde man
gemme sig, hvorefter det tilkom Vært og Værtinde at oplede de
skjulte og føre dem paa Plads. Dette gik sædvanligt godt, indtil
man kom til Tærskelen, men dèr sattes Hælene til, og Gæsterne
skulde bogstaveligt "drages ind", hvilket ogsaa var det staaende
Udtryk for denne Art Bordsætning. Herunder hørte man ej
sjældent de kosteligste Samtaler mellem dem, der lykkeligt var
havnede ved Bordet, og den pustende og svedende Vært eller 

Forgangskvinde, thi det var min Sandten intet let Arbejde..... For
at forhøje det latterlige udrustede stundom den søgende sig med
en stor Pisk til at jage de blysomme ind med. Jeg mindes endnu
fra Larf Sogn en lang Rækel af en Bonde med Pisken under
Armen komme bærende ind med Brudens Faster, som han
derpaa dunkede ned i Hæderspladsen, et Optrin, der lønnedes med
skraldende Latter. Denne besynderlige Skik tog naturligvis lang
Tid, og ofte begyndte Mørket at falde paa, førend alle var
bordsatte"Joh. Sundblad: Gammaldags bruk. (Goteborg 
1881.) S. 88-89. .


Fig. 17. Sammenlænkede Bryllupsskeer.
(Dansk Folkemuseum.)

Ved Siden heraf er det Smaating, naar det fra Blekinge
hedder, at Talsmandens Kamp med Gæsterne kan vare timevis
J. J. Öller: Beskr. öfv. Jemshögs Sochn i Blekinge. 
(Wexiö 1800.) S. 228. .

Inde i Stuen var i Reglen flere Borde dækkede, og det Maal,
hvorefter enhvers Ærgerrighed sigtede, var at komme til
"Højbords". Herved forstodes at blive anbragt ved "Brudebordet"
eller som det ogsaa kaldtes "det store Bord". Dette var dækket
ved Stuens bedste Væg, og Bænken langs denne var i Dagens
Anledning særligt smykket til "Brudebænk", ligesom baade Væg
og Loft her var kosteligt dragne.

Denne "Brudebænk" -- Bænken altsaa langs Væggen ved
det "store Bord" udgjorde Hæderspladsen. Vel værd at bemærke 

var det da, hvad f. Eks. Peder Grubbe optegnede om sit Bryllup
1586, "Henning Gjøe og Morten Venstermand sad hos mig paa
Brudebænk"Vedel Simonsen: Familie-Efterretninger om de danske 
Ruder II, 159. , man kunde nemlig være naaet med ved det store
Bord uden derfor just at indtage selve Hæderspladsen.
Pladsernes Anseelighed udstraalede fra Brudeparrets Sæde. Brudgom
og Brud sad naturligvis i Midten og spiste med deres
sammenlænkede Skeer (Fig. 17). Paa hver sin Side af dem sad Vært og
Værtinde, og derpaa til begge Sider i vigende Rækkefølge
Gæsterne efter deres Slægtskabsgrad og Anseelse, indtil man endelig
langs begge Bordender naaede om til den modsatte Bordside,
hvor den lavere, løse Bænk og Ryggen mod, hvad der foregik i
Stuen, bestemt nok angav, at disse Genbopladser -- "frammen
til paa Forsædet"Norske Magasin I, 289 og 291.  
-- var de mindst hæderlige.

*

En Regel var det, at Bukkene skulde være skilt fra Faarene,
saa at alle Mændene sad ved den ene Bordende og
Kvinderne ved den anden. Og ligeledes var det en Regel, hvorfra
der kun sjældent gjordes Undtagelse, at kun gifte tilstedtes
Adgang til "det store Bord". Denne Skik stemmede godt med
Reformationens Saligprisning af den gifte Stand, men Skikken var
dog næppe af saa ny Oprindelse, den skrev sig vistnok fra den
katolske Tid og havde da været forstaaelig som en -- om end
forbigaaende -- Hyldest af Ægteskabet ved Middagens hjemlige
Brudemesse.

Saa vidt man kan skønne, indtog de tvende Køn nøjagtigt hver
sin Halvdel af Bordet. De mødtes paa "Brudebænken" i
Brudgom og Brud, men ikke desuden i Rækken ligeoverfor. Mellem
den mindst anselige Mand og den tilsvarende Kvinde var der
nemlig et aabent Rum, hvorigennem Opvartningen kunde
foregaa, og de vekslende Retter og Skueretter anbringes foran
Brudeparret. En naturlig Følge af denne Deling var, at det Køn, der
var faatalligst, aabenbart havde bedst Plads. Ved Peder Grubbes
ovennævnte Bryllup sad der 28 Mænd, men kun 19 Fruer ved
Brudebordet.

Denne Maade at anbringe Gæsterne paa, saaledes at 

Hæderspladsen var midt for Brudebordet, men kun paa den ene Side af
dette, var baade den ældste, den fornemste og den videst
udbredte. Den var kendt ogsaa udenfor NordenDer wohl informirte 
Bräutigam etc. (Copenhagen 1729.) S. 240. . I Modsætning
hertil omtales dog ogsaa af og til, at Brudeparret kunde være
anbragt ved Bordenden, stundom endog, som i Sydvestnorge,
Brudgommen ved den nedre Bordende, Bruden ved den anden,
hvorefter han saa maatte tilkøbe sig Ret til at sidde op hos
hendeFolkevennen, 8de Aarg. (Kristiania 1859.) S. 264. .

Ved det andet Bord var Ordningen -- og som Følge deraf
vel ogsaa Tonen -- mere fri, idet Mænd og Kvinder her sad
mellem hverandre. Saaledes var f. Eks. Tilfældet ved de to store
Bryllupsmiddage, som den danske Lensmand Erik Rosenkrans i
Sommeren 1565 gjorde i BergenNorske Magasin I, 289 og 291. 
. Ogsaa ved dette andet Bord
var Hovedmængden gifte, de fleste ugifte var jo som Forgangssvende 
og Forgangspiger anbragte ved Opvartningen. Dette Bord
stod ligesom Brudebordet langs en Væg, saa at de fornemste sad
paa Bænken langs denne, og de opvartende ikke kunde gaa
omkring Bordet, men her som ved det store gik for Borde. I den
ovennævnte Anvisning for gejstlige Køgemestre tilføjedes det
Raad, der iøvrigt let kunde komme i Strid med Bordsæde efter
Rang: at anbringe ved hvert Bord en, der var i særligt Festhumør
og med Munden paa Gled, for at han kunde udfylde Pavser og
glatte KurrerKirkehistoriske Samlinger, 3die Række, 
V, 815. .

Var der endnu Gæster tilovers, anbragtes disse ved et tredje
Bord langs den tredje Væg. Saa vidt man kan skønne, sørgedes
gerne for, at alle Gæsterne her var ugifte Kvinder. I en tysk
Forordning af 1612 prises denne Forholdsregel som dobbelt
hensigtsmæssig, idet de unge Kvinder saaledes med Bruden og de ældre
Kvinder for Øje lærer Tugt og Ærbarhed, men tillige er under
disses Opsigt, saa at de ikke kan løbe ud til de opvartende
Ungersvende, hvorved Anretningen vistnok vilde gaa istaa
Des Rahts der Stadt Hildesheimb revidierte Ordnung 1612; Bl. B. .

Naar alle var komne til Sæde, læstes Bordbønnen af
Talsmanden eller Køgemesteren, der jo ofte var Stedets Præst, skøndt
sligt Gang paa Gang blev forbudt ved Landemoderne
Nærværende Skrift X, 109. . Dette var
ogsaa Køgemesterens eneste gejstlige Virksomhed, Resten
svarede lidet hertil. Enten fremsagde han selv en Bordbøn, eller han
nøjedes med, hvad mere og mere blev Skik i det 17de Aarhundrede, 
blot at opfordre Gæsterne til stiltiende hver for sig at bede 

Gud velsigne Maden. I det 19de Aarhundrede beskrives denne
Skik saaledes ved Bondebryllupper i Sverige: "Efter disse Ord
fulgte et Par Minutters dyb Tavshed, under hvilken alle lyttede
efter Bønnens Slutningssuk fra Præsten, hvorpaa et almindeligt 
Suk lød gennem hele Forsamlingen, ledsaget af en let
Bøjning, under hvilken Gæsterne atter løsnede de foldede Hænder
og greb Skeen"Nicolovius: Folklifwet i Skytts Härad i Skåne. 
(Lund 1847.) 153. . I Danmark havde man en fornøjeligere Maade
at betegne Bordbønnens Slutning paa, idet Degnen, der her gerne
var den, der læste til Bords, idet han opfordrede til en stille Bøn,
i enkelte Egne i det mindste afsluttede denne ved et lydeligt:
"Velkommen!"Samlinger t. jydsk Hist. o. Topografi, IV, 174 
og 232, VI, 45. .

Det Maaltid, som nu begyndte, skiftede i Løbet af nogle faa
Aartier i det 16de Aarhundrede ganske Præg. Endnu ved
Aarhundredets Midte gik man ud fra, at denne Middag ikke var
Brylluppets Hovedfest. Ifølge den Koldingske Reces af 1558
maatte Middagen kun holdes i Hjemmet og med et begrænset
Antal Gæster medens Aftenfesten maatte af rige Borgerfolk fejres
paa "Kompagniet" eller RaadhusetV. A. Secher: Forordninger 
og Recesser 1558-1660 I, 48. . Noget lignende bestemtes
Aar 1552 i Bergen: Der maatte intet "Besvær" være med større
Middagsmaaltid; først Aftenfesten, der skulde begynde Klokken
fire-fem, var den egentlige BryllupsfestNorske Magasin 
I, 584. . I Forbindelse hermed
stod den baade i Danmark og i Norge almindelige Skik, at
Brudgommen ikke -- i Bergen ikke heller Bruden -- maatte blive ved
Middagsbordet Maaltidet ud, men skulde, saa snart det ringede til
Aftensang, rejse sig og paany begive sig til Kirke.

Første Gang, man aner Uraad i saa Henseende, er dog allerede 
Aar 1561, da det i Ribe vedtoges, at Skafferne skulde sige
Brudgommen til, naar han efter gammel Sædvane skulde gaa til
Aftenprædiken. Og forsømte han dette, havde han at bøde en
DalerNye Danske Magazin II, 275. .

Det var ikke gode Tegn, at her maatte sættes Bøde for Forsømmelse, 
men Fristelsen til at forsømme voksede med rivende Fart.
Allerede Aar 1586 var man i Danmark naaet saa vidt, at Middagsmaaltidet 
ikke blot var blevet Hovedfesten, men -- som Frederik
den Anden og hans Rigsraad udtrykte det -- "undertiden ikke er
standen, førend god Tid paa Natten", det vil sige, blev holdt jævnt
gaaende en halv Dags Tid igennemV. A. Secher: Forordninger 
og Recesser 1558-1660 I, 445. .


I Norge var det ikke gaaet et Haar bedre. Her klages Aar 1612
fra Bergen over, at Middagsmaaltidet ved Bryllupper "ofte
forhales langt ud paa Aftenen, dels formedelst de mange Retter, der
frembæres, dels formedelst somme af Gæsterne komme silde og
senlig frem, saa der paany skal anrettes for disse", og de andre
Stakler begynde forfraNorske Magasin II, 292. . 
Hverken i Danmark eller Norge var der
nu mere Tale om, at Brudgommen skulde rejse sig fra Bordet og
gaa paany i Kirke.

Den ydre Foranledning til denne voldsomme Udvikling af
Middagsmaaltidet var uden Tvivl den, at dette nu ikke længer
holdtes paa et andet Sted end Aftenfesten. For saa vidt
Brylluppet stod paa "Kompagniet" eller Raadhuset, holdtes nu ogsaa
Middagen dèr, saa at det gamle Grænseskel mellem de to Fester
hævedes, Middag og Aften gled i ét. For en enkelt Bys,
Helsingørs, Vedkommende kan vi bestemt angive Aaret, da denne
Overgang foregik. Sankt Hansaften 1572 foreslog nemlig Borgemester
Henrik Mogensen Borgerne, at man fremtidigt, hvad enten
Brylluppet stod paa Raadhuset eller i Hjemmet, kun skulde
holde eet Maaltid om Søndagen. Dette skulde "begynde om
Middagen, som sædvanligt er, og vare til Aften fire eller fem Slæt,
eftersom Lejligheden begiver sig. Og naar Maaltid er saa holdet,
da gemmes og optages af Bordene al Maden, og siden ikke gøres
noget Maaltid mer den Dag". Borgemesteren foreslog med andre
Ord, at man nu skulde sætte al Kraft paa Middagen og lade den
vare en fem, seks Timer. Og Borgerne maatte have været meget
tungnemme eller utaknemmelige, hvis de ikke med Glæde var
gaaet ind paa, hvad her bødes. De fik baade i Pose og i Sæk. Om
Middagen hed det nemlig videre: "Fordi Maaltidet falder noget
længe, vil da nogen rede sig paa at spise en eller to ferske Retter
mere end før sædvanligt, staar det udi hans eget Vilkaar". Og
heller ikke Aftensviren burde lide Skaar. Selv de, der bukkede
under ved Middagen, maatte vende tilbage igen om Aftenen og holde
ud, om de vilde til næste lyse Morgen. Som Ordene lød:
"Hvilken som vil eller er foraarsaget at gaa hjem fra Bryllup eller
Middag, og siden gaa til Bryllupshus igen og blive fremdeles siddende,
skal det være hver tilladt, og paa Aftenen sidde hver saa længe
hannem lyster"Helsingørs Thingbog 23. Juni 1572. R. A. . 
Det var en herlig Mand, den Borgemester Henrik 

Mogensen, og denne Forordning faldt det ham næppe svært at
faa tvunget igennem.

En lignende Begrænsning som den, her foresloges, at Maaltidet
skulde være til Ende Klokken fire-fem, fastsattes af Frederik
den Anden for Adelens Vedkommende Aar 1586 og endda i lidt
strengere Form, for saa vidt Maaltidet her kun maatte vare til "tre
eller fire Slæt udi det længste"V. A. Secher: Forordninger 
og Recesser 1558-1660 II, 445. . Men paa denne og et Par andre
Indskrænkninger nær lod Frederik den Anden Adelen have sit
Fripas. Særlig hvad Bespisningen angik, nøjedes han med blot
at give Raad. Hans sidste Regeringsaar var derfor Bryllupskostens 
Guldalder.

*

Der var to Hovedmaader at ordne Middagen paa, en mere
gammeldags og borgerlig og en nymodens, fyrstelig.

Den gammeldags gik ud fra, at en Middag bestod af saa og
saa mange Retter. En for een skulde disse bringes ind. Om
Rækkefølgen kunde der tvistes, om man f. Eks. skulde begynde med
Klipfisk eller ej, og hvor den ny Stadsret, Sødsuppe, skulde
anbringes; men om Hovedindholdet var man i det 16de Aarhundredes 
Slutning ligesaa lidt i Tvivl som endnu i det 19de hos
Nordens Landbefolkning: Tørret Fisk, Sødsuppe, Svinesteg,
Risengrød og Kage. Saa kunde man efter Borgemester Henrik 
Mogensens Anvisning "rede sig paa at spise en eller to ferske Retter
mere", men stort ud over Høns, Gæs og Kalvesteg var Udvalget
ikke. Omvendt kunde fattigere erstatte Sødsuppe og Svinesteg
med Kaal eller Ærter og Flæsk. Men Grænsen var stadig
forholdsvis hurtigt naaet: Summen af alle Fiskedages og Køddages
bedste, men ensformige Retter. Det var denne Ordning, hvortil
der sigtedes, naar det f. Eks. i Ribe 1561 eller i København 1610
befaledes ikke at give mere end seks Retter Mad til borgerligt
BryllupNye Danske Magazin II, 273. -- Kjøbenhavns 
Diplomatarium I, 586. .

Hos Adelen havde samme Ordning tidligere ogsaa været Skik,
om end man havde udvidet Retternes Antal. Aar 1528 tillod
saaledes Frederik den Første at have indtil tolv Retter ved adeligt
BryllupDanske Magazin V, 76. . 
Men i Frederik den Andens Dage veg denne Skik for
en anden, der trængte ind fra Tyskland og havde den Fordel at 

være mere storladen, give Anvendelse for alle Sølvfade paa
engang, samt Lejlighed til et Utal af Retter, og dog paa samme Tid
lette Opvartningen. Det nye bestod i at inddele Maaltidet
ikke i Retter, men i Anretninger -- "Sæt" eller
"Ombæringer", som de gerne kaldtes -- der hver især bestod af mange
enkelte Retter. Ligesom i Søslag det enkelte Skib ikke længer
skulde kæmpe for sig, men Masserne virke i samlet Række,
saaledes brød ogsaa nu under Maaltidets Gang pludseligt en
Mængde Retter delingsvis ind og besatte alle Bordene. Skikken
skrev sig fra den romerske Republiks og Kejsertids Dage
Poul Andræ: Via Appia I, 236-42. , og
dens Genoptagelse var et Udtryk for det paany vakte Kendskab
til Oldtiden.

I Frankrig, hvor man med Iver greb denne nye Tanke, satte
man især Pris paa, at der nu kom bestemt Plan i Ordningen:
første "Sæt" kogt, andet "Sæt" stegt, tredje "Sæt" Dessert. Sligt
agtede man ikke i Norden og overholdt det kun for tredje "Sæts",
"Konfektens" Vedkommende. De to foregaaende sammensatte
man vildt, men havde saa den Behagelighed, at man i det Par
Timer, hvert "Sæt" varede, kunde veksle i det utrolige. Og fra
et husmoderligt Synspunkt set var der den store Fordel, at man
ikke behøvede at have hver Ret i Spande- og Skippundevis, nok
til hele Selskabet, men kunde tillave paa særlig Maade hver af de
Arter "Føring", som Gæsterne havde medbragt, og med de mest
udsøgte gøre Stads af "Brudebordet".

Hvad der i Datidens Øjne gav denne nye Form for Anretning
en ejendommelig Tiltrækning, var dens Pragt. Vel bares heller
ikke tidligere Retterne om, men stod paa Bordet, hvor enhver
langede til Fadet. Men det gamle var ensformigt med et og det
samme i Fadene, og disse saavidt muligt ens. Nu dannede
allerede Indholdet et broget Skue; for hvert gammelt Familjestykke,
selv om det var det eneste i sit Slags, var her Anvendelse, men
først og fremmest gjorde "Skueretterne" et nymodens Bord
til en fortryllet Have. Thi paa disse lagdes der en overordentlig
Vægt. Mellem hvert sjette, syvende Fad skulde der nu findes en
saadan straalende Øjenlyst, og hvor det gik rigtig til, skiftede
Skueretter som de virkelige Retter ved hvert "Sæt".

Det er betegnende for Datidens Glæde herover, at ved
Beskrivelsen af Frederik den Andens Bryllupsgilde glemmer 

Forfatteren næsten helt den egentlige Mad af lutter Begejstring over
disse prægtige "Skau-Essen".

 Saa blev da Maaltidet straks anret,
 Der blev al Sorrig og Vaande forgæt.
 Saa mange statelig og skinnende Rette
 Bar de da ind paa Bordet at sætte,
 Med skønne Skaressen og andet mer sligt
 Beredt og flyet saa saare stateligt:
 En Part var gjort som Fugle og Dyr,
 Som de havde siddet og ligget paa Lur.
 En Part over Ende da stode paa Spring,
 Og somme de løb tilsammen i Ring;
 Store Træer og Urter var der ogsaa
 Men adskillige Blomster baade store og smaa,
 Med mange Slags Farve saa kunstelig
 De vare til Syne saa ret liflig,
 Ret som de skønnest paa Markerne staa.
 Det var stor Lyst at se derpaa
Rasmus Hanssøn Rerauius: Her Frederichs den Andens oc Frue Sophiæ Beggis
deris Kronings oc Bröllups Historie. (Kbhffn. 1576.) Bl. Lv. .

Endnu halvhundrede Aar efter var der i Danmark samme
Glæde over Skueretterne. Ved Prins Christians Bryllup 1634
beskriver en fransk Gæst Brudebordet saaleds: "Klokken seks
førtes Gæsterne til Bords med Trompeter og Paukeslag. Det var
et langt Bord, der allerede var besat med Retter, og imellem disse
stod i lige Afstand fra hinanden tre Skueretter af Voks, Gibs og
Sukker med skrigende Farver og forgyldte. De var ret kunstfærdigt 
udførte og forestillede Jagter, Triumfer, Diana, Venus, Amor
og den Slags. De virkelige Retter -- jeg holder mig nu helst til
de virkelige -- var efter dansk Smag fortræffelige, os smagte de
slet ikke. Men Antallet lod intet tilbage at ønske. Der stod 24 Fade
paa Bordet, saa at der efter hvert sjette kom en Skueret.
Maaltidet varede omtrent seks Timer, og der var dog kun tre
Opbæringer, Desserten heri indbefattet. For hver Opbæring kom der
ogsaa nye Skueretter"Joh. Fr. Schlegel: Samlung z. 
Dänischen Geschichte II, 1, 186-88. .

Al denne Herlighed fik uanfægtet Lov at bestaa kun en Snes
Aar ind i Christian den Fjerdes Regering, saa forbød han sin Adel
at være Kongen lig paa dette Omraade. Kun med Kendskab til
hine to Anretningsmaader, den borgerlige og den fyrstelige,
bliver de Forordninger, der nu regnede ned, forstaaelige. Thi
tilsyneladende stilledes Gejstlige, Borgmestre og Raadmænd og
overhovedet "de fornemme Borgere" gunstigere, forsaavidt de
maatte give "fire eller seks Retter Mad i det højeste", medens 

Adelen kun maatte give "tre eller fire". Men Sagen var, de to
Anretningsmaader skulde rammes hver paa sin Vis. Den, hvor
de varme Retter mødte op een for een, skulde beklippes ved at
begrænse Retternes Tal til højst "fire eller seks" og iøvrigt færre
og færre ned efter til blot et Par for gemene Folk. Den, hvor de
varme Retter mødte bataillonsvis i tre Træfninger, skulde rammes
endnu føleligere og -- som ved saa mange af Christian den
Fjerdes Forordninger -- med overdreven Voldsomhed. Først straktes
hele Historien til Jord ved Paabud om, at Fadenes Indhold kun
maatte være -- koldt Køkken. -- Saa skete Indhug i Flankerne,
idet det forbødes Adelen at give Skueretter og Dessert -- "Banket
og Konfekt" som dette sidste kaldtes. "I det Sted" -- *c: i Stedet
for Skueretter, Konfekt og Banket -- "maa Adelen, som det
begærer, give tre eller fire Retter varm Mad, og ikke flere, iblandt
andet sædvanlig koldt Køkken". Adelen fik altsaa Lov til, hvis
den vilde vende tilbage til den gamle, simple Anretningsmaade, at
sideordnes med Borgere af MellemklassenReces af 1615. -- 
Chr. IV's Policeyordn. 27 Sept. 1636 f. Schlesw. und Holst. -- 
Sjællandske Tegnelser af 16 Juni 1642, § 1-4. R. A. -- Reces af 
1643. -- Sjællandske Tegnelser af 24 Septbr. 1651. -- Sjællandske 
Registre 11 Juni 1654. R. A. -- Lignende, dog ikke fuldt saa 
strænge Bestemmelser i Sverige 1664 og 1668. A. A. v. Stiernmann: 
Förordn. ang. Sweriges Comm. etc. III, 234 og 723. .

Det er saadanne Paabud, der lærer en at forstaa et Brudstykke
som dette af en Datids dansk Læsebog: En Herremand kom til
en rig Bonde til Maaltid. "Og efter Maaltid vilde Bonden gøre sin
Husbond nogen Ære og bar ind et Fad med smukke Sommerpærer 
og Ost hos og satte paa Bordet for sin Husbonde. Dette
fortrød Herremanden og mente, at det var ikke Bønder-Art at
gøre Banket efter Maaltid"Cl. Pors: Leffnetz Compasz. 
(Kbhvn. 1613.) Fortælling no. 70, Bl. Cc6.  o. s. v.

Vi veed intet om, i hvilket Omfang disse Forordninger er
blevne lystrede. Sandsynligheden taler for, at det ikke er gaaet
dem bedre end saa mange andre af Christian den Fjerdes strenge
Bestemmelser om Festskikke. Det var i hvert Fald sværere for
Øvrigheden at passe paa, hvad der kom paa Bordet, end hvor
mange Gæster der mødte. Og som det gik Maden, gik det Drikken. 
De indviklede Regler for, naar Vin var tilladt, naar kun Øl,
lod sig vanskeligt gennemføre. Blev Bedemanden endelig for
nidkær, ja selv Byfogden betænkelig, havde man her et nærliggende
Middel til at stoppe Munden paa begge.

Selv alt dette indrømmet, var og blev dog Slutningen af det
16de Aarhundrede Bryllupsmiddagenes Blomstringstid. 
I et Par Aartier fik her under gunstige ydre Vilkaar
alle hine Former frit Lov at udfolde sig, hvoraf Nutids 

Landskikke endnu drager Næring. Ret pudsigt er det at se, hvorledes
selv hin fyrstelige Skik med "Opbæringer" har vidst, om end i
ufuldkommen Form, at bane sig Vej ned til Nutiden. Man tager
næppe fejl, naar man mener at genfinde den i følgende Brug hos
Bønderne i Sønder Omme Sogn i Nørrejylland: Middagsmaden
ved splendide Bryllupper skulde være dobbelt: Suppe med
Suppekødet og Steg som det første, Ærter eller Bygsuppe med
Flæsk og Skinke som det andet Gildemaaltid, begge dog her
samlede til eet Maaltid, der medtog to eller tre Timer eller
længere Tid"Samlinger til jydsk Hist. o. Topogr. V, 104. 
.

Til det 16de Aarhundredes Bryllupsskik hørte, at enhver Ret
skulde "spilles ind". Lidt før dens Komme gaves der Musiken
et Vink, og under Pibers og Trommers Lyd holdt saa de
dampende Fade deres Indtog. "Med skyldig Æresbevisning bringes
Maden ind"Kirkehistoriske Samlinger 3dje Række, V, 815. 
, som det lidt mere forblommet hed om Præstebryllupper. 
Hyppigst var vistnok Melodien forskellig efter, hvad der
indbares, saa at Kendere kunde slutte sig til, hvad der kom. I
flere Egne af Norden har endnu enkelte Retter deres bestemte
Musik, og Æres-Marschen tilkommer, betegnende nok, enten
Stegen, Skinken eller Grøden. Det er dog vist en Spøg af nyere
Oprindelse, naar f. Eks. i Vestergötland Svinesteg indledes med et
Tonemaleri, der gengiver Dyrets Historie fra dets Fødsel til dets
SlagtningSamlinger til Jydsk Hist. o. Topogr., I, 313, 
III, 304. -- H. Mich. Seehuus: Beskr. o. Nordfjord Herred i Bergen 
Stift. (Thottske Mnsr. Saml. 1727, 4to). -- F. N. Wilse: Beskr. o. 
Spydeberg Prestegj. (Chr. 1779.) S. 429. -- H. J. Wille: Beskrivelse 
over Sillejords Præstegj. (Kbhvn. 1786.) S. 259. -- H. F. Hiorthöy: 
Beskr. o. Gulbrandsdalen. (Kbhvn. 1785.) S. 138. -- M. G. Crælius: 
Beskr. ö. Tuna Läns etc. Fögderie ud Calmar Höfdinge-Döme. (Calmar 
1774.) S. 213 og 422. -- H. Hofberg: Nerikes gamla minnen (Örebro 
1868.) S. 200. -- Joh. Sundblad: Gammaldags bruk. (Göteborg 1881.) 
S. 90-91 o. s. v. .

At Retterne saaledes blev spillede ind var en i flere Maader
hensigtsmæssig Skik. Dels vakte det den rette Feststemning,
dels tjente Musikken til at kalde de spredte til Allarmpladsen. Thi
nægtes kunde det ikke, at der især paa Sværdsiden var en
Tilbøjelighed til mellem Retterne at søge ud i det frie, for, som det
paa forskellig Maade udtryktes, at skaffe Plads til mere. Hvor
Maden anrettedes paa fornem Vis i trende "Opbæringer", der
hver især kunde vare et Par Timer, var Fristelsen des større til
at rette Benene lidt i Mellemtiden. Ankomsten af en ny
"Opbæring" hilsedes derfor ogsaa med en ret iørefaldende Fanfare. 

*


Musik alene forslog dog ikke til Gæsternes Underholdning;
mellem Musiknumrene udførtes Sang. Dette maa ikke forstaas
i senere Forstand, som om Gæsterne afsang omdelte Sange.
Hertil vilde der blandt andet ikke have været Tid, naar
Spisningen ret skulde passes. Men et lejet Sangerkor forlystede de
spisende, og hertil benyttedes -- hvis man da ikke som Kongen
holdt egne Sangere -- i allerfleste Tilfælde den nærmeste Skoles
øverste Klasser. En virksom Dag for disse "Degne" eller
"Davider" som de kaldtes, hvor Afstanden mellem deres gejstlige og
verdslige Forretninger ret kom til Syne. Om Formiddagen havde
de i Kirken sunget ved "Brudemessen", Rester af den gamle
Skik, at Skolebørnene var Kordrenge. Ved Middagen sang de
ofte en Bordsalme til og fra Borde. Men under Maaltidet var det
en anden David end den kirkelige, for hvilken der var Brug. Saa
gjaldt det om at vise, "hvor David købte Øllet", og i den kaadeste
Toneart sang disse løse Fugle nu, gøglede og gav hele
Forestillinger, saa Spindesiden rødmede, og Mændene var bristefærdige
af Latter.

Et underligt Folkefærd var overhovedet dette Sangerkor.
Ufatteligt for Nutiden, men vokset ud af stærke Modsætninger
afgav det et ret passende Indledningskor til den nye Art
Ægteskab med dets vidtdrevne Yderligheder: Skoledrenge med
Fuldskæg; i Munkekappe med Hætte og Svans, men adrætte Ben i
de lappede Hoser; kirkelige Sangere med en Uges opsparet
Hunger og Plads i Kappens Fo'r til, hvad der kunde knibes for
hele den næste; Himmelhunde og dog fromme Guds Mænd, der
sang utugtige Viser, paa det at unge Folk maatte fange Lyst til
den Gud velbehagelige Ægtestand.

Thi dette maa ikke glemmes: Ligesom det var en Fromheds-Pligt 
at skaffe de fattige Degne Underhold ved at indbyde dem til
Bryllup, saaledes var det atter en Taknemmeligheds-Pligt for
disse at underholde Gæsterne med Sange. Og til Bryllup passede
nu engang dristige Viser. Hvor gennemgaaende denne Opfattelse
var, kan ses af, at selv Kongens Sangerkor ved saadan Lejlighed
mente at burde opvarte hermed. En fransk Præst ved Prins
Christians Bryllupsmiddag 1634 gengiver sit Indtryk heraf paa
følgende Maade: "Sangerne foredrog under Tilhørernes Skoggerlatter 
de kaadeste Ting. Vittighedernes tvetydige Art kunde jeg 

slutte mig til af Virkningen paa Damerne, der blev forlegne og
rødmede derved"Danske Samlinger 2den Række VI, 334. -- 
Car. Ogerii Ephemerides. (Lut. Paris. 1656.) p. 91. -- Chr. IV's 
Policeyordn. f. Flensburg 1600. (Corp. Statut. Slesv. II, 290. -- 
Kjøbenhavns Diplomatarium IV, 649. - H. Rørdam: Kjøbenhavns 
Universitets Historie I, 86, II, 703-5. -- Historisk Tidsskrift, 
3 Række, III, 98 og IV, 135, 4 Række III, 44. .

Under al denne Munterhed og disse Løjer glemtes ikke een
Ting: at sørge for de fattige. Dette var et af Datidens
smukkeste Træk, ikke ejendommeligt dog for den alene, men nedarvet
fra Katolicismens Dage og maaske fra fjærne, hedenske Slægter.
Sindbilledligt fandt denne Tanke for de fattige sit Midtpunkt hos
selve Brudeparret. Ligesom ofte de tvende alt udenfor
Kirkedøren havde uddelt Penge til de dèr forsamlede Stoddere og
herved forsikret deres egen Fremtidslykke, saaledes tog de nu ved
Bordet gerne lidt af hvert Fad, lagde det paa en egen Brikke,
spiste selv deraf og lod Resten gaa ud til de fattige
I Bryllupsforordning af 1567 for Kiel var dette endog ligefrem 
paabudt. Asm. Bremer: Cron. Kilense, Thottske Mnscr. Saml. no. 1005, 
Fol., S. 635. Bruges endnu i Öster- og Vestergöthland. L. F. Rääf: 
Ydre härad i Östergöthland I. (Linköping 1856.) 116. -- Joh. 
Sundblad: Gammaldags bruk.  (Göteborg 1881.) S. 93. . Sligt
medførte Enighed og Fremgang. Det var denne Skik, som Biskop
Palladius mindede dem om senere at blive ved med: "Naar I
sidde hjemme i eders Hus ved eders Bord og have en Ovn ret
for eder, da vænner eder til at have et lidet Fad hos eders store
Fad og slaa dèr en Skefuld varmt udi og et Stykke Brød eller Fisk,
hvad Gud haver undt dig, og lad din Dreng eller Pige løbe hen
dermed tvært over en Gade, hvor du vedst, at saadanne fattige
ere. Vælg dig en Lazarus ud, som du kan vise noget godt, naar du
brygger, bager eller fanger Mad, der kan siden tage dig med i
Himlen igen"P. Palladius: En Visitatz Bog, udg. af 
Sv. Grundtvig, S. 115-16. .

Noget lignende gentoges af de øvrige Gæster, for saa vidt de
hver især passede at levne noget. Tidligere havde altid
"Brøddisken" -- det flade Stykke Brød, der laa foran hver og tjente
som en Slags Tallerken -- været en sikker Rest. Paa denne
tilskar man jo Kødet, som man med Knivspidsen havde fanget i
Fadet. Brøddisken blev saaledes gennemtrukken af Sauce, og
enhver lod med Vilje noget Kød blive tilbage derpaa, for at de fattige
kunde faa baade Brød og Kød.

Et Tilbageskridt for disse var det derfor, da Trætallerkener
blev almindelige. Vel lod man ligesom før rigelige Levninger blive
tilbage herpaa, thi den nye Lære om Troen som den ene
saliggørende havde ikke formaaet at udslette Slægters Børnelærdom:
"Almösse frelser et Menniske fra al Synd og Død"Povel 
Eliesen: Danske Skrifter, udg. af Secher, I, 148. . Men nu var
det ikke som fordum gjort med at række Brøddisken i Grams til
de fremstrakte Hænder udenfor Vinduet. Nu skulde man have
Tallerkenen tilbage, den havde jo Værdi, skulde maaske snart 

bruges igen, og oprigtigt talt, det var ikke appetitligt at se den gaa
Stoddergang.

Værre blev det med Tintallerkenerne og de endnu kostbarere
Stentøjtallerkener. Baade Værdi og Skørhed forbød at give dem
ud ad Dør eller Vindu. Omsorgen for de fattige gled da lidt efter
lidt fra de spisende over til de opvartende, og disse kunde først
efter Bordet tænke herpaa. Men haardnakket har endnu, efter
at den oprindelige Mening forlængst er glemt, den gamle Form
for Dannished, det er: beleven Godhed, holdt sig til vore Tider.
Overalt blandt Nordens Almue er det fremdeles god Tone, naar
man er mæt, at fylde Tallerkenen og Glas engang endnu,
nippe dertil og lade det staa, det ældgamle Hædersudtryk for:
Vi fik rigeligt og har ogsaa betænkt de fattige.

Ret mærkeligt er det at se, hvorledes i visse Egne Skikken
vel har holdt sig, men da Oprindelsen helt er glemt, ny Skik er
groet op af den gamle Stub. Om Bryllupsmaaltider i
Vestergötland hedder det saaledes lidt før Midten af det 19de
Aarhundrede: "Til god Tone og Belevenhed hørte det, at man ikke
spiste helt op, hvad man havde taget paa sin Tallerken, men
altid levnede noget, var det saa end blot en Mundfuld af hver
Ret, der omhyggeligt anbragtes paa Tallerkenens Kant. Disse
Levninger samledes efter Maaltidet i et stort Kar, opvarmedes
næste Dag til Frokost og holdtes af de fleste for en stor
Delikatesse. Folkelunet, der saa ofte rammer Sømmet paa Hovedet,
havde heller ikke her fornægtet sig, thi et mere betegnende Navn
end det, denne Ret bar, kunde næppe tænkes, den hed:
"Rusk-om-Snusk"Joh. Sundblad: Gammaldags bruk. 
(Göteborg 1881.) S. 93. .

Endnu i det 16de Aarhundrede hørte da Bryllupper og
Stoddere sammen. Flokken, der samledes, skiftede blot lidt
Ham ved Reformationen. Før Aar 1536 var Tiggermunkene --
"Mulestøderne", som man efter hollandsk Anvisning kaldte dem 
Kolderup Rosenvinge: Gamle Danske Love IV, 116. -- 
P. Palladius: En Visitatz Bog, udg. af Sv. Grundtvig, S. 112. 
-- Dito: Skt. Peders Skib, Bl. L . -- Chr. Bruun: Viser fra
Reformationstiden, S. 79.  
-- i Overvægt. De skaffede Gaverne det finere Navn "Guds
Almisser", lod sig trods deres bare Fødder ikke træde paa Tæerne
af gemene Stoddere og Vanføre, men vidste ved Korsets Tegn og
Albustød at bakse sig Plads med samt deres Madpose ("Abraham")
P. Palladius: En Visitatz Bog, udg. af Sv. Grundtvig, 
S. 112. -- H. Justesen Ranchs Danske Skuespil, udg. af Birket 
Smith, S. 292. 
og Tiggersæk. Efter Reformationen forsvandt de. Nu stod de
kirkelige Tiggere, Degnene i Kutte med Hætte og Svans -- med
synlig "David", men "Abraham" skjult under Kutten -- i selve 

Gildesalen og sang tvetydige Viser, medens de ægte Stoddere,
værkbrudne og vanføre rakte deres sorte Hænder ind ad Vinduer
og Døre, eller slog sig roligt til Borgeleje paa Bænke ved Borde
udenfor Bryllupsgaarden (Fig. 18). De var trods Pokker og
Vanførhed raske Folk paa deres Vis. "Nu nylig ved Roskild udi et
Bryllup slog en Stodder en anden Stodder ni Knivslag i hans
arme Krop. De lagde hannem der ned i Kirkegaarden. Man seer
ikke mange i Kirken af dem; men blev her et Bryllup paa Søndag
i Sognet, da maa vel skee, at man dèr skulde finde dem, dersom
de vare nu ikke til Fisken"P. Palladius: En Visitatz 
Bog, udg. af Sv. Grundtvig, S. 114.  (*c: med mindre 
de var gaaede i Hundene forinden).

Ikke uden Grund sammenlignedes de fattiges Modtagelse ved
Bryllupper med "Kærligheds-Maaltiderne" (Agaperne) i de ældste
kristne Tider. Niels Hemmingsen, der bruger dette Billede,
meddeler i den Anledning følgende Barndomserindringer: "Paa min
Fødeø Lolland plejede man ofte ved Bryllupper og andre store
Festligheder at dække Borde til Stodderne og besætte dem med
ligesaa gode Retter som til de øvrige Gæster. Og var der en Vært,
der ikke vilde have Stodderne med, eller blot gav dem en
tarveligere Anretning, saa kaldte man ham en Gnier, ja en
guds-forgaaen Krop og en haard Hund mod de fattige. Det samme
skal være Skik paa sine Steder i Skaane, Jylland, Fyn og
Sjælland«Nic. Hemmingius: Pastor. (Hafniæ 1562.) 
8vo. S. 156. .

Selv om denne Beskrivelse vel ikke maa tages altfor
bogstaveligt -- det var jo Minder fra den Alder, der i det mindste
paa Afstand let faar Rosenskær, og Niels Hemmingsen havde
sikkert som Dreng selv ofte mødt ved de uindbudnes Bord med
en Appetit, for hvilken alt blev Herreretter -- vist var det dog,
at der vistes de fattige en ganske særlig Omhu ved Bryllupper.
Og de skønnede derpaa. Som Trækfuglskarer drog de, til Fods,
til Vogns, Gud vide hvordan, fra en Landsdel til en anden, saa
saare et fedt Bryllup var i Sigte. Tilsidst maatte Frederik den
Anden skride ind og forbyde andre Stoddere at møde til Bryllup
end dem, der var forsynede med Øvrighedens Tegn til overhovedet 
at maatte tigge, og derhos boede i samme Sogn eller dog
Herred, hvori Brylluppet stod. Alle uvedkommende Tiggere, der
gav Møde, skulde straffesSjællandske Tegnelser 27 
December 1587. R. A. (Trykt i Forordninger og Recesser 1558-1660, 
udg. ved V. A. Secher, II, 506). , En ubillig Ordning fra et
Stodder-Synspunkt. Som om ikke de, der endog maatte undvære Tegn, 

var værst farne, og de, der kom langvejs fra, netop trængte mest
til et Maaltid Mad!


Fig. 18.  Uddeling til Stoddere. Kalkmaleri i Draaby Kirke paa Sjælland.
(Efter Akvarel af J. Kornerup l891 i Nationalmuseet.)

Kun langsomt tabte de fattiges Bryllupsfest sig. Endnu ind i
det 19de Aarhundrede flokkedes alle Landstrygere og Tiggere i
Blekinge som sultne Ravne i det Sogn, hvor Bryllupsklokken
lødJ. J. Öller: Beskr. ofv. Jemshögs Sochn i Blekinge. 
(Wexiö 1800.) S. 233. . I Nordsjælland bænkedes de 
stundom ved selve BryllupsbordetJunge: Den nordsjællandske 
Landalmue. (1824.) S. 89. . Og ned til vore Dage 
bespistes i Nørrejylland som i Sundeved Egnens fattige paa alle 
de tre Dage, Brylluppet varedeSaml. t. jydsk Hist. o. 
Topografi IV, 234. -- C. C. Lorentzen: Et Bondebryllup i Sundeved. 
Dansk Maanedsskrift 1859, II, 361. .

Hvor nært Bryllup og Fattig-Forsorg hørte sammen for
Bevidstheden i det 16de Aarhundrede, er udtrykt i et Brev, som 

det vist har været Skriverne i Cancelliet en sær Fornøjelse at
føre til Protokols. Det er fra Frederik den Anden til den ugifte
Rentemester Christoffer Valkendorf, dateret Koldinghus 8. Febr.
1583, og holdt i den sædvanlige Forretningsstil, indtil pludseligt
mod Slutningen følgende Bryllupstone bryder igennem: „Vi ere
nu hid ankomne, Os elskelige Henrik Belov, vor Mands og
Raads, Bryllupskost og Værtskab at forhandle. Ville naadigst
ønske, at eders Lejlighed til samme Stand maatte være saa nær
forhaanden, som forskrevne Henrik Belovs, eller at Vi maatte
have eder hos Os til dette. Forseendes, I da med Drik skulde
gøre Gæsterne Fyldest, og med Dansen og anden Kortvillighed
skulde gøre Fruer og Jomfruer des lystigere, saa og at Stodderne,
fattige uden Porten, skulde vide eders overflødige Rundhed at
berømme“Sjællandske Tegnelser 8. Februar 1583. R. A.
.

Det første, der falder i Øjnene ved dette Brev, er naturligvis
Kongens ustyrlige, gode Humør, der end ikke i en Skrivelse som
denne, der var bestemt til at komme flere i Hænde, kan dy sig for
at snurre den lidt stive og kantede Rentemester rundt. Men
dernæst er det værd at lægge Mærke til, at de tre Former for
Bryllupsmunterhed, som Kongen uvilkaarligt nævner, er Drik, Dans
og -- Goddædighed mod de fattige. Lad være, at der maaske har
ligget en lille Brod i hver især. Muligt har Rentemesterens
Afholdenhed, hans noget sky Væsen blandt Kvinder og lidt
paaholdende Særhed i Pengesager fristet Kongen over Evne til at tænke
sig ham i det ejendommelige Tilfælde: at gøre Gæsterne Fyldest
med Drik, gøre Fruer og Jomfruer des lystigere med Dans og
Kortvillighed, og blive prist af Stodderne i Porten for overflødig
Rundhed. Men selve Valget af disse tre Former for Festudtryk
var dog ikke tilfældigt eller lød Datiden saa fremmed som os, det
var fast begrundet i de givne Forholds Natur.

*




6

Ifølge Oldtidsbrug stod endnu i det 16de Aarhundrede
„Skænken“ i Salens Midte, hvad enten denne Skænk, som ofte ved
tarveligere Bryllupper, kun var et Kar med Øl, eller den, som ved 
Prins Christians Bryllup 1634, var et med Bægre, Pokaler og alle
Slags Drikkekar rigt besat "Kredentsbord", hvor tre
hvidklædte Mundskænke var i Stand til at skaffe enhver Art Drik, der
begæredesSamlung z. Dänischen Geschichte II, 1, 187. 
.

Ud fra dette Gildets Midtpunkt strømmede saa Drikken til
alle Sider. Tidligere var dette foregaaet paa den simple Maade, at
man dyppede en stor Bolle eller Skaal i Ølkarret, og lod den
saa fyldt gaa rundt ved Bordene, indtil den atter trængte til at faa
Indholdet fornyet. En senere Forfinelse var det, at man ikke drak
af selve den store Skaal, men af en mindre, som svømmede deri,
gerne forsynet med Hank og udskaaret i Form af en Baad, en
Fugl eller lignende. Denne skulde hver enkelt selv dyppe ned i
den store og derpaa tømme. Men den store Skaal gik dog
fremdeles som i Oldtiden omkring til alle. Nabo tildrak stadig Nabo,
og herfra skrev Udtrykket sig, "at drikke en Skaal".

I det 16de Aarhundrede var denne gamle Skik fortrængt hos
de velstaaende, forsaavidt store Metalbægre havde afløst Skaale,
og hyppigt Smaabægre, ja Glas atter afløst de store Metalbægre,
saa at hver Gæst nu ofte sad med sit eget Drikkekar foran sig.
De opvartende fyldte da nu Bægret eller Glasset for hver enkelt
med Kander fra Skænken.

Men hvor meget end det nye havde sejret, saa vendte man dog
ved højtidelige Lejligheder som Julefest eller Bryllup tilbage til
de gamle Skikke. Hovedskaalerne synes endnu i det 16de
Aarhundrede selv hos velstillede, baade Adel og Købstadsfolk,
hyppigt at være blevne drukne paa Oldtidsvis af Husets ældste
store Drikkekar, der gik fra Mand til Mand. Hos Bønderne var
de gammeldags Skaale selvfølgelig fremdeles i Brug, ligesom de
holdt sig længe efter. En bøhmisk Adelsmand, der med sin Hustru
berejste Danmark paa den nordiske Syvaarskrigs Tid, fortalte en
Snes Aar senere, hvorledes han i Roskilde-Egnen var kommen
ind i en Bondegaard under et Bryllup, og her havde set en
saadan Skaal Øl med et lille Skib i blive baaren om, hvilken Form
for Anretning havde vakt især hans Hustrus udelte Munterhed
Danske Magazin, 3dje Række, II, 380. .
Hundrede Aar efter beskrives Bryllupsdrikken hos en Bonde i
Stavanger Amt ganske paa samme Maade: "Derefter omgik en
stor Skaal med Øl udi, og derudi en liden Skaal svømmende. I
den sidste tog man Øl og drak"Folkevennen. 8de Aargang. 
(Kristiania 1859.) S. 265. . At noget lignende fremdeles 

fandt Sted hos Bønderne i Danmark omkring Aar 1700 kan ses af et Udtryk som
dette: "Skafferen skulde se til, at Skaalerne gik ret omkring"
Saml. t. jydsk Hist. og Topografi II, 77. ,

Det er til disse Forhold, at følgende Bestemmelser i en
gammel spøgefuld Gildeskraa svarer: "Ingen maa lade Næsen
dryppe i Skaalen eller puste, saa at Traaden staar hannem
om Ørene". "Præsterne eller Degne skal det være forholdet,
at de ikke for Vild eller Venskab tage deres Naboers
Kvinder under deres lange Kapper og dèr at skjule dennem,
medens en Skaal eller to bliver dennem forbi drukken"
Danske Samlinger III, 224-25. . Ofte
var Skaalene forsynede med Indskrifter, der vistnok har
bidraget deres til at forhøje Munterheden, som følgende
fra Norge, mærket Orkedalen 1619:

 Drik Øllet af mig førend det dovner,
 Og tag din Kærest i Favn, førend du sovner
 Saa er hun mild, naar hun vaagner
R. Mejborg: Jonas Stolts Optegnelser, S. 21. .

Ikke blot sprogligt har Mindet om den gamle Skik holdt
sig i det hos alle Stænder haardnakket bevarede Udtryk
"at drikke en Skaal". Men ogsaa enkelte ydre Brug tyder 
endnu paa den samme Oprindelse, saaledes f. Eks. den i


Fig. 19, Brylluppet i Kana, 1828 i Halland. Den nye Vin spilles ind. 
Jesus sidder i Præstedragt paa Brudens højre Side.
Jomfru Marie med Glorie om Hovedet sidder til venstre for Brudens Moder.
(Malet "Dræt" i Nordiska museet i Stockholm.)

Sverige gældende Anstands-Regel, at en Kvinde ikke bør drikke
af sit Glas uden først at være drukken til af nærmeste Mand.

Den sædvanligste Drik var naturligvis Øl. Trods alle
Forbud saavel under Frederik den Anden som under Christian den
Fjerde trakterede dog vistnok enhver, der havde Raad dertil, med
Vin ved Bryllup. Oplysende i saa Henseende var det Raad, der
gaves den gejstlige Køgemester ved Præstebryllupper. Han
skulde ikke lade alle de forskellige Slags Drikke komme frem
paa engang, men skænke dansk 01 til Skinke, tysk Øl til
"Groppenbrad" (Oksekød) og Vin, Mjød eller Pryssing (den dyreste
Slags Tyskøl) til Steg. Af samme Anvisning fremgaar det ogsaa,
at det var Skik at indspille hver ny Drik (Fig. 19) ligesom hver
ny RetKirkehistoriske Samlinger, 3dje Række, V, 815. 
.

Hovedskaalerne i det 16de Aarhundrede var hos Folkets
brede Lag endnu de samme som i den hedenske Oldtid, idet man
ved Bryllup ligesom ved Julefesten begyndte med Guds Skaal
Nærværende Skrift VII, 39-41 og de der anførte Henvisninger. ,
drak derpaa Kongens og endelig Brudeparrets Skaal. I
Hedenskabets Dage havde den første Skaal vel i Reglen heddet
"Odins Skaal". Efter Kristendommens Indførelse blev Udtrykket
mere foranderligt. Ved Julefest laa det nærmest at drikke "Kristi
Skaal", men ellers kaldtes den øverste Gud snart "Trefoldigheden", 
snart "Vorherre", "Gud i Himlen", "den Helligaand"
o. s. v.

Betegnende for den Forvirring i Begreberne, som den middelalderlige 
Helgendyrkelse havde medført, var hvad der hændte
Christian den Fjerde i Norge paa Hjemfarten fra hans
Nordkapstur. Syd for Bergen gik han i Land med sit Følge og kom
til et Bryllupsgilde i Grimstad. De blev meget gæstfrit modtagne
og skulde drikke Skaalerne med. Men efter den stedlige
Rangfølge gik Hellig Olaf forud endog for selve Treenigheden. Som
det hedder i Beretningen: "Først drak de os til paa Hellig-Olafs
Minde, dernæst paa den hellige Trefoldigheds. Tredje Omgang
drak de os til paa vor naadigste Konges Velgaaende og ønskede
ham en lykkelig Hjemkomst. Hermed fulgte strenge Paalæg om,
at disse Skaaler skulde enhver, hvad enten det var Mænd, Koner
eller Piger, uden Undskyldning tømme til Bunds. Den gode
Skaffer og hans Kammerater trakterede os saa vel, at vi var
temmelig fugtige, da vi kom tilbage til Baaden"Danske 
Magazin, 3dje Række, II, 404. .


"Guds Skaal" blev ordentligvis kun drukken een Gang ved
Gildet. Men ligesom den ved Kongens Ankomst til dette Bryllup
synes at være bleven gentagen til Ære for de fornemme Gæster,
saaledes høres af og til om, at en fremmed Gæst, der kom til
midt under Gildet, skulde eller kunde i det mindste ved at drikke
denne Skaal bevise sin Værdighed til at være med og faa Del i
Gilde-Freden. Aar 1628 hedder det saaledes fra Iremåla i
Kongsherred i Sverige, at to Knægte kom ubudne ind i Gildestuen,
hilste ikke paa nogen hverken ude eller inde, satte sig paa den
fornemste Bænk og lagde deres Værger bagved sig. For at hæve
den derved vakte Misstemning og fortage det uheldige Skær,
der hvilede over dem, "begyndte Oluf i Mårdslett at drikke dem
Guds Minde Skaal til, som Skik er. Men de svarede, at det kunde
være lige fedt dermed, stod op, dansede og vilde ikke drikke
Skaalen"Hyltén-Cavallius: Wärend och Wirdarne. I. 
(Sthlm. 1863.) 169. .

Derimod var det selvfølgelig en Bespottelse at forlange nogen
anden Skaal drukken forud for Guds. I den Tid, Bornholm var
pantsat til Lybækkerne, gik den lybske Foged Bernt Knop saa
vidt i sin Nidkærhed, at han forlangte sin Skaal drukken først
af alle, og idømte Hans Carlsen i Østermarie en høj Bøde, fordi
han ikke vilde drikke den førend "Gud Faders Skaal". Det i
Aaret 1555 didsendte Udvalg af danske Rigsraader, der skulde
afhøre Befolkningens Klager, frifandt dog Hans Carlsen
J. R. Hübertz: Aktstykker til Bornholms Historie, S. 223. .

I Slutningen af det 17de Aarhundrede var Skikken i fuld Flor
i Norge. Peder Dass beskriver et Bryllup saaledes:

 Der skænktes i store Træboller;
 Den evig' Guds Skaale de ringe paa Gang
 Og ærede hannem med frydefuld Sang,
 Som Landsens Sædvane det holder
Petter Dass: Nordlands Trompet, udg. af A. E. Eriksen, S. 61. .
 Derefter begyndte man Konningens Skaal

  o. s. v.

Endnu ved Midten af det 18de Aarhundrede havde Præsterne
i Norge ondt ved at faa Skaalen for den Helligaand afskaffet
Wilse: Beskrivelse over Spydeberg Prestegjæld. 
(Christiania 1779.) S. 431. .
Og at Guds Skaal er noget, som endnu i Mellemsverige
foresvæver Bevidstheden, viser følgende Tale, der i Mands Minde er
bleven holdt i Wärend, hvor det ved Bryllup er Brudgommen,
som er den ordførende: "Jeg drikker Kongens Skaal; thi Guds 

Skaal skal ingen drikke, fordi han er en Aand, han kan ikke
drikke vor Skaal. Dernæst drikker jeg mine Svigerforældres, og
mine Forældres, og alle Slægtninges og alle gode Venners og min
kære Hustrus Skaal"Hyltén-Cavallius: Wärend och Wirdarne. 
I. (Sthlm. 1863.) 170. .

Det er vistnok fra denne Række Skaaler, at den endnu i de
gotogermanske Lande brugelige Festskik skriver sig med de
officielle Skaaler under Maaltidet, begyndende med Kongens. Og det
var vistnok fra samme Skaalrække, især dens sidste Led, at den
folkelige Udlægning i Reglen udledte den gængse Betegnelse for
at holde Bryllup: "at drikke Bryllup". Med stor Troskab blev
nemlig, som oftere berørt, dette Oldtidsudtryk bevaret I
Middelalderens Folkeviser var det staaende: "Saa drukke de deres
Bryllup", "om Søndagen drukke de Bryllup", "han drak sit
Bryllup med Ære", "drukke de Bryllup i Dage fem"
Udvalgte Danske Viser fra Middelalderen, udg. af Nyerup og Rahbek, 
I, 198 og 269; II, 76; III, 86, 115, 118 og 137; IV, 25, 144, 174, 
181, 199, 214, 253.  o. s. v.
Endnu Aar 1705 skrev Biskop Bircherod i sin Dagbog: "Sendte
jeg Brevet med Nicolaj Aagaard, som oprejste til Thy for at
drikke Bryllup med afgangne Christen Mortensens Enke". Eller:
den og den Præst fik Orlov at drage til København, "hvor han
agtede at drikke Bryllup med sin Kæreste"Jens Bircherods 
Dagbog 13 Januar og 29 Juni 1705 (ikke aftrykte hos Molbech). .

Det var ikke tilfældigt, at dette ældgamle, hedenske Udtryk
holdt sig. Det havde vel oprindeligt sigtet til, at Parret, naar det
var viet ved Berøring medThors Hammer, havde tømt et Bæger
sammen, og hermed var Ægtepagten afsluttet. Men dette
Oltidsbegreb om, hvad der betegnede Ægteskabets Stiftelse, forsvandt
ikke med Hedenskabet; det flagrede endnu længe efter omkring, 
rede til at fæstne sig overalt, hvor der viste sig en Lejlighed. Vi
har set, at det vistnok dannede Forbillede for Altergangen i
Kirken eller dog for den underlige Sædvane, at Parret selv
medbragte Vin did og drak sammen. Det havde ligeledes affødt den
Skik, at Parret straks ved Hjemkomsten fra Kirken tømte et
Bæger i Fællesskab og kastede de sidste Draaber bort over sig.
Tydeligst endelig optraadte det gamle Minde i den Maade,
hvorpaa Brudeparrets Skaal blev drukken.

Skøndt de enkelte Landsdele her fulgte noget afvigende
Fremgangsmaader, var dog det fælles, at Brudgom og Brud traadte ud
paa Gulvet og tildrak hinanden som Dannemand og
Dannekvinde, idet der samtidigt udtaltes de bedste Ønsker
og Løfter. Snart var de selv de ordførende, snart Køgemesteren 

paa deres Vegne; snart udbragte Brudgommen sin egen, snart
Brudens Skaal og omvendt; stundom endelig stod de alene,
stundom ledsagedes de af alle Brudesvende og Brudepiger
Om de indbyrdes Afvigelser se f. Eks.: Andr. Jonæ: Thesaurus 
epistolicus. (Stkhlm. 1619.) 4to. IV 48. -- Norske Magasin, I, 585. 
-- Thottske Mnscpt. Saml. no. 1719 folio (delvis trykt i Folkevennen, 
8de Aargang, Kristiania 1859). -- (G. Gaslander): Beskr. om Swenska 
Allmogens Seder. (Stkhlm. 1774.) S. 16; og flere af de følgende 
anførte Skrifter. .
Men alt dette var kun mindre Afvigelser, sammenlignet med det
fælles, den tydelige Efterklang af det hedenske Giftermaal.

*

Afveg allerede denne Dannemands og Dannekvindes
Skaal meget fra Brudeparrets Skaal i vore Dage, saa blev
Forskellen dog endnu større i, hvad derefter foregik. Ikke blot
bragtes Bollen nu rundt, for at Gæsterne een for een kunde
drikke af Skaalen, men -- Skaalen var jo Brudeparrets --
enhver skulde derpaa til Vederlag herfor og Parret til Ære lægge
i den tømte Skaal en Gave til Parret.

Dette var Gildets mest spændende Øjeblik. Alles Opmærksomhed 
var rettet mod, hvad og hvor meget enhver gav. Uger
efter skulde det jo drøftes, om den havde vist Karrighed, den
utilbørlig Storladenhed, og hvad hver enkelts Evne og
Slægtskabsgrad overhovedet bød at give. Kun af og til afbrødes den
isnende Opmærksomhed af Latter og Jubel, naar en beruset tog
Munden for fuld og lovede -- thi det var tilladt at give Løfter,
men et Ord her i saa mange Vidners Paahør var afgjort
bindende -- lovede af idel Velvilje og af Hjertets Overflødighed det
og det og mere til. Det var farligt her ikke at være ædru og veje
sine Ord. Mangen indsaa for sent, at af megen Tale kommer
Fortrydelse. Tale var Sølv, men Tavshed Guld. Kun eet gjaldt
ikke: Omsvøb; ubarmhjertigt reves Dækket af den indpakkede
Mønt, og højlydt opraabtes, hvad der var blevet givet. Og alt
imens sang Koret: "I Jesu Navn bør al vor Gerning ske", "Salig,
den Mand", "O Ægtestand! du højlyksalig est", eller en anden
Offersalme, medens Køgemesteren samtidigt efter bedste Evne
gjorde Løjer for at ægge Giveren til at aabne for Pungen. En
staaende Vittighed ved denne Lejlighed var følgende Opfordring
til Gæsterne til ikke at betale smaat, selv om Beværtningen
havde forekommet dem lidt tarvelig: "Hvad som er forsømt i
Fadene, ville I oprette i Skaalene"Peder Syv: Danske 
Ordsproge II (1688) S. 287. .


Medens Skaalen gik rundt, satte Brudgom og Brud sig i Reglen
atter paa Plads, og med Rette, thi det kunde tage lang Tid. I
Bergen var det dog Skik, at Bruden skulde følge rundt med
Bollen og drikke enhver Gæst til; men Aar 1552 forbød
Øvrigheden enhver Brud, være sig rig eller fattig, "at omgaa med
den Dannekvindeskaal at drikke til hver Person i Huset, men
at hun alene drikker hendes Brudgom til og saa lader Skaalen
gaa omkring Bordet, ligesom hans Dannemands Skaal foregaar"
Norske Magasin I, 585. .
Samme Skik omtales Aar 1664 endnu i Sverige, hvor det
hedder: "Brudens Omgang og Gavers Samlende af Gæsterne, som
nu er brugeligt, synes at være en helt urimelig Ting, hvorfor
denne Uvane bør aldeles aflægges og afskaffes"
A. A. v. Stiernmann: Förordn. ang. Sweriges Comm. etc. 
III, 265, 280 og 761. .

I Størstedelen af Norge og hele Danmark sad Bruden paa
sin Plads hos Brudgommen, saa længe Skaalen gik rundt. I Ro
sad hun dog ikke. Thi her var det Skik, at hun, medens
Indsamlingen stod paa, skulde græde uophørligt. Denne Skik har
holdt sig i begge Lande ned til det 19de Aarhundrede. Endnu
for lidt over halvthundrede Aar siden hedder det fra Raabjerg
ved Skagen: En let Graad blev anset for anstændig og passende.
Lykkedes det hende ikke at komme i saa bevæget en Sindsstemning, 
lød det med Hvisken mellem Gæsterne: "det var en haard
Brui, hun fældte olier en Taar". Græd hun derimod meget,
udtydedes dette ofte saalunde: "Ja, det gør mig sgu rigtig ondt for
dæ sølle Maren, for a tror int, hun glemmer Niels saa let (en
tidligere Kæreste)"H. J. Wille: Beskr. o. Sillejords 
Prestegjæld (Kbhvn. 1786.) S. 261-62. -- Samlinger til Jydsk Hist. 
og Topografi I, 315; II, 305. .

Da det var baade Dannemandens og Dannekvindens Skaal,
der blev drukket, skulde jo tvende Skaale gaa rundt. Dette synes
ogsaa ofte at have været Tilfældet. Man ofrede dog kun i een af
dem, rimeligvis i dens, hvis Slægtning man var. Ikke-Slægtninge
havde i saa Fald frit Valg. Det var et saadant Tilfælde, der f. Eks.
forelaa, da Christian den Tredje Aar 1555 befalede sin
Staldmester Erik Rosenkrans at møde paa Kongens Vegne ved en
Drabant-Høvedsmands Bryllup. Derfor hed det ogsaa i Brevet:
"Skikke vi dig derhos to Rosenobler, som du paa vore Vegne
skal skænke enten Brudgommen eller Bruden, hvilken dig selv
tykkes bedst at være"Chr. III til Erik Rosenkrans, 
dat. Høringholm Torsdagen næst efter vor Frue Dag visitationis. 
1555. Adelsbreve Fasc. 53. R. A. . 
Ofte gik dog vistnok kun een Skaal
omkring, nemlig Brudens. Og ligesom Brudgommen hyppigt selv
ofrede i hendes, saaledes gled i daglig Tale ogsaa Fællesudtrykket 

Bryllupsskænk lidt efter lidt over i den særlige Betegnelse, der
blev den almindelige: Brudeskænk, Brudegave.

En ganske egen Stilling indtog Gejstligheden ved denne
Skaalgivning. Stedets Præst havde jo hyppigt været Talsmand for
Brudgommen eller Bruden og var, skøndt det gentagne Gange
strengt blev forbudt, ofte tillige Køgemester ved Gildet. Et Minde
om denne sidste Stilling er den heller ikke i Danmark endnu
helt ophørte Skik, at Præsten ved Bondebryllupper skal skære
Stegen for. "Det bliver ikke til noget med vor Kapellan, han faar
aldrig noget Kald, han skærer for tykke Skiver af Skinken" hed
det i Alvor endnu for noget over halvt hundrede Aar siden i
VestergötlandJoh. Sundblad: Gammaldags bruk (Göteborg 
1881.) S. 91. .

I begge Egenskaber baade som "Talsmand" og som Køgemester 
tilkom det Præsten at lægge et Ord ind for Brudeparret. 
Overalt i Norden, hvor den gamle Skik har holdt sig,
indlededes da ogsaa gerne Brudeparrets Skaal med en varm
Opfordring fra Præsten til Selskabet om at ofre rigeligt. Det gamle
Ord: "Der maa være en Tærepenge, Ærepenge og Nødskilling",
dannede en i sin Tid vistnok hyppigt benyttet Tekst, ligesom det
selv vel oprindeligt var et Kraftuddrag af Saadanne Taler
Peder Syv: Danske Ordsproge. (1688.) I, 206. . I
Tyskland gik man dog videre. En Opfordring f. Eks. som denne
fra en anset Gejstlig (1584) lader sig næppe overtræffe: "Den
Herre Kristus, en fattig Skolemester, gav Brudgom og Brud i
Kana tre Fade god Vin paa Skaalen, hvor meget mere da I
Joh. Mathesius: Hochzeitpredigten. (Nürnberg 1584.) 4to. Bl. 132. 
!" o. s. v.

Hvor Præsten var Køgemester tillige, maatte han følge rundt
med Skaalen, opfordre hver enkelt i alvorlig eller spøgefuld
Tone til at give, raabe op, hvad der var blevet givet, og sluttelig
takke derfor. I Västbo Herred ved Jönköping skulde i
Overensstemmelse hermed endnu langt ned i det 19de Aarhundrede
Præsten følge med som Opraaber og derpaa prise hver enkelt
Giver til Tak, medens Brudeparret rejste sig, Skud affyredes og
Musiken faldt indJ. Alvin: Beskr. öfwer Wästbo Härad. 
(Jönköping 1846.) S. 201. . Noget lignende, om end i 
mere afdæmpet Form, fandt Sted paa Öland(S. L. Gahm Persson): 
Beskr. ö. Öland. (Upsala 1768.) S. 175. . Fra Vestergötland klages i det
19de Aarhundrede med Rette over det vanskelige for Præsten i
at faa Afveksling i sine Taler: "Brudens Fader, Fa'r Niels, har
givet en Fjerdinggaard i Skaalen; det var meget hæderligt. Og nu,
gode Venner! drikke vi hans Skaal." "Brudgommens Farbroder, 

Fa'r Bengt paa Skattegaarden, har givet et Par Okser i Skaalen.
Faa Brudeparrets Vegne skal jeg hjertelig takke ham for denne
rundelige Gave. Fa'r Bengts Skaal, gode Venner! Den drikke vi
alle af Hjertet"Joh. Sundblad: Gammaldags bruk. 
(Göteborg 1881.) S. 94.  o. s. v.

Som det vil ses, har Skikken her udviklet sig til, at hele
Selskabet for hver Gave drikker en Skaal. At dette er en
overdaadig Nydannelse er tydeligt nok. I andre Egne af Sverige, i Norge
og Danmark har Udviklingen indslaaet modsat Vej. Her faar
Giveren ikke længer som i det 16de Aarhundrede Lov til først
at drikke Skaalen og derpaa lægge Gaven deri. Nej, først
Pengene, saa noget at drikke. Derfor lyder Takkeraabet her: "Tak,
Brudemand! det var hæderligt, han skal drikke, giv ham Drikke!
M. G. Crælius: Beskr. ö. Tuna Läns Fögderie. (Calmar 
1774.) S. 422. "
Eller mere jævnt paa Dansk: "Kom saa hid og faa en lille
Gammelrom eller Pommerans!Saml. t. jydsk Hist. og 
Topografi I, 315. -- C. C. Lorentzen: Et Bondebryllup i Sundeved, 
Dansk Maanedsskrift 1859, II, 359. "

I Vestergötland er iøvrigt bevaret Træk, der vistnok gaar
tilbage til det 16de Aarhundredes Forhold. Hertil hører f. Eks., at
Præsten under selve Skaaldrikningen raadspørges af de mindre
bemidlede om, hvad det kan være passende at give. "Tykkes
Provsten, jeg kan være bekendt at give den lille So? Drægtig er
hun jo begribeligvis, saa det er da inte saa daarligt heller".
"Tykkes Provsten, jeg kan give saa lidt som min store Gaas?"
Til forsigtige Svar som: at Brudeparret ikke lægger saa megen
Vægt paa Gaven som paa det venlige Sind, hvorfor den er et
Udtryk, tages der intet Hensyn. Derimod har Præsten her som
Overdommer en vistnok ældgammel, lige saa vanskelig som
betroet Post. Alt imens Skaaldrikningen foregaar, staar i
Vestergötland Blusholderne midt paa Gulvet med en stor, aaben Sæk,
der uafladeligt rystes, som for at skaffe bedre Plads til Pengene.
Og de Degne, der sang for i det 16de Aarhundrede, regnede det
vist for deres mindste Kunst at lade en Salmemelodi glide over
i Ord som de nu brugelige:

 Den, som er kæk
 Gi'r noget i vor Sæk.
 Hvis holden er Manden,
 Han fylder til RandenJoh. Sundblad: Gammaldags bruk. 
(Göteborg 1881.) S. 94-95. .
  o. s. v.

Disse forskellige Sider af den Gejstliges Virksomhed kunde
være vanskelige nok at udfylde rettelig. Hvilken Afstand fra 

Nutidsforhold er der f. Eks. ikke i følgende Opfordring vistnok fra
en Fyns Biskop i det 16de Aarhundrede til hans Provster, naar
de som Køgemestre førte an ved Standsfællers Bryllup:
"Ihvorvel sand Munterhed og Glæde stammer fra Gud, saa kan dog
ogsaa Køgemesteren alt efter hans Snille og Ihærdighed selv
fremme den. Han kan f. Eks. tage Gæsterne fornøjeligt imod,
have et spøgefuldt Ord til hver især, idet han dog lemper sig efter
de enkeltes Alder, Værdighed, Gemyt og Væsen, og forresten
holde Skik og sætte Fart paa hele Selskabet saa vidt muligt ved
alskens Spas og Vitser. Kun maa han ikke gaa over Stregen"
Kirkehistoriske Samlinger, 3. Række, V. 815. .

En senere Tid har befriet Gejstligheden for disse Pligter og
hertil føjet en anden betydelig Lettelse: Præsten er selv fritagen
for at give med i SkaalenSe f. Eks. C. C. Lorentzen: 
Et Bondebryllup i Sundeved, Dansk Maanedsskrift 1859, II, 359. 
. Anderledes i det 16de Aarhundrede,
da maatte Præsten yde sin Gave lige saa vel som de
andre. Dette var et stort Skaar i knappe Indtægter, og ad denne
Vej fik en Del af det Offer, han havde modtaget for Vielsen,
Afløb igen. Dobbelt føleligt maatte dette være, efterdi Præsten
jo var selvskreven Gæst ved alle Bryllupper i Sognet, ja
Hædersgæst, der altsaa burde yde ordentligt i Skaalen ogsaa dèr, hvor
Ofret i Kirken paa Grund af Frændernes Fattigdom kun havde
været ringe. Muligt var der hist og her i Norden samme
Stemning oppe som i Rostock, hvor det Aar 1591 vedtoges af Raadet:
"De Herrer Præster skulle andre til godt Eksempel afholde sig
fra at give Brudegaver"Revidirte Hochzeit vnd Kindelbiers 
Ordnung des Rahts zu Rostock 1591, Bl. A4. . 
Ve dog den, der forsøgte at
gennemføre dette og som Præsten Sone Lauritsen i Middelfart Aar 1597
faldt paa, helt at udeblive fra alle Bryllupper, "efterdi hans Pung
det ikke kunde taale". Menigheden klagede til Bispen herover,
og erklærede sligt for at være "dennem en Foragtelse". Han
havde jo nemlig lovet at ville hædre og ære dem alle, men saa
at udeblive, hvergang det var Hæders- og Æresdag for en af
dem, det var ikke at holde sit LøfteJ. Madsens 
Visitatsbog, udg. af Crone, S. 371. .

For Bisper og de Gejstlige, til hvilke der stilledes de største
Krav, kunde saadan Skaalgivning blive en dyr Historie, ikke
mindst naar de -- som Biskop Hans Mikkelsen i Fyn synes at
have haft for Skik -- lagde to Rosenobler (32 Kroner) i Skaalen
Hans Mikkelsens Diarium, 10 November 1630, 30 Maj 1632; 
Mscrpt. Kall. no. 81, Folio. .
Man kan da egentlig ikke fortænke Professorerne ved
Københavns Universitet, der jo agtedes som en Art Gejstlige, i, at de
gerne sørgede for, naar de indbødes til Bryllup, at blive 

indbudne alle, i hvilket Fald ikke den enkelte, men Universitetet
ansaas for at være Gæsten, paa hvis Regning derfor ogsaa
Brudegaven opførtesRørdam: Kjøbenhavns Universitets 
Historie IV, 310-13. . Samme Fif synes ogsaa Abbeden i Ringsted
Kloster at have kendt, et af de faa Len, der i længere Tid efter
Reformationen vedblev at behandles som gejstligt, og hvis rige
Forstander derfor vistnok var en efterstræbt Bryllupsgæst. Det
laa da saa nær at antage, at det ikke var Mennesket Hr. Bent,
Magister Frants, eller hvad han nu hed, men Abbeden i
Ringsted Kloster, Kongens gejstlige Stedmand, der var bleven
indbudt, og derfor anbringe Brudegaven i Lensregnskabet Men
Regeringen var lige saa snedig. I Lensbrevet til Magister Iver
1580 og det følgende til Magister Christian 1583 indførtes
udtrykkeligt, at de selv havde at holde sig med Bryllupsgaver
Forleningsbrevene af 28 Juli 1580 og 8 December 1583. 
Sjællandske Registre. R. A. .

Først godt ind i det 17de Aarhundrede ordnedes Gejstlighedens 
Stilling i saa Henseende, idet Regeringen udstedte
Forbud mod, at Landsbypræster besværedes med Brudegaver.
Fritagelsen gjaldt ikke blot den Præst, der i Embeds Medfør
overværede Brylluppet, men ogsaa enhver anden Præst, der
som Gæst var tilstede. Dette kunde være meget godt. Men et
underligt nøgternt Præg fik dog nu Brudeparrets Skaal ved f. Eks.
Præstebryllupper, hvor de fleste Gæster i Reglen var
Standsfæller, der nu desværre var hindrede i at lægge deres
Medfølelse for Dagen i andet end Ord. Og en ganske egen bitter
Bismag havde Forordningen af 4. November 1655, der forbød
Landsbypræster saavel at modtage som at give Brudegaver.
Overtrædere skulde betale i Bøde Gavens Værdi. Det var en
tarvelig Trøst, at den herved dannede Kapital skulde komme
Stiftets fattige Præsteenker tilgodeSjællandske 
Registre 4 Novbr. 16F5, § 12. R. A. . Præsten Kield Schytte i
Kongsted paa Sjælland maatte siges at have holdt Bryllup i en
belejlig Stund, da han giftede sig, kort før denne Forordning blev
udstedt, og af de 94 Gæster modtog ialt 576 Lod Sølv og 732
Kroner i rede PengeOdin Wolff: Journal f. Politik o s. v. 
1807, III, 138. .

*

De Gaver, der lagdes i Skaalen, var naturligvis meget
forskellige. Beskrivelsen af et norsk Bondebryllup i det 17de
Aarhundrede kunde sikkert passe ogsaa paa et dansk i det 16de: 


 Hans Fader annammed den Skaale med Tak,
 Og efter han hende til Bunden uddrak,
 Lod han dèr en Daler ifalde.
 .......................................

 Saa sendte han Bollen om Bordene fort.
 Part kasted en Daler, Part kasted en Ort,
  Smaaskillinger gaves af somme.
 Endel lod storlig sin Rundhed betee,
 Foræred i Skaalen en træffelig Ske,
  Som nys fra Guldsmeden mon komme.
 Men andre, som ikke ved Penninger vaar,
 Beloved Foræring af Geder og Faar,
  Et Heste-Læs Møg eller mere
Petter Dass's Nordlands Trompet, udg. af 
A. E. Erichsen, S. 64. .

I al denne Virvar var der dog en vis Regelbundenhed. Man
kunde ikke være i Tvivl om, hvorfra Skikken stammede, thi selv
hvor de gammeldags Former var opgivne, hvor maaske slet ikke
Skaalgivning i egentlig Forstand længer fandt Sted, men Gaverne
afleveredes om Mandagen, bar disse tydeligt Præg af Oprindelsen.
De bestod nemlig hos velstillede enten ligefrem i
Pengestykker, eller i et Drikkekar med Pengestykker i, eller
i et Drikkekar aleneSvenska Småsaker (Sthlm. 1870) 
I, 277-78. -- Äldre och nyare Skånska Handlingar för År 1755, 
S. 41-50. -- Danske Magazin IV, 155-60. 3. Række VI, 276. -- 
H. Rørdam: Kjøbenhavns Universitets Historie IV, 310-13. -- 
Sjællandske Tegnelser 28 Septbr. og 2 Oktober 1592, 23 Septbr. 
1649. R. A. -- Falck: Staatsbürgerliches Magazin IX, 770; o. s. v., 
o. s. v. , øjensynligt Efterklangen af det ene og
samme: Skaalen med Penge. Det er dette ældgamle Begreb
om en Æres- og Hædersgave, der i det 16de Aarhundrede endnu
lod det falde naturligt, at underordnede skænkede et Bæger med
Guldstykker endog til Fyrster, og hvis ubevidste Eftervirkninger
lader sig forfølge lige ned til Æresgaver i Nutiden
Smlgn. f. Eks. Folkegaven til Folketingsmand C. Berg: to Vaser 
fyldte med Guldstykker. . Sprogligt var
Skaal og Gave forbundne i det dobbelttydige Ord: "at skænke".

Stundom var Drikkekarret finere udarbejdet, f. Eks. med
indgraverede Vaaben, som den Kande, Kasper Markdaners
Svigermoder gav sin Datter, og hvorpaa hendes otte fædrene og otte
mødrene Aners Vaaben var indridsede4. Men sligt var ikke
Hovedsagen. Denne laa i Metalværdien, et Drikkekar var kun
en indsvøbt Guldskilling, og simplest var det at give selve
Pengestykket.

Hvor indgroet denne Opfattelse var kan ses af, at endnu ved
Lauritz Ulfelds og Else Parsbjergs Bryllup 1640 gav over
Halvdelen af Gæsterne ligefrem Pengestykker, i Reglen to, tre, fire
indtil ti Rosenobler, en Guldmønt, der svarede til omtrent seksten
Kroner i Nutiden. Og at Navnene paa Giverne er blevne
opraabte og straks nedskrevne tilligemed Gavens Størrelse, derfor 

synes den omhyggelige Fortegnelse at borge, der er naaet til
Nutiden, en Opskrift, der nøje gør Rede for, hvor mange og
hvilken Art af Guldstykker enhver af henved hundrede Personer
har givet. Man ligesom hører Opraaberens Stemme, naar der i
denne forekommer andre Mønter end de sædvanlige Rosenobler,
og det f. Eks. ved Ægteparret Iver Krabbe og Edele Grubbe
hedder: "en halv Rosenobel, to Guldkroner og to Pistoletter"
Danske Magazin IV, 155-60. .

En saadan Skaalgivning maatte kunne indbringe noget. Værdien
af de 60 Drikkekar, der erlagdes som Gaver ved dette Bryllup,
hvis Vægt hver især nøjagtig anføres, samt hvorvidt det var
forgyldt Sølv eller kun hvidt Sølv -- udgjorde ialt henved 7000 Lod.
Værdien af Pengestykkerne var omtrent 6000 Kroner i vore
Penge. Andre Opgivelser svarede hertil. Borgmester i Odense
Thomas Brodersen Risbrich fik f. Eks. til sit Bryllup 1703 1/2
Lod Sølv og 2260 Kroner i rede PengeJac. Thom. Bircherods 
Optegnelser. G. K. S. no. 2499. 4to. . I Midten af det 18de
Aarhundrede ansloges et stort Bryllup paa Amager til at
indbringe 12-1600 KronerL. Thura: Beskr. o. Amager 
(Kbhvn. 1758). S. 30. . Og omkring Aar 1800 et tilsvarende i
Blekinge til imellem 800 og 1200 KronerJ. J. Öller: 
Beskr. ö. Jemshögs Sochn i Blekinge (Wexiö 1800). S. 231. .

Sligt kunde da ogsaa udgøre en ganske betydelig aarlig Udgift
for søgte Bryllupsgæster. Meget betegnende har Fru Sophia
Brahe i sin Regnskabsbog maattet indrette sig en egen Afdeling
for denne Art Udgifter. Aar 1627 gav hun ni Brudegaver, hver
Gang fra tre til otte Rosenobler; Aar 1630 elleve; Aar 1632 tolv.
Men i dette Aar lagde hun desuden gentagne Gange fire
Rosenobler indeni en Sølvkande, hvis Værdi langt oversteg
PengestykkerneN. Jacobsens Afskrift af Fru Sophia 
Brahes Regnskabsbog 1627-39. N. Jacobsens Saml. "Bryllup" no. 196. 
Store Kongl. Bibliotek. . 
Og ved et enkelt Bryllup gav hun ialt 616 1/2 Lod
SølvSmstds. .

Under disse Omstændigheder vil man kunne forstaa Anna
Billes sikkert lidt slukørede Fornemmelse ved at modtage
følgende Brev fra sin Broder i Udlandet, Peder Bille. Tidligere
havde han skrevet fra Kassel, hvorhen han Aar 1536 var bleven
sendt for at optugtes ved Landgrev Philip af Hessens Hof:
"Kære Søster! beder jeg dig gerne, at du vilde vel gøre og bede
mig til det Bryllup, naar Gud vil, at det skal ske, saa vil jeg med
Guds Hjælp komme til dig paa den samme Tid". Men da saa
Brylluppet stod, mødte han ikke selv, men sendte i Brudegave
følgende Brev: "Kære Søster! maa du vide, at jeg veed intet, at
jeg kan sende dig til Boskab, efterdi du haver giftet dig; men da 

sender jeg dig nogen Tingest, som du kan sætte i din Urtegaard,
som jeg vel veed, at du ikke meget finder i det Land, som det er.
Kære Søster! skal du tage den sorte Bønne og sætte den i Jorden, 
ligesom du sætter Ærter, og skal du tage en Stang og sætte
derhos, ligesom det var Humle. Og skal du tage den anden og
tage et Korn og sætte i Jorden, ligesom du sætter Ærter, men du
tørst ikke sætte en Stang derhos. Kære Søster! gør vel og giv
Karen Lykkesdatter og noget deraf, som hun kan og sætte"
o. s. v.Danske Adelsbreve, Fasc. 6; bagpaa staar skrevet 
med en anden Haand: Anno Dei 1538. R. A. . 
Selv om Broderen i Hessen ikke var rigt beslaaet med
Lommepenge, og det maaske var misligt nok at sende en
Guldskilling den lange Vej i et Brev, saa kunde han dog vanskeligt
fundet en Gave, der mere synede af at være knapt en Bønne
værd. Blandt de vægtige Guldstykker maatte Peder Billes
oversendte Bønner tage sig løjerligt ud og har næppe undgaaet at
vække Latter.

*

Den hele Skik at "give i Skaalen" eller at "give
Bænkegave", som det ogsaa kaldtes, fordi Parret sad paa
"Brudebænken", havde noget vel ligefremt ved sig, som nok kunde
støde en finere Følelse. Dette at man saaledes overfaldt
Gæsterne, medens de sad til Bords og ikke kunde undslippe, tog dem
for een for een og afkrævede Betaling for Skaalen, raabte
Summen op og herved æggede berusede til at give for meget, karrige
og fattige til at give mere, end de ønskede -- det var altsammen
gammeldags, raa Former, der nok kunde trænge til Afslibning.
Allerede før Reformationen synes man i Norden at have faaet
Øjet op herfor. Medens Brudegaver i Frankrig f. Eks. maaske
af lignende Grunde, begyndte helt at afskaffes, synes man i
Norden dog i det mindste at have været betænkt paa at henlægge
deres Aflevering til et mere passende Tidspunkt end under selve
Maaltidet; og her frembød Mandag Morgen, da Brudgommen
erlagde sin Morgengave til Bruden, et naturligt Tilknytningspunkt.

Den begyndte Udvikling, som vi saaledes synes at kunne
skimte i Norden, afbrødes eller forvirredes dog ved
Reformationens Indførelse. Nu krydsedes nemlig religiøse og
selskabelige Hensyn. Den, der tidligere maaske vilde have foretrukket
at lade Gaverne afgives om Mandagen ved Hjemkomsten fra 

den katolske Brudemesse i Kirken, kunde nu som god Lutheraner 
føle sig opfordret til at lade Skaalgivning saa vel som
Kirketog foregaa om Søndagen.

Midt i Forvirringen tegner sig dog en tydelig Bevægelse, hvis
Fællespræg var Undseelse ved den gamle Skaalgivnings 
altfor raa Former. I Bergen mente man Aar 1552 at
ramme den værste Ulempe ved at forbyde Bruden selv at gaa
rundt med "Dannekvindeskaalen" og drikke enhver Gæst til for
saaledes at afnøde ham Gaven. Øvrigheden ønskede ikke blot at
befri Bruden for denne berusende Pligt, men gik tillige ud fra,
at naar denne gamle Skik afskaffedes, og Skaalen gik alene
rundt, vilde Gæsterne af sig selv afholde sig fra at lægge Penge
i den. Helt at afskaffe Brudegaver ønskede man nemlig ikke.
"Hermed er ikke forbudet, at hvilken Mand eller Kvinde, som
vil give dem noget, at de det maa vel gøre; og finder da hver vel
deres Tid, enten før eller siden det frem at bære"
Norske Magasin I, 585. .

I Ribe vedtog Lensmanden paa Riberhus samt Kapitlet og
Byens Borgmestre og Raad Aar 1561, at det under en Bøde af
tyve Daler skulde være forbudt ved Bryllup at give nogen Gave
førend om MandagenNye Danske Magazin II, 275. .

I den vidtløftige Beretning om Frederik den Andens Bryllup
omtales slet ikke Brudegaverne, hvad enten nu dette skriver sig
fra, at de blev afgivne i Stilhed, eller Kongen helt havde frabedt
sig sligt, der ved fremmede Hoffer alt ansaas for upassende.
Dog uddelte, som vi siden skal se, Dronning Sophia ved
Middagsbordet om Mandagen de Gaver, som ifølge gammel nordisk
Skik ansaas for Brudens Vederlag for de modtagne Penge.

Under Christian den Fjerde begyndte Regeringen at tage sig
af Sagen. For Flensborg befalede saaledes Kongen Aar 1600, at
Gæsterne skulde "ofre Brud og Brudgom deres Gave om
Søndagen, førend man sættes til Bords", altsaa medens de endnu
var ædruChr. IV's Polizeyordnung f. Flensburg 1600. 
Corp. Statut. Slesvic. II 287. . 
Kosteligt er Tidens Brydning udtrykt i den Forordning, 
som Hertug Johan Adolf omtrent samtidigt udstedte for
den gottorpske Del af Hertugdømmerne. Her imødekommes de
nye Krav, forsaavidt det befales, at efterdi "Brudegaver gives
mere til Pragt og Skue end af god fri Vilje, maa ingen give mere
end en ungarsk Gylden eller dens Værdi". Men samtidigt tales
der i den gamle Aand, idet der bestemmes, at Brudegaverne 

skal afgives den første Dag, da man ellers vil kunne gaa glip af
mange, "efterdi ikke alle Gæsterne, men kun den nærmeste
Slægt, er tilstede den følgende Dag"Johan Adolfs 
Ordnung von Kleidung etc. 1601 (Schlesw. 1605) Bl. C. og 
D3. .

Bestemmelsen om en ungarsk Gylden som det højeste optoges
senere af Christian den Fjerde Aar 1636 for den kongelige Del
af Hertugdømmerne, dog rned det rummelige Forbehold, at det
ikke skulde gælde Gave fra Fader, Moder, Søster, Broder eller
-- fremmedeChr. IV's Policeyordn. 27 Septbr. 1636 f. 
Schlesw. u. Holst. (Glückstadt 1636). Bl. E. . 
Men allerede forinden havde Kongen, eller hans
Kansler, begyndt den fra tilsvarende Omraader velbekendte,
voldsomme Fremgangsmaade i Danmark. Aar 1624 forbødes
det her at give Brud og Brudgom nogensomhelst
"Bænkegave", "være sig af Guld, Sølv, Tin, Klæder eller
andet, hvad for Navn det kan have, ej heller det dennem at
forskikke enten før eller siden i deres Huse". Samme Forbud
gentoges i Recessen af 1643. Og for at klare for vedkommende,
hvorledes Brudegaver var at værdsætte, tilføjedes der haanligt,
"dog skal hermed ikke være ment, hvad en Husbond eller
Hustru lade forskikke fattige Tjenestefolk og andre fattige hjemme i
deres Hus til deres Husholdnings Begyndelse og Ophold"
Sjællandske  Tegnelser 1 Maj 1624. R. A. -- Kolderup Rosenvinge: 
Gamle Danske Love IV, 459. -- Sjællandske Tegnelser 4 Novbr. 1655. 
R. A. .

Regeringen brød da ganske Staven over det gamle: at hvert
Ægtepar, rigt eller fattigt, skulde ved Begyndelsen af dets Bane
udstyres med "en Tærepenge, Ærepenge og Nødskilling".
Forsaavidt man imidlertid fra Forordningerne vilde slutte, at Skikken
ophørte, er der noget beroligende ved at se, hvorledes det
virkelige Liv tog sig ud, hvorledes f. Eks. Christian den Fjerde selv
efterkom sin egen Befaling.

Aar 1634 gjorde Kongen sin ældste Søns, Prins Christians
Bryllup. Enhver Form for Brudegave, "være sig af Guld, Sølv,
Tin, Klæde" o. s. v. var jo strengeligt forbudt. Ikke desto mindre
tog Brudeparret før Middagsmaaltidet om Mandagen Plads i den
store Sal, og her lod Christian den Fjerde først overrække det
sin egen Brudegave, og derpaa maatte alle tilstedeværende
fremmede Udsendinge samt Fyrster og Fyrstinder een for een frem
og aflevere deres. En pudsig Maalestok for, hvad her foregik,
afgav den franske Udsendings Færd. Han havde itide faaet Nys
om, hvad der skulde ske, og anstillede sig derfor som upasselig,
blev liggende tilsengs og sendte Bud til Christian den Fjerde for
at bede sin Fraværelse undskyldt. Sagen var -- som en af hans 

Følge skriver -- at den franske Konge var ganske ubekendt
med denne Skik, at der skulde gives Brudegaver, hvad i Frankrig,
Italien og Tyskland kun var Brug blandt Fattigfolk, og derfor
havde han ikke medgivet nogen saadanJ. H. Schlegel: 
Samlung z. Dänischen Geschichte II, 1,34. . 
I Virkeligheden var jo
selv efter dansk Lov den franske Udsending den eneste, der bar
sig rigtigt ad. Men hvorledes Dommen herover lød, fremgaar af
den officielle Festberetning, hvori det med en spydig Vending
hed: "Den franske Udsending var af visse Aarsager ikke tilstede
ved denne Lejlighed"Jørg. Holst: Regiæ Nuptiæ Chr. V. 
(Kbhvn. 1637). Bl. C3. . 
Enhver indviet forstod, at han var kneben
ud; uindviede kunde dog underlægge det den hæderlige
Fortolkning, at han sov Rusen ud fra Gaarsdagen.

Et Par Dage efter gjorde Christian den Fjerde sin og Kirstine
Munks Datter, Sophia Elisabeths Bryllup med Christian Pentz.
Atter her kom paa Festens anden Dag Brudegaverne frem, denne
Gang efter Bordet. Først gav Kongen et sølvforgyldt Bordstel til
to Tusind Dukater. Saa maatte Kansleren hen til det Bord, der
som et tomt Alter stod og ventede paa Offer, og afgive sin Gave;
derpaa Marsken og alle de andre. Efter dem kom Adelskvinderne
ligeledes med Gaver, en lang Række, saa at de fremmede
Øjenvidner, der ikke forstod Sproget, fik Tid nok til at lægge Mærke
til, at det ved denne Lejlighed ikke gik efter Rang eller Alder,
men efter Tjenesteaar i ÆgteskabetJ H. Schlegel: Samlung 
z. Dänis. Gesch. II, 1,41 (Car. Ogerii Ephemerides 
(Lut., Paris. 1656) p. 98).. Om Udbyttet hedder det:
"Det have alle Mennesker bekendt, som det saa, at de ikke til
nogen Bryllups Højtid havde set flere Guld- og Sølv-Kander og
Drikkekar, end som til dette blev foræret"Jørg. Holst: 
Regiæ Nuptiæ Chr. V. (Kbhvn. 1637). 11 Oktbr. .

Som Herren er, saa følge hans Svende. Det regnede ned, som
vi har set, ved Laurits Ulfeldts og Else Parsbjergs Bryllup 1640
med Guldmønter og Drikkekar paa gammeldags Vis ganske som
ved en adelig Skaalgivning i det 16de Aarhundrede. Og at end
ikke Enevælden straks formaaede at fortrænge de gamle Skikke
hos den danske Adel, fremgaar af følgende Dagbogsoptegnelse
om Holger Thotts Bryllup Aar 1673 med Ole Rosenkrans' Datter, 
Jomfru Helvig: "Dagen, efter at de var kopulerede, indstillede
sig de unge Brudefolk i den store Brudesal, staaendes hun
ovenfor hannem, havde et firkantigt Bord med en hvid Silkedug bredt
frem for sig, hvor da Morgengaven blev presenteret. Dernæst
fremkom hendes Forældre og foræred dem den skønne Herregaard 
Marsvinsholm i Skaane, af Værdi med underliggende Gods 

og Herlighed til 30,000 Rigsdaler. Siden kom Adelen af begge
Køn, fremtrædendes hver med sin Brudeskænk, og med en
Gratulation nedlagde den paa bemeldte dugbredte Bord for
Brudeparret. Da denne Ceremoni under Herpaukers og Trompeters 
Klang var til Ende, havde de et skønt Sølvtaffel, bestaaende
udi Tallerkener, Fade, Skeer, Kander, Bægre, Pokaler med
videre at opregne, dreven og slebet, forgyldt og uforgyldt, som
bedrog sig til en temmelig Summa. Siden gjorde de unge Folk
deres Kontragratulation baade i Særdeleshed og i Almindelighed, 
derefter gik de tilbords . .. Her var ingen af det kongelige
Hus; men Kongen har siden forbøden ... at ingen
Brudegave maa gives eller tages under vedbørlig Straf"
Historisk Tidsskrift (Kristiania) III, 101-102. .

*

Det fornyede Forbud mod Brudegaver udstedtes med
gunstigere Udsigt til at blive lystret end Christian den Fjerdes.
Franske Skikke bredte sig nemlig nu fra Ludvig den Fjortendes
beundrede Hof, en ny Adel gav under Enevælden Tonen an
herhjemme, og Christian den Fjerdes halvglemte Antydning af,
at man ved at modtage Brudegaver stillede sig i Klasse med
Tjenestefolk, der fik deres Bryllup gjort af deres Husbond, viste
sig nu at have efterladt en Brod, der ved Lejlighed kunde værke.
Ingen af de med den nye Rang og Titel benaadede Personer
kunde længere være bekendt at modtage Brudegaver; de, der
endnu ikke havde opnaaet Rang, kunde dog haabe snart at faa
en saadan, og følte i hvert Fald ligesaa fint som hine. I en
Haandevending var Brudegaver da afskaffede hos alle "bedre"
Folk i By som paa Land. Derfor hedder det allerede hos
Holberg (l723):

"I gamle Dage har man hittet paa den Mode, at den halve By
skulde ofre og give Brudegave. Nu, saasom Folk bli'er meer og
meer fattige, bli'er de og meer og meer storagtige og vil ingen
Brudegave have, saa det er aleneste Tjenestefolk, man ofrer til i
vore Dage"L. Holberg: Barselstuen, Akt. I, Scene 1. .

Den gamle Skik, at Husbonden gjorde disses Bryllup og hertil
indbød sine Venner, der herved forpligtedes til at sende Gave,
holdt sig endnu i længere Tid. Men dette afgjordes ganske 

forretningsmæssigt. Biskop Bircherod skriver herom i sine
Optegnelser: "Ved Tjenestefolks Bryllupper i København blev
Brudegaven i min Tid sendt til deres Husbond, som havde bekostet
Brylluppet og ladet Gæsterne bede, for at det kunde vides, hvad
man gav"Jac. Thom. Bircherods Optegnelser. G. K. S. 
no. 2499, 4to. .

Frygten for Brudegaver som noget simpelt, der nedsatte 
Modtageren i almindelig Agtelse, holdt sig i Danmark hos
Folkets øvre og mellemste Lag indtil den store franske
Revolution, der bortvejrede denne som saa mange andre Fordomme.
Først efter 1830 og endnu mere efter 1848 brød dog den gamle,
længe tilbageholdte Strøm af Brudegaver atter frem i frit
Løb.

Hos Nordens Bondestand derimod har Forbindelsen med
Oldtiden ikke været afbrudt. Endnu forekommer den gammeldags 
Skaalgivning i sine oprindelige eller dog kun lidet
ændrede Former hele Norden over. I Sundeved blæses der efter
den sidste Ret ved Middagsbordet "til Gjav". En stor hvid Skaal
sættes foran Brudeparret, og heri ofres efter bestemt Orden af
alle Gæsterne. Gaverne bestaar i Penge indlagte i forseglet
Konvolut med Navns Underskrift, Sølvtøj o. s. v. Ved et middelstort
Bryllup Aar 1852 indkom i Skaalen, foruden flere Dusin Sølvskeer 
i alle Størrelser, desuden 800 Kroner i rede Penge. Hver
rækker først Bruden, derpaa Brudgommen Haanden, og bydes
saa en Snaps af Brudeføreren eller et Glas Vin af Brudesmykkersken, 
alt som de ønsker detC. C. Lorentzen: Et Bondebryllup 
i Sundeved (Dansk Maanedsskrift 1859 II, 59-62). -- Skattegraveren 
1889 II, 234. . I Raabjerg ved Skagen uddøde
Skikken omkring Aar 1840. En saadan "Brudeskænk" beløb sig
her kort forinden sjældent til mere end mellem 20 og 30 Rdlr.
og den havde tabt sin oprindelige Betydning, idet Gæsterne
betragtede den som en Art Betaling for, hvad man havde nydt ved
BrylluppetSamlinger til jydsk Hist. o. Topografi I, 315. 
. Omkring 1830 fandt Skaalgivning Sted i Ringe Sogn
paa FynH. Leerbech: Beskr. o. Ringe (Odense 1826), 
S. 87. -- Ifølge "Skattegraveren" 1888 II, S. 69 vedvarer 
Skaalgivning endnu paa Fyn. . Paa Fur vedvarer den 
endnuSaml. t. jydsk Hist. o. Topografi I, 411. .

I Sverige forekommer den gamle Skik, eller forekom indtil
for nylig, baade i de tidligere danske Landsdele, i Gøtarige og i
SvearigeSe f. Eks.: Nicolovius: Folklifwet i Skytts härad. 
2 Upl. (Lund 1868). S. 144. -- J. Alvin: Beskr. öfw. Wästbo Härad 
(Jönköping 1846). S. 201. -- Joh. Sundblad: Gammaldags bruk 
(Göteborg 1881). S. 93-95. -- H. Hofberg: Nerikes gamla minnen 
(Örebro 1868). S. 201; o. s. v. . I Norge er 
Kystlandskabet Söndmöre, syd for Romsdals 
Fjord, Skaalgivningens Hovedarnested. Her har Taksten
for, hvad hver bør lægge i Skaalen, hævet sig i den nyeste Tid.
Omkring 1840 kunde f. Eks. en Gaardmand nøjes med for sig
og Hustru at give otte Kroner; omkring 1860 krævede Skik og 

Brug tolv Kroner. Hans aarlige Udgift til denne Post kunde løbe
op til hundrede Kroner. Et almindeligt Bryllup ansloges til 4-500
Kroner i Skaalpenge; et stort paa 250 Gæster indbragte 1632
Kroner. Med Føje finder derfor her de allerfleste Bryllupper
Sted i Juni og Juli, den gode Aarstid. I Styg-Vejr derimod vil,
som en fornuftig Mand paa Stedet udtrykte sig, let et af to blive
Følgen. Enten naa ikke alle frem til Bryllupsgaarden, og da gaar
man Glip af forventede Penge i Skaalen; eller Gæsterne maa
ligge vejrfaste i Bryllupsgaarden, og da medgaar for megen Mad
og Drikke i Forhold til de indkomne Penge i Skaalen.

Som det vil ses, er "Skaalbryllupper", som de kaldes, her
tilsyneladende endnu langt fra at gaa af Brug. De viger kun som
i Danmark for Skam eller for Svind, men de lader sig ikke, naar
de ere i Flor, redeligt afvikle. Thi hvor ufordelagtigt end det
vidtløftige Udlaan monne være, naar Regnestykket fuldt gøres op,
saa ruller det dog ustandseligt Slægterne videre: De unge, der
skal sætte Bo, ønsker stadigt Skikken bibeholdt; og de gamle,
der har voksne Børn, vil ikke have den afskaffet, nu da just de
skal høste Frugten af et helt Livs "Drikken Bryllup"
Eilert Sundts Oplysninger om Skikken i Søndmøre, Folkevennen, 
7de Aarg. (Kristiania 1858). S. 390-95. .

Til Tak for, hvad der lagdes i Dannekvindeskaalen, skulde
Bruden ifølge ældgammel Skik give hver af Festens Deltagere 
et Vederlag. Hvori dette oprindelig har bestaaet, om
det virkelig nogensinde skulde have været af en Art, der kunde
krænke hendes kvindelige Værdighed, lader sig ikke afgøre. Saa
langt vor Kundskab rækker, havde saavel hendes Optræden
under Skaalgivningen som den Gave, hun ydede, et blot
sindbilledligt Præg.

I det 16de Aarhundrede var, som ovenfor berørt, Brudens
Færd under Skaalgivningen noget forskellig i de nordiske Lande.
I visse Egne af Norge og Sverige maatte hun følge rundt med
Skaalen og drikke enhver af Gæsterne til. I Danmark skulde hun
sidde og græde, saalænge Skaalen gik. Saaledes som Skikken
nu forekommer i Norden, forhverver i Reglen det at have erlagt
Brudegave Giveren Ret til en Dans med Bruden eller et Kys af
hende. I enkelte Egne forekommer dog ogsaa den Skik, der
sikkert er den oprindelige, at Bruden først skal give Kysset eller
Dansen og saa faar GavenSe f. Eks. M. G. Crælius: Beskr. 
öfwer Tuna Läns Fögderie (Calmar 1774). S. 213. , 
ganske som hun tidligere først skulde drikke vedkommende til.


Drik, Dans, Kys eller hvad hun kun med Taarer efterkom, var
altsaa Brudens Vederlag til hver især; en sindbilledlig, maaske
gennem Aartusinder bevaret Efterklang af en oprindelig Skik,
som vi ikke kender. Hertil svarede de egentlige Gaver, som hun
i det 16de Aarhundrede endnu efter middelalderlig Vis gav til de
fornemste Deltagere i Festen. Sin Husbond gav hun en Skjorte,
det ældgamle Udtryk for en Kvindes Selvhengiven til en Mand.
De andre Hovedgæster fik en Krans, tydeligt nok Billedet paa
hendes Jomfrukrans, som hun nu aflagde.

I det 16de Aarhundredes Begyndelse var det Skik, at Bruden
gav ogsaa hver af Brudesvendene en Skjorte. Saaledes uddelte
omkring Aar 1500 Jomfru Magdalene Krognos uden Anstød tyve
Skjorter til sine Bryllupsgæster, foruden naturligvis den, hun gav
sin BrudgomDanske Magazin IV, 316-17. . 
En lignende Skik omtales i Folkevisen, hvor Bruden siger til sin Brudgom:

 Jeg gav eders gode Hofmænd
 Skjorter smaa, vare hvide som Ben
Sv. Grundtvig: Danmarks gamle Folkeviser II, 199 (v. 13). 
-- Abrahamson, Nyerup og Rahbek: Udvalgte Viser fra Middelalderen, 
I, 320. .

Men mod Aarhundredets Midte synes man at være bleven klar
over det upassende i, at Bruden gav andre end Brudgommen
Sindbilledet paa en saa inderlig Omfavnelse. Fra nu af var det
kun i Landets Udkanter, at sligt fandt Sted, som naar ved et
Præstebryllup i Thoten i Norge Aar 1594, hvor Bispen var Gæst,
det hedder: "Sendte Bispen sin Søn Evert til Bruden med et
Stykke Guld, og hun forærede Bispen igen med en Skjorte"
Biskop Jens Nilssons Visitatsbøger, udg. ved Yngvar 
Nielsen. S. 292. .
Dette var en gammeldags, altfor dyb Nejning af en landlig Brud
for sin Mands overordnede. Ingen, der vidste Besked, fandt
længer paa sligt. Fra Dronning Sophia og lige til den, der blot
havde mærket sig, hvorledes det gik til ved det sidste adelige
Bryllup paa Raadhuset, indskrænkede alle sig nu til blot at give
een Skjorte, Brudgomsskjorten. Som bekendt har denne
Brudens Gave, der fremdeles var almindelig i det 18de Aarhundrede
Amaranthes: Frauenzimmer Lexikon (Lpzg. 1715). S. 256. 
"Bräutigams Hembde". -- Der wohl informirte Bräutigam (Copenhagen 
1729). S. 672. -- Moths utrykte Ordbog. G. K. S. no. 774 d. 
"Brudgoms-Skjorte". ,
holdt sig i flere Egne hos Nordens Bønder indtil vore Dage
Se f. Eks. L. Fr. Rääf: Saml. t. e. beskr. ö. Ydre härad 
i Östergöthland I (Linkøping 1856). S. 113. .

Skjorten, der betegnede for udpræget en Omfavnelse, maatte
imidlertid afløses af en anden Gave. Den erstattedes af den blotte
Tagen om Halsen i Form af et Halstørklæde eller en Krave,
der fra nu af blev Brudens passende Gave til hver Gæst, hun
vilde yde særlig Tak. Det behøver næppe at tilføjes, at Finheden 

i hele denne Tankegang ikke var af nordisk Opfindelse, men
indført fra Syden. I Skandinavien rødmede man og blev sig bevidst
ganske efter Anvisning fra TysklandAllerede i 
Bryllupsforordning af 1485 for Nürnberg var det blevet forbudt
Bruden at give Bryllupsskjorte til andre end Brudgommen. Nürnberger 
Polizeiordn. aus d. XIII-XV Jahrh., herausg. v. J. Baader (Stuttg. 
1861). S. 76. -- Ettliche der Stat Lipsigk gesets vber der Burger 
Cleydung etc. 1506 (Lpz. 1506, 4to). Bl. B. . 
Men omkring Aar 1600
viste de mange Brude-Halstørklæder og Kraver, der havde afløst
de usømmelige Skjorter, at nu var Tonen væsentlig forbedret i 
Danmark. Naar nu en Bisp viede en Præst og hans Brud,
behøvede han ikke, saaledes som samtidigt i Norge, at frygte en
gammeldags Plumphed. Nej, Bruden var til rede med en
Halsklud og Krave, der baade i Virkeligheden og paa Latin i en værdig
Dagbog -- mihi misit indusium strophiolum et corrolare
Bisp Hans Mikkelsens Diarium 22 Septbr. 1638. Mnscr. Kall. no. 81, 
Folio.  -- tog sig ærbar og pyntelig ud.


Fig. 20.   Brylluppet i Kana.
(Niels Hemmingsens Postille 1576.)

Med Skam derom at melde synes Bønderne, da de først havde
faaet Færten af den nye Art Finhed, at have spundet en Ende
endnu finere, end selv Standspersoner var faldne paa. Hos de
svenske Bønder afløstes senere Brudens Tagen Gæsterne om 

Halsen ved Hjælp af en Krave eller et Halsklæde af den endnu
pænere: blot Rækken Haand i Form af et Par strikkede
VanterFor at faa de mange Par Vanter strikkede i Forvejen 
uddeles Uld paa Kirkevolden til Strikning hos Slægt og Venner længe 
før Brylluppet. Svenska Folkets Seder etc. (Sthlm. 1846). S. 133 
fra Svegs Sogn i Herjedalen 1777, ved Abr. Hülpers. . 
-- Paa de tidligere svenske Øer ved Liflands Kyst er
Skikkene nu faldne i Leje saaledes, at Bruden uddeler til
Gæsterne -- alt efter deres Slægtskabsgrad -- enten Skjorter,
Halstørklæder eller VanterC. Russwurm: Eibofolke II 
(Reval 1855). S. 76. .

Kransene, som Bruden bortgav, var ofte temmelig kostbare,
omviklede med Guldtraad og stundom med en vedhængt Ring.
At anbringe en Ring ved Kransen synes at have været ikke
usædvanligt i Danmark paa Frederik den Førstes Tid
Danske Magazin V, 76. . Da den danske
Adelsmand Erik Hansen Aar 1565 holdt Bryllup i Bergen med
Jomfru Brynhilde Benkestok -- ved hvilken Fest det gik finere
end fint til -- hedder det om Æresgæsterne: "havde Bruden
givet Erik Munk, Jon Benkestok, Michel Jude, Magister Hans
Bartskær en Urtekrans med Guldtraad omvreden, og en
Guldring hængendes udi hver Krans; med dem sad de om Hovedet"
Norske Magasin I, 291-92. .
Intet Under da, om man -- saaledes som Billedet i Niels
Hemmingsens Postille viser (Fig. 20) -- tænkte sig ikke blot
Brudgommen, men ogsaa Gæster og Skaffer ved Brylluppet i Kana
alle med Kranse om Hovedet, paa alene Jesus og Marie nær, der
jo bar StraalekransN. Hemmingsens Postille, overs. af 
R. H. Reravius (Kbhvn. 1576). Folio. Bl. 69. .

Mandag Middag ved Frederik den Andens Bryllup 1572, da
Maaltidet var begyndt, hedder det om Bruden, Dronning Sophia:

 Hendes Naade lod da udskifte paa Stand
 Ved en sin Tjener og gode Mand
 Skønne Kranse, var gjort ud af purt Guld,
 Af Perler og Ædelstene var de fuld,
 Til Raadet og Kongens Hofsinder fromme
 Og andre fler Herremænd, som did komme
Rasmus Hansson Reravius: Her Frederichs den Andens 
oc Fru Sophiæ Beggis deris Kroning oc Brøllups Historie (Kbhffn. 
1576). Bl. N7. .

Ved Prins Christians Bryllup 1634 gav Bruden sin Svigerfader
Christian den Fjerde en Krans af Perler og Ædelstene med et
Klenodie i vedhængt Guldkæde, og lod lignende Kranse
overrække til de fremmede Udsendinge. "Det er saa Skik", bemærker
et fransk Øjenvidne"De more factum". Car. Ogerii 
Ephemerides (Lut. Paris. 1656). S. 93. . 
Men det var sikkert en usædvanlig
Overdrivelse, naar hun ved denne Lejlighed gav ikke blot Perlekranse
til alle Rigsraader og Hofsinder, men endog lod uddele "skønne
Kranse med spunden Sølvtraad med smaa Perler besat" til sine
Trompetere og Prinsens MusikanterJørg. Holst: Regiæ 
Nuptiæ Chr. V. (Kbhvn. 1637). Bl. C 3. . 
Sligt var alt dog kun ringe 

imod, hvad Yderligheder man drev det til i England. Her
fortælles det f. Eks. om en bekendt Filosof under Dronning
Elisabeth, Edvard Kelly, at han "aabenbart gik ud over en ædruelig
Filosofis Grænser", da han en Gang ved en af sine Tjenestepigers
Bryllup bortskænkede Ringe til en Værdi af 4000 Pund
SterlingT. F. Th. Dyer: English folklore (London 1884) 
p. 194. .

Man vilde ikke kunne kende Danmark igen, naar man ikke fik
at vide, at alle disse Brudens Gaver, der saaledes anvendtes hos
høje og lave Aarhundreder igennem, tillige var -- strengt
forbudne. Allerede Aar 1528 befaledes det af Frederik den Første:
"skal aldeles ingen Bryllupsskjorter eller Ringe udgives uden de,
Brudgommen faar"Danske Magazin V, 76-77. . 
Og troligt buldrede det løs under Christian
den Fjerde: "ingen Gaver fra Bruden, det være sig Guld, Sølv,
Klenodier, Skjorter o. s. v." -- "Skulle efter denne Dag Fruer
eller Jomfruer, som Bryllup have, ingen Skjorter eller Tørklæder
eller noget andet udi det Sted udgive til dennem, som til
Brylluppet er budne". -- "Ingen Brud skal udgive noget Hattebaand
med Ædelsten". "Skulle efter denne Dag Fruer eller Jomfruer,
som Bryllup have, ingen Skjorter eller Tørklæder udgive" o. s. v.,
o. s. v. -- saaledes Aar 1600, 1603, 1615, 1624, 1636, 1643 og
fra nu af baade i Danmark-Norge og i Sverige, hist 1651, her
1644, 1664, 1668, 1669 o. s. v.Flensborg 1600. Corp. 
Statut. Slesvic. II, 285. -- Sjællandske Tegnelser 30 Juni, 1603. 
R. A. -- Recessen 1615 og 1643. -- Kolderup Rosenvinge: Gamle Danske 
Love IV, 320, 455 og 458. -- Sjællandske Tegnelser 1 Maj 1624. R. A. 
-- Chr. IV's Polizey-ordn. 1636 f. Schlesw. u. Holst. Bl. 1 3. 
-- Sjællandske Tegnelser 24 Septbr. 1651. R. A. -- A. A. v. 
Stiernmann: Förordn. ang. Sweriges Comm. etc. II, 391, III, 236, 
265, 280, 725. .

Skikken, at Bruden gav Kranse med Ringe til dem af Gæsterne, 
hun vilde udmærke, var ikke blot nordisk, Den herskede
baade i TysklandSom sædvanligt overførtes den uden 
videre paa bibelske Forhold; i P. Rebhuns Skuespil: Ein Hochzeit 
Spiel auff die Hochzeit zu Kana (1538): Akt. V., Sc. 6 hedder det:

 Mein schöne Braut! ich bit euch sehr,
 Ihr wolt ein wenig kummen her
 Vom Tisch herfür, wir wollen an Tantz;
 Villeicht verdien' ich auch ein Krantz.

P. Rebhuns Dramen herausg. v. H. Palm (Stuttg. 1859). S. 159. 
 og i England, og synes ikke at have været
ganske ukendt hos de romanske Folk. Forunderlig hurtigt veg
den dog i Norden, da den i det 18de Aarhundrede afskaffedes
ovenfra. Nu til Dags forstaas kun Sindbilledet at give en Kurv,
men ingen aner, hvad der sigtes til, naar i Kotillon en Dame
tillige uddeler Ring og Jomfrukrans.

Som ovenfor berørt, dannede Brudens Opførsel under
Dannekvindeskaalen og Arten af de Gaver, hun uddelte, en Enhed af
Sindbilleder, der synes at pege tilbage paa en fælles oprindelig
Skik, som siden er gaaet i Glemme. Det er ret pudsigt at se,
hvorledes denne glemte Aarsag til Brudens Sorg i Tidernes Løb
har fremlokket folkelige Forklaringer, der atter har fæstnet sig
som Skikke. En middelalderlig-kirkelig Udlægning var den, at
Bruden frygtede Ægteskabets Brøde -- det var jo først ved 

Vielsen om Mandagen, at hun fik Kirkens Tilgivelse for sin Synd.
Omsat i Bondesyn og parret med Lutherdom tyknede denne
Opfattelse til, at hun alt følte sig Moder og frygtede for Barnets
Udkomme. Denne Forklaring paa Brudens Sorg forekommer
endnu baade i Tyskland og i Norden. Naar saaledes den Dag i
Dag i Hessen Brudegaverne skal afgives, og Bruden pligtskyldigst 
giver sig til at græde, kommer Forklaringen ind i Form
af en Kone med et Dukkebarn, som hun fremlyser blandt
Gæsterne. Ingen vedkender sig det, men alle er de rede til at skyde
sammen til det. Sammenskudet, det vil sige Brudegaverne,
overleveres derpaa tilligemed Dukken til Bruden
W. Sander: Hochzeitgebr. aus Hessen. (Zeitschr. f. d. Mythol. 
u. Sittenkunde, herausg. v. Wolf, II, 79.) . I Valders i Norge
kaldes denne Ofring til Parret for "Vuggeskatten"
A. Vang: En Skolelærers Levnetsløb (Christiania 1870). S. 41. 
. I Hannover
lægges Gaverne ligefrem paa en VuggeTheod. Colshorn: 
Hochzeitgebräuche aus d. Lüneburgischen (Weimar-Jahrbücher 
III, 382) . I Sønderjylland gøres
der en særlig Indsamling til Jordemoderen
H. F. Feilberg: Fra Heden (Haderslev 1863). S. 96. .

*

Det var den ældgamle Skaalgivning og Brudens Svar
herpaa, der gav Brudeparrets Skaal i det 16de
Aarhundrede sit egentlige Præg. Hvor disse to Skikke af de
ovenomtalte Grunde enten helt bortfaldt eller -- hvad der var mere
sædvanligt -- blot henlagdes fra Søndag Middag til Mandag
Formiddag eller Middag, dér tabte ogsaa Bryllupsmiddagen en af
sine største Ejendommeligheder. Forgæves stod endnu
fremdeles Brudeparret ud paa Gulvet, medens man drak paa deres
Vel; forgæves foregik dette paa gammeldags Vis, idet Husets
ældste Skaal gik Bordet rundt, og hver Gæst drak deraf; det
formaaede ikke som tidligere blivende at fængsle Opmærksomheden. 
Ganske uvilkaarligt gled da denne nye Skik lidt efter lidt
over i den senere Form for Brudeparrets Skaal, hvor
Skaalens Omgang er bortfalden og Hovedvægten er forflyttet til
den forudgaaende Bordtale. Som Forløber for denne Skik kan
anføres, hvad Fyns Bisp anbefalede gejstlige Køgemestre, hvor
gammeldags Skaalgivning ikke længer fandt Sted Søndag
Middag, at de straks, naar Drikken var iskænket, skulde holde
følgende korte Lykønskningstale: "Gud Almægtigste give vor Brud
og Brudgom Lykke til et godt, ærligt Ægteskab, og være med os
alle udi denne Samfund! Amen"Kirkehistoriske Samlinger 
3. Række V, 815. .

Som næste Pligt tilføjes i samme Anvisning: "Naar passelig
Tid er, skal Køgemesteren erindre de fattige!" Herved sigtedes
til den gamle Skik, som troligt bevaredes, selv hvor Skaalgivningen 
til Bruden bortfaldt eller forflyttedes: at Skaalen skulde
gaa endnu en Gang rundt, denne Gang til Fordel for de
fattige. Det var sikkert denne Omgang, Frederik den Anden tænkte
paa, naar han, som nys nævnt, ønskede Christoffer Valkendorff
med ved Bryllup: at "Stodderne og fattige uden Porten skulle
vide Eders overflødige Rundhed at berømme". Og det var næppe
ganske lidt, hvad paa denne Maade kunde indsamles. Christian
den Fjerde gav saaledes i de fattiges Skaal ved Henrik Thotts
Bryllup to Slettedaler, ved Jesper Gøyes to Rosenobler,
svarende i vore Penge til omtrent 32 KronerChr. IV's 
Skrivkalender ved Nyerup. S. 30 og 160. . Andre Gæster gav
vistnok i Forhold hertil. Den smukke Skik har holdt sig hos
Nordens Bønder indtil vore DageSe f. Eks. "Skattegraveren" 
1888 I, 201. . Endnu gaar ved Bryllupper
i Sønderjylland en Kop omkring Bordet til "di Arm", og enhver
lægger en lille Sølvmønt deriH. F. Feilberg: Fra Heden 
(Haderslev 1863). S. 96. . "Samtidigt med, at der gives
Brudegaver, fremsættes en Tallerken for de fattige", hed det for
ikke længe siden om Øland(S. L. Gahm Persson) : Beskr. 
öfwer Öland (Upsala 1768). S. 175. . Og i Vestergøtland indledes ogsaa
denne Skaalgivning med en Tale af Præsten
Joh. Sundblad: Gammaldags bruk (Göteborg 1881). S. 95. .

Endnu to Skaale kunde gaa rundt, nemlig til de lønnede
Bestillingsmænd ved Brylluppet: Musikanterne og Kokkene.
Det var en staaende Skik, at disse skulde ikke blot have fri
Fortæring, men Penge tillige af Bryllupsgiveren, hvem man oftere
fandt Anledning til at minde om, at han ikke i Stedet for Penge
maatte give dem Mad hjem af de sammenskudte Spisevarer og
saaledes i Virkeligheden lade Gæsterne lønne dem.

Ikke desto mindre var der gammel Hævd for, at naar
Lystigheden naaede til et vist Punkt, takket være den forenede
Virkning af Drik, Mad og Musik, blev Gæsterne rørte og mindedes
med Taknemmelighed dem, der virkede med tørre Munde,
"Legerne" og Kokkene -- thi dem, der sørgede for Drikken,
behøvede man ikke at tænke paa, de var jo selv Gæster og vidste
vel at læske sig. At de Paagældende efter bedste Evne selv hjalp
til for at bringe sig i Erindring, var jo kun naturligt. Naar da
efter et kyndigt Skøn de fleste Gæsters Glæde var paa det rørte
og goddædige Trin -- førend man endnu var naaet til det
stortalende og brøsige -- sattes der Fart paa, Piber og Trommer

faldt ind i en gammel, yndet Melodi, en Trommeslager sang for,
saa at Selskabet stemmede i med, og ind bares et af Kokkenes
Mesterværker, en stegt Gris med Æbler i Munden, Halsbaand
og Vimpler, eller en ny, storartet Skueret, spraglet, straalende
og forgyldt. Sejren var vunden, Skaalene gik. Det var uden
Tvivl dette Festens Øjeblik, hvortil der sigtedes i Folkevisernes
staaende Udtryk om Bryllupper: "Der var ikke Guld for
Legeren spart".

Denne Musikens Kraftanstrængelse bragte Peder Palladius i
Harnisk, ikke fordi han jo nok undte dem, hvad de kunde tjene
ved denne Lejlighed, det var jo deres Erhverv: "Nød lærer
nøgen Kone at spinde, og Piberen leger for han vil vinde" --
men fordi de gamle Melodier og Viser, hvormed de især vandt
Hjerterne, stammede fra den katolske Tid og saaledes bidrog til
at holde katolske Forestillinger og Minder i Live. "Kommer der
en Piber til dit Bryllup", brugte han at sige ved sine
Visitats-Prædikener paa Sjælland, "han vil ikke nær lade sig nøje med
Mad og Drikke for sit Arbejde og Gækkeris Skyld, han vil end
have af Dør med sig. Og den Penning sidder ikke fast i din
Pung, den Piberen skal have, hun skrider saa lempeligen op i
Haanden, imedens det søde Øl skrider ned i Dig. Og mens vi
tale om Pibere, da vil jeg vare dem ad om en ny Skjorte og en
ny Hudstrøg, de skulle snart faa, om de ikke lade deres
ugudelige Viser om Helgens Paakald og andet saadant udi Bryllup og
Gæstebud"P. Palladius: En Visitatz Bog, udg. af 
Sv. Grundtvig. S. 79. .

Som let forstaaeligt var, søgte man ved allehaande Spas og
Paaskud at ægge Giverne til at lægge noget klækkeligt i Skaalen. 
Det er troligt nok Vittigheder, der har forplantet sig fra Slægt
til Slægt Aarhundreder igennem, naar den Dag i Dag i
Nørre- og Sønderjylland Spillemændene og Kogekonerne siges at være
komne til Skade, og deres Tallerkener derfor, idet de gaar rundt,
ledsages af en Stump Violinstreng, en itubrudt Ske eller et
forbrændt Forklæde. Eller naar der fortælles en længere Historie
om, at Spillemændene havde villet give en Hjort i "Send" til
Brylluppet, men var komne for Skade at skyde en Stud, i
hvilken Anledning de nu skulde betale Bøder. Eller naar endelig
det hele iklædes mere anskuelig Form, idet en Skaffer bringer
Grøden ind, men straks ved Dørtærskelen snubler, saa Fadet 

gaar i Stykker og Grøden flyder til alle Sider, et Optrin, der
straks vækker Uro, men bag efter Morskab, naar Fadet viser
sig at have været et gammelt Skaar, Grøden hvidt Gulvsand.
Derimod turde det være et Udtryk for senere Aarhundreders
Erfaring, naar man i visse Egne opsætter Skaalgivning til
Spillemænd og Køkkenbetjening, indtil de har gjort fuld Gavn for
Pengene, altsaa til Brylluppets sidste DagH. F. Feilberg: 
Fra Heden (Haderslev 1863). S 96. -- Samlinger jydsk Hist. og 
Topografi III, 304, IV, 38. -- Det pudsige Træk, at Spillemændene 
gerne spillede falsk, naar Skaalen gik, af lutter Iver for at se, 
hvad der gaves: Nicolovius: Folklifwet i Skytts härad i Skåne 
(Lund 1847). S. 155. .

*

Med Skaalgivningen var Festens alvorlige Del til Ende.
Bordet hævedes dog ikke derfor; den glade Stemning var blot
i stærk Stigning.

Al selskabelig Glæde, særlig en saa voldsom som det 16de
Aarhundredes, kræver et fælles Forbindende for ikke at skumme
over og udarte. Men hin Tid besad ingen Taktstok til at samle
Trampene i Trit. Bordsange brugtes ikke og Bordtaler ikke
heller. Det var først, da i det 18de Aarhundrede Pietismens Tryk
var hævet, at man indførte Rundsange til Vinens, Kærligheds og
Venskabs Pris. Og det var først i det 19de Aarhundrede
Tredjestandens Magtstræb,der indførte Bordtalerne, aandrigt hoverende
opefter mod det gammeldags fornemme, nedefter anvisende
Mængden den passende Virksomhed at give sit Bifald til Kende.
Det 16de Aarhundrede besad begge disse to Former endnu kun
i fremmed Hylster. Degnene besørgede, mens Gæsterne spiste
og drak, baade Korsang og Enkelt-Forestilling. Men just paa
dette Trin af Middagen, naar Skaalgivningen var omme, viste
saadan Ordning sig i sin Ufuldkommenhed. Dels smuttede flere
og flere af Sangerne bort, bedaarede af Fadenes og Kandernes
altfor dragende Magt; dels følte Gæsterne, fyldte og veltilfredse,
en Trang til Selvvirksomhed, der ikke længere kunde stilles ved
at lade andre synge for sig.

Da intet fælles forenende fandtes, frembragte man det efter
Evne, om end i ufuldkomne Former. For at komme i Forhold
til Per og Povl i Salens anden Ende, kastede man -- ligesom
nu til Dags et Par nikker til hinanden og drikker et Glas sammen
-- en Sveskesten eller et Kyllingeben i Hovedet paa
vedkommende, som Udtryk for, at man var gamle, rigtig gode Venner. 


Disse private Hilsener veksledes først enkeltvis; men ligesom
i Nutiden Enkelt-Glas ofte afløses af Glas, der samlede drikkes,
saaledes blev ogsaa lidt efter lidt de enkelte Kast til et fælles
Bombardement, hvor hele Selskabet var optaget af en og samme
glade Venskabsytring, paa een Gang at dække sig og dog ramme,
medens Luften fyldtes af en forvirret Blanding af Kastevaaben,
fra Brødkugler og Smaaben til Bægre og Trætallerkener.

Som bekendt havde denne Form for Spøg Oldtids-Hævd for
sig. Ved Kongernes Bord som i Valhals Sal havde man forlystet
sig paa samme Vis. Men i Tidernes Løb var Legen gaaet frem i
Finhed og Dannished. Her viste sig f. Eks. de gode Følger af,
at Bordet var halvdelt i Sværd- og Spindeside; Bruden maatte
kunne undgaas, og selv om man ikke længer kastede blot
enkeltvis paa Genboer, men fyrede Bord mod Bord, gjaldt det for
upassende at kyle med Ølkruse paa Kvinderne. Og det var ret
en Lyst at se, hvorledes de unge og uerfarne Jomfruer, der jo
ofte var anbragte ved et særligt Bord tæt ved de ældre
Dannekvinder for at være under Opsigt og lære Høviskhed af disse,
ved slig en Lejlighed hurtigt nemmede gode Sæder: ikke vælte
sig sky i Læ bag sin Naboerske eller hvine op for en Trætallerken 
i Perlehuen, men fornumstig og tugteligen svare igen med
et lille Kyllingelaar eller en velrettet Ølsjat.

Et Spørgsmaal var det dog, om ikke hele denne Form for
Venskabsytring, i det mindste naar den varede for længe ved,
indeholdt vel mange Muligheder for at udarte. Kast førte saa let
til Dask, Haardrag til Sværddrag. I den katolske Tid havde ved
større Bryllupper ofte Stedet selv holdt igen. Man nærede en
naturlig Sky for at yppe Kiv paa kirkelig Grund. Og opstod der
Klammeri i Bispegaard eller Klosterhal, var Værten jo Stedets
øverste Gejstlighed og i Reglen myndig og ædru nok til at mægle
Forlig. Men efter Reformationen blev det anderledes. Lystigheden
steg, Bægrenes Antal og ubunden Overstadighed med den, og
sjældent var der nogen Vært eller Enkeltmand til Stede, for hvis
Myndighed alle uvilkaarlig bøjede sig. Just som Forholdene var
ved at skumme over, bragte imidlertid noget nyt af Tiden Afløb
og Forløsning.

Det var de nye Raadhuse. Thi naar man her i den store Sal
var naaet til det betænkelige Punkt, hvor Bord fyrede paa Bord, 

og Tallerkener og Kruse krydsede hinanden, behøvede kun een
at undfange en lykkelig Idé for i samme Nu at afværge det
optrækkende Uvejr. Det var den, der først aflod at sigte paa Genbo,
men kylede sit Krus mod det dumme, gloende Øje, der uglesaa
ham fra Muren: Glasruden i Vinduet. Sligt var Mesterskud.
Øjeblikkeligt rislede samme Fornemmelse gennem alle; Ruder
var fine, skøre, dyre, men "Brylluppet" havde vel Raad til at
betale. At knuse dem var stolt, var flot, var festligt, og saa
klirrede de til Svar. Alle maatte "klinke" med Ruderne. Op fór da
i samlet Flok Tallerkener, Brikker, Kruse Bægre, "Pasglas",
"Slindeglas". De glemte personligt Nag og Tak for sidst for i
sluttet Træk at søge ud i det fri. Og snart havde alle faaet Luft.
Kerte-Os og Lummerhede udveksledes med Nattefriskhed
gennem det sprængte Vinduesgitter. Matte laa de udbrudte
dyngevis udenfor om Raadhusets Fod. Som vi tidligere har omtalt,
mødte de værkbrudne iblandt dem tilligemed de helt forsvundne
Ruder dog troligt lyslevende paa Regning næste Dag hos den
mellemglade Bryllupsgiver. Ruder tált, Ruder betalt, var i
Raadhussproget Forskellen mellem før og efter Festen. Men det
afgørende i Øjeblikket var, at ogsaa oppe i Salen havde man faaet
Luft. Udsigten til Strid var dragen over. Valen laa nu tom for
Kastevaaben. Og de forfriskede Gæster lo til hinanden, saa
Taarerne trillede dem ad Kinderne.

Af mange Grunde har hele dette Slutningsoptrin med
Gæsternes Venskabs-Bombardement tabt sig gennem Tiderne.
Bordtilbehør og Ruder behøver ikke mer at lade Livet ved Bryllup.
Kun yderst spagfærdige Rester af Fortids Skik kan hist og her
endnu svagt paavises, som naar det om Bryllupper i Raabjerg
Sogn syd for Skagen omkring 1830 hedder: "Medens Gæsterne
endnu sade til Bords, blev der saavel af gamle som af unge
udført en mærkværdig Leg ... idet man kastede hverandre
Svedskestene i Ansigtet. Et godt Kvarter morede man sig med denne 
sære Leg. og Svedskestenene fløj i alle Retninger i Stuen. Kun
Brudeparret, som naturligvis sad til Højbords, skulde spares, og var
nogen saa uheldig ved et Vaadekast at slaa en Svedskesten mod
Brudekronen, erkendte han med synlig Fortrydelse sin Forseelse,
for hvilken der gjordes skyldig Afbigt" Samlinger til 
jydsk Hist. og Topografi I, 313. 

Under alt dette forsømtes ikke Stuens Midterparti, Skænken. 

Saa længe "Tredje-Opbæring" stod paa, eller som det under
tarveligere Forhold kaldtes: "Brudekagen" fortæredes,
strømmede Drikken fra dette Stuens Hjertekammer i særlig livlige
Pulsslag forfriskende om til alle enkelte Dele. Men til dette rigt
fornyende Liv svarede en samtidig Tilbagestrømning og Tilløb
til Hjertet af det af brugte. Hertil hørte først og fremmest
Bordsvendene med de tomme Kander, der atter skulde fyldes, men
foruden disse samledes lidt efter lidt en egen tørstig
Flok ved Skænken, undvegne Degne og Davider henne fra
Koret, løse og ledige Gæster ude fra Gaden, der med stigende
Dristighed trængte sig frem og drak hinanden gemytligt til af den
rige Kilde.

Om Rækkevidden af denne besynderlige Skik faar man et
Indtryk ved en Udlændings Beskrivelse af, hvorledes det gik til ved
Prins Christians Bryllup 1634. Midt paa Gulvet stod den med
Bægre, Pokaler og Drikkekar rigt besatte Skænk, ved hvilken
under hele Middagen tre hvidklædte Mundskænke havde travlt
med at skænke, hvad der forlangtes, samt blande Sukker i
Vinen. De havde nok at gøre, siger Beretteren, "thi ikke alene
drak Bordgæsterne, men ogsaa Tilskuerne ønskede hinanden
Velgaaende, og opmuntrede ivrigt den ene den anden til at drikke
mere. Derhos faldt de hinanden om Halsen og forsikrede
hinanden gensidigt om deres Venskab, hvilket alt tilsammen, parret
med Klangen af Trompeter og Fløjter, gjorde et ikke ringe
Spektakel"J. H. Schlegel: Samlung z. Dänischen Geschichte 
II, 1, 187. .

*

Virkningen af den glade Stemning og trofaste Drik i Vennelag
udeblev ikke. Flere og flere bukkede efternaanden
under for Øllets og Vinens Magt. En senere Tid vilde
have fundet, at nu var det rette Øjeblik kommet til at hæve
Bordet. Men paa dette Punkt taalte det 16de Aarhundrede ingen
svag Hensynstagen. Denne Fest, hvortil man havde glædet sig i
lange Tider og hvoraf man skulde nyde godt længe efter, burde
tømmes til Bunden. Enhver Deltager var opfyldt af et standhaftigt 
Mod, fastbesluttet paa ikke at vige, men heller at blive paa
Pletten.


Og sandt at sige var det heller ikke let for den enkelte at
svigte. Selve Sædet, paa en Bænk, klemt inde i Rad mellem
Bord og Væg, gjorde det næsten ligesaa umuligt for Enkeltmand
at fly som i sin Tid, da deres Forfædre Cimbrer og Teutoner
skred frem i Slagorden, lænkede sammen den ene til den anden.
Kun eet stod tilbage for den slagne: at synke ned under Bordet,
ned i det Dyb, hvor meget mødtes, men et skaansomt Dække
dunkelt lod alt glide i eet.

Med Vidner af denne Art har det altid sin Vanskelighed at
komme til Klarhed over, hvorledes Slutningen af Festen
egentlig gik for sig. Vi skal derfor vælge en anden Vej, søge
at opfange det Spejlbillede, som slige Fester afsatte i Samtidens
religiøse og retslige Begreber, samt det umiddelbare Indtryk, som
tilstedeværende Udlændinge modtog deraf.

At Gejstlige deltog heri og ofte bukkede under som andre
efter at have givet, som Biskop Jakob Madsen udtrykte det
Mnscr. Kall. no. 492, 4to. , "en
Gøglers Rolle istedenfor en Guds Ords Tjeners", det veed vi alt.
Men Spørgsmaalet bliver, hvorledes tog denne deres egen
og de andres Optræden sig ud, maalt bag efter med
kirkelig Maalestok?

Her møder os ikke en enkelt Udtalelse, men en Sum af
saadanne, Mærkerne af, hvorledes Tidens Fugtighed var slaaet ind
og havde plettet det hele Grundsyn. Først en Spot over Fortids
"Munke og Nonner, der mente sig for hellige til at besøge et
ærligt Ægteskabs Højtid eller Værtskab, som dog Kristus, Guds
Søn, i den Tid, som han havde begyndt sit Prædike nmbede,
med sin Nærværelse haver besøgt det Bryllup i Kana" o. s. v.
Joh. Spangenberg: Ecteskabs Ordens Speyel oc Regel 
(Kbhvn. 1601). 8vo. Fortale Bl. v. .
Eller Spot over samtidige Opfattelser: "Vi skulle lade disse
selvfødte Kristne fare for sig, hine Gendøbere, mener jeg, eller
Tilbagedøbere, som gør store dødelige Synder der udaf, om nogen
aad et Æble, efter at han havde stillet den bitre Hunger, eller
drak en Taar over sin Tørst"H. Tausens Postille, 
Vinterparten (Wittenberg 1531). Bl. 103. .

Betegnende er Betragtningerne over Underet i Kana. "Hvad
mere er, det gjordes ikke altfor storligt Behov, thi uden Tvivl
havde de jo forset sig med saa megen Vin, at Gæsterne ej skulde
skilles ad med tørre Munde". Naar da Kristus alligevel "skaffer
dennem endog Vin udaf Vand, der de havde drukket ud, hvad
der var", saa er det et Tegn paa, at han af ganske Hjerte undte 

dem mere, end de behøvede. Og hvorfor? Det vilde have været
en Tort, om de skulde rejse sig fra Bordet, naar de var færdige
med Maaltidet: "Da fornam hun jo, at Gæsterne var ikke endnu
rede at gaa fra Bryllups, uden man skulde vise dennem hjem,
hvilket vilde født en stor Forargelse og Aftal; det vilde da denne
hellige Mø Maria gerne afvende fra alle Menneskene", og derfor
o. s. v.Samme Skrift Bl. 104 og 106. 

Kort og godt som Luther siger: "Gæsterne høre ikke derfor
Djævelen til, fordi nogle af dem have drukket lidt over Tørsten
af Vinen"Luthers Werke (Irmischer) XI, Kirkenpostille. 
S. 39. . Eller som Hans Tausen siger: "Han vil dermed
lære os, sine Kristne, at vi det ej skulle regne for saa stor en
Synd, om vi gaa end stundom til Kollats, slaa os løse, at gøre os
noget maadelig glade"H. Tausens Postille, Vinterparten 
(Wittenberg 1539). Bl. 103. . Eller Peder Palladius: "Djævelen
skikker os saa mange onde Stunder dertil, vi maa vel stjæle os en
glad Stund til at og drikke en Skaal Øl med hverandre, endogsaa
over vor Tørst". "Naar I komme tilsammen at drikke en Skaal
Øl over Eders Tørst med hverandre i Gilde og Gæstebud ...
saa lad hver være god for sig ... Og lad din Hustru faa en god
Aften, naar Du har haft en god Dag. Spild ikke din Bærme paa
hende, sæt hende ikke til Rette, naar Du kommer hjem,
drukken og fuld, det gør ingen Dannemand! Har hun brudt Dig noget
imod, hvorfor Du jo vil undervise hende, da gør det, naar I ligge
om Morgenen til sammen i Sengen, eller naar I ere komne op
og ere baade fastende og ædruP. Palladius: En Visitatz Bog, udg. 
af Svend Grundtvig. S. 35 og 129-30. . Eller Niels Hemmingsen:
"Kommer man end her [ved Bryllup] lidt over Knuden, som
man siger, og bliver drukken, saa at man ikke lader sin
Drukkenskab betage Sind fra sig, da kan det løbe hen, og Gud det
ikke tilregner dennem, som glæde sig besynderligen, at Gud haver
Brud og Brudgom sammenføjet"Niels Hemmingsen: Om Ecteskab 
(Kbhvn 1572). S. 184. .

Om Formerne for denne "besynderlige" Glæde, kan vi bedst
danne os et Begreb ved at se, hvor Datiden satte
Grænsen, og hvilken Straf den bestemte for at overskride
denne. Vi vælger som Eksempel de selskabelige Regler fra
"Danske Kompagni", Københavns bedste Selskab, der kun stod
aabent for Adel og fornemme Borgere med Hustruer og Døtre,
medens Smaafolk var udelukkede. Aar 1582 foretoges her et
Gennemsyn af Lovene, som ændredes i Samklang med Tidens
Fremskridt. Ret betegnende bestod dog Forandringen væsentligst 

i, at medens Udtrykkene ganske vist blev mere slebne,
mindskedes samtidigt Bøderne, hvoraf man sikkert tør slutte, at de
tidligere blev nu fundne for haarde. I Bestemmelserne fra 1447
havde det heddet: "Hvo som spyer i Kompagnihus eller i
Gaarden, give een Tønde Øl og fire Mark Voks, Øllet til Brødrene,
Vokset til Messerne, Hvilken som slemt gør inden Gaarden,
gælde den samme Bøde." Nu rettedes dette og omsattes i
pænere Sprog til: "Hvo som spyer og gør noget urent i Kompagniet 
eller i Kompagnigaarden, han bøde een Tønde Øl og til de
fattige een Mark. Men er det en Gæst, da bøde han, som
hannem indbød." Som det vil ses, er Bøden her endog betydelig
nedsat, medens det hyppigt forekommende Tilfælde med
Gæster er taget med i Anslag. Derimod forbigaas nu ganske, hvad
de tidligere Bestemmelser ogsaa dømte mildt, til kun "to Mark
Voks", at komme mindre for Skade inden Døren i selve Salen.


Fig. 21. Bondemiddag i det fri.
(Efter Olaus Magnus 1555.)

Om Selskabstonen mellem de to Køn havde det tidligere
heddet: "Hvilken, der ubekvemmelig taler for Jomfruer eller for
gode Kvinder, eller lader sig ubekvemmelig se inden Laugshus,
eller teer sig ubekvemmelig med sin Ende, bøde een Tønde Øl."
Ogsaa her fandt man i Kraft af de ny Forhold Anledning til at
ændre, baade glatte, skærpe og udelade. Nu kom det til at hedde:
"Hvilken Broder eller Gæst, som taler uhøvisk paa Dannemænd,
Dannesvende, Dannekvinder eller ærlige Piger, eller og lader 

sig ubekvemmeligen se enten for eller bag, bøde to Tønder Øl 
og til de fattige i Bøssen een Mark."

Forskellige fra disse Smaaforseelser var naturligvis de
virkelige grove Brud paa Ordenen, som straffedes haardere. Ogsaa
her fandt man sig dog opfordret til en ret betegnende Ompostering
og Nedsættelse. Tidligere var Bøden for i Vrede at drage Sværd
indenfor Kompagniet fire Tønder Øl og et halvt Pund Voks.
Derimod straffedes det endnu haardere, nemlig med en halv Læst
Øl og et halvt Pund Voks, virkelig at fornærme en Broder eller
Gæst ved "at slaa ham Pust eller Kindhest, eller tage ham ilde
om hans Næse". Nu stilledes begge Forseelser lige -- at drage
Kniv og Sværd og at give paa Øret eller tage ilde om Næsen -- 
men samtidigt nedsattes Bøden til fire Tønder Øl og en Mark
til de fattigeKjøbenhavns Diplomatarium VI, 158-74. .

Tog det sig saaledes ud, hvor Adelsmænd, Fruer og Jomfruer
færdedes, er det let forstaaeligt, at Jævnmaalet maa sænkes,
hvor Talen var om Selskabelighed af mere blandet Art
(Fig. 21). Vi besidder endnu en spøgefuld Efterligning af Datidens
Selskabsregler, skrevet med en Haandskrift fra Slutningen af det
16de Aarhundrede og af den ukendte Forfatter ikke uvittigt
betegnet -- i Lighed med den ovenomtalte, forbedrede Udgave af
Danske Kompagnis Love -- som "en nylig korrigeret, forbedret
og flittigen overseet" ældre Gildeskraa. At det hele skal være
Spas er tydeligt nok; men medens Forfatterens Vittigheder næppe
morer os saa meget som hans Samtid, skønner vi des mere paa
en i sig selv trættende Form for dem: at han opregner en Mængde
ligegyldige og ufrivillige Ting som strafbare, thi just herved maler
han uden at ane det et værdifuldt, baade sandt og levende Billede
af Datidens jævnere Selskabelighed. Om Forholdene ved Bordet
hedder det:

"Her skal være forbuden Raaben og Skrigen, Banden, Pukken, 
Snurren; mærker saadant! Ingen maa give hinanden Kindhest 
med knyttet Næve, heller Slag paa Mund med flad Haand.
Ingen maa støde hinanden i Siden med Albuen eller i R....
med Foden eller Knæet, ej heller at maa bruge Næsekneb,
Ørenip, Haardræt, Spytten, Biden, Støden, Fosen, Murren,
Knurren, onde Øjne, Tænder at skære, at hviske bag ud, at se paa
Sned, at lee som Hunde leer ad Svin. Ej heller maa nogen sætte 

sin Hat paa Snur med vred Hu, snyde ilde af Næsen, sidde med
Haanden under Kinden og tænke ondt, nævse sig i Sædet, eller
stryge sit Haar op paa Hofvis. Ingen skal eller maa fordriste sig
til at krybe under Bordet og bide sin Jævnkristen i Benet, saa
maa og ingen sætte sin Jævnkristen paa Bænken, at Tarmene
runge i ham, men taler hinanden skjelligt til! Gaar ud og ind paa
Ærens Vegne, og lader Piger være ufandsede og ubagvadskede!
seer Husbondens Tingest tilgode, gaar vel fra Døren, saa vi ikke
stedse gaa over Skoene! Ingen af Kvindfolkene maa sidde
hemmeligen paa Bænken og lade en Balle Vand eller to løbe fra sig,
men gaa ud af Døren, naar Behov gøres. Ingen maa dutte sin
Jævnkristen noget paa, undtagen han veed skjellig Aarsag dertil.
... Ingen maa heller tage Knappenaale af Pigernes Trøje eller
Naalepuder og siden stikke skæmtevis i Bagen eller andetsteds.
... Der maa ej heller nogen hidse Hundene sammen i Stuen
eller paa Gulvet, for Rædsel eller usund Lugt og Røg"
Danske Samlinger, udg. af Chr. Bruun, O. Nielsen og A. Petersen, 
III, 224-25. o. s. v.

*

Det Indtryk, som man ved de ovenanførte Regler faar af
Selskabstonen, kunde ved første Øjekast forekomme ensidigt og
overdrevent. Det bekræftes dog ved Udlændinges
overensstemmende Beretninger. Som Vidner her egner Tyskere sig
ikke til at afhøres, da Forholdene hos dem selv næppe var et
Haar bedre; hvorimod Hollændere, Englændere og Franskmænd
i stigende Grad var forvænte hjemme fra og derfor maatte have
aabent Øje for Forskellen.

Grovest i Omtalen er Hollænderne, der lignede os mest.
"Det er ikke muligt for Danske, især Adelsmænd", siger
Christian den Tredjes Livlæge, Cornelius Hamsfort, "at holde et
Bryllup, uden at den ene maner den anden saalænge til at drikke
og selv gør Besked, indtil de med Tugt at melde spy Øllet igen,
og i Tjeneres og Gæsters Nærværelse uden mindste Skam
besørge andet under Bordet. Og naar en, halvt eller helt
bevidstløs, maa bringes til Sengs, saa vækker dette en uhyre Jubel, og
giver Anledning til Skoggerlatter"Scriptores rerum Danicarum 
III, 285-86. .


En Englænder er en Kende mere behersket i sine Udtryk.
Om en Middag hos Christian den Fjerde 1632 bemærker han
overlegent, "Maden var den sletteste, jeg nogensinde har set",
samt at efter Skaaldrikningen "rejste den anden engelske
Udsending og jeg os fra Bordet for at gaa hen og" udføre en
mindre Forretning, "hvilket altid er tilladt ved dette Hof". Meget
om at gøre er det ham at faa slaaet fast, at han selv kunde
komme ned ad Trapperne og til Vogns uden Hjælp, medens
andre maatte bæres. Om Christian den Fjerde og dansk Skik
udtrykker han sig saaledes: "Kongen er jævnlig drukken, som
han nu var baade Lørdag og Søndag, og som han ligeledes var
om Mandagen. Man siger, at det her er Skik at være fuld tre
Dage i Rad"Danske Magazin 3. Række I, 21 og 27. .

I franske Beretninger endelig ydes der enten de Danske
en vis formel Anerkendelse, eller der meddeles blot høfligt, men
forstaaeligt, at dansk Smag og Skik afveg fra den franske. En
fransk Gæst ved et adeligt Bryllup i København 1629 gengiver
sit samlede Indtryk saaledes: 

"I de tre Dage, Brylluppet varede, drak man uafbrudt. Thi
der er altid en tyve, tredive Stykker, der holde Trop, medens
de, der er drukne, sover Rusen ud i en to til tre Timer og
derpaa begynder paa en frisk at drikke. Prinsen [Christian den
Fjerdes ældste Søn, Prins Christian] blev fem eller seks Gange
beruset, og Statholderen ligesaa; om Tirsdagen, da jeg saa ham,
var han drukken endnu"Les Voyages de Mr. Deshayes 
Baron de Courmesvin (Paris 1664). S. 75. .

En fransk Gæst ved Prins Christians Bryllup 1634 siger:
"Maden var efter dansk Smag fortræffelig; os smagte den ikke".
Efter at Bordet var hævet og Dansen begyndt, "vedblev man
fremdeles at drikke paa hinandens Sundhed. En af de
fornemste, hvis Navn jeg ikke skal nævne, trængte sig i Hast gennem
Selskabet, men havde endnu ikke naaet Døren, da han maatte
give Drikken fra sig. Os uerfarne Franskmænd forekom dette
noget nyt og utiltalende. Men efter at vi i to Aar havde færdedes
blandt Nordens Folk, kom det os mindre fremmed for"
J. H. Schlegel: Saml. z. Dänischen Geschichte II 187, 190. .

En fransk Afskedsvisit endelig Aar 1637 hos Landets bedste
Mænd beskrives saaledes: "Da jeg den Dag, jeg afrejste, gik hen
for at tage Afsked med dem, fandt jeg straks i en stor Stue ti
eller tolv Legemer udstrakte paa Gulvet. Efter at være skreden 

over disse saa godt, det var muligt, kom jeg ind i et Værelse for
Enden, hvor jeg saa Hr. Christian Ulrik og Hr. Bjelke med
andre af deres Selskab ligeledes udstrakte paa Gulvet. Da jeg
imidlertid saa dem begravede i Søvn og Vin, trak jeg mig atter
tilbage, uden at nogen blev mig vaer"Dansk Maanedsskrift, 
udg. af M. Steenstrup, 2. Række, II, 62. .

Unden disse Omstændigheder vil det forstaas, at Middagens
sidste Begivenheder, inden at Bordet efter en fem, seks Timers
Forløb blev hævet, ikke stod lige klart for alle Gæster. Det var
næppe en unødvendig Paamindelse i den oftere omtalte Anvisning 
for gejstlige Køgemestre, at lade de opvartende søge at redde
fra Bordene, hvad der kunde reddes af Levninger af Desserten.
Og mere end een glad Sjæl har vistnok ladet sig narre og smilet
mildt til den nye Ret, de kom med, naar de sluttelig bragte Vand
til Haandtvæt. Dette bares først rundt i Kande med Fad til
de fornemste og sattes til andre i store Fade midt paa Bordet til
fælles Afbenyttelse. Paa saadant Tidspunkt var det blid Spas at
lede efter Boller i denne Suppe, og Fristelsen var stor til at
stænke Nabo og Genbo med Vand fra Fadet. Særdeles hensigtsmæssig 
var da vistnok den lollandske Forholdsregel, sluttelig at
skjule al Forstyrrelsens Vederstyggelighed ved at strø et godt
Lag Grønt -- i Mangel af andet vel Grankviste -- over hele
BordetKirkehistoriske Samlinger 3. Række, V, 816. .

Medens Rækken af røde Ansigter ved denne pludselige
Grønkur forvandledes til Mosroser i Plæne, slog Køgemesteren
vaklende til Lyd og takkede af. Først læste han Bordbøn og
takkede Gud. Saa takkede han alle Gæsterne og bad dem tage
til Takke. Derpaa takkede han dem, om de vilde komme i
Morgen igen og i Mellemtiden tage til Takke med Nattelejet, der var
saa godt, som det havde kunnet skaffes. Det var ingen lige Sag
at komme til Rette med alle disse Former for Tak. Og tør man
slutte fra de mange endnu bevarede Prøver fra omkring Aar 1600,
skulde just denne Tale gerne være baade lang og sirlig, stundom
med en særskilt Henvendelse til "Fruentimret"Sammesteds. 
-- Andr. Jonæ: Thesaurus epistolicus (Sthlm. 1619). 4to IV, 46. -- 
Tob. Hinzii Epistel- vnd Werbungsbüchlein (Lpzg. 1629). S. 394 fgg. 
-- Om Skikkens Almindelighed omkring Aar 1600 se f. Eks. Corp. 
Statut. Slesv. II, 287. -- Chr. IV's Polizeyordn. 27 Septbr. 
1636 f. Schlesw. u. Holst. (Glückstadt 1636). Bl. E. -- Brugelig 
i det 19de Aarhundrede: C. Schade: Bidrag til et jydsk Idiotikon, 
1807 (N. K. S., 812 d, 4to). -- N. Blicher: Topographie over Vium 
(Wiborg 1795). S. 196. -- H. Leerbech: Beskr. over Ringe 
(Odense 1826). S. 88. -- Sv. Grundtvig: Gl. danske Minder II, 248. 
-- (N. Lovén): Folklifwet i Skvtts härad, 2dra Uppl. (Lund 1868). 
S. 142 o. s. v. . Sligt kunde
knibe at huske, hvor godt det end forud var indstuderet. Det er
da muligt et Eksempel paa, at en Stedfortræder pludseligt maatte
skaffes, naar det i en Præsts Dagbog hedder: "Forærede Jørgen
Amtsskriver mig en Rigsdaler, fordi jeg gjorde Taksigelsen efter
Maaltid"Danske Samlinger, udg. af Chr. Bruun, O. Nielsen 
og A. Petersen, V, 325. .



En stor Beroligelse var det dog, at ogsaa Tilhørerne havde
ondt ved at fastholde en Traad og derfor ikke længer egnede sig
for den højere Kritik. Thi det skønnedes let, efterhaanden som
de kom frem mellem Bord og Væg for med stive Blik og
usikker Holdning at krydse ud i rum Sø paa Gulvet, at det var ikke
de samme friske Folk som for seks Timer siden. Det var et
sprogligt Udtryk, som ogsaa en senere Tid vilde kunne
godkende, naar Gæsterne, efter at Taksigelse ved Bordets Slutning
var holdt, betegnedes som "aftakkede" eller "afdankede"
Abdanckung gegen den Hochzeit-Gästen (Tob. Hinzii Epistel vnd 
Werbungs-büchlein, Lpzg. 1629, S. 394 fgg.) .

*



7

Efter Bordet begyndte man straks paa Dansen. Det var en
af Hovedfordelene ved de nye Skikke, at man ikke længere som
i det 16de Aarhundredes Midte holdt Middag i Hjemmet og
Aften paa „Kompagniet“ eller RaadhusetForordninger, 
Recesser o. s. v. 1558-1660, udg. v. V. A. Secher, I, 48.
, men kunde gaa lige over
fra Spisen og Drikken til Dans. Hos Kongen og de rigeste
Adelsmænd foregik dette saaledes, at man begav sig til en anden Sal,
hvor Dansen blev holdt. Hos Landets store Flertal skyndte man
sig at fjærne Bordene og dansede saa i samme Stue.

Naar man erindrer de fleste mandlige Gæsters Tilstand mod
Slutningen af Maaltidet, kan det ikke undre, at Kvinderne, især
de yngre, kunde ønske Bordet snarligt hævet og Dansen i Gang.
Et virksomt Middel til at opnaa dette var at faa Musiken til at
spille eller „Daviderne“ til at istemme en ret iørefaldende
Dansemelodi, saa at de lysthavende, trods tøvende Køgemester og
Bordbøn, begyndte af sig selv og trak Resten med ud midt paa
Gulvet. For saa vidt Kvinderne sad spærrede inde paa
Hæderspladser langs Væggen, var der intet andet for end at stige op
paa Bænken, sætte Foden paa Bordet, og over Fade, Skueretter
og Vinpøle gøre et dristigt Spring ud i den ventende Dansers
Arme.

Dette sidste var blevet almindelig Skik hos den danske Adel
omkring Aar 1580. Men det var ikke behageligt for ældre
Herrer, der maaske endnu langtfra var færdige med Maaltidet, med
eet at mærke Bordet ryste, Sølvstob vælte og alt forrykkes, blot 
fordi et Kvindfolk vilde over Bordet. I en Vise kunde det lyde
meget vel:

 Den Jomfru sprang over breden Bord
 Med Sølvkar i hvide Hænde o. s. v.

Men Virkeligheden var noget andet. Man tog da ogsaa sine
Forholdsregler. I Maj Maaned 1586 blev, som alt tidligere berørt,
Rigsraaderne paa Mødet i København enige om fremtidigt at
forbyde dette Uvæsen, der var i alle Maader forkasteligt: et
Misbrug af Guds Gaver paa Bordet, usømmeligt for "Fruentimret" 
selv, ja maaske til Skade for den følgende Slægt, hvis samme
Kvindfolk muligt var gift og frugtsommelig og altsaa ikke
skikket til Spring over Borde og Bænke. Forbudet fik følgende
Ordlyd:

"Eftersom Vi og komme udi Forfaring, hvorledes at det til
Bryllupper for en Brug er opkommet, at under Maaltid holdes
Dans og opfordres dertil saa snart [*c: saa vel] den, der sidder
bag Bordet, som en anden, saa de da maa træde paa Bordet,
som Maden er staaendis, hvilket ikke alene synes uskikkeligt,
men og til Fare kunde være for sygelige Kvindfolk og andre,
naar de saa skulle springe over Borde, at snart et ulykkeligt Fald
kunde deraf tilkomme -- da ville Vi afskaffet og forbudet have,
at ikke skal danses under Maaltid, saalænge Maaltidet varer, og
til det er optaget, og Skiver og Borde enten er udbaarne eller
stillede til Afside"Forordninger, Recesser o. s. v. 
1558-1660, udg. v. V. A. Secher, II, 445. .

Saa mange Forbud var blevne udstedte og ligesaa hurtigt overtraadte 
og glemte. Men i denne Kamp for Madro var Fædrene
de stærkeste. Særlig i Rigsraadets egen Regeringstid under
Christian den Fjerdes Mindreaarighed holdtes der skarpt Udkig. Og
man fik Lejlighed til at slaa ned. Thi galt var det vel, hvad der
skete i Juli 1589 paa Raadhuset i Køge, da Esge Brok holdt
Bryllup med Dronningens Jomfru, Kristense Viffert; men endnu
værre var det, hvad der samtidigt var foregaaet i Odense, hvor
Jomfruerne Mette og Kirsten Hardenberg, ligeledes af
Dronningens Jomfrukammer, blev gifte med Preben Gyldenstjerne og
Axel Brahe. Begge Steder: Maaltidet først begyndt, da det skulde
være endt, Adelsmænd "optagende" til Dans midt under
Maaltidet, og Jomfruerne over Bordet! Men i Odense var der den
særlige Biomstændighed, at Lensmanden paa Odensegaard, 

Lovens Haandhæver, selv havde været til Stede, men ikke hindret
sligt, desformedelst han selv var den ene af Brudgommene. Over
denne syndige Axel Brahe (Fig. 22) haglede det nu ned, just
som han havde skaffet sine seks Børn en ny Moder og selv for
anden Gang i sit Liv skulde nyde Hvedebrødsdagene. Han fik
streng Befaling til øjeblikkeligt paa Kongens Vegne at tiltale 
alle, der ved denne Lejlighed havde overtraadt Recessen, og det uden
mindste Persons-Anseelse, saafremt han ikke selv vilde betale Bøden 
for, med sligt at se igennem FingreFyenske Tegnelser 
16 Juli 1589. R. A. . En rar Historie for den, der nys 
som Brudgom havde faaet Rosenobler i Skaalen, at skulle gaa rundt
med en ny Skaal til sin Svigerfader, der var Nabolensmand og ogsaa skulde 
have  passet paa, til hver af hin Aftens glade Ungersvende samt hans
Hustrus fodelette Veninder, og anmode dem alle om behageligst
at erlægge hver især 4000 Kroner i Bøde til næsthosliggende
Hospital! Et saadant Eksempel kunde kurere for lange Tider.
Forbudet behøvede ikke at gentages i Danmark. I Sverige
derimod udstedtes det baade 1664 og 1669A. A. v. 
Stiernmann: Förordn. ang. Sweriges Comm. etc. III, 265, 280 og 761. 
.


Fig. 22. Rigsraad Axel Brahe til Elved. 1550-1616.
(Maleri paa Gaunø.)

*

Dansen efter Bordet faldt ganske naturligt i to Afsnit, først
"Brudedansen", bagefter: den almindelige Dans. I
Brudedansen var Bruden Hovedpersonen. Det var da ikke et af de 


mindst stødende Punkter ved Dans under Maaltidet, at Bruden
i saa Fald maatte være med til at springe over Bordet.

"Brudedansen" begyndte med, at Køgemesteren dansede
med Bruden og derefter overgav hende til Brudgommen
"dansede ham hende til", som det hed. Efter at Brudgommen havde
danset med hende (Fig. 23), overgaves hun til den næstværdigste,
og saaledes dansede hun videre een for een med alle Mændene.
Samtidigt dansede Brudgommen først med "Forgangskvinderne", der 
havde "redet" Bruden, derpaa med Forgangspigerne o. s. v. alle
Kvinderne igennem. Denne Skik synes at have været ældgammel og 
var i det 16de Aarhundrede vistnok udbredt over det meste af Evropa.

Hvad der imidlertid gav Begyndelsen af Brudedansen et ganske særligt 
Præg var, at: den ifølge samme gamle Skik skulde danses med Fakler 
og Brudeblus. Dette var naturligvis et af de mange Udslag 
af den  urgamle Tro paa Ildens signende Magt. Fakler og Brudeblus 
var dobbelt nødvendige, dersom -- hvad jo 
ofte var Tilfældet -- Dansen skulde foregaa i et andet Rum (Fig. 24). 
Under Vandringen hertil var Bruden -- især hvis hun endnu 
slet ikke var viet i Kirke, hvad jo i Katolicismens Dage altid først 
skete Dagen efter -- særligt udsat for Angreb af Mørkets Magter 
og burde altsaa beskærmes med Ild.

Endnu ved Midten af det 16de Aarhundrede var denne
Forholdsregel selv i København ikke unødvendig, for saa vidt jo
mangt et Brudetog begav sig fra Middagen i Brudehuset til Dans
paa "Kompagniet" eller Raadhuset. Og paa Københavns Slot
saavel som enhver større Herregaard maatte man jo vandre ad
Trapper og Gange fra Spisesalen til Dansesalen. Overalt tændtes 

Fig. 23. Brudedans i det 16de Aarhundrede. Brudgommen danser med Bruden. 
(Samtidig Tegning af Hans Schäuffelein.)

da Blus og Fakler til Brudens Beskyttelse og bares i Kres om
hende paa denne Vandring. Endnu Aar 1634 ved Prins Christians
Bryllup iagttoges denne Forsigtighedsregel nøje, idet 24
Blusholdere fulgte Bruden op til DansesalenJørgen Holst: 
Regiæ Nuptiæ Chr. V (Kbhvn. 1637). Bl. C1 -- Car. Ogerii 
Ephemerides (Lut. Paris. 1656). S. 92. .

Flg. 24. Fakkeldans. Ankomst til Dansesalen.
(Efter Rodler: Tournierbuch 1532.)

Den første Del af Brudedansen -- hendes Dans med
Brudgomsføreren, Brudgommen og dennes allernærmeste -- foregik 
derpaa under samme forsigtige Former, idet Brudeblussene
stadigt bares omkring hende, indtil Dansen maatte antages for at
være tilstrækkeligt viet (Fig. 25). Denne Del kaldtes derfor i det
mindste senere: Fakkeldansen. Den anvendtes baade i
Danmark og Sverige ved Hof som hos Adel hele det 17de 

Aarhundrede udSe f. Eks. foruden Jørg. Holst's og Car. 
Ogier's ovennævnte Skrifter om Prins Christian og Christian 
Pentz's Bryllupper tillige B. Whitelockes Dag Bok (Ups. 1777).
S. 635. -- Om Gyldenløves Bryllup: N. K. S. no. 1060 c, 4to, 
o. fl. . Aar 1582 gaves der for "Danske Kompagni" i
København nøjagtige Regler for, hvorledes denne Dans skulde
danses. Her var det nemlig ikke tilladt at danse med hvem man
vilde, men det skulde omhyggeligt udregnes, hvem Æren at danse
Fakkeldans tilkom. Derfor, "naar Fordans skal føres med
Tordisler [Fakler], skal ingen Hustru eller Pige optages af Sædet,

Fig. 25. Fakkeldans.
(Træsnit af Albrecht Dürer.)

førend den Hustru eller Pige er optagen af de tvende Personer,
som Dansen skal føre. Dersom nogen det gør.... da skal de
tage samme Persone fra ham igen" o. s. v.Kbhvns 
Diplomatarium VI, 157. . Det er aabenbart
Spor af samme Skik, naar endnu i Sønderjyllands Hedeegne
"Bordpigerne" med et brændende Lys i højre Haand slutter
Kres om Bruden under Dansen og forbliver dèr paa Vagt, indtil
de "opdanses" af Brudesvendene. Derimod er det en
Nutidsbetragtning, naar det hedder: "Efterhaanden som de tages op til
Dans, slukkes Lysene; man kan da altid holde Regning med, 

hvormange der er tilbage, at ingen bliver forbigaaet"
H. F. Feilberg: Fra Heden (Haderslev 1863). S. 96-97. . Saavel
ved det engelske som det preussiske Hof har "Fakkeldansen"
holdt sig som Bryllupsskik indtil vore Dage. En af de ældste
Gengivelser af fyrstelig Fakkeldans er vistnok hosstaaende (Fig.
26) fra det i sin Tid saa berømte burgundiske Hof.

Hvor Fakkeldansen efter det 16de Aarhundrede tabte sig i
Norden, søgte man uvilkaarligt en betryggende Erstatning
herfor i, at dog en Præst begyndte Brudedansen og saaledes signede
den. Ofte var han jo som Køgemester selvskreven dertil. Men
det er næppe tilfældigt, at et Utal af Bryllupsberetninger har
travlt med netop at fremhæve, at det var en Gejstlig, der
begyndte. Denne Tilbøjelighed lader sig forfølge lige fra det 17de
Aarhundrede til vore Dage. Om Fyns Biskop, Hans Mikkelsen,
(*d. 1651), hvis to Sønner begge paa samme Dag holdt Bryllup
paa Odense Raadhus, hedder det saaledes i en Optegnelse fra
det følgende Aarhundrede: "Gamle Folk vidste længe at
fortælle, at Biskoppen dansede Polskdans med Brudene"
Suhm: Samlinger t. d. Danske Historie I, 2 14. . Og
endnu ned imod vore Dage har det været Fællesopfattelse hos
næsten alle Nordens Bønder, at et Bryllup ikke var, som det
burde, naar ikke Brudedansen blev aabnet af Præsten. Malende
beskrives dette Optrin saaledes i Skaane ved Begyndelsen af det
19de Aarhundrede:

"Først kom Bruden frem og gav med et Kniks til Kende, at
hun ønskede at begynde Dansen med Hr. Provsten. Gubben
stod da op, stillede sig i Danseposition, tog Hatten af og hilste
med Værdighed paa hele Selskabet, hvorpaa han højtideligt
svingede Bruden et Par Gange om. Samtidigt opfyldte Provstinden
sin Pligt at danse med Brudgommen, som, da han dansede med
selve Provstinden, stræbte efter at optræde med størst mulig
Værdighed samt holde Trit med Provsten. Ingen sad under
Præsteparrets Dans, alle stod op og betragtede den med ærbødig
Fryd som en Ceremoni, hvorved Dansens Glæde indviedes til
hele Selskabets Bedste. Derefter fik Polskdansen en hurtigere
Fart" o. s. v.Nicolovius: Folklifwet i Skytts härad 
(Lund 1847). S. 161. .

Brudgommens og Brudens Dans med hinanden synes ikke i
det 16de Aarhundrede at have været forskellig fra den, de
dansede med de øvrige Hædersgæster. Og der er næppe heller
tilstrækkelig Grund til fra enkelte Folkeviser at slutte, at den 


Fig. 26.  Fakkeldans, opført i Lille 1463 ved det burgundiske Hof. 
Nederst tilvenstre Hertug Filip den Gode og hans Hustru.
Nærmest til højre for dem deres Søn Karl den Dristige og hans Brud Isabella af Bourbon.
(Efter et Maleri af samme Aar, tilhørende Hr. Henry Castermann i Tournay.) (Paul Lacroix.)
tidligere havde været anderledes. I Visen om Ridder Stigs Bryllup
hedder det vel:

 Der danser Hr. Stig saa smal som en Vaand,
 Han havde et Sølvkar paa hviden Haand.

 Og Stig han drak sin unge Brud til.
 Der springer ud Skov og Mark derved.

 Der springer ud baade Ager og Ris,
 For alle Jomfruer bær hun Pris.

At Ridder Stig saaledes havde et Bæger i Haanden, har tydeligt
nok tiltalt senere Slægter. En Opskrift af Visen ophøjer det til
Guldkar:

 Stig Lille dansed smal som Vaand.
 Han havde et Guldkar paa sin Haand.

En anden gør det til to, og veed hvad der var i hvert:

 Der danser han Stiglil saa smal som en Vaand,
 Han haver to Guldkar paa hviden Haand.

 Det ene med Mjød, det andet med Vin.
 Saa drikker han til Allerkæreste sin.                                           ^

En sidste Opskrift udstyrer ham endelig overdaadigt med fire
Bægere:

 For ganger Ridder Stig, smal som en Vaand,
 Han havde to Sølvkar paa hver sin Haand
Sv. Grundtvig: Danmarks gamle Folkeviser II, 307, 309. .

Selve denne Forvirring tyder paa, at der den Gang, da Visen
er bleven optegnet, omkring Aar 1600, ikke kendtes nogen
tilsvarende Skik. Men heller ikke fra hin tidligere Tid, da Visen
selv blev digtet, behøver Ordene at bringe andet Bud, end at
Digteren har tænkt sig Hr. Stig og hans Brud under
Brudedansen at drikke Dannemands- og Dannekvindeskaalen, til hvis
signende Kraft her er hentydet. Om sligt den Gang har været
almindelig Skik, faar staa henEndnu en Forklaring kunde 
synes mulig, at Visens Ord nemlig kun sigtede til den af Johannes 
Steenstrup (Vore Folkeviser i Middelalderen, Kbhvn. 1891, S. 24) 
omtalte Skik, at enhver "Fordanser skal have et Drikkekar, Bæger 
eller Glas i Haanden". Jeg er saa meget mindre tilbøjelig til at 
gaa ind paa denne Forklaring, som jeg ikke tror paa, at sligt i 
Middelalderen har været Skik i Norden. Om Forholdene i Tyskland 
tør jeg ikke have nogen Mening; men de af J. S. anførte Eksempler 
fra Norden er -- som ovenfor Side 194 nærmere paavises -- fra en 
senere Tid, da Polskdansen var trængt ind i Norden, og beviser 
altsaa intet om middelalderlige Forhold. . 
I enkelte Egne har, som vi
siden skal berøre, Dannekvindeskaalen, der ejer Slyngplantenatur, 
endog ned til vore Dage vidst at hægte sig til Brudedansen,
uden at man dog heller heraf vistnok tør slutte til en tidligere
fælles Skik.


De to første Par i Brudedansen var i Reglen givne. Derimod
var der stor Rift om at blive tredje eller fjerde Mand, der fik Lov
til at danse med Bruden, medens Faklerne endnu brændte.
Adkomsten hertil afhang af Slægtskabsgrad og Anseelse og
afvejedes af Selskabets ædru Medlemmer med samme Nøjeregnen og
Forskel i Udfald som Sædet til Højbords. Betegnende i saa
Henseende er de danske Udsendinges Optræden i Wismar Aar 1555,
da Hertug Hans Albert af Mecklenburg ægtede Frøken Anna af
Brandenburg, Christian den Tredjes Søsterdatter. I denne
Anledning var Otto Krumpen og Holger Rosenkrans mødte paa
Kongen af Danmarks Vegne. Men da Kongen af Polens Sendebud
"fik Fordansen for Hr. Otto Krumpen, fortrød hannem og
hans Medbroder saadan højligen, at de derover ginge af Salen og
droge bort, menendes deris Herre af være skeet en Spot derudi, thi
Hs. Majestæt var ikke aleneste
Brudens Morbroder, men ogsaa Danmarks Rige et ældre
Kongerige end Polen, efterdi her udi Danmarks Rige udi utænkelige
Aar have været Konger, i den Sted at for stakket Tid haver
Polen været et Fyrstendom". Dette Regnestykke kunde nu være
saa rigtigt, som det vilde. Men Markgrev Albrecht af
Brandenburg (Fig. 27), Brudens Fader, havde ligeledes Ret i sin
Regnemaade. Han havde nemlig i sin Tid faaet Øst-Preussen gjort
arveligt i sin Slægt, idet han efter at være valgt til Stormester for de
tyske Riddere, som havde Landet inde, var gaaet over til
Lutherdommen. Derpaa havde han ægtet Frederik den Førstes Datter
Aar 1526. Men som Hertug af Preussen var han Lensmand af
Kongen i Polen, der havde lukket Øjet i til det hele. Der var da
nok ingen Tvivl om, hvem han ved en Lejlighed som denne
burde gøre mest Stads af, Polen, hvem han skyldte et
Hertugdømme, eller Danmark, hvem han skyldte en Hustru
A. Huitfelds Krönike, 4to, IX, Bl. V v 3. .


Fig. 27. Markgrev Albrecht af Brandenburg, første Hertug af Preussen, 
og Hustru Dorothea af Danmark, 1526.
(Germanisches Museum.)

Det var ikke blot danske Udsendinge, der var saa 

nøjeregnende og fordringsfulde, Udlændinge optraadte ganske ligervis.
Ved Prins Christians Bryllup 1634 f. Eks. kom det til et
Sammenstød, der endte med, at den franske Konges Sendebud
fornærmet trak sig tilbage. Fakkeldansen var nemlig ordnet
saaledes, at Bruden først skulde danse med Brudgommen, derpaa
med den kejserlige Udsending, saa med sin Svigerfader
Christian den Fjerde, og sluttelig med den franske Udsending.
Herimod nedlagde denne Indsigelse, ikke fordi han jo nok
indrømmede, at han maatte vige for Brudgommens Fader, Christian
den Fjerde, men fordi han fastholdt, at ingen maatte komme
imellem ham og den kejserlige Udsending. Følgen blev, at det
polske Sendebud blev fjerde Mand, hvorpaa fulgte Prinserne
Car. Ogerii: Ephemerides (Lut. Paris. 1656). S. 92-93. .

Hvor stor en Rolle det spillede i Datidens Bevidsthed at faa
Fordansen med Bruden, giver sig tilkende paa mange Maader.
Udtrykket gik over til at bruges ogsaa i overført Betydning og
forstodes af alle. Som Eksempel paa saadan Anvendelse kan
nævnes den danske Statsmand Johan Friis' Svar, da Kongen af
Sverige havde offentlig betegnet ham som "til Maade viis, førende
sin Herre paa Glatis og med en Bag fuldmoden til Hasselris"
I samme livlige Tonart omtalte saa Johan Friis Gustav Vasa som
den, der i sin Tid havde faaet en Fordans med Bøddelpælen i
Lybæk. Omkvædet paa hans Vise lød:

 Sit Fængsel stjal han sig fra.
 Fik en Fordans med Kagen i Lybæk.
 Ko-Svans!
Holger Rørdam: Historieskrivningen og Historieskriverne i Danmark 
og Norge siden Reformationen. S. 74-76. .

*

Efter at have danset med de fornemste, dansede Bruden
videre med enhver, hele Selskabet igennem. Det er troligt
nok, at der i denne Brudens Gaaen fra Haand til Haand har
ligget en sindbilledlig Efterklang af den samme oprindelige Skik,
som vi mente at kunne skimte Spor af i Brudens Gang med
Dannekvindeskaalen, Graad under Gaverne o. s. v. I enkelte
Egne af Sverige, hvor jo Brudens Omgang med Skaalen holdt
sig længst, har ogsaa denne Skik indgaaet en Forbindelse med
Brudedansen. I Vestergötland f. Eks., hvor Skaalgivningen
endnu foregaar under Maaltidet og altsaa ikke ved at skifte 

Plads kan have givet Anledning til en ny Indsamling, er det
Skik, at enhver betaler for at danse med Bruden. Herom
hedder det fra vore Dage: "Medens Brudedansen foregik midt paa
Gulvet, hvor Gæsterne sluttede en stor Kreds, fandt i et Hjørne
en underlig Forestilling Sted. Ved et lille Bord havde nogle af de
regnekyndigste Gubber lejret sig. Paa Bordet stod Brændevin,
Øl og Tilbid. Enhver Person, der dansede med Bruden, gik efter
endt Dans hen til dette Bord og lagde nogle Penge paa en hertil
staaende Tallerken, hvorpaa han fik sin Dram. Man betalte efter
Raad og Lejlighed fra tre Daler ned til otte Skilling. Jeg mindes,
at der ved et Bryllup kom 900 Daler paa Tallerkenen. Jo større
Beløbet var, des hæderligere for Bruden. "Hun er saa tækkelig,
saa jeg betalte gerne", var et Udtryk, man ikke sjældent fik
høre. Saaledes var det Brug i mange Egne. Paa Kinnekulla
fulgte Bruden med hen til Tallerkenen, drak af Øllet og førte
Brændevinet til Læberne"Johannes Sundblad: Gammaldags 
bruk (Göteborg 1881). S. 99. .

Et stort Fremskridt var det i det 16de Aarhundrede, at
Dansen nu i Reglen blev holdt i lukket Rum, Storstue eller
Raadhussal. Thi tidligere, da man som oftest dansede under aaben
Himmel, altsaa hyppigt paa aaben Plads med Adgang for alle,
synes Brudens Pligt at have været udvidet til at skulle danse
med alle og enhver, der gav Møde. I det mindste hedder det
om saadanne aabne Dansepladser i England og Tyskland ved
det 16de Aarhundredes Midte: "Dèr man saa den arme Brud
holde Trit med enhver Danser og tør ikke sige Nej til nogen,
hvor skabet, fjollet, drukken, raa og uforskammet han
endogsaa er"Aar 1543 i England. John Brand: Popular 
antiquities of Great Britain, by Carew Hazlitt, II (London 1870). 
105. -- E. Sarcerii Buch vom heil. Ehestande (Lpzg. 1553). 
Fol. Bl. 103. .

Under denne Brudens skiftevise Dans med alle Gæsterne
forefaldt stundom det Optrin, der er besunget paa ethvert Sprog
og af vekslende Tidsaldre: Brudens Dans med den Bejler,
hvem hun i sit Hjerte havde givet Fortrinet, men Forældrene
havde afvist. Dette var deres Afskedsmøde. Intet Under da,
om Dansen fik et eget Præg af Varme og Inderlighed. Alt efter
de forskellige Folks og Tiders Væsen er dette Møde blevet
gengivet forskelligt, men de fælles Træk: Brudens Forsøg paa
at dølge sine Følelser, Bejlerens Ild og Dansens bratte
Afbrydelse. Svagest maaske i digterisk Værd, men stærk ved
Antallets Vægt turde den Mellemart af Afbrydelse være, som en 

iagttager fra Vestergötland i vore Dage giver Prøver paa i følgende
Udvalg af Tilraab fra Svigermoder og Brudgom: "Hold op nu!
-- Hvad tar Du Dig til? Anders! -- Du faar lade være at slide
hende helt op! -- Lad det nu være godt! -- Hører Du inte, hvad
jeg seger!" o. s. v.Joh. Sundblad: Gammaldags bruk 
(Göteborg 1881). S. 98. 

Et Spørgsmaal, der synes i det 16de Aarhundrede, ligesom
senere, at være blevet forskelligt besvaret, var, om Bruden
skulde danse Brudedansen iført alle sine Smykker.
At dette tog sig bedst ud, var der vel ingen Tvivl om. Men en tung
Fornøjelse maatte det være for Bruden at danse uafbrudt med
det Lag af Kæder, Halsbaand, Skuepenge og Smykker,
hvormed vi veed hun var overhængt. Og heller ikke ganske
morsomt maatte det være for Bruderedersken og alle dem, der havde
laant hende deres kostbare Familjesmykker, at se Guldroser og
Rubinhalsbaand, Kæder og Spange slaa mod hinanden paa
"Dolslaget" som Bringe-Stads paa en Ganger i Fart, hver Gang en
voldsom Danser tog paa Veje. Det var da en ganske fornuftig
Mellemvej, som Øvrigheden i Helsingør 1576 befalede
fremtidig fulgt dér i Byen: "Naar Maaltid er skeet og af Bordene
er gemt, da ledes Bruden ind i Brudekamret og aftages hende,
hvad Smykker hun kan miste, og saa følges paa Huset igen og
da slaas til Dans"Helsingørs Thingbog 8 Oktober 1576. 
R. A. .

Hos Landbefolkningen i Nørre- og Sønderjylland er samme
Spørgsmaal nu til Dags, vistnok efter Fortids Anvisning, løst paa
en anden, ogsaa ganske hensigtsmæssig Maade. Bruden danser
nemlig de første Omgange af Brudedansen, altsaa med 
Hæders-gæsterne, iført al sin Stads. "Det er en stor Nydelse for Gæsterne
at høre det klingre i Brudesmykket". Men derpaa forføjer hun
og Brudgommen, Brudepigerne og ofte alle Kvinderne sig bort
for at skifte Klæder og saaledes spare paa det gode Tøj, naar
der rigtigt skal tages fat, thi "der er en grov Klæi-Slid ve de
Daansen"Samlinger til jydsk Hist. og Topogr. I, 314, 
III, 304. -- H. F. Feilberg: Dansk Bondeliv, I, 299. .

Et Smykke, som i det 16de Aarhundrede dog ikke maatte
aftages Bruden, i det mindste hos Adelen og den højere
Borgerstand, var Brudekronen, thi denne skulde spille en særlig
Rolle ved Brudedansens sidste Del.

*

Anden og sidste Afdeling af Brudedansen bestod i at
Brudgommen og Bruden dansedes ud af de ugiftes og
ind i de giftes Lag. Stundom lodes der et Mellemrum mellem
Brudedansens to Afdelinger, og i denne Ventetid gik da Dansen
frit paa sædvanlig Vis, indtil der henad Midnat klappedes op til
Brudedansens Afslutning. Men lige saa hyppigt lod man dog
vistnok den anden Afdeling følge umiddelbart ovenpaa den første,
hvortil de ogsaa synes oprindeligt bestemte.

Det er troligt nok, at def allerede i det 16de Aarhundrede har
været betydelig Forskel i de forskellige Landskaber paa Maaden
at danse Parret ud af de ugiftes og ind i de giftes Lag. Siden har
Forskellene naturligvis spaltet sig yderligere. Men undersøger vi
de til vore Dage bevarede Udløbere i al deres brogede Blanding
og jævnfører dem med Fortids Forhold, saa samler de sig
naturligt i to bestemte Grupper.

I den af disse, der bærer Præget af den største Ælde, spiller
Brudesengen Hovedrollen. Det gjaldt da for de gifte om at
faa -- paa iøvrigt meget forskellige Maader -- trods de ugiftes
Modstand Parret i Seng, hvor saa Brudekronen aftoges og
ombyttedes med en Konehue, medens Bruden tog Varsel om, hvem
der skulde blive den næste Brud, ved i Blinde at prøve
Kronen paa Brudepigernes Hoved. Efter dette Optrin kunde Parret
godt vende tilbage igen og deltage i den sædvanlige Dans indtil
Sengetid.

Hvad der giver denne Gruppe sit Præg af Ælde er den
troskyldige Maade, hvorpaa Sengen betegnes som det afgørende, i
god Overensstemmelse endnu med det 16de Aarhundredes Skik,
hvor en Brudeseng jo ofte stod i Festsalen, og i Samklang med
de gamle Folkevisers samstemmende Vidnesbyrd om, at
Brudekronen først burde aftages i Sengen. Som det f. Eks. hedder i
Visen om "det tvungne Samtykke":

 De løfted hende udi Brudeseng,
 Tog af hende Guldkronen rød.
 Hun bad saa inderlig Jesus,
 Hun maatte en Jomfru døSv. Grundtvig: Danmarks gamle Folkeviser II, 298. .

Eller som det samme i modsat Tonart udtrykkes i det 17de
Aarhundrede af Petter Dass i hans "Nordlands Trompet":


 Det lakked ad Tiden, man skulde den Brud
 Gelejde til Sengen med Spil og med Ljud,
  Og sætte paa hende en Hue.
 Saa dansed man hende af Gjenternes Lav,
 Og Bruden sig dertil godvilligen gav,
  Sprang efter af ganske Formue
Petter Dass's Nordlands-Trompet samt Viser og Vers, 
udg. af A. E. Eriksen (Kristiania 1873). S. 62. .

Endnu Aar 1700 anvendtes disse Former ved fyrsteligt Bryllup. 
Da Prinsesse Louise af Preussen i dette Aar havde Bryllup
med Arveprins Frederik af Hessen, aftoges Brudekronen først i
Sengen, hvor hun da sad med tilbundne Øjne og i Blinde søgte
at faa den sat paa Hovedet af en i den. lange Kæde, der dansede
omkring hende i Brudekamret; den, hvem hun ramte, vilde faa
Bryllup i samme AarBessers Schriften (Lpzg. 1711). 
S. 365. .

I den anden Gruppe af Fremgangsmaader danner Ægtesengen
ikke længer paa Oldtids Vis Midtpunktet, den udelades tværtimod 
ganske, og det er tydeligt nok et middelalderligt Forbillede,
den klosterlige Indvielse, der her har foresvævet
Forestillingen. Sit klareste Udtryk i Nutiden har denne Form i Skaane,
hvor Brudgom og Brud først under Kys, Favntag og Dans tager
Afsked med hver enkelt ugift af sit Køn, hvilken Dans udføres
saa vildt, at Hatten og Brudekronen tilsidst falder af de tvende
og derpaa til Prøve sættes paa andres Hoved til Varsel om, hvem
der vil blive det næste Brudepar. Men derpaa slaar de gifte
Kvinder Kres om Bruden, der anbringes paa en Stol, og her af klipper
de saa hendes lange Haar og ifører hende den tætsluttende
Konehue, alt imens Koret synger en Sang, hvor Tungsind og Kaadhed,
Fortid og Nutid paa en mærkelig Maade er blandede. Først
vemodigt og langsomt:

 Icke blir den bruden flicka mere,
 Det hon warit, har nu slut.

Saa i kaad Efterligning med hurtig Takt:

 Icke vil hon ware flicka mere,
 Nei! hon har länge önskat slut.
 Tralla-ralla-raNicolovius: Folklifwet i Skytts 
härad i Skåne (Lund 1847). S. 162-64. -- Om Haarets Afklipning 
paa Bruden i det 16de Aarhundrede i Sverige se Olaus Magnus: 
De gentibus Septentrionalibus Lib XIV, Cap. 10. , o. s. v.

Ingen kan tage fejl af, at her er et Sidestykke til Indvielsen
som Nonne, det Skuespil, hvortil Nordens Befolkning et halvt
Aartusinde igennem, Slægt efter Slægt, havde været Vidne, naar 

i Klosterkirken en Jomfru tog Sløret, og under dæmpet Musik de
gamle Nonner inde bag Gitret først afklippede den nye Søsters
udslagne Haar, Møens Mærke, der ikke længer sømmede sig en
Kristi Brud.

Fælles for begge Grupper -- den hedenske og den kirkelige,
hvis vi saa tør kalde dem -- var en meget haandfast
Optræden af begge Køn. De ugifte Mænd og Kvinder fejrede
først Brudgom og Brud, idet de løftede hver sin Stands
Mærkesmand og Mærkeskvinde op paa Skuldrene og bar dem om i
Triumf. Fin svensk Forfatter i det 17de Aarhundrede søger vel
at sige sine Landsmænd fri for denne Skik som usømmelig for
Brudens Vedkommende; men han opnaar egentlig kun at røbe,
at stundom gik man til den Yderlighed, at Ungersvende løftede
Bruden op og bar hende paa deres SkuldreLoccenii 
Antiquitates Sveo-Goth, p. 291-92. . Skikken, at
Bruden bares om af Kvinder, fulgtes i Skaane endnu i det 19de
AarhundredeH. P. Klinghammer: Minnen från Åren 1829-39 
(Helsingborg 1841). S. 51. .

Brudgom og Brud, rettelig fejrede paa denne Vis, vakte
imidlertid de giftes Nidkærhed, da ogsaa de ansaa de to for deres.
Og frem stormede de riu mod hver sin Flok for at rive
Hædersbyttet til sig. At der mellem gifte og ugifte Mænd her ofte
vankede drøje Hug, fulgte af sig selv, og halvflaaet af begge Parter
kunde ofte Brudgommen først havne, hvor han fremtidigt skulde
høre hen. Men ogsaa Møer og Dannekvinder brugte sig, og ikke
just hver en Perlehue sad, som den skulde, mangt et Øre var
rødt, og mangen Kvindearm regnbuemærket, førend "Ungmor"
var vunden.

Men sligt var nu netop saa kortvilligt, og ingen kunde heraf
for Alvor tage Mistykke. Man fejler dog næppe, naar man
henfører de blodige Slagsmaal ved Bryllupper, hvorom der stadigt
berettes, særligt til denne Oprindelse. Selv om begge Parter slap
hinanden, naar Brudgom og Brud var vundne, kunde de enkelte
Modstandere, begge drukne, dog let bag efter faa Lyst til med
Kniv at afgøre, hvem der egentlig havde været den sejrende. En
Omvej, der i Reglen dog førte til samme Udfald, var først at
anstille en fredelig Styrkeprøve ved at tage Tag, drikke "til Pæls"
eller lignende. Fælles for alle disse Slagsmaal var, at det ansaas
for uhæderligt at lade dem komme til Øvrighedens Kundskab,
endsige kræve dens Indskriden mod den ene Part; Selskabet var 

her øverste og eneste Dommer. Kun hvor "Dødslag" var sket,
kunde fraværende Slægt og Venner uden Anstød kræve Bøder
for den dræbte.

Jævnsides med den Opfattelse, der i Jylland f. Eks. holdt sig
langt ned i det 18de Aarhundrede, at "et Bryllup uden
Slagsmaal duede intet"Samlinger til jydsk Hist. og 
Topografi II, 316. , maatte der dog nødvendigvis efterhaanden
udvikle sig en sindigere Betragtningsmaade. Det var et Udtryk
for denne, naar i flere Egne Kampen om Brudgommen og
Bruden gik over til at afgøres ikke ved Styrke, men ved List. Som
Eksempel herpaa kan nævnes Skikken, som den har udviklet sig
i Faldborg Sogn og maaske flere andre Steder i Nørrejylland:
Under Brudedansen søger en gift Mand og en Kone at sætte en
rød, strikket Hue og et sort Tørklæde, som de bærer skjult hos
sig, uventet paa Brudgommens og Brudens Hoved. Lykkes dette,
erklæres disse for nu at tilhøre de giftes Lag og maa danse en
egen Dans, iførte det nye Hovedsmykke. Selv under denne langt
mildere Form siges Skikken dog fremdeles at have voldt ofte
blodige Slagsmaal, hvorfor den dèr i Egnen nu næsten helt er
afskaffetSamlinger til jydsk Hist. og Topografi IV, 39. 
.

*

8

Naar Brudedansens anden Del var omme, og Tiden ikke altfor
fremrykket, vendte Gæsterne og Brudeparret, selv om dette paa
Skrømt var blevet bragt til Sengs, alle sammen tilbage til Salen
eller Storstuen for at begynde den egentlige Dans.

Denne afveg betydeligt fra, hvad vi nu forstaar herved. For det
første udførtes den endnu paa ældgammel Vis til Sang. Dette
maa dog ikke opfattes saaledes, som om den ledsagedes blot af
Menneskestemmer, tværtimod ved et ordentligt Bryllup paa
Raadhuset eller Kompagniet havde "Legeme" oppe paa
"Piberbænken" nok at gøre, Trommerne rørtes og Piberne skar
igennem, saa det var en Lyst. Men det var alt kun Ledsagelse til de
dansendes Sang, og Lederen af det hele var ikke Orkesterdirigenten, 
men Fordanseren paa Fløjen, som selv sang for, eller som
det hed: "gav en Vise for i Dansen"Petrus Palladius: 
En Visitatz Bog, udg. af Svend Grundtvig. S. 35. .

Hvad han sang, var af den rige Skat af Viser, der var digtede 

af Gud veed hvem og hvornaar, men -- bevarede fra Slægt til
Slægt, og tilpassede til hver ny's Behov -- nu som Folkets
Fælleseje levede paa alles Læber og udgjorde det skjulte
Følelseslivs ypperste Rigdom og Næring. For saa vidt var det jo kun
kendte Sager, han foredrog, og mange af dem, der kun i Kor
gentog Omkvædet, kunde selv have sunget for. Forsangerens
selvstændige Virksomhed bestod dog ikke blot i at synge
Versene igennem og lade de andre gentage Omkvædet. Hans
ejendommeligste Hverv bestod i at vælge dette og hermed bestemme
Visens Grundtone og Klangfarve, ligesom han jo selv var Herre
over Taktens Fart. Hele denne hans Virksomhed undgaar let
en Nutids-Forsker, der kun kender Viserne saaledes, som de er
fæstede gennem Opskrift. Men i det 16de Aarhundrede, da de
endnu var levende og havde Vinger, var Valget af Omkvæd og
Melodi for største Delen frit. Vel var ifølge gammel Brug enkelte
Sange og Omkvæd voksede sammen med bestemt Melodi. Men
i Reglen lod Versene sig føje til meget forskellig Tone. Og som
"flyvende Sommer" paa en solklar Høstdag flagrede de fleste
Omkvæd og Melodier frit omkring eller opstod ligefrem af Ny
gennem fri Digtning, saa at det beroede paa Forsangerens Sans
og Tykke, hvilken han i Øjeblikkets Stemning vilde gribe for at
give Visens gamle, kendte Ord nyt Indhold. Det var denne
Forsangerens Selvstændighed, hvoraf man i det 16de Aarhundrede
benyttede sig med en hidtil ukendt Dristighed. Herved fik ikke
blot Dansen et ejendommeligt Liv, men for Visernes
Vedkommende betegner det, som vi skal se, denne Digtarts sidste
kraftige Opblussen og Undergang.

Naar da Fordanseren eller Forsangeren havde klappet op, faaet
stillet sit Mandskab i Række og oppe paa Fløjen sang for, var det
ofte mere end blot en Kæmpevise paa saa og saa mange Vers,
som nu skulde tværes igennem. Var han flink og særligt oppe,
kunde det være en virkelig Overraskelse, der ventede Selskabet;
nyt Omkvæd, ny Melodi maaske, javel endog, om end sjældnere,
en hel ny Vise, der her første Gang hørtes og fra dette Bryllup
skulde spredes ud over Landet. Uden at træde vedkommende
for nær tør vi da maaske tro, at det ikke altid var lutter
Indskydelse, men at han ofte mødte vel forberedt, idet han forud havde
baade digtet sine nye Ord og indøvet Melodien.

Thi vel kunde han nøjes med kort at angive Tonen ved at
begynde med at synge Omkvædet for, der jo siden skulde gentages
af alle efter første Vers. Men var han flink, indskrænkede han
sig ikke til saaledes blot at anslaa Melodien og meddele
Omkvædet, men indledede Visen med et selvstændigt Forspil, hvori
han gav en egen Stemning Luft, kæk, kaad, tungsindig eller
klagende, hvoraf saa Omkvædet viklede sig ud som af sig selv, let
gribeligt for alle.

At Hovedemnet i disse Forsange var Elskov, fulgte af sig
selv, da de jo gerne foredroges af Ungersvende for en Forsamling, 
der omfattede unge Kvinder. Og i skarp Modsætning til den
efterfølgende Vises rolige, upersonlige Beretningsform, taltes her
gerne i første Person og i varme, ubeherskede Udtryk. Som en
ganske besynderlig Modsigelse formede da ofte Helheden sig:
Forsang, Omkvæd og stundom et Eftervers tillige gled omkring
et derfra helt forskelligt, begivenhedstungt, historisk Viseindhold.
Begge Bestanddele var -- hvad Meningen angik -- hyppigt i
indbyrdes Strid, som en Brænding mod Klippekyst; i bedste Fald
som Isflager i Drift paa en smeltende Strøm, naar det dagmilder
ved Vaartid. At dette var en Overgangsform, hvorunder det gamle
maatte opløses og gaa til Grunde, følger af sig selv. Under Sydens
varme Himmel var i Oldtiden under tilsvarende Forhold opstaaet
af Kor og Beretningen ny Digtart: Skuespillet. I Norden tegnede
det ogsaa i det 16de Aarhundrede til, at en lignende Nydannelse
skulde foregaa. Men det var kun England, der var i Stand til at
frembringe en Shakespeare. Herhjemme bristede det paa de store,
afgørende Betingelser, alt var ikke her i Kog, som i Elisabeths
Tidsalder i England. Derfor sygnede hos os Skuespillet hen som
blot Skoledrengekomedie. Den nye lyriske Digtnings varme
Aande formaaede ikke at skabe nyt Liv; i den altfor kolde Luft
frøs den selv bort i Taage, drev det kun til at klæde Folkevisens
Stammer en kort Stund i Rim.

Det er denne Tilstand, hvori Opskrifterne fra det 16de
Aarhundrede har bevaret os Viserne. Ifølge en lykkelig Indskydelse
begyndte man nemlig nu at indsamle og optegne dem. De
optegnedes saaledes, som de blev sungne, altsaa med den
Indledning, det Omkvæd og den Slutning, hvormed hver enkelt havde
hørt dem. Og da de var Folkets Fælleseje, tillod mangen Samler, 

som f. Eks. Anders Sørensen Vedel, sig frit at digte til. Men
netop denne forvirrede Blanding, denne myldrende Trængsel,
hvor nyt er føjet til gammelt, og samme Indledning eller
Omkvæd ofte knyttet til vidt forskellige Sange, medens alle
Opskrifter af en og samme Sang sjældent har alt fælles, viser os et
fortræffeligt Øjebliksfotografi af Datidens Festsang og Dansemusik.
Hvilken Frihed i Valg af Indledning og Omkvæd! Hvilken let
henaandet Stemning i disse lige fra: "Det er saa favrt om
Sommeren", "Forglem ikke mig!" til det dristige: "I lade Eder
mindes, I sover saa gerne i skønne Fruer [Jomfruer] deres Arm";
eller det tilsvarende: "I lade Eder mindes, I have sovet i Ridders
Arm".

Man tager næppe fejl, naar man i flere af disse Omkvæd aner
en Hentydning til, hvad der var en eller flere af de deltagende
bekendt. Enkelte af Omkvædene egnede sig særligt til en Art
Tyvesprog mellem Forsangeren og en af Kvinderne, maaske
Bruden selv, med hvem han her tog Afsked.

I endnu højere Grad gjaldt denne ejendommelige Indholdsvægt 
de nytildigtede Indlednings- og Slutningsvers. De
optræder i alle Afskygninger, lige fra politiske, som f. Eks. i Visen
om Svend Felding, der dræber i Dystridt Danmarks tyskfødte
Dronnings, fra Tyskland medfulgte Kæmpe. Hvo mærker ikke
Brodden i et nyt Indledningsvers som dette, naar det blev sunget
under Frederik den Første eller Christian den Tredje:

 Der stunder ind til Danmark
 Saa mangen ærlig Mand,
 Og flere tyske Riddere,
 End jeg nævne kan.
 -- Der stunder ind til Danmark.

Om det saa blot er det nye Omkvæd, er det ondskabsfuldt, især
naar vides, at man ellers sang Visen med det kongetro Omkvæd:

 Fører I vor unge Dronning ind til Danmark!
Danmarks gamle Folkeviser, udg. af Sv. Grundtvig, I, 412-16. 
.

Det hyppigste Indhold var dog Hævden af Elskovens Ret i og
for sig og Indsigelse imod de Forbindelser, hvor Kærlighed ikke
havde faaet Lov at raade. Denne Indsigelse fremkom snart i
frejdigere Form som:

 Det haver været af Arilds Tid,
 Det bliver, mens Livet kan rinde,
 At Elskov tvinger saa mangen en,
 Baade Møer og høvisken Kvinde.
 -- Det dages op under Liden
Samme Skrift II, 290. .

snart i mere nedslagen Form som det meget yndede Vers, der
vandt Indpas som Indledning til de forskelligste Viser:

 Herre Gud løse vel vor Angst
 Og Sorgen af vort Bryst!
 Ihvem som haver en lønlig Sorg,
 Hans Hjerte det er vel tørst.
 -- Herre Gud løse vel vor Angst!
Samme Skrift II, 295 og 327-29. 

snart i vemodige Ord som:

 Fluks bedre det er, ej være født,
 End stedse i Sorgen leve,
 Med Længsel daglig æde sit Brød
 Og aldrig Lystighed prøve.
 -- Thi Lykken vender sig ofte om.

 Gud dennem forlade, som Aarsag er,
 At de ej sammen maa være,
 Som have hinanden af Hjertet kær
 Og elske i Tugt og Ære.
 -- Thi Lykken vender sig ofte om
Nyerup og Rahbek: Udvalgte danske Viser fra 
Middelalderen III, 290. .

At ikke blot Omkvæd, Indledning og Slutning var nye, men
at hele Visen var nydigtet, hørte ifølge Sagens Natur til
Sjældenhederne. Trods al sin spirende Trang var Tiden jo tillige 
trofast og vedhængende ved det gamle.

*

En af de sædvanligste Viser til Dans ved Bryllup var da
fremdeles Kong Hans's Brudevise. Endnu langt ind i det 19de
Aarhundrede anvendtes den stadigt til Bryllupsdans paa
FærøerneH. C. Lyngbye: Noget om Færøerne 1817. Magaz. f. 
Rejseiagttagelser, udg. af R. Nyerup, I, 215. . 
Og at den alt i det 16de Aarhundrede havde tjent længe,
fremgaar af, at den i sin daværende Form egentlig kun var en
Genklang af de tidligere kongelige Brudeviser lige fra Visen om
Dronning Dagmars Brudefærd. Ejendommelighederne ved denne
var lidt efter lidt blevne skurede af eller slaaede fast som fælles 

for alle, saa at nu alle danske Kongebrude kom sejlende hertil paa
samme Vis, og Navnet Kong Hans simpelthen blot behøvede at
ombyttes med Christian den Anden eller Frederik den Anden,
naar Tiden krævede detDanmarks gamle Folkeviser, udg. 
af Sv. Grundtvig, III, 616-34. .

Hvor fastslaaet end Melodi og Trin til denne Sang monne være,
og hvor højtideligt den end maatte kunne lyde -- mindevækkende
for de gamle, der havde hørt den Slægtled igennem -- saa
forstaar man dog netop ud herfra, hvilken Friskhed det maatte
medføre, naar en virkelig ny Vise klang, naar det f. Eks. første Gang
brusede gennem Salen:

 Kong Frederik han sidder paa Koldinghus,
 Med Riddere og Svende han drikker god Rus.
 -- De dithmarske Herrer have deres Liv forloret.

Alene ved sin Nyhed maatte saadan en Vise kunne gøre
Virkning, selv om den iøvrigt ikke overgik de gamle. Hvor meget
mere da, naar den enten ved sit æggende Indhold eller ved sit
indre Værd nødvendigvis maatte rive alle med sig.

Vor Tid har vanskeligt ved at fatte en saadan Virkning, fordi
sligt er i Strid med vore givne Forudsætninger. En politisk
Stemning f. Eks. dannes nu for Tiden i Reglen lidt efter lidt, den
afsættes drypvis gennem Læsning af Blade og bringes kunstigt i
Fælleskog paa Folkemøder. Men hos Mennesker som hine, der
ikke kendte Blade og ikke vidste af Folkemøder -- hvilken
pludselig Ild maatte der ikke gydes i Sindene, naar det f. Eks. i
Frederik den Førstes Dage blandt Venner af den fordrevne
Konge med eet klang:

 Alle smaa Fugle i Skoven er,
 De give paa Høgen stor Klage,
 Han river af dennem baade Fjedre og Dun,
 Og vil dem af Skoven jage.
 -- Men Ørnen bygger i Fjeldet ud.

Og hvo forstod ikke, hvad der sigtedes til ved Ordene:

 Det da spurgte den gamle Ørn,
 Han blev saa vred i Hu.
 Og slog han til den stolte Høg,
 Alt med sin skarpe Klo.


 Derved da glædtes de andre smaa Fugle
 Og sjunge hver med sin Stemme.
 I Lunden var Fryd og Fuglesang,
 Alt der som Ørnen var hjemme.

Eller videre:

 Bort da fløj den gamle Ørn,
 Alt med sine Unger saa smaa.
 De andre Fugle, de bleve saa vilde,
 De vidste dennem ingen Raad.

Ingen kunde tage fejl af det Haab, der glødede under Asken i
følgende Ord:

 Nu sidde alle de andre Smaafugle
 Og tie saa kvær som Stene.
 De have nu mist deres dejlige Sang.
 -- Vil Gud, de faa hannem igen.

Eller den brændende Hengivenhed og Smerten i Slutningsordene:

 Gud han da hjælpe den fattige Ørn,
 Som flyver over vilden Hede!
 Han veed sig hverken Ly eller Led,
 Hvor han tør bygge sin Rede.
 -- Men Ørnen bygger i Fjeldet ud.

Endnu halvt hundrede Aar efter kunde en Udgiver -- Anders
Sørensen Vedel -- ikke lade være med at tage Parti, men
vedføjede haanligt: "med Viser vinder eller taber man hverken
Land eller Riger; der hører alt mere til"Samme Skrift 
III, 667-70.  Hvilken Brandfakkel
maa da Visen ikke have været for Samtiden, fængende i dem
alle, som de mødtes til Festen fra Landets forskellige Egne, hvad
enten de nu som Henrik Gøye og hans Parti var gamle Kong
Christians tro Mænd, eller som de fleste af Adelen hans
forbitrede Modstandere! En Vise som denne sprængte alle
gammeldags Begreber om Sang til Dans. Strid maatte den tænde,
Forspil paa de flammende Lyn, der snart efter skulde gennemglimte
Grevefejdens lumre Uvejrsnat.

Omvendt, hvilken ny og fyldigere Forstaaelse faar vi ikke af
de kendte Ord, naar vi til Svar paa denne Christian den Andens
Vise hører en Forsanger af Frederik den Førstes eller Christian
den Tredjes Tilhængere istemme den gamle Sang om Kong
Didrik med følgende, maaske nye, i hvert Fald saa sejrssikre
Indledning:


 Kongen raader for Borgen
 Og saa for alle Land,
 For saa mangen rasker Helt
 Med draget Sværd i Haand.
 -- Men Kongen raader for Borgen.

 Lad den Bonde raade for sit Bo,
 Den Hofmand for sin Hest.
 Kongen ud af Danmark
 Han raader for Borge og Fæst.
 -- Men Kongen raader for Borgen
Samme Skrift I, 123-29. .


Fig. 28. Kamp mod Elverfolk.
(Efter Olaus Magnus 1555.)

Ved Viser af denne Art har vi dog en Maalestok for Indtrykket, 
for saa vidt Stemningens Styrke maa have svaret til Vægten
af det Velfærd, der stod paa Spil. Langt vanskeligere falder det
os at forstaa, hvorledes en Vise alene ved sin Beskrivelses Magt
kan have revet alle hen. Grunden er, at vi bevidst eller ubevidst
skyder en Mellembestemmelse ind. Hvad enten vi læser eller
hører sungne de samme Ord som hin Tid, nyder vi dem som
Kunst. Men det var den Gang mere end Kunst, det var for de
fleste Tilhørere fuld Virkelighed, naar en Forsanger brugte
den usædvanlige Form at tale helt igennem om sig selv og istemte:

 Jeg lagde mit Hoved til Elverhøj.
 Mine Øjne de finge en Dvale.
 Der kom to Jomfruer gangende ud,
 De vilde gerne med mig tale.
 -- Siden jeg hende først saa.


Alle kendte de Stedet, hver fra sin Sang. Saa man ikke ogsaa nu,
naar man skottede ud af Riddersalens aabnede Luger, Engen
derude, hvor den dampede i Sommernatten, og Taagen slørede sig
hen over Krattet! Alle vidste de om de hemmelighedsfulde
Væsener, der levede i slige Høje. Dunkle Sagn meldte om Fortids
Kampe mod Elverfolk (Fig. 28). Men tænk blot, Forsangeren eller
han, der havde lært ham Visen, han havde selv set dem!

 De dansed ud, de dansed ind
 Alt i den Elverfærd.
 Og sad jeg fattige Ungersvend
 Og støtted mig ved mit Sværd.

Ja, han havde endog hørt en af dem synge:

 Den Jomfru begyndte en Vise at kvæde.
 Fejrest over alle Kvinde,
 Den stride Strøm han stiltes derved.
 Som førre var vant at rinde.

 Striden Strøm han stiltes derved,
 Som førre var vant at rinde.
 De liden smaa Fiske i Floden gik,
 De legte med deres Finne.

 De liden smaa Fiske i Vandet var,
 De legte med deres Finne.
 De liden smaa Fugle i Skoven var,
 De bredte ud med deres Vinger.

Med aandeløs Spænding lyttede alle til, hvorledes Elverpigen
først havde lokket, saa truet, og alle priste de med ham hans Held:

 Havde Gud ikke gjort min Lykke saa god,
 At Hanen havde slaget sin Vinge,
 Vist havde jeg kommet i Bjerget ind
 Alt til den Elverkvinde.

Ikke en eneste fandt Slutningsverset mat:

 Det raader jeg hver dannis Svend,
 Som ride vil til Hove,
 Han ride ikke til Elverhøj
 Og lægge sig dèr at sove.
 -- Siden jeg hende først saaSamme Skrift II, 105-9. .

I Viser som denne indgik Digt og Virkelighed en inderlig
Enhed. Medens de dansende fulgte med i de simple Trin, der
ligesom gav Stemningen Luft og Versene Fødder, aabnedes Sindet
for en ny Verden. Sommernatten hviskede sin Hemmelighed,
der efterlod en Brodd, sød, smertefuld og dragende, som det saa
dæmrende klart var udtrykt i Visens Omkvæd: "Siden jeg hende
først saa".

Man vogte sig da vel for at bedømme disse Bryllupsfester fra
et blot ensidigt Synspunkt. At de var Udtryk for Plumphed og
Raahed, kunde man let nok overbevise sig om ved Synet af de
mange drukne Gæster. Men de var andet og mere. Som i et
Brændpunkt samledes her næsten alt, hvad der fyldte Sindene,
her bankede Folkets Hjerte en kort Stund med stærkere Slag;
og med hurtige, bratte Overgange, som kun Naturbørn formaar
det, undfangede og gennemlevede man i flygtige, indholdssvangre
Nuer alt det, hvoraf der aandeligt skulde leves Maaneder og Aar
igennem.

*

Folkeviserne er det endnu bevarede Udtryk for, og selv
tildels et Udslag af det Liv, der saaledes rørte sig ved Festerne.
Og ganske naturligt. I en Tid, der ikke kendte Teatre,
Bogmarked eller læsende Publikum, var Bryllupsfesterne
Digtekunstens Ly, de aandelige Rørelsers Sommerstævne. Her udkom
det nye, her opførtes det, her samledes Tilhørerne fra alle
Landets Kanter, opfangede det hørte og spredte det atter fra de
mange Hjem som en forfriskende Regn ud over hele Landet.
Saaledes havde Forholdene været i Aarhundreder, hele Middelalderen 
igennem. Fest med Dans til Folkevise udgjorde ligesom
den ene Halvdel af Folkets aandelige Liv, Kirken med dens
religiøse Optrin den anden. Ubevidst for de fleste brødes disse
to -- Folkevisefest og Kirke -- om Herredømmet over
Sindene.

Disse Forhold kaster atter Lys tilbage over selve Folkeviserne.
Det er en Misforstaaelse, og Navnet "Folkevise" er 


misvisende, saafremt det opfattes som Udtryk for, at de skal være
udgaaede fra Folkets brede Lag i Modsætning til dets øverste.
Forfatternes Navne er forlængst gaaede i Glemme og Viserne
blevne Folkets Fælleseje. Men da de opstod, fremgik de som alt
andet, der skal gennemtrænge et helt Folk, fra dettes ypperste
Bestanddele, udmærkede ved Dannelse, videre Syn og
Modtagelighed. Og denne lille Kres var i Middelalderen ganske
anderledes end i en senere Tid at søge alene i Toppen. Herfra bredte
de sig saa atter som alt andet -- Tanker, Skikke og Moder --
ned efter til Borgere og Bønder. Som hver "Folkedragt" nu til
Dags en Gang har været Adelspynt, saa har hver Folkevise fra
Middelalderen en Gang hørt hjemme hos Landets ypperste. At
Viserne nu udmærker sig ved deres Simpelhed og Enfold,
beviser intet med Hensyn til deres Oprindelse, thi enhver Digters
Ord vil for en senere Slægt, alt efter de tvende Tiders Præg,
staar enten som jævne og simple eller sære og søgte. Og at
Folkeviser nu til Dags kan opstaa og i hvert Fald bedst bevares hos
Folkets brede Lag, viser heller intet med Hensyn til Fortiden,
thi nu er Sansen for dem sivet ned netop til disse Lag, medens
en helt ny Art Digtekunst og Literatur, den trykte, har dannet sig
ovenover.

Men dernæst lærer disse Forhold -- at Folkevise, Fest og
Dans i Middelalderen hørte sammen -- os at forstaa en ny Side
af Folkevisernes Ejendommelighed. Saaledes som de er naaede
til os gennem Optegnelser fra det 16de Aarhundrede, udgør de
en underlig Blanding, hvor tidt det inderligste Udtryk, den mest
malende Beskrivelse ligger Side om Side med halvtomme Ord
og Gentagelser, kendte fra Snese af andre Viser. De oprindelige
Ord synes ofte overstrøgne med en Malerkost, dyppet i en
Fæl-lesbeholder for opløste, udtyndede Folkevise Talemaader.
Stundom mødes ogsaa i samme Vise uensartede Stykker, der kunde
synes at tyde paa, at her er forskellige Viser blevne formede
sammen til een.

Disse og flere andre Besynderligheder bliver forstaaelige, naar
vi erindrer, at de Folkeviser, der fra det 16de Aarhundrede er
naaede til os, ikke er Digte, nedskrevne eller bevarede som
saadanne, men blot Opskrifter af, hvad Forsangere ved Dans

til Fest har sunget. En dygtig Forsanger skulde kunne mange
Viser, gamle og nye. Det maatte da tidt være svært nok at holde
de forskellige ude fra hinanden. Men først og fremmest skulde
han kunne synge dem i Flugt, saa at Dansen gik efter dem. Den
Fejl, der for enhver Pris maatte undgaas, var at komme ud af
Takt, snuble over et gammeldags Udtryk eller glippende
Hukommelse, endsige helt stoppe op for at tænke sig om. Han
havde hverken skreven Tekst eller Sufflør, men maatte klare sig
selv. Det gjaldt da om med Aandsnærværelse at overvinde
Vanskelighederne, i en Hast erstatte det gammeldags Ord, det glemte
Vers med almenkendte Vendinger, der ikke voldte Anstød, paa
staaende Fod rimpe to Tekster sammen, saa at det forskellige
blev til eet.

Det er under denne Form, vi har Folkeviserne bevarede i
Opskrifter fra det 16de Aarhundrede. For at bruge moderne
Udtryk, vi har Forsangerens Ord stenografisk gengivne eller
stundom rettede paa af en Korrektør, men vi har ikke
Forfatternes oprindelige Ord. For os, der i nærværende
Sammenhæng blot ønsker at vide, hvorledes Viserne tog sig ud, naar de
i det 16de Aarhundrede foredroges til Dans ved Fest, er dette
tilstrækkeligt. Men det er en lige saa nærliggende Trang som
vanskelig Opgave: at søge bagved de foreliggende
Forsanger-Forvanskninger til de ægte, oprindelige Digterord. Alt efter
forskellige Slægtleds Syn har man i den nyere Tid forsøgt dette
snart ad digterisk og musikalsk snart ad videnskabelig sproglig
Vej.

Men den ypperste Oplysning, som vi henter fra vor Vished
om, at Folkeviser, Fest og Dans i Middelalderen hørte sammen,
er dog den, som kun ufuldkomment lader sig udtrykke i Ord,
men kræver et andet Forstaaelsens Middel. Folkevisernes
Forhold i Middelalderen forstaas først ret af den, der fra sin egen
Udvikling erindrer et Trin, hvor Følelsens Vælde var rejst, men
endnu ikke havde sondret mellem Udtrykkene, eller rettere
samtidigt havde Brug for dem alle. Enhver der fra sin Barndom
husker en Tilstand, før den Tid, da Kendskab til Bogstavskrift
eller Læsning havde afstumpet ens Opfattelses- og Udtryksevne,
men dengang da Forestilling, sungne Ord, Musik og

ens egne Bevægelser og Stillinger uvilkaarligt gled
i eet, enhver, der blot har set et Barn, som naturligt og livligt
udtrykte denne Stemthed, har den nødvendige Forudsætning for
at forstaa, hvad Folkeviserne var Middelalderen igennem.
Maaske ikke just den, der havde forfattet Visen -- thi han var alt
videre udviklet og inde paa Ordets Kunst og Forstaaelse -- men
Folkets store Mængde, selv de fleste dannede, befandt sig paa et og
samme barnlige Udviklingstrin. For dem var ikke den bestemte
Tanke, end ikke Ordlyden det afgørende. Den båres eller
erstattedes af Billeder, der gennem Melodi og Musik blev til
Farvetone, som uvilkaarligt gav sig Udtryk gennem legemlige
Bevægelser. Heraf det Særsyn, at f. Eks. Dronning Dagmars Død,
Marsk Stigs Hævn, Slægt efter Slægt lod sig udtrykke og
genopleve gennem Sang, Trommer, Piber og Dansetrin af hele
Selskaber samlede til Gæstebud. Ingen tog Anstød. Man opførte
selv de Begivenheder, man forestilte sig, idet man
sang, spillede og dansede dem. Her havde Folkevisefesten 
et Forspring fremfor Kirken, idet hin tillod alle
at optræde med, men Kirken holdt paa, at Gudstjenestens store
Skuespil skulde udføres alene af Gejstlige. Menigheden fik i
Kirken kun Lov til at korse sig og knæle, men Skuespillets Sprog
var fremmed, og Sang og Musik udførtes af Gejstlige.

I denne tætknyttede Enhed af Fest, Ord, Sang, Musik
og Dans laa Folkevisernes betagende Magt over Sindene, men
ogsaa en Svaghed, der lurede. Fortryllelsen varede Middelalderen
ud og langt ind i det 16de Aarhundrede. Saa hævedes den for de
fremmeligstes Vedkommende i Norden. For mangen afsides
Egn eller Folkedel har den vedvaret lige til vore Dage, og hver
enkelt gennemlever den, som ovenfor sagt, fremdeles som
Barn.

Hvad der foregik i det 16de Aarhundrede og medførte Bruddet 
var, at man var naaet saa vidt frem i Udvikling, at de enkelte
Udtryk sondrede sig som forskellige. Man lærte at skelne mellem
Fest, Sang, Musik og Dans som noget hver for sig. Man fik med
andre Ord en ny Art Sang, en ny Art Musik, en ny Art
Dans foruden den gamle. Hermed faldt den tidligere Enhed fra
hinanden. Samtidigt fik man i de offentlige Skuespil en ny Art
Fremstilling, hvor man tydeligere og nemmere saa 

Begivenhederne for sig -- Dagmars Død, Knud Lavards Mord og hvad
det nu var -- end i den gammeldags, taagede Fremstilling blot
gennem egen Sang og Dans. Hvad der vistnok ogsaa mægtigt
bidrog til Forandringen var Reformationen med den anden store
Aandsmagts, Romerkirkens Fald. Hvad der her foregik var jo
noget lignende: Ordet, Sangen løsnede sig fra
Gejstlighedens tidligere ensartede, hemmelighedsfulde Gudstjeneste
og opstod i ny Form hos den forhen tavse Menighed. Idet Ordet
vaagnede paa Modersmaalet og blev dansk Prædiken og dansk
Salmesang, var hermed Troen paa Messens Fortryllelse med det
samme hævet. Noget lignende foregik i Folkevisen. Ordet blev
ogsaa her uddybet. Det var ikke længer blot Billed for Fortids
Begivenhed, men blev tillige mere og mere Udtryk for Nutids
Følelse og Stemning. Den lyriske Digtning vaagnede.
Og den nye Salmesang lærte da at forstaa sig selv og stille
Krav som selvstændig Kunst og Udtryksform.

Alt virkede da sammen i samme Retning. I det 16de
Aarhundrede bukkede saavel Romerkirken som den
gamle Folkevisefest under i Norden. I Danmark havde
begges Udviklingsgang Middelalderen igennem været saa
temmelig ens. Kirke saavelsom Folkevise havde gennemløbeten
treleddet Bane. Først den kongetro Tid, hvor Ærkebisp og Konge
stod enigt sammen, medens Folkevisen forherligede Valdemar
Sejr og Dronning Dagmar. Saa Tvedragtens og Selvstændighedens 
Tid, hvor Kirken tog Parti med Kongemordere, og
Folkevisen klang bedst om Marsk Stig og Niels Ebbesen. Sluttelig
Gennembruddets Tid, hvor ikke blot i Norden, men Evropa
over nye Magter: den genfundne Bibel, Mindet om Oldtiden, de
vaagnende Folkebevidstheder undergrov og sprængte Kirkens
gamle Grund, alt imens Sangeren herhjemme opdagede sig selv
i Omkvædenes Naturtoner og undrende forstod, at Sang er mere
end blot Begivenhed paa Vers, men tillige er Stemning: religiøs,
politisk, Elskov, Glæde, Sorg. Jeg'ets Udtryk.

Baade Romerkirken i Norden og dens gamle Fælle,
Folkevisefesten, bukkede under i Løbet af det 16de Aarhundrede.
Men paa højst forskellig Vis. Begge havde de i
Aarhundreder udgjort Folkets aandelige Eje. Men den synlige Kirke
besad verdslig Magt og Rigdom tillige. Just fordi den ragede saa 

højt op, udæskede den Stormen. Da det trykte Bibelord delvis
havde undergravet den, rejste fremskreden Aarstid og hjemlige,
stærke Lidenskaber i Forening et Uvejr, hvor -- alt imens
Stormen tog fat foroven -- Kongevold huggede løs og plyndrede
forneden, og Smaafolk i Hobetal listede af med Brændsel til
Hjemmet. Da det dagedes, var meget af Folkets bedste Eje gaaet tabt
og en hel Stand splintret styrtet til Jord. Nu da Træet var afløvet
og Stammen knækket, ophørte den fordums højtidelige -- uklare,
men saa stemningsfulde -- Susen foroven i den mægtige Krone.
Sligt afløstes nu af Salmesang og Prædikener paa Modersmaalet,
der sværmede og summede om Træets Fod. De genlød i
Aarhundreder af Haansord mod den gamle, forrige Kirke.

Helt anderledes med Folkevisefesten. Ogsaa her meldte
ny Sang, ny Musik, ny Dans, at den gamles Tid nu var omme.
Men stille og fuldmoden sank den, som Frugt i Høst, henimod
Aarhundredets Slutning ned fra sin høje Gren. Den rystedes
ikke med Vold, og dens Fald voldte ingen Splid. Alle undte den
vel og følte, at de skyldte den nogle af deres dybeste og bedste
Indtryk. Endrægtigt mødtes derfor ved Træets Fod baade Adel
og den nyskabte, lærde Mellemstand, begge rede til at sanke
Frugten op og bringe den velplejet i Vintergem. Og hvor saa
Viserne i de siden da forløbne Aarhundreder er blevet tagne frem
paany -- enten blot som Ord og Sang, eller de endnu paa
gammel Vis hos Folkets nedre Lag har tonet til Dans, -- har de vakt
samme Glæde og Forstaaelsens Tak. Thi igennem dem har Slægt
efter Slægt følt sig som samme Folk, husket sig selv fra fordum,
smagt som i Sollys fælles Liv og SommervækstJeg benytter 
Lejligheden til at henvise til de nyeste fyldige Behandlinger af
dette Emne, Joh. Steenstrup: Vore Folkeviser fra Middelalderen 
(Kbhvn. 1891) og Sofus Larsen: Kritiske Studier over vore Folkeviser. 
Dania IX (1902) S. 65 samt i Tilskueren 1903, Novbr.-Hefte. Den kyndige 
Læser vil ogsaa uden Anvisning kunne se, hvor jeg samstemmer med, og 
hvor jeg afviger fra disse tvende Forfattere. .

*

9

Hvorledes dansede man efter disse Sange? Som vi alt
har set: Forsangeren stod for Fløjen og sang for, men var
Fordanser tillige, saa at han baade ved sin Melodi og sine
Trin angav Sangdansens Art og Fart. Fra en langt senere Tid har
vi Meddelelse om noget tilsvarende, der kaster et ret godt Lys
over meget af, hvad vi ovenfor har omtalt. Endnu i Mands Minde
var det Skik i Malt Herred (i Nørrejylland ved Kongeaaen) at 

den Mand, der førte op, først traadte frem og opgav et Vers eller
et Rim som Tekst til Dansen. Næsten hver Mand havde sin egen
Art Dans, og Versene var naturligvis ogsaa forskellige. Man
mærker endnu en svag og utydelig Efterklang af det 16de
Aarhundredes Viser og Omkvæd, naar det videre hedder: "En gammel
Mand har opgivet mig flere Saadanne Vers, f. Eks.:

 Vil du tigge Mel, saa vil a tigge Saalt [Salt],
 Saa mødes vi paa Lindebjerg Holt ...
 Det lille Dæggelam vi omrende"
H. F. Feilberg: Dansk Bondeliv I, 300. .

Selve Dansen eller Dansenes Trin i det 16de Aarhundrede er
vi naturligvis ude af Stand til at bestemme; de vekslede jo, og
afhang for en stor Del af Fordanserens Smag og Evne. Men vi kan
med temmelig Sikkerhed angive, hvorledes de i Hovedtrækkene
tog sig ud: En eller flere Rækker, der holdt hinanden i Hænderne,
og gentog den ledendes Sang, enten sidste Halvdel af Verset,
eller blot Omkvædet, alt imens de bevægede sig i Takt efter ham.
Meget synes at tyde paa, at een Række ofte har bestaaet blot af
Mænd, en anden af Kvinder, hvilke Rækker saa mødtes og skiltes
og svarede hinanden i Vekselsang. Ikke blot er mange Omkvæd
henvendte til Kvinderne -- "I Jomfruer give os Orlov!" -- men
i mange andre tales der bestemt i disses Navn, og enkelte Vers,
der i Opskrifterne findes snart hist snart her, et Tegn paa, at de
har været meget yndede, passede særligt til at synges som Svar
fra Kvinder, saaledes f. Eks. de bekendte:

 Slig er Ungersvend i sin Tale,
 Som man tager en Aal om Hale.

 Slig er Ungersvend i sin Tro,
 Som man rider paa trøsken Bro.

En Maade at bringe Afveksling paa var at lade Omkvædet
være dobbelt, hvoraf saa maaske hvert Kor sang sit saaledes,
f. Eks. i Visen om "Havfruens Spaadom", hvor Omkvædet
skiftevis var: "Den Havfru danser paa Tillie" og: "For hun havde
fremmet hendes Vilje." Forøget Liv fik Omkvædet, naar dette
ikke var stadigt det samme, men hver Gang lempedes lidt, saa
at det passede ind i de enkelte Vers' Tankegang. Dette er f. Eks.
mesterligt gjort i Anders Sørensen Vedels Form for samme Vise,


Fig. 29. Dans paa Færøerne.
(Efter: "Danske Billeder" 1899.)

hvor det vekslende Omkvæd: "Du skal fremme min Vilje", "jeg
kan ikke fremme eders Vilje", "nu haver jeg fremmet din Vilje"
o. s. v. afslutter de enkelte Vers med en ejendommelig Vægt
Danmarks gamle Folkeviser, udg. af Svend Grundtvig, II, 
89-91. . 
Særligt egnede denne Art Omkvæd sig til at frembringe uventet
eller pudsig Virkning, saaledes f. Eks. i Visen om "Ungen
Ranild", hvor de skiftende Omkvæd: "Var jeg saa viis, sagde Ranild"
-- "det vil jeg gøre, sagde Ranild" -- "Nu ligger I dèr, sagde
Ranild" o. s. v. paa engang slutter sig nøje til Handlingen i Visen,
og dog hver Gang ligesom giver et eget PufSamme Skrift I, 
372-74. . Det var en Selvfølge,
at Forsangeren her maatte synge Omkvædet for ved hvert Vers.

Fig. 30. Dans. Kalkmaleri i Ørslev Kirke paa Sjælland.
(Magnus Petersen: Kalkmalerier).

Han havde overhovedet nok at gøre: synge for, danse for
og lede hele Rækken. Stundom brugte han vist Hænderne
tillige til at klappe for med. I ethvert Fald klinger enkelte
Omkvæd, som om man kunde høre Haandklappene derigennem:
"Saa vel hei!" eller som i "Agnete og Havmanden": "Haa ja!"
Ligesaa kedeligt sligt kan tage sig ud i en Opskrift, ligesaa
naturligt og livligt kunde det falde i Virkeligheden. Var Fordanseren
tilstrækkelig ivrig, slog end ikke alle disse Midler -- Sang, Dans
og Haandklap -- til, men han kunde, saaledes som f. Eks. Biskop
Arrebo ved Brylluppet i Indherred i Norge, endnu rive
Trommestikker og Trommen fra Spillemanden, for selv at slaa Takt
Nærværende Skrift, X, 136. .


Fig. 31. Jøderne danser "Rej" i Ørkenen om Guldkalven (denne er her udeladt).
Maleri af Mester Albert fra Stockholm i Husby-Sjutolfts Kirke i Upland omkring 1500.
(H. Hildebrand.)

Sligt stod i Forbindelse med, at det vistnok var et yndet Middel
til at fremkalde Afveksling og Liv: paa engang at skifte Takt.
Det Indtryk, som Læsningen af Viserne nu til Dags gør, er oftere,
som om der indenfor samme Vise med eet skiftedes Gangart.
Og vi tør ikke tvivle om, at denne Anvisning, som ogsaa
Melodierne synes at have givet, i rigt Maal er bleven fulgt.

Men heraf kunde Følgen blive, at selv den mest adstadige 

Dans endte helt anderledes, end den var begyndt. Og ud paa
Aftenen eller de følgende Aftener i Brylluppet var der høj Grad
af Sandsynlighed for, at Dansen antog et vildere Præg. Selve
Trinene og Dansens hele Art kunde jo ikke holde igen, og
indeholdt heller ingen Borgen for, hvorledes den skulde ende.


Fig. 32. Lapper danser "Rej".
(Efter Olaus Magnus 1555.)

I sin Simpelhed bestod nemlig, som ovenfor omtalt, Dansen
egentlig blot i, at de dansende tog hinanden i Hænderne
og dannede en lang Række. Heraf Dansens Navn: Rej
[Række]. Hvad enten der nu dannedes en eller to Rækker, eller
disse sluttedes sammen i en stor Ring, idet Fordanseren tog den
sidstes Haand, saa kunde der vel danses sindigt med langsomme,
afmaalte Trin, som indtil vore Dage paa Færøerne (Fig. 29).
Endnu ved Kong Frederik den Ottendes Besøg paa Suderø i
Sommeren 1907 foregik Dansen til Sang af Kæmpeviser med
samme Ro og sikre Værdighed som for et halvt Aartusinde siden
ved nogen Kongefest paa FastlandetH. C. Lyngbye: Noget 
om Færøerne. Magazin for Rejseiagttagelser, udg. af R. Nyerup, 
I, 215. -- Forfatterens egen Iagttagelse. . 
Men der kunde Norden 
over i Middelalderen ogsaa danses vildt (Fig. 30 og 31). Ikke blot
kunde de enkelte Dansere gøre vældige Hop og Krumspring,
"skrikke" som det kaldtes, men Rækkerne kunde sætte i Galop
ind mod hinanden. Ringen kunde snurres hurtigere rundt, eller
der kunde, hvis det hele var en lang Kæde, svinges saaledes med
denne, at de bageste ufejlbarligt maatte "gaa bag ad Dansen". 


At danse "Rej" var da to meget forskellige Ting, og
at særlig den vildere Form gjorde stærkest Indtryk laa i Sagens
Natur. Det er da ogsaa denne, hvorom det nu næsten af brugte
Navn nærmest vækker Minde, en Dans som f. Eks. den, der
omtales i den skæmtefulde Folkevise om Kæmpebrylluppet paa
Brattingsborg:

 Der dansed Bord, og der dansed Bænk,
 Og Ilden fløj af Hat.
 Ud da løbe de Kæmper gode
 "Og hjælp nu Moder Skrat!" [Fandens Oldemor]
 -- Vel op før Dag, vi komme vel over den Hede.

 De begyndte en stærkere Rej [andre Opskrifter: "en Skrikke-Rej".]
 Fra Ribe og indtil Sli.
 Den mindste Kæmpe, i Dansen var,
 Var femten Alen under Knæ.
 -- Vel op før Dag, vi komme vel over den Hede
Danmarks gamle Folkeviser, udg. af Svend Grundtvig, I, 222-30. 
.

   o. s. v.

For det 16de Aarhundredes Bevidsthed stod Ordet "Rej", i
det mindste i Forbindelsen "Fastelavns-Rej", som Betegnelse
for noget, man helst maatte gaa af Vejen for, naar den kaade
Bande med hinanden under Armene dansede frem, spærrende
Gaden. Asgaards-Rejen betegner jo endnu i Norge det susende
Tog gennem Luften. At ogsaa Finner og Lapper, naar de var
samlede til Fest, dansede "Rej" (Fig. 32) skulde ikke give
Navnet nogen hyggeligere Klang.

*

Hvor den gammeldags Dans har holdt sig indtil vore
Dage hos Nordens Landbefolkning, har den bevaret sit dobbelte
Fortidspræg: adstadig eller livlig. I Ringkøbing Amt udføres eller
udførtes den indtil for kort siden med sindig Værdighed. Det
hedder herom: "Saasnart de nygiftes Dans paa anden Bryllupsdag 
er endt, begiver alle sig ud for at danse "Tospring", en
ganske ejendommelig Dans, hvis man ellers kan kalde den en
Dans. Gamle og og unge stiller sig op i en lang Række Haand i
Haand, en ældre Mand med Bruden paa højre Fløj, derefter 

Brudgommen og siden som man kan bedst, dog sædvanligt de
ældre paa højre, og de unge paa venstre Fløj. Til en egen Melodi
bevæger man sig nu til højre Side hen til en Nabogaard, hvor der
danses en Timestid; derefter begiver man sig paa samme Maade
tilbage til Bryllupsgaarden. "Tospring" udgør seks forskellige
Trin. Af de ældre udføres Dansen meget alvorligt og ikke uden
Ynde"Samlinger til jydsk Historie og Topografi III, 305. .

I Nordfjord Herred i Bergen Stift synes den at foregaa i
liv-ligere Takt: "Tilsidst danser den hele Skare, især ugifte, igennem
alle Husene og omkring alle Markerne med Bruden. De holde
alle Haand i Haand og løbe i en Linje. De to første holder et
Tørklæde mellem sig, hvorunder alle maa løbe som de, der
enten er bundne eller skal bindes med Ægteskabets Baand. Dette
kaldes "Langdans". Det sker for at danse Bruden ud af
Pigelaget"H. Mich. Seehuus: Beskr. over Nordfjord Herred 
i Bergens Stift. Thott. Mnscr. no. 1727, 4to. .

Som bekendt er ogsaa den gamle "Rej" optaget i Nutidens
Salon-Album for glemte Skikke, idet den er endt som en Tur i
Kotillon.

Ligesom den meste Børneleg i Flok lader sig udlede af Enkelt 
og Kæde-Tagfat, saaledes dannede ogsaa den ældgamle "Rej" en
af Grundformerne for de mere sammensatte Lege eller Danse.
I den ovennævnte norske Form, hvor de to forreste holder et
Tørklæde mellem sig, hvorunder alle maa løbe, viser den os
maaske, hvordan "Bro, bro, brille" er opstaaet. Denne var
sikkert en af de ældste og mest yndede Afvekslinger for "Rej",
særligt passende ved Bryllup, hvor de to Partier, i hvilke de
legende tilsidst deltes, betegnede Himmerige og Helvede, den
ugifte og den gifte Stand, der endte med at prøve Kræfter ved at
hale hver til sin Side. Under denne vistnok ældgamle
Anvendelse forekommer "Bro, bro, brille" endnu hos Landbefolkningen
i Jylland.

Det er imidlertid ikke gaaet denne og de andre gamle,
adelige Danse bedre end deres Ophav, tilsammen er de nu
havnede som Børnelege. Fra Kæde-Tagfat til "Høgen efter Duen",
"Fuglefænger", "To Mand frem for en Enke", "Lykkeboldt" og
hvad de alle hedder, leges de nu af glade Smaafolk. Og ingen
tænker paa, at det engang var voksne og Landets fornemste, om
hvem det hed:

 Der ganger Dans
 Faa Herridsvold,
 Jomfruer de traadte Lykkedans,
 Og Riddere legte Boldt.
Danmarks gamle Folkeviser, udg. af Sv. Grundtvig, 
IV, 453-57. ,

eller at nogen Kind kunde rødme af Undseelse, naar den altfor
frie Vise istemtes: "Munken gaar i Enge den lange
Sommerdag"Skattegraveren 1885, I, 111-12. ; 
endsige at slig en Dans skulde -- om end blot efter en
Vises Paastand -- have sat Splid mellem Valdemar den Store
og Dronning Sophia, og bevæget denne til at myrde den, hvem
Kongen havde danset medDanmarks gamle Folkeviser, 
udg. af Sv. Grundtvig, III, 165-69. .

En Grund til, at disse Danse er endt som Børnelege, er vel
den, at de er saa lette at lære, at enhver straks kan lege dem med.
Men ret interessant er det dog at lægge Mærke til, hvorledes de                                          
den Dag l Dag leges med Liv og Lyst ogsaa af voksne ligefra Seinens 
Bredder til Mälarn, saa snart
blot de rette Betingelser er tilstede. En Fridag, Sommerluft, lidt
overskygget Grønsvær er nok til at vække den tusindaarige Vane.
Sagen er, at de oprindeligt var bestemte til Friluft, ogsygner hen,
hvor de ikke længer kan foregaa heri.


Fig. 33. En Havfrue. Kalkmaleri i Vigersted Kirke paa Sjælland.
(Efter Akvarel af J. Kornerup 1890 Nationalmuseet.)

Derfor hører vi ogsaa i Middelalderens Folkeviser
altid kun Tale om Dans i det fri, og herved er aldrig, som
stundom nu til Dags, underforstaaet en Danseplads med
Trægulv. At en Havfrue kun kunde danse "paa Tilje", laa i hendes
ejendommelige Bygning. Selv om hun, som jo stundom var
Tilfældet, havde to Haler (Fig. 33), kunde det endda knibe for
hende ikke at glide ud og falde. Men Folk med Fødder at staa
paa kunde dog heldigvis træde en Dans, hvor det skulde være.
Og hvad egnede sig til en "Rej" saa godt som en Skovsti? Hvor
var saa ypperlig Plads til en "Fuglefænger" eller "Enkeleg" som
paa Volden, Toften, Tunet, ved Borgeled, eller hvad nu den
aabne Plads ikke langt fra Huset kaldtes? "Dansen den gaar
saa let gennem Lunden"; "Kongen stander i Lofte, han hører
den Dans over Tofte"; "Der hun kom til Borgeled, Bederdansen 

saa gik derved"; "Der ganger Dans udi Kongens Gaard, der
danser Møer med udslagne Haar"; "I stander op alle mine Mænd
og Riddere bold! Og træder I mig en Bederdans over grønnen
Vold"; "Saa dansed de dem paa Ulfsborg Bro, den Portner for
dem Porten opslog, de dansed ud og de dansed ind, med dragne
Sværd under Skarlagens Skind" o. s. v., o. s. v. Lutter Udtryk for,
at Dansen foregik i det fri.

En Følge af disse Forhold var den Sømmelighedsregel, at
Dans kun var tilladelig, saa længe det var lyst. Endnu
i "Alle kristelige og dyderige Jomfruers Æreskrands" af 1580
hedder det: Dans maa kun finde Sted "om Dagen og i rette Tid
udi aabenbare, Huse Steder"Luc. Martini: Alle 
christelige oc dyderige Jomfruers Æreskrantz, Sorø u. Aar.
(Originalen Kbhvn. 1580). Bl. F 7. 
. Men dog var det saa fristende at
blive ved, naar Mørket faldt paa. Hvor klang ikke Stemmerne
godt om Natten i Skoven, og hvor lyste ikke Faklerne
hemmelighedsfuldt mellem de dunkle Stammer!

Særligt paa Festaftenerne -- "Vaagenætterne", som de
kaldtes, -- Valborgs Nat, Pinse Nat og Skt. Hans Nat --
var Fristelsen stor til at være med til Dans, men Faren var ogsaa
stor, thi en sær betagende Magt øvede Sommernatten paa Sindet.
Denne Stemning er ypperligt skildret i flere Folkeviser. I en er
det Kongen, der paa en Vaagenat faar Lyst til at være med ved
Dansen i Skoven:

 I Lunden ganger den Ridderdans,
 De danser med Blus og Rosenkrans.

......................................

 Kongen staar i Lofte,
 Han hører den Dans over Tofte.

 "Hvem er den Ridder, der Dansen for træder?"
 "Hvem er den, der over de andre kvæder?"

 Det er Iver Lange.
 Den gæveste Ridder for andre.

 "Den Midsommernat er stakket og blid,
 "Mig lyster og selv i Lunden at ride.

 "Saa sadler mig min Ganger graa!
 "Jeg vil ride og se derpaa.


Kongen drager da derud og bliver ved Synet af Iver Lange
greben af en heftig Attraa efter hans ukendte Søster, saa at han
fra nu af kun higer efter eet: at faa hende i sin Magt
Danmarks gamle Folkeviser, udg. af Svend Grundtvig, 
IV, 266. .

I en anden Vise er det Dronningen, der vaagner ved Lyden
af de dansendes Sang, og maa ud til dem:

 "I stander op alle mine Jomfruer
 "Med Rosenkrans!
 "Vi ville os bortride
 "Til den Bederdans.
 -- Saa herligt danser han Haagen.

Ogsaa her forledes hun af Nattens Stemning til at give sig for
meget hen:

 Nu panser Helled Haagen
 Og Dronningen sammen.
 Det vil jeg for Sandingen sige,
 De have god Gammen.

Men Dagen efter følger Angeren:

 Skam faa Helled Haagen
 For Vise, han kvad!
 Dronningen sidder i Højenloft,
 Hun er uglad.
 -- Saa herligt danser han Haagen
Nyerup og Rahbek: Udvalgte Danske Viser, IV, 99-103. 
.

I en tredje Vise endelig er det stolt Signelil, der gribes af Lyst
til at "vaage". Først svarer Moderen hende, at hun ikke maa gaa,
da hun hverken har Søstre, Brødre eller Fæstemand, der er
med. Men

 Saa længe bad den Jomfru fin,
 Det hun fik Lov af Moder sin.

 "Du gak, du gak nu, Datter min!
 "- Til Vaagestue gik aldrig Moder din."

 "Der kommer Kongen og alle hans Mænd,
 "Lyder du mit Raad, da bliver du hjemme!"

 Der kommer Dronningen med sine Møer alle
 Min Moder! lov mig med dennem at tale.

 "Du gak, du gak nu, Datter min!
 "Til Vaage gik aldrig Moder din."


Stolt Signelil pynter sig da med Guldkrone paa det udslagne
Haar og drager afsted. Men

 Der hun kom over grønnen Eng
 Da var Dronningen gangen til Seng.

 Der hun kom til Borgeled,
 Bederdansen den gik derved.

 Der danser alle de Kongens Mænd,
 Selv traadte Kongen Dans for dem.

 Kongen rakte han Haand fra sig:
 "Ville I, skønne Jomfru, danse hos mig?"

Hun lader sig overtale af Kongen og ender med at blive dræbt
af dennes skinsyge VivDanmarks gamle Folkeviser, udg. af 
Svend Grundtvig, III, 165-66. .

*

Alle disse Frilufts-Forhold begyndte stærkt at ændres i
det 16de Aarhundrede. Nu holdtes Bryllup gerne paa
Kompagni eller Raadhus. Adel drog til By for at fejre det i
Raadhussalen; og holdtes det hjemme paa Gaarden, gik det her som
hos Kongen, Dansen stod i Riddersalen. At ogsaa Borgere
foretrak lukket Rum, var ganske naturligt, dels var dette jo nu fint,
dels kunde det ogsaa have sine Vanskeligheder i By at finde
en passende aaben Danseplads. Omkring Aar 1600 var man da
naaet saa vidt, at ingen, der vidste Besked, længer faldt paa at
danse i det fri. Det var derfor, at i et Datids Skuespil Englen
Gabriel afholdt sin unge, uerfarne Ven Tobias fra at danse paa sin
Bryllupsdag med Bruden Sara ude paa Grønsværet.

  Raguel
  (Svigerfaderen).

 I godt Folk, mig tykkes saa:
 Vi ville ind i Stuen gaa,
 Og dèr med hinanden lystige være,
 Gode Venner nu sanket ere.

  Tobias.

 Bi lidt, Sara! Vi ville danse et Sind [engang].
 Asarias! gør Selskab, før I gaar ind!


  Asarias
  (Englen Gabriel.)

 Jeg vil først have Mad og Drikke.
 Her ude at danse skal I ikke!

  Tobias.
 Jeg veed dog, vi løbe ingen Fastelavn.

  Asarias.
 Gaar ind at danse i Jesu Navn!

  Narren.

 Hih! ja! nu kom Skolemester hjem.
 Vor Sara maatte lade hendes Dans betæmm'
Tobiæ Komedie, udg. af S. Birket Smith. S. 74-75. .

Denne Flytten i Hus i det 16de Aarhundrede medførte --
lempeligt og gradvis som den selv foregik -- en tilsvarende
Omdannelse af de gamle Forhold. Vi har allerede fra en hel anden
Side set den ene Virkning og kan nu forstaa den rent udvortes
Grund til Folkevisens skiftende Præg. Sangen, der tidligere i
det fri havde virket ved sin Masse og ved sin Melodi, maatte
nemlig nu, hvor hvert enkelt Ord kunde høres, blive mere
tilspidset. Den angav ikke længer blot Takt og satte i Stemning,
men krævede fuldt at forstaas, og de nye Omkvæd og
Indled-ningsvers vrimlede af fint følte Udbrud og skarpe Hentydninger.

For Dansens Vedkommende maatte en lignende Forandring
blive Følgen. Selv ikke i den største Sal var der rigtig Plads til
ret at svinge med en "Rej", Vægge og Bænke spærrede for en
ordentlig "Høg efter Duen". Ganske naturligt afløstes da de
mere vidtrækkende Øvelser af Bevægelser paa Stedet.
Længdeløb og Sving i samlet Række veg for de enkeltes Vuggen,
Drejning og Svingning paa snæver Plads. Ogsaa her gled
Tyngdepunktet fra Helheden over til den enkelte eller rettere til Parret.

Naturligvis havde man ogsaa tidligere kendt til en Art Dans
Par og Par (Fig. 34). Denne Inddeling ligger mere eller mindre
til Grund for al Dans mellem begge Køn; og saavel Gang som
Løb to og to med hinanden i Haanden, eller den enes Jagt efter
den anden, udgjorde jo en væsentlig Bestanddel af Danselegene.
Men gennem Aarhundreders Udvikling var man bleven vant til
at underordne de enkelte Led for den hele Række. Man kunde
søge at være ved^Siden af eller lige overfor en bestemt Person, 

men Rækken beherskede det hele, af den var man kun et Led.
Det nye, der nu foregik, var da, at idet man for Pladsens Skyld
stillede sig op i to Rækker overfor hinanden, Mænd imod
Kvinder, og paa gammeldags Vis bevægede sig mod hinanden, rakte
Haand for atter at skilles, følte man til sin Forundring, at
Kraftens Strøm var ændret, den gik ikke længer paa langs, men paa
tværs. Af de tvende ærværdige Rækker opstod saa og saa mange
glade Par.


Fig. 34. Dans 1530.
(Træsnit af Hans Sebald Beham.)

Denne Omdannelse foregik som sagt gradvis hele det 16de
Aarhundrede igennem, egentlig kun hos Samfundets øvre Lag,
men dens Virkninger efterlignedes snart af alle. De nye Former,
hvorunder den gjorde sig gældende, opstod ikke herhjemme,
men indførtes udenlands fra og trængte vistnok nogenlunde
samtidigt igennem baade i Sverige, Danmark, Tyskland og England,
idet de samme gunstige Betingelser her overalt var tilstede.

*

Det toneangivende Land for den parvise Dans var
mærkeligt nok Polen. Om ogsaa her Dans i Hus paa samme Tid er
blevet almindelig, faar staa hen. Snarere har vel Folkets
Ildfuldhed og medfødte Anlæg for livlige og yndefulde Bevægelser
stillet det i Spidsen, da det først var traadt ret i Forhold til
Evropas øvrige Folkeslag. Og dette indtraf mod Slutningen af det 

15de Aarhundrede. Aar 1466 fik Polen Luft til Havet, idet de
tyske Riddere maatte helt afstaa Vestpreussen og tage
Østpreussen til Len af den polske Konge. Fra Krakov til Danzig var nu
Weichselen polsk, og en livlig Søforbindelse opstod, stærkest
med Sverige, der endte med politisk at blive forenet med Polen,
men dog ogsaa betydelig baade med de tyske Østersølande,
Danmark og Landene ved Vesterhavet. For den nordiske Bevidsthed
stod snart Kongen af Polen, hvad Magt angik, ganske vist under
"Kejseren", der jo var alles Overmand, men omtrent jævnbyrdig
med Kongen af Frankrig og noget over Kongerne i England og
i Skotland.

Naar man mindes Polens senere Skæbne, dets Undergang,
voldet af denne ubændige Frihedstrang, der lod Landet forblive
et Valgrige, længe efter at slig Forfatningsform ellers var afbrugt,
og værnede om den enkeltes Modstands-Ret trods alle
Flertals-Beslutninger, -- saa kan man ikke lade være med at lægge Mærke
til de tilsvarende Træk i den Art Dans, som Polen i det 16de
Aarhundrede tilførte det øvrige Evropa. Ogsaa i denne var den
faste Enhed erstattet af vekslende Valg, og al gammel Orden
brødes som paa en polsk Rigsdag af et hvirvlende Par, der
trodsede alle Regler og Hensyn til andre.

Saa vidt man kan skønne bestod nemlig det nye, fra Polen
indkomne i et dobbelt. Tilsyneladende bevaredes den gamle
"Rej",idet alle stillede sig op i to Rækker, en mandlig og en
kvindelig, og disse to Rækker saa vandrede ved hinandens Side. Men
paa et bestemt Tegn forskødes Forholdet, idet hver slap sin
Dames Haand og greb den næstes, og saaledes prøvede man
gensidigt alle igennem, indtil Valget var truffet.

Derpaa fulgte Enkelt-Dansen. Denne bestod ikke som
forhen i, at to og to med hinanden i Haanden, et Par Skridt fra
Livet efter de gamle Ridderregler, traadte i Takt efter Sangen.
Men ud foer nu et Par vendt tæt imod hinanden, han med begge
Hænder om hendes Liv, hun med sine paa hans Skuldre, og
under en forvirret Blanding af Stamp, Spring, Indhug og hujende
Haandklap, som jublede Danseren under Kampen mod en
usynlig Modstander, kastede han sin Dame til Vejrs og greb hende
atter, eller snurrede hende omkring, alt imens de i Takt strøg
Salen op og ned, samlede Tilskuere i Kres og brydende sig 

Plads med Vold, som to berusede Insekter mellem undrende
Siv, naar Solen brænder paa Vandspejlet.

At en saadan Dans maatte vække Forargelse, er let at forstaa.
Ligefrem overført paa dansk Grund vilde den vel endogsaa have
været en Umulighed, dertil var det Anstød, som den i saa Fald
maatte vække hos alle ældre, for stærkt, og dertil stred den ogsaa
for meget mod de unges danske Sky for det altfor ildfulde. Men
den havde endnu en ægte polsk Egenskab: Enhver havde Lov at
danse den, som han selv lystede. Ved Hjælp af denne Tryllenøgle
banede den sig Vej overalt. Man lod foreløbig Polakkerne beholde
deres altfor vilde Fagter og nøjedes med to Nyheder: den
skiftende March i to Rækker og den parvise, svingende Dans.

Man kan nogenlunde følge den polske Dans's Indtog i de
forskellige Lande. Det er saaledes vistnok Spor af det vakte
Anstød, naar Luther i sin Postille besvarer det Spørgsmaal, om
det ikke er en Synd at danse ved Bryllup, da jo Ordet gaar, at
mange Synder opstaar af Dans. Han svarer: "Da det er Landsens
Skik at danse ligesom det at indbyde Gæster, smykke sig, spise
og drikke og være glad, saa ser jeg ingen Grund til at fordømme
Dansen i og for sig, men kun dens Overmaal, naar den enten
bliver utugtig eller overdrives. At der syndes, bærer Dansen ikke
ene Skylden for, thi der syndes ogsaa ved Bordet, og i Kirken
ligervis. Hvor det da gaar tugtigt til, giver jeg Bryllup, hvad Ret
og Brug er, og lader dem fremdeles danse"Luthers Werke 
(Irmischer), XI, 40. .

Muligt vilde dog Dommen have lydt noget haardere, hvis
Luther havde anet, hvor hurtigt og sikkert den ny tvivlsomme
Dans bredte sig. Allerede ved Aarhundredets Midte hedder det
enslydende fra England og Tyskland: "Efter Maaltidet
begynder først ret et vildt, vanvittigt og utugtigt Væsen. Thi man
fører Bruden ud paa en aaben Danseplads, og her begynder en
saadan Renden, Løben og Hvirvlen mellem hinanden, og man ser
en saadan kødelig Kasten til Vejrs og Blottelse af Kvinderne, at
man skulde tro, disse Dansere havde bidt Hovedet af al Skam og
var lutter gale og vanvittige, der sprang en Skt. Veits Rej"
Aar 1543 i England (John Brand: Popular antiquities 
of Great Britain, by Carew Hazlitt II (London 1870), 105. -- 
Aar 1553 i Tyskland: Er. Sarcerii Buch vom heiligen Ehestande 
(Lpzg. 1553), Fol., Bl. 103. .

I Danmark og Holsten var den nye Dansemaade vel kendt
ved det 16de Aarhundredes Midte, thi herfra bredte den sig
straks efter Ditmarskens Erobring 1559 til disse hidtil uberørte
EgneJohann Adolfi's, genannt Neocorus: Chronik des Landes 
Dithmarschen, herausg. v. F. C. Dahlmann, I, 116, 177. .


Hvad der især var stødende ved den parvise Dans, var ikke
blot, som vi saa, den voldsomme Kasten til Vejrs, men ogsaa i det
hele den stærke Svingen omkring, der ganske kom i Strid med
den mangelfulde kvindelige Underbeklædning. I den ovenomtalte
"Alle kristelige og dyderige Jomfruers Æreskrans" (af 1580),
hvor det paalægges dem kun at danse "om Dagen og udi
aabenbare, Huse Steder", forbydes det dem derfor naturligvis ogsaa at
lade sig svinge af en Danser paa den nye Maade. De maa
overhovedet ikke danse parvis, men kun i Rej: De skulle "gøre en
kort, ærlig og tugtig Dans, udi hvilken de gaa sindigt frem efter
hinanden, uden utilbørlig Omsvingen og anden Uhøviskhed"
Luc. Martini: Alle christelige oc dyderige Jomfruers Ærekrantz, Sorø u. Aar
(Originalen Kbhvn. 1580). Bl. F 7..

Hvor haabløst et saadant Forbud var, ses bedst af, at omtrent
samtidig var man i København naaet saa vidt frem i det nye og
saa hjemmevant heri, at man med Love fastslog Anstands-Reglerne 
og søgte at imødegaa allerede opstaaede Unoder. I Skraaen
for Danske Kompagni af 1582 befales det saaledes, at i parvis
Dans skal alle rette sig efter Fordanserens Eksempel, byder "han
en ærlig Dannekvinde [*c: en gift Kone] op, da skulle alle de, som
meddanse, ikke danse med andre end med ærlige Dannekvinder;
desligeste med Pigerne, tager han en Pige, da skulle de alle
danse med Pigerne. Hvo anderledes gør, bøde 4 Skill. for hver
Gang." Og da Fordanserens Rolle ved denne nye Art Dans ikke
var saa fremtrædende som tidligere, -- hele "Rejen" svingede jo
ikke paa hans Bud som forhen, og idetmindste mens han selv
dansede, maatte han opgive at være Forsanger tillige -- saa
omgærdes hans Magtomraade ved nye Bestemmelser. Han har at være
saa synlig som muligt, og maa ikke blot snurre rundt nede i et
Hjørne af Salen, men hvad enten "han tager Fordans oven eller
neden i Huset, skal han danse op ad Huset med samme Fordans
eller bøde en halv Tønde Øl." Omvendt vover nogen "at tage
Fordans, den rette Fordanser til Trods, og danser hannem imod,
og det kan hannem skelligen overbevises, at han gør det af
Hovmod, den som saadan Hovmod beviser, bøde derfor en Tønde
Øl"Kjøbenhavns Diplomatarium VI, 157. .

De "dyderige Jomfruer", der nøjedes med en kort, ærlig og
tugtig Dans, udi hvilken de gik sindigt frem efter hinanden uden
utilbørlig Omsvingen, hørte da nu sikkert til Sjældenhederne.
At tværtimod Forholdet var et andet, og at Hoffet og Adelen gik 

i Spisen, fremgaar tydeligt nok af samtidige Meddelelser.
Betegnende nok møder den første Beretning om voldsom Dans endnu
i tilsløret Form, idet Sagnet fortæller, at Jørgen Rosenkrans Aar
1558 skulde have ladet tre Riddere danse hans Datter Jomfru
Kirstine til Døde, til Straf fordi hun var bleven overbevist om et
Kærligheds-Forhold til en uadelig SvendE. Pontoppidan: 
Den Danske Atlas, V, 878. . Kun saaledes kunde man
dengang endnu forklare det ny,at dø af Dans; thi at "liden Kirsten" i
Kæmpevisen var daanet herved, det havde jo saa sine egne Grunde.

Men imod Aarhundredets Slutning blev man kun altfor vant til, at 
den vilde, polske Dans krævede sine Ofre. Aar 1587 den 20de November
segnede saaledes paa Koldinghus en af Dronning Sophias Jomfruer, 
Ellen von Mehlen fra Broholm (Fig. 35), død om efter Dansen. 
Det samme hændte paa samme Slot Aar 1590 med Jomfru Gertrud Kaas
J. J. Fyhn: Efterretn. o. Købstaden Kolding S. 33. -- 
Becker: Danske Herregaarde VIII, Broholm. . Og om Iver
Juels Bryllup paa Hessel den 18de September 1597 hedder det
i en gammel Optegnelse: "I samme Bryllup, lidt før Bruden gik
til Sengs, døde Fru Mette Morten Krabbes hasteligen i Salen,
efter at hun havde danset med Albert Friis"Samlinger 
til Fyens Historie og Topografi VI, 424. .

I det 17de Aarhundrede gik man videre ad den indslagne Vej,
og Polskdans blev nu vistnok almindelig hos alle Stænder i
Norden. Blandt nyere Skikke, der alt varslede om Forfald, kan
nævnes, at Fordanseren nu stundom for at godtgøre sin
Behændighed, samt at han ikke var drukken, skulde danse med et
Glas i Haanden, af hvilket der naturligvis ikke maatte spildes.
Ret malende er et Optrin i det nybyggede Kristiania 1637, hvor
ved et Fæstensøl Sognepræsten, Magister Kjeld Stub "dansede
for med et Glas i Haanden og havde Fordansen"; men da sprang


Fig. 35. Broholm paa Fyn.
(Tegning af Tom Petersen.)

Borgmester Laurids Ruus af sit Sæde, tog en Kvinde op og løb
med et Glas paa Haanden mod Mag. Kjeld, hvorved Dansen
bragtes helt i Forvirring. Alle moderne Unoder var altsaa vel
kendt heroppe og udøvedes af Byens SpidserTheologisk 
Tidsskrift, udg. af Gaspari, II, 463. . Og at sligt ikke
var noget enestaaende for Kristiania, kan ses af, at Aar 1638
udgik Christian den Fjerdes Befaling til alle Byer baade i Danmark
og Norge om, at byde deres Præster at vare sig for Drukkenskab
og "holde sig fra Dansen med Glas paa Haanden og deslige
verdslige Usømmeligheder"Kirkehistoriske Samlinger 
3die Række II, 188-89. -- Danske Kirkelove, udg. af Holger Rørdam, 
III, 264-66. -- Smlgn. modsat Opfattelse hos Joh. Steenstrup: 
Vore Folkeviser, S. 24, 29 o. fl. St. .

Indtil omkring Midten af det 17de Aarhundrede var Polskdans
godkendt af alle i Danmark. Endnu Fyns Biskop Hans Mikkelsen
dansede Polskdans med hver af de to Brude, da begge hans
Sønner Aar 1647 paa samme Dag holdt Bryllup paa Raadhuset
i OdenseSuhm: Samlinger til den Danske Historie I, 2, 14. 
. Men kort efter begyndte Hoffet og Adelen at trække
sig tilbage. En ny Retning gjorde sig gældende, den, der
udgik fra Ludvig den Fjortende og Versailles, hvor
enhver ubehersket Vildskab fordømtes og den første Fordring
til Dans var, at den burde være afmaalt og yndefuld.

*

Den nye, afmaalte og yndefulde Art Dans, der udgik fra
Ludvig den Fjortendes Hof, var, om man saa vil, den gamle "Rej",
der atter kom til Ære og Værdighed, men rigtignok i en næsten
ukendelig Form. Dans var nemlig nu ikke længer noget, enhver
kunde træde, den var bleven til Kunst, de enkelte Lege
var forvandlede til hele Balletter, der krævede lang Indøvelse.
Den parvise Omsvingen faldt bort, af den tidligere Polskdans
bevaredes kun et forfinet Uddrag i den pikante Festmarch
"Polonaise", hvor man idelig skiftede Dame. Men iøvrigt gjaldt det
om alle disse indviklede Ture og Nummere, hvoraf nu enhver
ny Dans bestod, selv om det saa kun var en charmant lille
Hyrdinde-Menuet, at de hver især førte Beviset for, at Dans,
virkelig Dans, ikke tilkom Mængden, men kun Kongen og hans
Udkaarne. Ligesom Adelen ikke var Folkets Blomst, men en
Udstraaling af den enevældige Naadesol; ligesom Musik ikke
var Naturlyd og Hjertemelodi, men harmonisk udsat Festtone;
ligesom Havekunst ikke var fredet Natur, men fint beregnet 

Opstilling, hvis Adel netop ytrede sig i den idelige Pasning, som den
krævede; saaledes var Dans ikke Bondetrin og Glædeshop, men
tilklippet Anstand, den Selvbeherskelsens skolede Ynde, der ifølge
Sagens Natur krævede bestandig Indøvelse og kun ret kunde
trives paa høje Steder.

Det var en rar Forklaring for alle de mange adelige og
borgerlige Ungkalve herhjemme, der stod rede til at bryde løs, naar
blot det var slaaet udenlandsk fast, paa hvilken Maade man nu
maatte have Lov til at være glad. Her var ikke andet for: hjem
fra Bymarken og i Skole med dem! Medens Fædre og Mødre
nu i deres Ansigts Sved søgte at kravle op, højere op, ad
Enevældens den nye Rangstige, lærte Børnene under modige Taarer
at danse ved dens Fod. For hvert et Puf af Dansemesteren, for
hvert et Rap af Violinbuen kom de et lille Hanefjed frem ad
Ærens Tornevej mod de to og tredive Danse, som var det mindste,
honnette Folks Børn maatte kunne.

Medens alle andre Folkeslag lystrede Parolen fra Frankrig,
var man fremdeles egenraadig i Polen. En dansk Rejsende
omkring Aar 1700 giver sin Forbavselse herover Luft med kun
halvdulgt Glæde over, at man hjemme i Danmark dog ikke er
som disse Toldere. Han beskriver Dansen ved adelige, polske
Bryllupper saaledes: "Naar Mandfolkene bliver drukne, river de
en galoppe Fruentimret fra Bordene at danse, vælter og
undertiden, naar de vorde ivrige og løbske i deres polske Danse, baade
Bordene og alt omkring, som passerer for Galanteri; og er ingen
saa gammel af Mandfolk og Fruentimmer, at de jo nok maa
danse"Matth. Paulsen: Rejsedagbog med Chr.. Gyldenkrone 
1694-98. Kall Mscrpt. Saml. no. 137, Fol. . 
Det er tydeligt nok, at Forfatteren ikke har Anelse om,
at det for et halvt hundrede Aar tilbage var gaaet omtrent ligesaa
vildt til ved Adelens Dans i Danmark.

Den franske Indflydelse holdt sig saa temmelig eneherskende
i det øvrige Evropa indtil Slutningen af det 18de Aarhundrede.
Da, -- omtrent samtidigt med den store franske Revolution --,
sprængtes Lænken, og medens det ulykkelige Polen opløstes
som Stat, trængte endnu engang den polske Dans
sejrrigt frem i Vestevropa. Denne Gang gik Bevægelsen ikke
norden om over Østersølandene, men sønden om gennem
Ungarn og Østrig. Og tilsat med disse Landes Særpræg
gennemførtes nu den gamle slaviske Tanke, at Dans er de to Køns 

parvise, tætsluttede Omkresen af hinanden. Med Danserens venstre
Haand ærbødigt holdende Damens, men med højre Arm Wiener-gemytligt 
om hendes Liv, lidt afsvalet i Takten og frigjort for
Sporeklirren og Slag i Luften holdt nu den gamle Polskdans sit
Indtog under de nye Navne: Vals, "Galop", Mazurka,
senere (1830) Polka o. s. v. Ingen lod til at gennemskue
Forklædningen, Fortiden var mere end tilgivet, den var glemt, og
med Glæde tog man mod den nye Gæst. Det Evropa, der havde
lært af Rousseau at føle, fandt hans varme Syn paa Livet
allerkæreste udtrykt i den nye Art Dans med den parvise
Sommerfugle-Flagren. Og da Frankrigs Magt var bortvejret paa de
russiske Snemarker, da Wienerkongressen havde strøet Sand paa
Evropas nye Ordning, var Valsens Sejr sikker. Den beherskede
nu fra Messina-Strædet til Nordkap alle dannedes Vals, tilrev
sig Aftenens Inddeling i første, anden, tredje Dans o. s. v., medens
Mindet om Ludvig den Fjortendes Tid, "Françaisen", kun var en
taalt Gæst, der til Nød kunde undværes.

*

Hele denne Udvikling fra 1650 til vore Dage var foregaaet i
fuld Belysning hos Samfundets øverste Lag. Men samtidigt havde,
i Norden i det mindste, den gamle Polskdans holdt sig i
de lavere Lag og i Aarenes Løb kun gravet sig dybere ned og
sikrere fast. Da endelig i det 19de Aarhundrede den i Rejsedragt
hjemvendte gamle Dans, med Titel af Vals, i Norden mødte
sig selv fra gamle Dage, kendte de ikke hinanden igen. Der skete
dog intet fjendtligt Sammenstød, hver holdt sig blot til sine Krese.
Og alt imens den nye bredte sig, hædredes den gamle med Titel
af Landets eller den enkelte Egns "oprindelige Nationaldans". 
Under dette anselige Navn staar den gamle endnu i sin
Kraft i mange norske Dale. Medens den i Nørrejylland hos de
egentlige Landboere i de sidste Aartier har begyndt stærkt at
tabe sig, er det lykkedes den omkring Aar 1900 som Idræt og
under Navn af "Folkedans" at overrumple København og
begive sig paa Kunstrejse i Udlandet.

"Polskdans", "Polonaise", "Polka", "Folkedans", betegner da
flere Aarhundreders forskellige Syn paa, hvorledes den parvise 

Dans burde være eller paastaas i "den gode Tid" at have været.
De har alle Navne eller dog Udspring fra Polen, men er dog i
sig selv vidt forskellige. Forsaavidt de nu til Dags trives Side om
Side, kunde dette forvirre Blikket. Men ingen kan dog være i
Tvivl om, hvilken af dem det var, der i det 16de Aarhundrede
med eet satte Norden i saa vild en Bevægelse. Det er den, om
hvilken en nulevende skriver fra Nørrejyllands sydvestlige Egne
saaledes: "Ja, jeg mindes det for en tyve, tredive Aar siden,
hvilken Lystighed! Polskdansen gik, nej, gik forslaar slet ikke,
den snurrede, larmede, hvirvlede, suste hen over Gulvet, først
til den ene Side et vældigt Stamp i Gulvet, et Huj, et Slag i
Bjælken, saa Støvet dryssede ned, saa til den anden Side, rundt, saa
Kvindernes Skørter stod ud som en Fane, og man kunde ikke
følge Føddernes raske Trin paa Gulvet; et nyt Stamp, en ny
Hujen, et nyt dundrende Slag i Bjælken, Par fulgte paa Par, Dans
paa Dans, indtil Musikanterne ikke længere kunde holde ud. De
havde dengang endnu hverken lært "æ Polka" eller "æ Masjok"
saa lidt som at danse Wienervals til Marseillaisen. Kvinderne
lagde deres Hænder paa Meddansernes Skuldre, og Karlene tog
dem med begge Hænder om Livet, alt efter den gamle Skik.
Hver af Mændene havde sin Polsk, og Danseren traadte først
frem og opgav et Vers eller Rim, der var ligesom Tekst til
Dansen"H. F. Feilberg: Dansk Bondeliv I, 299-300. .

Det er under lignende Former, blot om muligt endnu
voldsommere og endnu vildere, at vi maa tænke os den adelige Dans
i Norden i Slutningen af det 16de Aarhundrede, den Dans,
hvorunder Jomfru Ellen fra Broholm, Jomfru Gertrud Kaas, Fru
Mette Morten Krabbes o. s. v. segnede om døende af Udmattelse.
Dens Højdepunkt faldt sammen med hele den
løsslupne Bryllupslystighed, hin ellevilde Jubel til danske
Toner, under Frederik den Andens sidste Dage og
Christian den Fjerdes første Regeringstid, der fik
saa brat og mørk en Afslutning. Thi i henved fyrretyve Aar
øsede det derpaa ned over Danmark med Modgang og Ulykker.
I fire Krige sattes Landet helt under Vand ved fjendtlige Indfald
og Udplyndringer. Da det endelig atter dagedes, flød Enevældens
Ark enligt paa Vandene. Landets gamle Adel var for en stor Del
druknet, Folkevisetonen og selve den danske Tonart tildels med 

den. Folk som Sprog maatte begynde forfra, kejtet lære
fremmede Trin til udenlandsk Musik.

Det vilde selvfølgelig være meningsløst at gøre den gamle
Polskdans eller overhovedet noget enkelt Udtryk for Datidens
Liv ansvarligt for alle de Ulykker, der ramte Danmark i det
17de Aarhundrede. Det var kun et lille Led med i de mange
Udslag af Ubændighed, der under Renæssancen bragte det danske
Folk til, som de øvrige, at rejse sig paa Bagbenene. Her som hist
krævedes der blodige Sporer og vældige Piskeslag for at bringe
Gangeren, som havde følt sin Kraft, tilbage til rolig
Fremadskriden. Men hin Dans egner sig godt til i det smaa at give
et Indtryk af Renæssancens Bevægelse i det store.
Ligesom denne var den nemlig en til Danmark udefra bragt
Paavirkning, der i et modtageligt Øjeblik vakte Folket til Bevidsthed
og paa sit enkelte Omraade paa engang æggede, øgede, men ogsaa
misbrugte Folkets Kraft. Thi der kan ikke være nogen Tvivl
om, at den ved sit Komme satte nyt Liv i den nordiske forhen
ofte tunge og træge Maade at bevæge sig paa. Idet den villigt gik
ind paa Folkevisens Tone, gød den, som vi har set, ny Kraft i
denne og hjalp idetmindste med til at fremkalde -- ved ogsaa her
at hævde den enkeltes Frihed og Ret -- et Sommerliv i Omkvæd,
tildigtede Vers og nye Sange, der betegner den lyriske
Folkevises højeste Blomstring.

Men næppe var henimod det 16de Aarhundredes Slutning den
polske Dans helt godkendt, førend den udartede og ved sin
Vildskab tilintetgjorde sit eget Værk. Den ikke blot tog Vejret fra og
fortrængte den gammeldags "Rej" og dens Aflæggere, men den
sled de altfor sendrægtige Omkvæd op og overdøvede helt de
gamle Folkeviser. En saa rasende Fordanser kunde ikke være
Forsanger tillige; Dans og Sang skiltes efterhaanden ganske ad,
thi til vild Dans passede kun vild Musik. Fra nu afblev
Folkesangen hjemløs ved Adelsfest.

Ogsaa paa et andet Omraade gentog denne Polskdansens
dobbelte Virkning sig og viste sig her maaske endnu mere
fremdrivende og endnu mere undergravende. Det var i
Omgangsforholdet mellem de to Køn. Hvilket Fremskridt i
Frihed betegnede det ikke, da Dansens evige Kæder begyndte at
opløses, og Parret fik Lov at bevæge sig selvstændigt og ikke 

blot Haand i Haand ved hinandens Side, men Ansigt imod Ansigt,
hvorved aabnedes Mulighed for et inderligere Forhold og
Samtale i Løn. Men som sædvanligt overdrev Polskdansen ogsaa her
og truede med at sprænge, hvad den selv havde skabt. Det synes,
som det allerede fra Polen har været Skik, at Herren efter
Dansen var berettiget til at kysse sin Dame. Vist er det i
hvert Fald, at dette blev Skik overalt, hvor Polskdansen trængte
frem (Fig. 36 og 37). Men herved blev den hele Dans draget ned
i en Kres, hvor den i hvert Fald havde Vanskelighed ved at
holde sig paa Højde af almindelig Sømmelighed.


Fig. 36. Efter en Dans i det 16de Aarhundrede.
(Samtidig Tegning af Heinrich Aldegrever.)


Fig. 37. Efter en Dans i det 16de Aarhundrede.
(Samtidig Tegning af Hans Schäufelein.)

At sligt ikke desto mindre lod sig gøre, viste Forholdene f. Eks.
i England. Her blev det Skik blandt de fornemmere, at Herren
ikke straks uden videre maatte kysse sin Dame, men først ved
en Aandrighed og med Ordspil skulde godtgøre sin Adkomst
hertil, medens Damen naturligvis skulde søge at modbevise ham.
Ordstriden blev Hovedsagen, Kysset det forsvindende. Det er
over disse hjemlige Forhold med deres underlige Blanding af
Plumphed og Forfinethed, at Shakespeare har formet det
bekendte Optrin i "Romeo ogjulie", hvor disse første Gang mødes 

paa Maskeballet og efter Dansen kysser hinanden for alles Øjne
uden at vække Anstød. Forholdene er engelske, den tilsigtede
Stedfarve italiensk, men den uforlignelige Finhed og Ynde
Shakespeares egen.

  Romeo.
 Har jeg for dristigt rørt en Helligdom
 Med syndig Haand, saa vil jeg gerne bøde;
 Min Læbe kommer som en Pilgrim from
 For med et Kys at slette ud min Brøde.

  Julie.
 Hvorfor vil eders Haand I Uret gøre?
 Den hilste sømmeligt, i Fromheds Aand;
 En Pilgrims Haand tør vel en Helgens røre;
 En hellig Vandrers Kys er: Haand i Haand.

  Romeo.
 Mon da en Helgen ingen Læber fik
 Saavel som Pilegrimmen?

  Julie.
     Jo til Bøn.

  Romeo.
 Lad Læberne da følge Haandens Skik:
 De bede; nægt ej deres Tro sin Løn!

  Julie.
 En Helgen plejer ej at røre sig,
 Om end han giver, naar man beder smukt.

  Romeo.
 Du skønne Helgen, rør ej heller dig,
 Imens jeg tager mine Bønners Frugt.
  (Kysser hende.)
 Saa svandt min Synd fra mine Læber hen!

  Julie.
 Paa mine Læber maa den altsaa være.

  Romeo.
 Min Synd! o søde Bod! giv mig igen
 Min Synd!

  Julie.
 I kysser efter Kunstens Lære.

  Julies Amme.
 Min Frøken! Eders Moder spørger om Jer.

  Romeo.
 Og hvem er hendes Moder?

  Ammen.
     Ej min Herre!
 Det er jo vores Frue her i Huset o. s. v.
 Shakespeare: Romeo og Julie, I Akt, 5te Scene, 
Edv. Lembckes Oversættelse. .


I Skandinavien derimod savnede man Sans og Forudsætninger
for hele denne elegante Spidsfindighed; man lod "Kunstens Lære"
ligge og optraadte blot praktisk. Men herved gled uvilkaarligt
Tonen ved den nye Dans ned i et Lavmaal, svarende til en
tidligere kendt, der ligeledes endte med Kys, den noget tvivlsomme
Dans: "Bederdansen". Hvad enten dette Navn kom af at bede
i Betydningen af at jage, eller vel snarere af at bede i
Betydningen: tigge, vist er det, at Dansen selv, naar den ikke legedes
mellem nærbekendte, men som den oftere omtales i Folkevisen:
mellem fremmede, i det fri, en Sommernat, kun nød daarligt Ry
for sine SæderNærværende Skrift X, 137. -- Joh. Steenstrup: 
Vore Folkeviser fra Middelalderen S. 16. . 
Det var saaledes en højst uheldig Forbindelse for
Polskdansen at indgaa. Et Minde om Sammenblandingen er
vistnok Udtrykket "at gaa polsk Tiggergang". Hos Samfundets øvre
Lag tabte den Skik sig at kysse sin Dame efter Dansen, da ved
Midten af det 17de Aarhundrede fransk Mode gjorde sig
gældende. I enkelte Egne af Holsten holdt den sig længe efter
"Kyssedans" ved Bryllup. Schultz: Holst. Idiotikon 
I, 274. -- Falck: Sammlungen der wichtigsten Abhandlungen zur 
Erläuterung der vaterlandischen Geschichte I, 49. . 
Hos Nordens Landalmue ændredes i Aarhundredernes Løb Kysset
bag efter Dansen til den trægere Form for mandligt Kærtegn, der
syntes mere passende i manges Nærværelse: at Danseren, naar
Dansen var omme, skulde sidde med sin Dame paa Skødet.

Men Polskdansen i det 16de Aarhundrede førte videre endnu.
Var det maaske en Skik medbragt fra Polen? Eller var det
"Bederdansen", der her igen var paa Spil? Denne legedes jo i
Tyskland til en Sang, der ogsaa var godt kendt i Danmark, om
en Stodder, der tiggede hos en "karrig Nidding" og endte med at
sove hos dennes HustruHieron. Justesen Ranchs Danske 
Skuespil, udg. af S. Birket Smith. Fortalen S. LXXX. . 
Eller var det hele blot en Opfriskning
af den nordiske Skik "at ligge paa Tro og Love"? Vi veed det
ikke. Men vist er det, at efterhaanden blev det Brug, at
Parrene efter sidste Dans lagde sig ti l Hvile, hvert paa sin,
eller flere paa samme Seng.

For ikke helt at misforstaa dette, maa man mindes Datids
Forhold. Sligt var ikke i og for sig stødende. Begge Parter forblev jo
fuldt paaklædte; flere var tilstede; en Seng svarede efter Datids
Begreber til en magelig Siddeplads, en Sofa, efter vore; og sligt
Samvær var anset for fuldt tilladeligt mellem unge, hvis Hjerter
droges mod hinanden. Men dog fik netop den nye Skik et ikke
ufortjent Skær af det upassende. Flere Grunde virkede her
sammen. For det første var blandt Adelen den engang godkendte 

Skik "at ligge paa Tro og Love" nu vistnok paa Grund af
Misbrug ved at aftage. Naar den da alligevel fornyedes som blot
Afslutning paa en Dans, blev den endnu friere, idet den ikke som
forhen kun fandt Sted mellem velbekendte, men nu kunde
anvendes mellem vildt fremmede, der her mødtes for første Gang.
Og Bevidstheden om det stødende var vaagnet, thi
"Bederdansen" mælte jo ganske frit og netop med et polisk Smil om, at
dette her ikke var et Forhold paa "Tro og Love", men som
imellem Ægtefæller. Var end Datiden nok saa vant til at nævne alt
ved sit rette Navn og kun at sætte Grænsen dér, hvor den
virkelig var, saa laa dog heri en saa grovkornet Antydning, at
Forholdet maatte forekomme Datiden i det mindste tvetydigt.

Som sædvanligt savner vi Midler til sikkert at tidfæste Skikken;
den er vel som alt sligt trængt igennem lidt efter lidt. Vi ejer dog
den ret gode Oplysning, at den Aar 1573 var vel kendt i
Nordtyskland. En schlesisk Ridder, der trods sin Hjemstavns Nærhed
ved Polen ikke kendte den, kom i dette Aar op til Nordtyskland
og saa her for første Gang denne mærkelige Selskabsform. Vi
har allerede eengang i anden Forbindelse anført hans Ord, men
gentager dem her til Belysning af, hvorledes en Dans ved
Hoffest sluttedes: "Vi var rigtignok alle trætte og havde heller sovet
end danset. Men da Fruentimret var smukt, saa brugte baade
hans fyrstelige Naade og vi Junkere os pligtskyldigst. Sluttelig
blive Herrerne drukne og forsvinde, mit Selskab ligervis......
Tilsidst var der ikke flere tilbage i Stuen hos mig end to
Jomfruer og en Junker, hvilken begyndte en Dans. Jeg dansede efter.
Det varede imidlertid ikke længe, førend min gode Ven trak sig
med Jomfruen ind i det Kammer, som var ved Siden af Stuen.
Jeg efter ham. Da vi nu kommer ind i Kamret, ligger der to
Junkere med deres Jomfruer i Sengen. Han, der har Fordansen for
mig, faldt ogsaa med Jomfruen i en Seng. Jeg spurgte den
Jomfru, med hvem jeg dansede, hvad vi skulde gøre. Hun svarede
mig saa paa meklenborgsk, at jeg skulde ogsaa lægge mig i Seng
hos hende, hvad jeg ikke lod mig bede længe om, men lagde mig
med Kappe og Klæder paa, Jomfruen ligervis, og taltes vi saa ved
til den lyse Dag, dog i al Tugt og Ære.....Sligt kalde de, "at
ligge sammen paa Tro og Love". Men jeg agter mig ikke mere
ind paa den Slags Samleje, thi Tro og Love kunde let blive til 

en Skelm. Derom hedder det: Tag dig iagt! min Hest den
sparker"Liebe, Lust und Leben der Deutschen des 
sechszehnten Jahrhunderts, in den Begebenheiten des schlesischen 
Ritters Hans von Schweinichen von ihm selbst aufgesetzt,
herausgegeben von Busching I (Breslau 1820). S. 76-77. .

Naar Skikken saaledes paa denne Tid var naaet til smaatyske
Hoffer i Nordtyskland, kan der vel næppe være Tvivl om, at den
paa samme Tid har været kendt i Danmark, der jo søværts laa
Polen nærmere, og hvis Dronning var fra Meklenborg.
Herhjemme synes der imidlertid fra første Færd at have hersket
Mistillid til det nye Forhold. Rent sprogligt viser dette sig i, at
medens det at ligge paa "Tro og Love" aldrig har tabt sin ærlige
Klang og faaet tvivlsom Betydning, saa har Betegnelsen for det
nye Samvær ikke engang opnaaet nogensinde at faa hæderlig
Klang. Og dog kunde saa meget have opfordret hertil. Det var
nyt, men uskyldigt under Polskdansens March uafbrudt at veksle
Dame; det var nyt, men uskyldigt, at Parret under den egentlige
Dans vendte Ansigt mod Ansigt og holdt hinanden paa en tidligere
ukendt Maade; det var nyt og kunde være uskyldigt, naar de bag
efter laa sammen paa Tro og Love. Men Betegnelsen for alle
disse tre Forhold tog straks Sigte paa det sidste i allerværste
Forstand. At være "givne sammen (gifte) paa polsk" har aldrig
lydt godt.

Og den senere praktiske Udlægning, som Nordens Landalmue
har givet af Polskdansens Efterspil, har ikke skullet bidrage til
at forbedre Omdømmet. Medens Efterklangen af Adelens
"Liggen paa Tro og Love" -- "Nattefrieri", "Fenstren" og hvad alle
de forskellige Udløbere kaldtes -- i mange Egne kan fremvise
Følger af virkeligt sædeligt Værd, saa har Nattefesternes
hævdvundne Slutning: den efter sidste Dans parvise Forsvinden ud i
Mark og Skov, i ingen Egn haft noget godt Lov paa sig.

*

10

Endelig var Øjeblikket kommet, da Brudeparret for Alvor
skulde ledes til Senge. Omkring Aar 1600 skete dette vistnok
henved Midnat, i den følgende Tid blev Tidspunktet sat tidligere,
idetmindste i Forordningerne. Aar 1624bestemte saaledes
Christian den Fjerde: "Bruden skal bortledes om Sommeren, naar 

Klokken er ti, og om Vinteren, naar Klokken er otte om Aftenen;
og da skulle Spillemændene være forpligtede i det seneste sig
hjem og fra Brylluppet at forføje under deres 40 Marks Bøder
til Os og Byen"Forordning af 1 Maj 1624. Sjællandske 
Tegnelser. R. A. . Skøndt samme Forordning gentoges Aar 1643
Kolderup Rosenvinge: Gamle Danske Love IV, 458. ,
kan man dog roligt slutte, at Spillemændene ikke begav sig saa
tidligt hjem.

Tegnet til Opbrud gaves baade i Tyskland og i Norden ved,
at der "bankedes op". I en Forordning af 1570 fra Stralsund
hedder det: "Hvad enten Bryllup staar i privat eller offentligt
Hus, skal ved Midnat en dertil forordnet Mand banke med Stok
paa Døren og sige: Klokken har slaget tolv
Baltische Studien XXI, 172. . Endnu omkring
Aar 1700 var det Skik i Bergens Stift, at Køgemesteren bankede
tre Gange, med et lidet Mellemrum mellem hver, og sagde: "Giv
Lyd, I gode Venner! I skal straks komme til Jer Snak og Tale
igen. Det være eder vitterligt, jeg kræver Bruden til Senge første
Gang (anden Gang, tredje Gang)"Folkevennen 8de Aarg. 
(Kristiania 1869). S. 285. . Paa Færøerne i Begyndelsen
af det 19de Aarhundrede gav han tre Gange med en halv Times
Mellemrum et Slag paa Bjælken, idet han sagde: "Nu manes
Bruden første Gang, anden Gang o. s. v. til Sengs
H. C. Lyngbye: Noget om Færøerne. Magazin for Rejseiagttagelser, 
udg. af R. Nyerup, I, 218. .

Atter tændtes Brudeblussene for at skærme Bruden
undervejs mod de onde Magter. I mangt et Tilfælde var denne
Forholdsregel nu meningsløs, idet Brudekamret laa i Flugt eller dog
under Tag med den Stue, man forlod. Men i tidligere Dage, før
Skorstenenes Tid, da hver Stue med sit Røghul i Taget havde
udgjort et Hus for sig, og en velbygget Gaard derfor en hel Flok
Huse, dengang var det vel nødvendigt at tænde Blus, naar
Bruden skulde føres over det mørke Gaardsrum til Senge. Det
er disse Forhold, hvorom man mindes ved Folkevisens staaende
Udtryk:

 Sildig om Aftenen, Duggen drev paa,
 Den unge Brud skulde til Senge gaa. 

 De tændte op de høje Blus,
 Saa fulgte de Bruden til Brudehus.

Eller:

 De fulgte Bruden i Brudehus,
 For ginge de Riddere, de bare de Blus
Danmarks gamle Folkeviser, udg af Sv. Grundtvig, 
II, 309 og V, 314, V, 332 og III, 171, IV, 209 og 382. -- 
Udvalgte danske Viser fra Middelalderen, udg. af Nyerup og Rahbek, 
III, 82 og IV, 183. .


Det var selvfølgelig baade beskæmmende og farligt for Bruden,
naar Blussene sluktes undervejs.

 Saa fulgte de den unge Brud
 Hen til det Brudehus.
 Frem gik Hr. Svend Dyring,
 Han slukte de høje Ljus.

 Det svared Brudens Moder,
 For hun var hastig og gram:
 "Hvo slukte ud de Brudeblus?
 "Herre Gud give ham Skam!"
P. Syvs Kæmpeviser (Kbhvn. 1695. S. 720). 

I det 16de Aarhundrede var disse Forhold for saa vidt
ændrede, som "Brudehus" i gammeldags Forstand ikke længer
fandtes, men var afløst af et "Brudekammer", medens Ordet
"Brudehus" nu i Reglen brugtes som Betegnelse for hele den
Bygning, hvor Brylluppet holdtesHistorisk Tidsskrift V, 123. 
. Men selve Skikken med
Brudeblus brugtes endnu. Niels Hemmingsen siger f. Eks. om
Brudefolk: "De følges ind med Blus udi deres Brudekammer,
der følger dem Mænd og Kvinder, Svende og Jomfruer"
Niels Hemmingsson : Om Ecteskab (Kbhvn. 1572). S. 186. . Aar
1636 beskreves endnu i god Tro Sengeledningen ved Tobias'
Bryllup saaledes:

  Raguel (Svigerfaderen):
 Gotschalk! Du skal de Blus optænde
 Og komme dem til klarligen at brænde,
 Thi Tobias skal nu gaa til Senge,
 Du vær' afsted! og tøv ikke længe!

  Gotschalk:
 Herre, det skal nu snarligen skee,
 Her maa I nu Dortislene [*c: Faklerne] see.

  Raguel:
 Tobias! nu skal Du gaa til Senge!
 Du kom nu med! -- Bærer Blus I Drenge!
J. E. E. Pontoppidans Tobiæ Gifftefærd. (Kbhvn. 1635). Bl. D. 


Intet Under da, at man Aar 1653 ligeledes vidste god Besked
om, hvorledes det var gaaet til ved Jakobs Bryllup med Lea og
Rachel:

 Det Maaltid er nu gjort og Gæsterne borttræde.
 Den unge Brud man vil til Brudehuset lede.
 Man efter gammel Vis og tænder Blussen' an.
 ...........................................
 Man leder Bruden saa igennem mange Stuer,
 Den ene hende her, den anden dèr beskuer
akobs Giftermaal med Lea og Rachel, cimbrisk forestillet 
af S. T. S. (*c: Sören Terkelsen) Kbhvn. 1653, Bl. B 3 .

Meningen med dette sidste Vers er heldigere udtrykt af en
Digter hundrede Aar efter:

 Man leder hende om igennem mange Kroge.
 Igennem mangen Sal, igennem mangen Laage,
 Og dermed stjæles hun af Brudeskaren ud,
 Og Lea føres frem i hendes Sted som Brud
W. Helts Poetiske Skrifter (Kbhvn. 1732). .

Faa Bornholm omtales Brudeblus i Slutningen af det 17de
Aarhundrede: "Parret følges til Senge med Blus"
R. Ped. Ravn: Bornholms Beskrivelse 1671. (N. K. S. no. 398, Fol.) 
Side 102. . Da senere
Christian den Sjette Aar 1721 i Sachsen formæledes med Sophia
Magdalena, fulgte det samlede Selskab med Lys i Hænderne
Parret til BrudekamretP. L. Brandorff: Beschreibung der 
Vermahlung des Kronprintzen 1721. Uldallske Saml. no. 511, 8vo.
. Længst i Norden synes Skikken at
have holdt sig i Blekinge, hvor det endnu ned mod det 19de
Aarhundrede var Brug, at Gæsterne under Sang og hver med sit Lys
i Haanden, hvilket kaldtes "Brudeblus", fulgte nygifte til Sengs.
Med disse Blus sved man Parrets Navn i Loftet, og naar man
havde forladt Brudekamret, skulde Lysene slukkes og danses i
Stykker. I dette sidste Træk er uden Tvivl Spor af den
allerældste, hedenske Skik: Blusset maatte, naar det havde skærmet
Bruden, ikke mere bruges, men skulde under Jubel tilintetgøres;
-- den samme Skik, der, da Romerkirken havde faaet Haand
med i Bryllupsfestlighederne og bevæget Parret til at komme
næste Dag med Blus til Kirken for dér rigtigt at vies, saa nødigt
indlod sig paa at ofre Lysene til Alterlys, men foretrak at lade
dem sønderrive udenfor Kirken og Blusholderne brydes om de
brogede Baand, der havde smykket dem.

*

Ifølge Folkeviserne gik Brudgommen ikke straks med, men
Bruden bragtes først til Senge. Derefter kom Brudgommen,
om hvem det stadige Udtryk er: "Han d vælte ikke møgit længe". 
Det var dog dette korte Mellemrum, der spillede saa stor 


en Rolle i somme Viser. Det var i dette, at f. Eks. stolt
Adeluds, der vidste sig ikke Mø, fik anbragt sin Terne i Stedet
for sig i Brudesengen.

 Det var silde om Aften,
 Der de fulgte Bruden til Senge.
 Stolt Adeluds og hendes Mø
 De gjorde deres Tale saa længe.

 "Hør Du Elline lille!
 Vil Du være Brud for mig,
 Alle de Dage jeg leve maa,
 Fuldt vel skal jeg lønne Dig."

 Det svared' Elline lille!
 Hun svared' sin Frue med Ære:
 "Gerne vil jeg det gøre,
 Hvad Eder til Vilje kan være."

 Silde om den Aften,
 Da skikked' de det saa,
 Elline hun ganger til Brudehus
 Og stolten Adeluds ganger derfra
Udvalgte Danske Viser fra Middelalderen, udg. af Nyerup og Rahbek, 
IV, 199. .

Det var samme Mellemrum, som Hr. Lovmand -- Jomfru
Ingers egentlige Fæstemand, der først kom til Brylluppet i
yderste Øjeblik -- benyttede saa vel:

 Hr. Lovmand han kom dog intet før,
 Før Blussene brændte ved Brudehusdør.

 Hr. Lovmand satte sig i Brudeseng brat:
 "I sige Hr. Thor saa mangen god Nat!"

 "I sige Hr. Thor saa mangen god Nat",
 "Jeg sover hos hans Brud i Nat."

 "Jeg sover hos hans unge Brud",
 "Og giver hannem min Søster prud."

 "Syv Tønder Mjød og otte Amer Most",
 "Dem giver jeg hannem for Bryllupskost."

 Der kom Bud for Hr. Thor og ind.
 "Nu sover Hr. Lovmand hos Bruden din"Samme Skrift IV, 183. 
    o. s. v.


Et virksomt Middel til at dække alle slige Uregelmæssigheder
var at slukke Brudeblussene. Dette siges ogsaa udtrykkeligt
at være sket, da Carl Høfding sprang i Brudgommens Sted:

 De fulgte Bruden til Brudeseng,
 Dronningen fulgte hende selv derhen.

 Carl Høfding han i Brudeseng sprang,
 Han slukte ud Lyset med højre Hand.

 Det mælte Dronningen, og hun blev vred:
 "Hvo slukker Lys, man skal ved see?"

 "Hvo er Nidding i Brudehus",
 "Som slukte for den unge Brud Blus?"

 -- "Jeg er ej Nidding, jeg vil have den Mø",
 "Jeg hedder Carl Høfding til Ravnsø" 
Samme Skrift IV, 241-42.  o. s. v.

Stundom kunde dog -- efter Folkeviserne -- ogsaa Lysene
brænde for længe, naar nemlig Brudgommen tøvede med at
komme. I saa Fald var der efter folkelige Begreber noget
retfærdigt i, at en anden skred ind.

 Løfted de den unge Brud
 Udi den Brudeseng.
 Hun sad der vel i Timer tre,
 Ikke kom Brudgommen end.

 De Præster stode for Brudeseng
 Og sjunge som bedst kunde være:
 "Hvo skal sove hos Bruden i Nat",
 "Mens Brudgom er ej here?"

 Frem gik Nilaus Benditsøn,
 Skød af de sølvspændte Sko.
 "Jeg vil sove hos Bruden i Nat",
 "Jeg giver hende min Tro"
Udvalgte Danske Viser fra Middelalderen, udg. af Nyerup og Rahbek. 
IV, 256. .

Med virkeligt Lune er Ekstra-Brudgommens Færd skildret i
Visen om Hr. Jon, der kom Hr. Lave i Forkøbet:

 Førte de Bruden til Brudeseng.
 De glemte at løse hendes Snørelænk.
 -- "Jeg vil løse", sagde Jon.

 Hr. Jon han lukte den Dør saa brat.
 "I sige Hr. Lave fra mig god Nat!"
 -- "Jeg ligger her", sagde Jon.

 Der kom Bud for Hr. Lave ind:
 Hr. Jon sover hos unge Brud din.
 -- "Det gør jeg", sagde Jon.

 Hr. Lave han klapped paa Døren med Skind.
 "Staa op, Hr. Jon! og lad os ind!"
 -- "Staa ude!" sagde Jon.

 Han stødte paa Døren med Skjold og med Spiud.
 "Staa op, Hr. Jon! og kom herud!"
 -- "Se om jeg gør!" sagde Jon o. s. v.
Samme Skrift IV, 167-68. .

Alt dette var dog kun Uregelmæssigheder, enten virkelige eller
blot digteriske. Det sædvanlige Tog til Brudehus eller
Brudekammer udmærkede sig baade i Middelalderen og i det 16de
Aarhundrede ved andre, ejendommelige og fælles Træk.

*

Bruden førtes til Brudehus eller Brudekammer af sin
Talsmand og under Ledsagelse af et talrigt Følge. Saa vidt man
kan skimte stod hermed i Forbindelse, at det har været anset for
passende, at Bruden skulde vise sig uvillig til at gaa til Sengs,
græde og gøre Modstand. Om Venderne melder en gammel
Beretning, at de brugte at bringe Bruden i rette Stemning ved at
prygle hendeTrog. Arnkiel: Cimbr. Heyden Religion (Hamborg 
1691). S. 292. . I Folkeviserne forekommer kun en sjælden 
Gang et Udtryk som dette:

 Silde om Aftenen Duggen faldt paa,
 Den unge Brud lysted at sove gaa.

Oftere omtales derimod, at hun gør Modstand, stærkest i Linjer
som disse:

 Saa drukke de Bryllup i Dage fem,
 Ikke vilde Bruden til Sengs i dem.

 Den sidste Dag ad Kvelde
 Saa toge de Bruden med Vælde. 


Selv om saa kraftig Modstand hver Gang forklares af særlige
Grunde, saa var det dog, som vi straks skal se, staaende Skik, at
det sidste Skridt, Bestigningen af Sengen, kun skulde ske
nødtvungent. Aar 1688 meddeler en dansk Præst endnu som sit
almindelige Indtryk: "Bruden, besynderlig iblandt gemeen Mand,
græder, naar hun følges til Sengs"J. J. Sorterup: 
Brudevers til Holger Ritz til Palsgaards Bryllup 1688, Anm. a. 
(Hjelmstjernes Samling no. 3820, 4to.) 

Graaden overdøves dog af Følgets Sang. Alle Blusbærerne
sang nemlig, og gik det ret festligt til, ledsagedes Optoget af
et særligt Sangerkor. I Helsingør sattes Aar 1578 bestemt
Takst for, naar Skoledrenge "Bruden følge med Sang til
Brudehus"Danske Samlinger 2den Række, VI, 334. .

I den katolske Tid havde Sangen særligt drejet sig om
Jomfru Maria, der en Gang ligesom Bruden var af Gud bleven
bestemt til at føde, og hvis Velsignelse derfor nu nedbades over
denne. Ikke faa danske Maria-Viser fra den katolske Tid er
endnu bevarede, af hvilke nogle passer godt til at have været
benyttede ved denne LejlighedBrandt og Helweg: Den Danske 
Psalmedigtning 1ste Del, I-XXIII og 5-8. . 
Naar Følget derpaa var samlet
inde i Brudehuset, drak man, i Fortsættelse af de tidligere
Skaaler eller "Minder" for Alfader, Kongen og Brudeparret o. s. v.,
et sidste Bæger: "Maria Minde". Derfor hed det i den
gullandske Lov: "Efter Maria Minde da have hver Mand Hjemlov,
og Øl bæres ikke længere ind"Sweriges gl. Lager, utg. 
af Collin och Schlyter, VII, 196. .

En af de hyppigst benyttede Sange hed: "Mariaskjold",
hvorved vel sigtedes til, at man nedbad hendes Beskærmelse over
Bruden. Det er maaske forvirrede Stumper af denne Sang, der
har holdt sig hos Almuen, naar en gammel Tiggerkone i
Begyndelsen af det 18de Aarhundrede kunde synge for Biskop
Pontoppidan:

 En Jomfru ren oprunden er.
 En Rose over alle Kvinder.
 Hun er den væneste, i Verden er,
 Hun kaldes Himlens Kejserinde.

 Hendes Hals saa hvid som Hermelin,
 Hendes Kinder saa roselig røde:
 For hun var saadan en Jomfru fin,
 Skulde hun vor Herre føde
E. Pontoppidan: Everriculum (Hafniæ 1736). S. 70. -- 
Slutningen af Visen, fra "Sct. Stefan han leder de Foler i Vand" 
o. s. v., har næppe hørt med til, hvad der blev sunget paa Vejen 
til Brudehuset. Smlgn. Danmarks gamle Folkeviser, udg. af 
Sv. Grundtvig, II, 518-24. .

Eller som den endnu synges paa Færøerne som Signevise: 


 Det var Jomfru Maria
 Var gaaen efter Vejen frem.
 Mødte hende Englen Gabriel,
 Han hilsede hende ved Navn.
 -- Nu være Jesus vort Skjold i hver en Vaande!

 "Vel stander I, Jomfru Maria,
 "Saa smal som en Lillievaand!
 "I skal føde det velsignede Barn,
 "Lovet være'den Helligaand!"
 -- Nu være Jesus vort Skjold i hver en Vaande!
    o. s. v.Gamle danske Minder, 
udg. af Svend Grundtvig, III, 128 og 231-32. -- Smlgn. Fragmentum 
Runico-papisticum, ed. Joh. Fred. Peringskiöld (Sthlm. 1721), 
Fol., p. 20. .

Selve Omkvædet her er mærkeligt. Det er nemlig en tydelig
Genklang af Omkvædet paa en Brudesang, som Peder Palladius
har digtet. Herom hedder det i Hans Thomesens Psalmebog af
1569: "Dr. Petrus Palladius til Læseren: Derfore er denne
mærkelige og trøstelige Christi Brudepsalme paa Rim udsæt, at
ærlige Kvindfolk, Fruer og Jomfruer, Dannekvinder og gode
Møer kunde bruge den til Gavns og til Guds Ære, at siunge
Brude til Seng med, lige under de samme Noder, som den
ugudelige Brudevise ved Navn Mariskiold blev sædvanligt
sungen med, og hører hen til Helgens Paakald og er derfor aflagt,
at Gud skal ikke mere deraf fortørnes". Herefter følger saa selve
Visen, der i atten Vers priser Kristus som Brudgommen og
Menigheden som hans Brud. Digterisk har Sangen intet Værd, den
forekommer Nutiden med Grund baade bred og mat, men den
betegner et velment Forsøg paa at finde en folkelig Tonart og
skyr derfor ikke Billeder fra det virkelige Liv. Her blot et Par
Vers til Prøve:

 Dine Klæder de lugte af dyrebar Myrr',
 En kongelig Sæd,
 Alt naar Du ganger af Højenloft neer,
 Udi i din Herlighed.
 -- Saa vorde jo Jesus vort Skjold i hverinde Vaade!

 Her danse de Jomfruer baade skønne og blide,
 Og Salen er fuld.
 Din Brud staar ved din højre Side,
 Prydet med Perler og Guld.
 -- Saa vorde jo Jesus vort Skjold i hverinde Vaade!
    o. s. v.Hans Thomesens Psalmebog 
1769, Bl. 200 (findes ikke i Udgaverne: 1586, 1592, 1638 
og 1649; derimod i Udgaverne: 1617, 1628 og 1634. Ligeledes findes 
den i Cassubens Psalmebog 1661, 1666, 1675 og 1677). Optrykt i C. J. 
Brandt og L. Helweg: Den Danske Psalmedigtning I (1846). S. 54. .

Peder Palladius søgte altsaa at erstatte "Brudevisen" med
en "Brudgomsvise" ved at forandre Emnet fra Jomfru
Maria til Kristus. Men heraf synes at følge, at Omkvædet paa
den katolske "Mariskiold" har lydt:

 "Saa vorde Maria vort Skjold i hverinde Vaade!"

Det er da med dette Omkvæd og med et Indhold som hine
bevarede Stumper af Maria-Sange, der endnu lever i Folkemunde:

 En Jomfru ren oprunden er,
 En Rose over alle Kvinder o. s. v.,

at vi maa tænke os Sangen paa Vejen til Brudehuset og om
Brudesengen i den katolske Tid.

Hvor stor en Magt Maria-Viserne endnu flere Aartier efter
Reformationens Indførelse stadigt øvede over Sindene, kan bedst
ses af de mange Forsøg paa at tage dem i Lutherdommens
Tjeneste ved, ligesom Peder Palladius her havde gjort med
"Mariaskjold", "kristeligt at forvende dem Jesu Kristo til Lov". Flere
saadanne overstrøgne Maria-Sange er bevarede til vore Dage,
trods al lemlæstende Omarbejdelse stiger der endnu en egen
frisk Duft alene fra de gamle Benævnelser, som man af
Klogskabs Hensyn bibeholdt: "Maria bold"! "Jeg vil mig en Jomfru
love", "Maria hun er en Jomfru ren" o. s. v.
C. J. Brandt og L. Helweg: Den Danske Psalmedigtning I, 5-7. .

Det var da en meget vanskelig Sag for Peder Palladius og de
andre at fortrænge dem fra Folkets Mund og Minde. Bedst som
man mente at have indfanget en Melodi og tæmmet dens Ord,
slap den løs paany. Hvad hjalp det saa, at Katolicismens Dage
nu var omme, dens Glanstid som de Bladender faldt i Fjor. Som
en Skovbrand fo'r Viserne igennem det visne Løv og slikkede
med Flammerne op ad den unge lutherske Plantning. Her hjalp
ikke Vand, nye Vers i spandevis. Kun eet forslog, Øksehug eller
dog i det mindste Bask af en haandfast Flok med lange Grene.
Det er dette sidste Middel, som Bispen bistert tyer til i den alt
tidligere omtalte Trusel: "Og imens vi tale om Pibere, da vil jeg
vare dem ad om en ny Skjorte og en ny Hudstrøg, de skulle
snart faa, om de ikke lade deres ugudelige Viser om Helgens
Paakald og andet saadant udi Bryllup"Petrus Palladius: 
En Visitatz Bog, udg. af Svend Grundtvig. S. 79. .



Fig. 38. "David saae Batseba udi det Bad".
Kalkmaleri i Koret i Glæsborg Kirke ved Grenaa.
(Efter Akvarel af Magnus Petersen (1887) i Nationalmuseet.)

"Maria-Viserne" var dog ikke de eneste "Brudesange", der i
den katolske Tid havde været brugte i Norden. Ogsaa
almindelige Salmer benyttedes. Ærkebisp Olaus Magnus meddeler
saaledes, at man i Sverige i den katolske Tid brugte at synge 
Salmen: Veni creator spiritusOlaus Magnus: Historia de 
gentibus Septentrionalibus (Romæ 1555) p. 482. . 
Efter Reformationens Indførelse
blev sligt dobbelt nødvendigt. I den svenske Salmebog af 1548
og senere omtales da ogsaa flere Salmer, der var brugelige i
Sverige ved denne LejlighedSven Bælter: Hist. Anmarkningar om Kyrko-Ceremonierna, 2. Upl. (Sthlm. 1683) S. 526-27. .

I Danmark og Norge anvendtes efter Reformationen omtrent
de sammeN. Jespersen: Graduale (Kbhvn. 1573). S. 267 og 
442. . Fra Gudbrandsdalen hedder det endnu Aar 1785:
"Naar Bruden er af klædt sin Stads, synges Salmen: "Hvo som
vil salig udi Verden leve!" og senere de to sidste Vers af: "Som 

alle Ting har sin betimelig Tid"H. F. Hiorthøy: Beskr. over 
Gulbransdalen (Kbhvn. 1785). I, S. 141. . 
Det var uden Tvivl lignende
Salmer, hvortil der sigtedes, naar det om tyske Forhold hedder
i Midten af det 16de Aarhundrede: "Man synger hende til med
en kristelig Sang, hvorlunde hun skal forholde sig med
Brudgommen og sove hos ham"Seb. Franck: Weltbuch, Neue 
Ausg. (Frankfurt 1567). Bl. 130. .

I Norden var der efter Reformationens Indførelse en ret livlig
Opvækst paa denne særlige Salmedigtnings Omraade. Noget
lignende var Tilfældet i Tyskland, hvorfra Paavirkningen udgik
Blandt mange kan nævnes Thom. Birch: Ehespiegel 
(Tübingen 1598). S. 191. .
Vi har allerede set Peder Palladius' Forsøg paa her at skabe
noget nyt til Afløsning af det gamle. I Niels Hemmingsens Bog
om Ægteskab (1572) meddeles tre aandelige Viser, hvoraf den
første ligefrem angiver sig som "Brudesang". De to andre er
hver paa sin Vis en Slags Maria-Viser, om end meget smagløse.
Den ene, der kaldes "alle høviske Møers rette Hovedsmykke,
prydet med seks ædle Stene", viser, med Jomfru Maria, Rebekka,
Susanna, Rachel og flere som Eksempel, hvorledes en Kvinde
bør være. Den anden hedder "Kvinde-List, -Lov og Last, alleniste
udaf den hellige Bibel" og viser, hvorledes en Kvinde ikke bør
være, og hvad Manden derfor maa vogte sig for.

V. 15. Judith ved Bønner og sin dejlige Skik
 Holofernis Hoved i Sækken fik.
 -- Ja Mandens Kunst og Raad er vel behænd,
 Nej, Kvindelist haver slet ingen End.

 Michol lod David ad Lønvindue ned,
 Lagde en Knub paa Sengen i hans Sted.
 -- Ja Mandens Kunst og Raad er vel behænd,
 Nej, Kvindelist haver slet ingen End.

 Batseba toede sin hvide Ben,
 Førte David med sig i Synd og Meen (Fig. 38).
 -- Ja Mandens Kunst og Raad er vel behænd,
 Nej, Kvindelist haver slet ingen End
Niels Hemmingsson: Om Ecteskab (Kbhvn. 1572).  o. s. v.

I en anden "Ægteskabs-Bog" forekommer en ny Anvisning
paa, "hvorledes man kan siunge Brud og Brudgom til Sengs".
Denne Vise gør paa en Nutids-Læser nærmest et pudsigt Indtryk
ved den kejtede Maade, hvorpaa der tumles med de evige
Omkvæd "i Tugt og Ære", "Gud dennem velsigne og formere": 

 Der Adam sov og var allene,
  -- I tugt og Ære
 Skabte Gud en Kvinde af hans Bene
  -- I Tugt og Ære.
 Gud dennem velsigne og formere!

 Han sagde straks uden Argelist,
  -- I Tugt og Ære
 Mit Kød og Ben saa er det vist,
  -- I Tugt og Ære.
 Gud dennem velsigne og formere!

 Han kaldte hende Mandinde behænde
  -- I Tugt og Ære
 Baade deres Hjerter i Livet brænde
  -- I Tugt og Ære.
 Gud dennem velsigne og formere!

I mange Vers slæbes paa denne Vis Omkvædene med gennem
tykt og tyndt -- Straffedommen over Adam lyder f. Eks. saaledes:

 Gud sagde til Adam: Du skal dit Brød,
  -- I Tugt og Ære
 I dit Ansigts Sved æde til din Død,
  -- I Tugt og Ære.
 Gud dennem velsigne og formere!

indtil endelig Slutningen lykkelig naas:

 Gud give Eder baade en rolig Nat,
  -- I Tugt og Ære
 Beder Gud om Naade, saa bliver det godt,
  -- I Tugt og Ære.
 Gud dennem velsigne og formere!Casp. Melissandri 
Ecteskabs Bog, fordansket af E. P. Corvino (Kbhvn. 1647). Bl. 131. 

Det tyske Forbillede for denne Brudesang forekommer alt 1584
Joh. Mathesius: Hochzeitspredigten (Nürnberg 1584). 
4to. Bl. 153. .

Sit pudsigste danske Udtryk har hele denne Skik og
Tankegang dog fundet i et Maleri i Sæby Kirke paa Sjælland (Fig. 39).
Da den Maler, der i det 16de Aarhundrede malede eller
ommalede dette Billed, har der tydeligt nok foresvævet ham,
hvorledes det gik til, naar man ledte Brudgom og Brud til Senge,
medens Præst og Følge istemte en Sang som: "Der Adam sov
og var alene -- I Tugt og Ære -- Skabte Gud en Kvinde af hans
Bene -- I Tugt og Ære -- Gud dennem velsigne og formere" 

o. s. v. Paradis og Bryllupsaften paa Sjælland glider derfor for
Kunstneren i eet. Naar han skal male Gud skabende Eva,
fremstiller han Adam hvilende paa en Brudeseng, Eva fremstigende
ved hans Side og Gud klædt i luthersk Præstedragt velsignende
dem til Formerelse.


Fig. 39. Medens Adam sov, dannede Gud Eva af hans Sideben.
Kalkmaleri i Sæby Kirke paa Sjælland.
(Efter Akvarel af J. Kornerup (1864) i Nationalmuseet.)

Et sidste Skud har den hele Skik skudt paa Færøerne, hvor
endnu i det 19de Aarhundrede Bruden ledes til Senge under
følgende Sang af Konerne:

 I Kvinder! det er Eder sagt,
 I skal jer Mænd adlyde,
 Thi Manden haver Overmagt.
 Han raade bør og byde.
 Naar Manden æres, æres Gud,
 Thi Gud gav den Befaling ud,
 Saa bør man det adlyde.

Og derpaa danses Brudgommen til Brudekamret af Mændene
under følgende Kvad: 

 I Dannemænd! Enhver for sig,
 Som ejer Ægtemage,
 Ser til, at I lemfældelig
 Husholdnings-Aaget drage!
 Seer til, hvordan I holde Hus,
 At I med ingen Overfus
 Jer smukke Kvinder plage
Magazin for Rejseiagttagelser, udg. af R. Nyerup, I, 218-20. .

*

Naar i det 16de Aarhundrede Bruden var ledet ind i
"Brudehuset" eller "Brudekamret", begyndte Afklædningen. Paa
Tidens troskyldige Maade foregik denne i alles Nærværelse. At
den var grundig fulgte af, at de fleste jo den Gang endnu brugte
at afføre sig alt, naar de gik til Sengs. Kun Samfundets Spidser
havde lært at iføre sig en særlig Natdragt. Det er denne
Forfinelse, hvortil der i en senere Tid sigtes, naar det Aar 1700
hedder om Arveprins Frederik af Cassels og Prinsesse Louise
af Brandenburgs Bryllup: "Parret lagdes til Sengs i Gæsternes
Nærværelse, efter at først hendes churfyrstelige Durchlautighed
Churfyrstinden havde givet Bruden Natchemisen, og hans
churfyrstelige Durchlautighed rakt Brudgommen Skjorten"
Bessers Schriften (Lpzg. 1711). S. 365. . Endnu
i det 19de Aarhundrede foregik Afklædningen i enkelte Egne af
Skaane paa Fortidens ligefremme og grundige Maade: "Ved
Midnatstid afklædtes Brud og Brudgom i hele Selskabets
Nærværelse"(N. Lovén): Folklifwet i Skytts härad 2. Uppl. 
(Lund 1868). S. 144. . 
I andre Egne af samme Landskab lod man dog hver
af Parret beholde et sidste nødvendigt Klædningsstykke paa
H. P. Klinghammer: Minnen från Åren 1829-39 (Helsingborg 1841). S. 54. 
; og i Telemarken i Norge var man alt naaet til kun at 
aftage deres YdertøjH. J. Wille: Beskr. over Sillejords 
Prestegj. (Kbhvn. 1786). S. 261. .

Afklædningen foretoges i Reglen af Brudepigerne og Brudesvendene, 
idet hine afklædte Bruden, disse Brudgommen. Det
hørte sikkert til Sjældenhederne, at Bruderedersken afklædte
Brudgommen, saaledes som for kort Tid siden endnu var Skik i
Sillejord i TelemarkenSammesteds. . 
Allerede i Middelalderen synes man dog
i de højere Samfundslag at have anvendt en Fremgangsmaade
der borttog det muligt anstødelige ved Afklædningsforestillingen
idet man nemlig satte Bruden i den Spærlagen-skjulte Seng
medens de hjælpende Brudepiger slog Kres om hende: 

 Saa fulgte de den unge Brud
 Til hendes Brudeseng.
 Efter gaar Hr. Tidemand [en af Blusbærerne],
 Han var i Sind saa kræng.

 Det var danske Dronning,
 Hun holdt sig Bruden saa nær.
 Hun fulgte hende selv til Brudeseng,
 For hun vilde gøre hende Ære.

 Saa satte de Bruden i Brudeseng,
 Saa nær de monne hende tjene.
 Efter gaar bolde Hr. Nielaus [Brudgommen],
 Ham fulgte baade Riddere og Svende
Nyerup og Rahbek: Udvalgte Danske Viser fra Middelalderen 
III, 165. .

Netop hos de fornemste var det imidlertid Skik -- i Tyskland,
England, Frankrig og sikkert i Norden tillige -- at
Brudesvendene under Brudens Afklædning skulde se at faa
aftaget hendes Strømpebaand. I Frankrig og England gjordes
Forsøg herpaa allerede paa et tidligere Punkt. Fra Frankrig
endnu i vore Dage berettes om, hvordan den ene Brudefører
under Middagsmaaltidet kryber ind under Bordet for at
bemægtige sig ByttetP. de Kock: Gustave, Kapitlet om 
Brylluppet i La Villette. . 
I England udførtes dette af Brudesvendene, lige
idet de skulde til at følge Bruden til Sengs med Fakler. Her var
det derfor Skik, hedder det i en gammel Beretning, at Bruden i
Forvejen havde løst sine Strømpebaand og lod dem hænge ned
for at lette og forkorte EftersøgningenJoh. Brand: 
Observations on the popul. antiquities of Great Britain 2 ed, II 
(London 1849). 129. . I Tyskland endelig var
det fyrstelig og adelig Skik, at Brudgommen under selve
Sengelægningen lod en af sine betroede Mænd -- for Fyrsters
Vedkommende i Reglen en Minister -- aftage Brudens ene
StrømpebaandAmaranthes: Frauenzimmer Lexikon (Lpzg. 1715). 
Side 1919. -- Zedler: Universal Lexikon XL, Col. 1085, "Strumpfband". 
. Endnu Aar 1700 ved det ovenomtalte Frederik af
Cassels og Louise af Brandenburgs Bryllup var saa meget af
Skikken tilbage, at Bruden skænkede sit ene Strømpebaand til
Landgreven, det andet til KurfyrstenBessers Schriften 
(Lpzg. 1711). S. 365. . Om disse hedder det, at de
hver især bar det som et Ærestegn og Kærlighedspant vundet
om deres Kaarde. I England anbragte Brudesvendene det gerne
paa Hatten, i Frankrig synes man at have skaaret det itu og
fordelt Stumperne til mange.

Et fuldt saa vigtigt Stykke var Brudeparrets Sko. Om
disse havde der efterhaanden samlet sig en forvirret Kres af 

Skikke, der kun delvis hørte hjemme i Norden og derfor ogsaa
kun halvt forstodes, selv om de fuldtud iagttoges. De fleste Egne
synes iøvrigt at have gaaet den naturlige Vej, at lægge særlig
Vægt paa enkelte Led, saaledes at Fremgangsmaaden i
forskellige Egne sjældent stemmede overens.

Saavidt man kan skønne, var den historiske Udvikling denne:
Fra Jødeland var med Kristendommens Udbredelse den Skik
bleven kendt, at Ejendoms-Overdragelse stadfæstedes ved, at
den ene Part drog sin Sko af og rakte den til den anden. Særligt
synes dette at have fundet Sted ved Brudens Overdragelse til
Manden. Tydeligst er denne Skik omtalt i Ruths Bog, hvor det
hedder: "Det var gammel Skik i Israel ved Indløsning og
Overdrag, til at stadfæste enhver Handel med, at den ene drog sin
Sko af og gav den anden den, og det var et Vidnesbyrd i Israel.
Den nærmeste Slægtning sagde da til Boas: "Køb Du saa selv
Lodden og Forpligtelsen til at ægte Ruth", og dermed drog han
sin Sko af"Ruths Bog IV, 7-8. . 
I Mose Lov hedder det med Hentydning til samme
Skik: "Dersom en Mand ikke har Lyst til at ægte sin afdøde
Broders barnløse Hustru, skal hun gaa op paa Tinget til de
ældste og sige til dem: Min Mands Broder undslaar sig for at
oprejse sin Broder et Navn i Israel, han vil ikke ægte mig i sin
Broders Navn. Saa skal de ældste i hans Stad kalde ham og tale
med ham; men naar han staar og siger: Jeg har ikke Lyst til at
tage hende, skal hans Broderkone træde hen til ham for de
ældstes Øjne, trække den ene Sko af hans Fod, spytte ham i
Øjnene, vidne og sige: "Saaledes skal det gaa hver Mand, som ikke
vil opbygge sin Broders Hus"; og i Israel skal hans Navn hedde
Barfods Hus"Femte Mosebog XXV, 7-10. .

Som det vil ses, knyttede der sig altsaa efter jødisk Opfattelse
til Sko Begrebet om det retsligt afgørende. Hvad der for en
Nordbo hed: "De gav hinanden Haand paa det og det", maatte
paa jødisk hedde: "De gav hinanden Sko paa det og det". Og
ad samme Vej kom ganske naturligt Sko hos Jøderne til at
betegne Mands Værdighed i det hele. Det var en særlig Haan mod
Manden som retslig Person, naar Kvinden i ovennævnte Tilfælde, 
samtidigt med at hun spyttede ham i Øjnene, tillige afdrog
hans Sko. Samme Opfattelse af Skoen som Tegn paa Mands Ære 

kommer til Orde i det gammeltestamentlige Udtryk: at være
værdig til at løse en andens Skotvinge. Alle stammer de fra Sydboens
Opfattelse af Foden som Mands Styrke, den med Sko væbnede
Fod som bedste Værge mod alt Slags Kryb. Derfra disse Udtryk,
hvor en Nordbo naturligt vilde have hentet Billedet fra
Haandens Vaaben: "Det vil blive Dig haardt at stampe mod Brodden";
eller Forbandelsen til Slangen: "Du skal stinge ham i Hælen,
men han skal søndertræde dit Hoved".

Alle disse Forestillinger og Udtryk førtes med Kristendommen
vide om Lande, og selv om de truede med at visne uforstaaede
hen, holdtes de dog i Live ved selve Biblen og fik i
Gejstlighedens Mund det dunkles Vægt. I Norden, hvor Mandens Ære ikke
sad under Fodsaalen, men tværtimod paa Issen, i hans Hat, og
hvor det netop var Krafttegn at træde barfodet i Sne, i Fos, paa
Strandbred og Skibsdæk, naaede man aldrig vidt i Forstaaelsen.
Alle Finhederne: at det at bytte Sko betød Overdragelse o. s. v.
vedblev at staa for den nordiske Bevidsthed som mørk Tale og
blot Hebraisk. Derimod kunde man nok være med til at trampe.
Selv om Fodbeklædningens egentlige Brodd sad i Sporen, og
denne derfor af Nordboerne ansaas for Fodens Styrketegn, saa
havde det dog sin Rigtighed med, at den, der kom underst, var
den lille og ikke bedre stillet end en Snegl eller Regnorm under
en Skosaal.

Da derfor den romerske Kirke i Middelalderen blandt saa
meget andet hemmelighedsfuldt, der skulde skaffe den Magt over
Ægtepagten, ogsaa indførte Parrets Bytning af Sko i Præstens
Nærværelse førend Bestigningen af Ægtesengen, saa var man
straks tilrede med en folkelig Fortolkning. Det betød naturligvis,
at nu skulde det afgøres, hvem af de to, der skulde "komme
under Tøffelen". Thi det var godt nok, hvad Præsten,
samtidigt forkyndte, at Manden var Kvindens Hoved. Enhver vidste
jo meget vel, at Herredømmet i Ægteskabet var forskelligt delt,
og Præsten havde dog uden Tvivl en Finger med i Fordelingen,
alt imens hans læste de Uforstaaelige, latinske Ord over
Parrets Sko.

Ud fra denne Grundfortolkning om at komme under Tøffelen
voksede saa et vildsomt Slyng af yderligere Forklaringer. Gjaldt 

det Manden om at sikre sig, saa var det bedste Middel jo at faa
sin egen Sko sat op i Sengehimlen og Brudens gemt, gennemboret
eller naglet til Væggen.

Men som Brudens Sko sad dèr til Spot og Spe med et Søm
igennem sig fæstet til Væggen, betød den saa ikke noget helt
andet, nemlig, at nu maatte Bruden aldrig mere forlade sin
Husbond, men skulde trofast blive ved Hjemmet?

Eller laa Vægten maaske ikke paa et ganske andet Punkt?
Den brugte Brudesko, betød det ikke den ophørte
Jomfruelighed? I Stedet for at Brudesvendene efter at have draget
den af hendes Fod skulde nagle den til Væggen, faldt det da ikke
langt naturligere, om de brugte den til at gække Brudepigerne
med? "Den Vej skal I alle, hvo vil indløse den med sit
Strømpebaand?"

Eller endelig, naar man huskede paa Lykkeskillingen i
Brudens Sko, saa laa det nær at antage, at Skoen rummede
hendes Fremtids Held. Kun en uskyldig Haand kunde plukke
Frugten til hende. Det var da bedst, at et fattigt Barn drog Skoen
af hende og selv beholdt Skillingen til Løn for, at han hidkaldte
Himlens Velsignelse over hende og hendes Fremtid.

*

Som det vil ses, svajede Fortolkningerne af, hvad Brudeparrets
Sko betød, uklart omkring. Side om Side hermed trivedes de til
Fortolkningerne svarende Skikke hele Nordevropa over i det
16de Aarhundrede. I England udtryktes Tøffel-Fortolkningen
tydeligt nok ved, at Brudgommen skulde afdrage sin Sko og med
Saalen berøre Brudens Hoved til Tegn paa, hvor underdanigt
hun havde at tjene sin HusbondJohn Brand: Observations 
on the popular antiquities of Great Britain, 2 edition, II 
(London 1849) p. 169. . Om det saa var Luther selv,
der jo maa have kendt den gammeltestamentlige Skik og vel
ogsaa dens katolske Anvendelse, saa veed vi om ham, at han i det
mindste for Spøg var med til den nymodens Udlægning. Om
hans Optræden ved et Bryllup hedder det: "Doctor Martinus
Luther var med ved Hans Luffts Datters Bryllup. Efter
Aftensbordet førte han Bruden til Senge og sagde til Brudgommen, at
det var bedst, at han blev ved gammel Skik og Brug og var
Herre i sit eget Hus, i det mindste saa længe Konen ikke var 

hjemme. Og til Tegn herpaa drog han Skoen af ham og lagde den
op paa Sengehimlen, paa det at han maatte beholde Herskabet
og Regimentet"Luthers Tischreden no. 2206, Werke 
(Irmischer), LXI, 208. 

Ellers var det baade i Tyskland og i Norden særligt Brudens
Sko, hvorom det drejede sig. Bestemte som de var til at afdrages
af uvedkommende og vises frem, gik de hurtigt over til at være
et blot Pragtstykke, der ikke egnede sig til Brug. I Tyskland
vrimlede det i det 16de Aarhundrede af Forordninger mod de
altfor kostbare Brudesko, "der for Tiden ikke er til Nytte, men
kun til Stads"Som Eksempel kan anføres: Ernewerte Policey 
Ordnung der Statt Francfort, 1597, S. 23, hvor det forbydes, at 
de maa have mere Værd end en Gylden. . 
Et ret pudsigt Indblik i herhen hørende Forhold
giver et Par Breve fra 1598, skrevne af en Brud i Nürnberg til
hendes Brudgom i Frankfurt. I det første hedder det ret
fortrøstningsfuldt: "Skoene, som jeg maa have til Aftrækning, vil jeg
med det første lade gøre paa det bedste, saa godt man kan her, 
skøndt man her ikke bruger den Skik". Men i det næste er
Haabet Ude: "Jeg har ladet gøre Sko og har ladet Fru 
Nützelin se dem, men hun siger, de duer slet ikke og er ogsaa
meget for store; de maa være ganske smaa, ellers vil man le mig
ud". I sin Nød sender hun da Brudgommen to Dukater og beder
ham lade en af sine Piger besørge dem. Saa følger en Anvisning
paa, hvorledes de skal være: "Ikke altfor kostbare, der behøves
hverken Vaaben eller Navn derpaa, men de maa da heller ikke
være for store eller lange"G. Freytag: Bilder aus 
der deutschen Vergangenheit, 2 Aufl. 1, 295. . 
Ganske naturligt udviklede der sig
af slige Forhold baade i Norden og i Tyskland den Skik, at
Brudgommen forærede sin Brud dette Par SkoSe f. Eks.: 
Der Stadt Ancklamp Hochzeit etc. Ordnung, 1670, Bl. C. 2. -- 
Der wohl informirte Bräutigam (Copenhagen 1729). S. 696, o. s. v. 
 (Fig. 40).


Fig. 40. Brudetøffel fra Dragør.
(Tidsskrift for Kunstindustri.)

Ud fra dette nogenlunde fælles straalede saa et Utal af Skikke
og uklare Tydninger. I Reglen var det Brudesvendene, der
paa Brudgommens Vegne, naar Bruden blev afklædt, drog
Skoen af hende. I mange Egne var dermed deres Hverv
omme, idet Brudgommens Herredømme nu antoges sikret. I
Tyskland brugte man dog undertiden at sikre sig yderligere.
Herom hedder det i en dansk Læsebog fra 1613: "I Tyskland
har de sommesteds den Skik, at naar Bruden er sat i Senge til
Brudgommen, skal en ung Person tage hendes Tøfler af og slaa 

dem til Væggen med et Søm, dermed at paaminde Brudenat
blive i Huset og se det til Gode"Claus Pors: Leffnetz 
Compasz (Kbhvn. 1613). Bl. C. -- Omtalt i Tyskland allerede af 
And. Musculus: Wider der Eheteuffel (Frkf. a. d. O., 1556). 
Bl. k2. Se ogsaa der wohl informirte Bräutigam 
(Copenhagen 1729). S. 718. .

Maaske var det dunkle Erindringer om den jødiske Opfattelse
af Skoen som den pagtstiftende, eller maaske var det ad rent
figurlig Vej, at man naaede til i Skoen at se et Sindbillede
paa Jomfrueligheden. Den første Tankegang synes endnu
svagt at kunne spores i Skikken, som den har holdt sig til vore
Dage i Hessen. Her søger de gifte Koner allerede under
Middagsbordet at faa trukket den højre Sko af Brudens Fod.
Lykkes dette, maa hun straks tage Sæde ved de giftes Bord og iføre
sig det hende af Brudgommen skænkede Par SkoW. Sander: 
Hechzeitsgebräuche aus Hessen (Wolf: Zeitschr. f. deutsche Mythol. 
u. Sittenkunde, II, 78). . I Norden
derimod ligesom i Nordtyskland var den mere haandgribelige
Forklaring raadende, og udtryktes lige saa haandgribeligt. Naar
Bruden blev afklædt, søgte Brudesvendene at tage Skoene af
hende. Ofte gjorde Brudepigerne Modstand, og en heftig Kamp
kunde da udspinde sig om Brudens Ære. Muligt har Brudens
mandlige Slægtninge stundom ogsaa taget Parti for hende, eller
maaske har Brudepigerne været mandhaftige nok til at kunne
klare sig. Vist er det, at i Norge var det endnu omkring Aar
1700 Skik i enkelte Egne, at Køgemesteren, naar han lyste Fred
over Brylluppet, fandt sig beføjet til udtrykkeligt at bemærke:
"Vi vil ikke vide af Rivning og Slidning om Brudeskoene".

Maatte Mandinderne end give tabt, var dog Sagen ikke
hermed helt afgjort. Endnu kunde det lykkes at sejre ved List, naar
de i Nattens Løb kunde enten faa snappet Bruden bort, eller,
hvad der betegnende nok jævnstilles hermed, faa useet
bortstjaalet Brudeskoene. Brudesvendene maatte derfor forvare Skoene
vel. At ogsaa dette kan have været haard Tjeneste, kunde muligt
fremgaa af, hvad der i det 18de Aarhundrede meddeles fra
Søndmøre: "Stjæles Skoene bort, eller og Bruden bortsnappes, anses
det for en stor Skam, som ofte har forvoldt Uvenskab og
Slagsmaal"H. Strøm: Beskr. o. Søndmør, I (Sorø 1762), S. 555, Anm.**). . 
Først naar Dagen brød frem, og Skoene fremdeles var
i Brudesvendenes Værge, maatte Slaget anses for tabt. Men hvis
Ære det egentlig havde drejet sig om, kunde da anses for
tvivlsomt, idet Brudepigerne nu maatte give deres Strømpebaand i
Løsepenge for Brudeskoene, det første Skridt til selv at blive
afklædte som Brud. Det var tydeligt nok Giftermaalets det evige 

Drapa, der her var gengivet ved saa simpelt et Middel som et
Par Sko. Og undslog Brudepigerne sig for at falde til Føje og
løskøbe dem, traadte Ægteskabets krænkede Gudinde frem i
Form af Bruden i et Par Slæber, med lydelig Klage over sine
uduelige Brudepiger, der ikke vilde ofre deres Strømpebaand for
at bringe hende paa god FodThottske Manuscript Samling 
no. 1719, 4to. . I Nordvesttyskland har
nogenlunde tilsvarende Skikke holdt sig til vore Dage
J. H. Schmitz: Sitten und Bräuche d. Eifler Volkes I-II 
(Trier 1856). I 58. .

En helt forskellig Tankegang laa endelig til Grund for Skikken
i Telemarken. Her brugtes endnu i det 18de Aarhundrede, at det
skulde være en fattig Dreng, der under Brudens Afklædning
aftog hendes SkoH. J. Wille: Beskr. over Sillejords 
Prsteg. (Kbhvn. 1786). S. 261. .

Som det vil ses, har den gamle, jødiske Skik traadt dybe Spor
i den nordiske Bevidsthed. Det oprindelige er langtfra endnu helt
udvisket. Det kommer f. Eks. til Syne i de mange Maader,
hvorpaa der hos de gotogermanske Folk ved Hjælp af Sko tages
Varsel om den tilkommende Ægtemand; ligesom det er til Stede i den
danske Overtro, at naar en Enkemand eller Enke gifter sig paany,
bør vedkommende sikre sig mod første Prioritetshaver ved i
Bryllupsnatten at lade sine Sko staa med Hælen mod
Sengen; saa kan den afdøde ikke komme og sætte Splid mellem de
nygifteE. Pontoppidan: Everriculum, S. 87. . 
Og fra Slægt til Slægt overleveres fremdeles det
modtagne. Endnu lader man i Englands højeste Samfundslag det
halvforstaaede gaa videre ved at kaste en gammel Sko efter det
bortrejsende BrudeparT. F. Th. Dyer: English folklore 
(London 1884) p. 203. .

*

Naar Brudeparret endelig var afklædt, foregik Bestigningen
af Brudesengen. Det kunde forekomme besynderligt, at den
svenske Ærkebiskop Laurentius Paulinus Aar 1608 foreslog at
trække dette Øjeblik lidt længere ud. Selv om man tænker sig
Tiden nok saa troskyldig, skulde man dog antage, at alene
Hensynet til Parrets mere end lette Klædedragt maatte gøre det
ønskeligt snarest at faa dem dækket til. Ikke desto mindre
anbefalede Ærkebispen Brud og Brudgom efter Tobiæ og Saras
Eksempel først at falde paa Knæ foran Brudesengen og bede
inderligt til Gud om, at deres Ægteskab maatte vorde Gud til
Ære, dem selv til Fromme og Glæde. Imidlertid skulde Præsten 

og hele den forsamlede Menighed synge en af disse Salmer:
"Kom Helligaand", "Salig den Mand, som frygter Gud" eller "O
Jesu Krist, som Manddom tog". Efter Salmesangen skulde
Præsten læse over dem "den Kollekt, der staar i Haandbogen: "Den
almægtige Gud velsigne Eders Legemer"! og saa først skulde
Brud og Brudgom stige op i SengenSven Bælter: 
Historiska Anmarkningar om Kyrko-Ceremonierna, 2. Upl. 
(Stockholm 1783). S. 526-27. 

Det besynderlige i hele denne foreslaaede Ordning falder dog
noget bort, naar den sammenstilles med, hvad den var bestemt til
at afløse. Fra gammel Tid af havde nemlig baade i Skandinavien
og Tyskland Sengebestigningen antaget Former, der nok maatte
kunne forekomme anstødelige. Tanken, der laa til Grund, var
sømmelig og velment nok, men de Former, den iklædtes, var
lovligt grovkornede.

Det, man vilde udtrykke, var Brudgommens Varme og
Brudens Blufærdighed. For denne fælles Tanke havde der
efterhaanden fæstnet sig to Rækker af Udtryksmaader, hvis
Grænseskel ved det 16de Aarhundredes Begyndelse omtrent gik
tværs over Sønderjylland.

Den skandinaviske Maade at betegne dette paa var, at
Bruden først, men kun modstræbende skulde bringes til Senge, med
Magt maatte hun løftes op deri, og anbragt her vendte hun sig
straks bort, med Ansigtet ind mod Væggen. Men næppe var hun
til Sengs, førend Brudgommen skulde ile efter og i et vældigt
Spring sætte op i den høje Brudeseng.

Det er hertil, der sigtes i Folkevisernes staaende Udtryk: "Saa
satte de Bruden i Brudeseng", "Løfted de den unge Brud udi
den Brudeseng". Og om Brudgommen: "Han biede ikke læng'",
"Han klapped hende ved hviden Kind, I vende Eder hid,
allerkæreste min!" Endnu i Begyndelsen af det 19de Aarhundrede
hedder det fra Færøerne om denne Brudens foreskrevne
Optræden: Naar Brudgommen og hans Følge kommer ind, "forefindes
Bruden i Sengen med Ansigtet bortvendt mod Væggen. Dette
hører til som Tegn paa Blufærdighed"H. C. Lyngbye: 
Noget om Færøerne (Magazin f. Rejseiagttagelser, udg. af 
R Nyerup, I, 218-20). .

For at godtgøre Brudgommens Iver var der stundom anbragt
Vagt enten ved Døren til Brudehuset eller ved selve
Brudesengen. Denne -- i Reglen kvindelige -- Vagts Modstand skulde han
overvinde, og derpaa som sagt i et raskt Spring bestige Sengen.
Dette Spring synes særligt i Sverige at have været 

Forestillingens Glanspunkt. I det 17de Aarhundrede beskriver en svensk 
Forfatter det saaledes: "Næppe har Brudgommen sat Foden
indenfor Brudekamret, førend han med al Kraft gør et Tilløb, og
idet Brudesvendene dels tager imod ham med Hænderne, dels
skyder paa, sætter han med et Spring op i Brudesengen, saa at
han pludselig under Gæsternes Skoggerlatter sidder ved
Brudens Side"Rudbek: Atlantica, I, 254. . 
Det var da ikke uden Grund, at Ærkebisp
Laurentius Paulinus holdt paa, at "dette uskikkelige Spring op i
Brudesengen burde aflægges", Hans Begrundelse har imidlertid en
luthersk Tidsfarve, som uvilkaarligt bringer en senere Slægt til
at smile. Springet betegnes som baade i og for sig "forargeligt og
desuden farligt for gamle Folk"Sven Bælter: Historiska 
Anmärkningar om Kyrko-Ceremonierna, 2. Upl. (Sthlm. 1783). 
S. 526-27. .

I Tyskland og op omtrent til Midten af Sønderjylland søgte
man at udtrykke det samme -- Brudgommens Varme og Brudens 
Blufærdighed -- paa modsat Vis. Her var det Brudgommen, 
der utaalmodig først skulde bestige Lejet, og den
modstræbende Brud, som derefter skulde med Magt kastes op til
ham. Det egentlige Fagudtryk herfor var: at "werpe" Bruden i
Seng, hvilket Udtryk dog alt henimod det 16de Aarhundredes
Midte synes at have tabt sin passende Klang"Ehr men se 
int bedde werpet" (Joh. Adolfi's, genannt Neocorus, Chronik des 
Landes Dithmarschen, herausg. v. F. C. Dahlmann, I 117). -- "De 
brudt yndt bedde geworpen is", Luxusforordn. f. Lübech 1566 om 
Borgere af 2den Klasse. Men sammesteds siges om Borgere af 1ste 
Klasse: Wenn ihme de brudt tho bedde gebracht ist (Abh. f. St. 
u. Kircheng d. Herz. herausg. v. Michelsen u. Asmussen, I, 101 
og 104). . Endnu Aar 1539
kunde det, om end maaske i Spøg, bruges overfor Kongen. I dette
Aar meddelte nemlig Christian den Tredjes tyske Kansler,
Wolfgang von Uttenhof, sin Herre paa følgende Vis, at han agtede at
lade sit Bryllup staa: Jeg er syg, har ondt i Maven og vil hjem,
men saa snart mine Sager stille sig lidt bedre, "vil jeg lade et
ungt Pigebarn werpe i Seng til mig"Skrivelse fra W. v. 
Uthenhover til Chr. III, dat. 1539, Montag nach Palmarum, 
Angermünde, D. K. H. XIX, R. A. .

I al sin Ubetydelighed er det ret betegnende for den stigende
holstenske Indflydelse i Danmark under Frederik den Første og
under Grevens Fejde, at dette en Gang saa fremmede Udtryk nu
fandt Indpas hos den danske Adel, og ventelig den dertil svarende
Skik i Følge dermed. Aar 1537 skrev saaledes Hr. Mogens Bille
fra Kolding til sin Svigerinde Fru Sophie Krummedige følgende
Brev, der kunde misforstaas som kaade Ord af en ung Mand,
der var rask paa det, hvis man ikke vidste, at samme Mogens
Bille var den Gang til Aars, religiøst bekymret, legemlig svag og
særlig i denne Tid næppe oplagt til Spøg, da han kort forinden
var bleven berøvet sit Len Koldinghus og samtidigt udstødt af
Rigsraadet:

".... Kære Søster! For Tidender at skrive Dig til, da maa Du
vide, at Gud Almægtigste haver skikket det saa, at Helligtrekongers 
Aften da lod Erik Eriksen kaste sig min kære Morbroder-Datter 
Jomfru Margrethe Gyldenstjerne i Seng til sig, dennem
baade til Lykke og Gode i den hellige Trefoldigheds Navn til sin
Ægtehustru at have. Og udi de otte Dage derefter eller ved det
trent [omtrent] lod min kære Morbroder-Søn Gabriel Gyldenstjerne 
kaste Fru Kirstine Hr. Holger Rosenkrans'es Efterleverske 
i Seng til sig i den hellige Trefoldigheds Navn, dennem baade
til Lykke og Glæde og alle vores Venner. Kære Søster! disse
Tidender skriver jeg Dig til og beder jeg Dig, at Du vil give min
kære Broder, Esge Bille, det til kende og for visse Tidender og
udi Sandhed...«Udskrift mangler. Dateret Kolding, Mandag 
næst for Conversionis Pauli, Anno 1537. Danske Adelsbreve, Fasc. 6, 
Mogens Bille. R. A. .

Denne saaledes sydfra indførte, nye Udtryksmaade blev dog
ikke af lang Varighed i Danmark. Mod Syd var Skikken paa Veje
til at erklæres for simpel, og den fandt derfor heller ikke i sit nye
Hjem blivende Tilhold, hverken hos den danske eller hos den
indvandrede, holstenske Adel. Selv paa Tysk hed det i det 17de
Aarhundrede om adelige Giftermaal i Danmark, at Bruden blev
Brudgommen "tilført og ægteskabelig bilagt", "tilført og bisat"
o. s. v.1629: Kay Ahlefeldt, Steph. Klotz: Leichpred. 
über Fr. Margar. Rantzow (Lüb. 1648). 4to. -- 1619: C. H. v. 
Bülow. Matth. Burchard: Leichpred. über Fr. Marg. Bülow, geb. 
Rantzow (Kiel 1673). 4to. .

Hvor afdæmpet end Fremgangsmaaden ved Sengebestigningen
muligt blev i Danmark i Slutningen af det 16de Aarhundrede, saa
var det hele dog endnu en løjerlig Forestilling. Hvad enten
Brudgommen sprang paa svensk eller Bruden blev "werpet" paa
holstensk, maatte Befordringsmaaden erklæres for gammeldags,
hvor rig paa sindbilledlig Skønhed den end monne være. Heraf
fulgte dog ikke, at Ærkebiskop Laurentius Paulinus' Udvej, at
lade Parret holde Rast paa Vejen, idet de paradisklædte knælede
ved Sengen, var nogen afgørende Forbedring.

*

Vist var det, at naar Brudeparret først sad deroppe, sænkede i
Dynehavet, var man over det værste, og den fornødne Andagt nu
til Stede til, at den egentlige Gudstjeneste kunde begynde.
Denne indledtes med en af de ovennævnte Salmer, som Præsten
istemte og alle de tilstedeværende sang med. Under Sangen 

skulde Parret sidde med foldede Hænder og bede, men først dog
have bragt noget i Orden, som kunde være vanskeligt nok for en
uøvet Haand og ofte vist drog Tilskuernes Tanker mere end
tilbørligt bort fra Salmesangen.

Sagen var, at de tvende vel var iførte Uskyldighedens
Klædebon, men dog ikke ganske. Bruden bar, selv om hun tidligere
havde aflagt Brudekronen, nu atter denne. Og stundom, især i
Sverige, var Brudgommen til Sengespringet prydet med Mandens
Ærestegn, en Hat paa Hovedet.


Fig. 41. Bruden ledsaget til Brudeseng.
(Efter Joh. de Brunes. Amsterdam 1636.)

Det, der nu foregik, var, at Husbonden aftog Brudens
Hovedsmykke, og undertiden ogsaa hun hans Hat, hvorpaa
han paasatte hende en Konehue, medens hun til Gengæld, ofte
ogsaa hvor han var mødt uden Hat, forsynede ham med
Nathue. Noget lignende maa have været Brug i Holland. Paa
omstaaende Billed (Fig. 41) ses en Brud, der efter nederlandsk Skik
er ført som den første af Parret til Brudekamret, hvor hun --
omgiven af Kvinder -- venter Brudgommens Komme. Brudens
Jomfrukans ligger allerede spredt for hendes Fødder og i Stedet
for rækker en ældre Kvinde hende en Frugtstængel som Tegn
paa, at Blomst nu skal sætte Frugt. Paa Hovedet bærer Bruden
sin Brudekrone, og paa Sengens Hovedgærde ligger der en ny
Hovedbeklædning for saa vel Brudgom som Brud. 

Det var denne Brudgommens Aftagen af Brudens Hovedguld,
der undertiden i nordiske Folkeviser brugtes som Betegnelse
for det hele Bryllup:

 Det var Torkild Trundesøn,
 Han mælte et Ord med Ære:
 "Hvem tog af det røde Guld,
 "Stolt Adeluds plejed at bære?"

 Dertil svared den liden Smaadreng,
 Og svared han Torkild saa:
 "Det gjorde Hr. Stig Jonsøn,
 "Han boede sønden under Aa".

Og derfor tænktes altid Bruden ved Brudesengen, eller lige efter
at hun var sat i denne, med Brudekronen paa:

 Saa vog han den unge Brud
 For Sengen, der han stod,
 Det var hendes høje Guldkrone
 Svømmed i hendes eget Blod.

Eller:

 Saa satte de Bruden i Brudeseng,
 Saa nær monne de hende tjene
    o. s. v.

Og derpaa:

 Saa saare da græd den unge Brud,
 Alt under sin Guldkrone rød:
 "Det give Gud Fader i Himmerig,
 "Jeg var i Vuggen død" I
Nyerup og Rahbek: Udvalgte Danske Viser fra Middelalderen, 
III, 83, 165-66, IV, 202. 

I det 16de og 17de Aarhundrede bevaredes disse gamle Skikke.
Det hedder saaledes fra Sverige: "Brudgommen tog Kronen af
Bruden og satte den ved Fodenden"Rudbek: Atlantica, I, 254. 
. Fra Danmark: "Straks
efter at Du første Gang følges til Sengs med din Ægtemand, da
sætter Manden et Hovedklæde eller en Linhat paa dit Hoved..."
Om Husfred, udsæt paa Dansk af Rasm. Hansen Reravius 
(Kbhvn. 1575). 
Og fra Norge:

 I Koven var Sengen til Bruden beredt,
 Brudgommen med hende de fulgte derned.
  Man saa dem stiltiende bede.
 Brudgommen tog Huen, sat Bruden den paa,
 Forældrene, som og derhos monne staa,
  Vemodig tog til at græde,
 Udvisende dermed, at saadan en Stand
 Medfører ej andet end taarefuld Vand,
  Besværing med Kummer og Møje, 

 Begyndelsen sig vel med Glæde beteer,
 Men Enden dog vist med Bedrøvelse skeer,
  Naar Døden tillukker vort Øje
Peter Dass's Nordlands Trompet, udg. af A. E. Eriksen, 
S. 62. .

Endnu ned i det 19de Aarhundrede bevaredes den gamle Brug
i enkelte Egne af Skaane. Det hedder herom: Naar Brud og
Brudgom har taget Plads i Sengen, udstyrer de hinanden med
"natmössa"H. P. Klinghammer: Minnen från Åren 1829-39 
(Helsingborg 1841). S. 54. . 
Det laa i Sagens Natur, at den "Konehue", der
anvendtes ved denne Lejlighed, var afpasset til Forholdene: paa
een Gang pragtfuld og dog beregnet til at ligge med. Den var
derfor forskellig fra en Konehue til Brug om Dagen, ikke af Fløjl,
men som den danske Forfatter, der ikke kendte det senere Ord
"Natkappe", udtrykker det: "et Hovedklæde eller en Linhat",
eller som det i Norge endnu i det 18de Aarhundrede betegnes:
"et hvidt Klæde"H. J. Wille: Beskr. o. Sillejords 
Prestegj. (Kbhvn. 1786). S. 262. . 
Brudgommens Nathue var ogsaa pragtfuld.
Det er muligt en saadan, der beskrives saaledes i et gammelt
Regnskab: "En Nathue vævet med Sølv og Silke"
Regnskab for Otto Christophersøn Ulfelds Værgemaal 1661-63. 
N. K. S. no. 1394 m. .

*

Under alt dette sang de tilstedeværende en Salme. Naar
den var omme, traadte Præsten frem, læste en Bøn eller
holdt en Formaningstale til Parret. Derpaa blev en ny Salme
sungen, og Gudstjenesten var omme.

Den hele Skik var, som ovenomtalt, af katolsk Oprindelse og
havde i sin Tid udgjort et Led med i den natlige Brudesengs-Vielse. 
Ifølge Bestemmelserne ved det engelske Hof omkring
Aar 1500 skulde ved en Prinsesses Bryllup Brudesengs-Vielsen
netop finde Sted, naar Parret sad afklædt i Sengen
J. Brand: Popular antiquities of Great Britain, with corrections 
by W. C. Hazlitt, II (London 1870). S. 115. .

Reformationens Indførelse i Norden forandrede intet
væsentligt i denne Art Gudstjeneste. Mariasangene ændredes vel eller
afløstes af andre Salmer, Bestænkningen med Vievand bortfaldt,
og Brudesengs-Vielsen gik -- hvad der dog hyppigt ogsaa havde
fundet Sted under Katolicismen -- over fra at være en Vielse af
selve Sengen til at blive en Velsignelse af de to i Sengen. Men
iøvrigt var Indtrykket af Salmesangen og Præstens Virksomhed
saa omtrent det samme som tidligere. Saaledes holdt Forholdet
sig langt ind i det 17de Aarhundrede, da den gamle Skik begyndte
at bortfalde i sædvanlig Rækkefølge, først i Danmark, saa i
Sverige og derpaa i Norge. Om Tilstanden paa Sjælland siger Peder 

Syv Aar 1695: "At Præsterne sjunge for Brudesenge, skal endnu
være Skik i Sverige, og var her i min Barndom sædvanligt paa
Landet"P. Syvs Kæmpeviser (Kbhvn. 1695). S. 770. 
. Aar 1675 siger en svensk Forfatter, at Skikken er
ophørt hos den svenske Adel for en 30 Aar siden
Rudbek: Atlantica I,253. . Aar 1693
paabødes det i hele Sverige, at Sengeledningen ved Præst under
Salmesang og Bønner skulde foregaa ikke om Aftenen, men "om
Formiddagen straks efter Hjemkomsten fra Kirke"
Sv. Bælter: Hist. Anmärkningar om Kyrko-Ceremonierna, 2. Upl. 
(Sthlm. 1783). S. 527.  I
Gudbrandsdalen var det endnu Aar 1785 fast Regel, at naar Bruden
om Aftenen var af klædt, skulde synges: "Hvo, som vil salig udi
Verden leve", og naar hun havde faaet Konehuen paa: "Som alle
Ting har sin betimelig Tid"H. F. Hiorthøy: Beskr. over 
Gulbransdalen (Kbhvn. 1785). I, 141. .

Som saa ofte ellers har den gamle Skik bidt sig særlig fast i en
Linje fra Skaane op i Mellemsverige. Endnu langt ind i det 19de
Aarhundrede hedder det fra Skytts-Herred i Skaane: "Ved 
Midnatstide afklædtes Brud og Brudgom i hele Selskabets
Nærværelse, og naar de var gaaede til Sengs, læste Præsten nogle Bønner
over dem, hvorpaa Klokkeren og hele Forsamlingen istemte
Salmen: "Kom Hellig Aand, Du Herre god"(N. Lovén): 
Folklifvet i Skytts härad, 2. Upl. (Lund 1868). S. 144. . 
Intet Under da, at
den gamle Fremgangsmaade endnu i det 19de Aarhundrede
følges paa Yderkanterne, paa Færøerne saa vel som paa de gamle
svenske Øer ved RigabugtenC. Russwurm. Eibofolke II 
(Reval 1855). S. 78. .

At den hele Gudstjeneste i sine Velmagtsdage kan have været
udført og fulgt med virkelig Andagt, kan der ikke være nogen
Tvivl om. Vi har Vidnesbyrd herfor, ikke blot naar det hedder
fra Nordlandene om Brudens Iførelse af Konehuen:

 Forældrene, som og derhos monne staa,
 Vemodig tog til at græde;

men naar det i det 19de Aarhundrede berettes f. Eks. fra
Færøerne: Medens Bruden forefindes i Sengen, af klædes
Brudgommen under Salmen: Nu vel an vær frisk til Mode! "Derpaa blev
alt stille, og nu oplæstes Søndags-Aftenbøn efter Kingos Salmebog, 
hvori indflettedes nogle Ønsker om Brudeparrets tilkommende 
Held, som udpressede Taarer af nogle af de omkringstaaende 
Fruentimmers Øjne. Atter blev et Par Vers af en Aftensalme
sjungne, og dermed endte denne Actus, som blev udført med
megen Alvorlighed, ja jeg tør endog sige med megen Andagt"
Magazin f. Rejseiagttagelser, udg. af R. Nyerup, 
I, 218-20. 

Men Alvoren og Andagten var dog den hele Handlings

allervanskeligste Punkt, paa een Gang en nødvendig
Forudsætning og dog næsten ikke mulrg at fremkalde hos ofte
halvdrukne Gæster og midt under de utallige Løjer, der gik baade før
og efter. Thi der hørte en ganske egen Form for barnlig
Lydighed og Usammenhæng i Tankegang til, for i det ene Øjeblik
under skraldende Latter at slaas om en Sko, "werpe" en afklædt
Brud i Seng eller klaske paa en nøgen Brudgom, der med høj
Hat paa sprang til Vejrs efter en Himmelseng -- og saa i næste
Øjeblik, naar han sad deroppe med Hatten, andægtigt græde
over, at den under Salmesang ombyttedes med en Nathue,
medens Præsten velsignede Parret til at vorde mangfoldige.

Vanskeligt havde det været i Katolicismens Dage, men endnu
værre blev det efter Reformationen. Man havde nemlig, hvor
varsomt man end ændrede den gamle Skik, tillige, som vi siden
nærmere skal se, vakt Bevidstheden paa dette Punkt og
samtidigt rokket ved selve Grundpillerne for den gammeldags
Andagt. Thi det havde i sin Tid kunnet stemme et let bevægeligt
Sind, naar der midt under alskens tvetydige Løjer med eet lød
Toner som fra en højere Verden, Lovsang til Jomfru Maria,
Guds rene Brud. Sligt brød igennem som et Solblink, lysdøbte
en kortvarig Trang til at forsage alt, mæt at døje Sult, og
omsluttede en føje Stund Brud og Brudgom og kaade Gæster som i en
renere Favn. Det er denne pludselige Kirkestemning, vel kendt
af alle i Katolicismens Dage, der er gengivet -- om end, som
Emnet krævede det i forstærket Form -- i en middelalderlig
Vise "det tvungne Samtykke". Jomfruen havde ønsket at vie sit
Liv til Guds Moders Ære, men Ridderen vandt hende ved Hjælp
af Runer, og deres Bryllup stod. Dette beskrives paa den
sædvanlige Maade:

 Fulgte de den stolte Jomfru,
 Fulgte hende til Brudeseng.
 Det var rigen Ridder,
 Han tøved heller ikke længe;

derpaa hedder det halvt i staaende Udtryk og halvt usædvanligt:

 De løfted hende udi Brudeseng,
 Tog af hende Guldkronen rød.
 Hun bad saa inderlig Jesus,
 Hun maatte en Jomfru dø;

men saa glider det hele næsten umærkeligt ad den vante
Tonevej fra Brudeseng til Kirke, men videre og videre saa langt, at
man ikke kan vende tilbage til jorden igen:

 De sad sammen i Brudeseng,
 De hørte Himmerigs Klokker ringe.
 De sad sammen en Stund,
 De hørte Guds Engle over dennem sjunge.

 De hørte Himmeriges Klokker gaa,
 Guds Engle sang saa blide:
 "Skynder Eder, stolten Jomfru!
 "Her er ikke lang Tid at bie."

 De slog over dennem Silke,
 Dertil den Sindal rød.
 Der vidste ikke nogen af,
 Førend hun laa hos hannem død.

 "Nu haver jeg Dig saa længe gillet",
 "Det maa ikke bedre blive."
 "Herre Gud Fader i Himmerig",
 "Gid vi maatte nu følges ad baade"!

 Det var Ynk i Brudehus,
 Ynk og halv større Kvide.
 Det da var de Brudefolk,
 Sad døde ved hverandres Side
Sv. Grundtvig: Danmarks gamle Folkeviser II, 298-99. .

Sligt var naturligvis heller ikke i Katolicismens Dage ægte
Bryllupsstemning, men kun en af de Bestanddele, hvoraf denne
var sammensat. Men nu havde Reformationen helt forjaget
Jomfru Maria og klistret Skæg paa hendes Lovsange. Ord som
"Batseba toede sine hvide Ben, Førte David med sig i Synd og Men"
o. s. v. kunde under Forhold som de givne ikke stemme til
Andagt. De lød kun som Bytyrens dumpe Brum, en bibelsk
Basstemme midt i det kaade Kor, som Præsten ledte ad Kirkesti med
Ordene: "Vorder frugtbare og mangfoldige".

Disse forandrede Forhold gav sig til Kende paa mange
Maader. Ikke uden Grund maatte Ærkebisp Laurentius Paulinus
Aar 1608 gøre Præstens Tale i Brudekamret afhængig af, hvad
Tone der herskede. "Det er nyttigt, at Præsten gør en kort 

Formaning til dem, som sidder i Brudesengen, saafremt han
fornemmer, at der er skickelighet på färde, og at han haver Lyd"
Sv. Bælter: Hist. Anmärkn. om Kyrko-Ceremonierna, 
2. Upl. (Sthlm. 1783). S. 527. . Og
Niels Hemmingsen havde utvivlsomt Ret i, at "de, som staa
Brylluppet fore, burde tage Vare, at spodske Spillemænd eller andre
med uhøvisk Tale ikke komme ind udi Brudekamret, men
allereneste høviske Folk, som med kysker Snak, med alvorlig Bøn
og aandelige Salmer prise Gud og dermed opvække Brud og
Brudgom til større Gudfrygtighed og Alvorlighed"
Niels Hemmingsen: Om Ecteskab (1572). S. 186.  
. Men de
havde begge Uret i at søge den nye, uheldige Tone blot udvortes
hos "hine utugtige og ublue Pejlere [Violinspillere] og
Spillemænd, der pleje at føre utugtig, skændig og gækkelig Snak,
besynderlig paa Landsbyer"Niels Hemmingsen: Postille, 
oversat af R. H. Reravius, 1576, Fol. Bl. 61. . 
Grunden laa dybere, i de ændrede
Kirkeforhold. Det, der savnedes i Koret derinde, var hin
Mariatone, der nu var landflygtig, men ene havde været i Stand til for
en Stund at stemme de kaade Sind til Andagt.

For en Stund kun, thi ogsaa tidligere havde den vakte
Stemning blot været forbigaaende, bestemt til, efter Skikkene at
dømme, at udviskes af nye Indtryk.

Naar Gudstjenesten nemlig var omme, begyndte en ny Art
Forestilling, idet Parret fik sig en Hjertestyrkning, og
Gæsterne fulgte Eksemplet, samtidigt med at de i ret forstaaelige
Udtryk ønskede Held over Parret i Sengen.

I England kaldtes den Drik, som Brudeparret ved denne
Lejlighed nød: "Sack-posset", af "Sack", paa Dansk: Sek = tør
spansk Vin, og af "posset", der maaske betød: skørnet Mælk.
Den tillavedes forskelligt efter Formues Vilkaar, snart som
Æg-geøl med kogende Mælk, snart som pisket Æg med Sherry og
Mælk. Det var om denne Drik, at det blandt forfarne Kvinder
hed: "Sek gør Manden lystig, og Sukker gør ham mild"
Joh. Brand: Popular antiquities of Great Britain, with 
corrections by W. Carew Hazlitt II (London 1870) p. 115. .

I Tyskland holdt man paa, at Parret ved denne Lejlighed
burde spise den frugtbareste Fugl, Hønen; og stegte Høns eller
dog Marcipan i Form af Høns var sædvanlig RetSe de 
anførte Bevissteder S. 268. , I Norden
synes man ikke at have villet ensidigt fremhæve Maden paa
Drikkens Bekostning eller omvendt. Om Maden siger
Ærkebiskop Olaus Magnus, at det var særligt lækre Retter, der
ombødes, baade til de to i Sengen og til Gæsterne
Olaus Magnus: Hist. de gentib. septentr. (Romæ 1555). Fol. p. 483. 
. Og Drikken
beskriver en anden Forfatter som Vin med Honning, altsaa
"Lutendrank", Brylluppets ypperste Drik. Idet den i fulde Bægre 

gik rundt blandt Gæsterne, steg Stemningen hurtigt, og det endte
med, at det samlede Selskab begyndte at danse om Brudesengen. 
Dette Øjeblik angives som Toppunktet af Bryllupslystigheden, 
og denne fik en passende Afslutning, idet man enten i
større Flokke eller enkeltvis traadte hen for Sengen og, helst
med Sang og paa Vers, ønskede Parret god Lykke
Rudbek: Atlantica I, 254. .

Tonen i disse Lykønskninger var paa Forhaand given. Selv
om det, som i Ditmarsken, var den ældste Skaffer, der førte
Ordet og lyste Velsignelsen over de nygifte, endte hans Tale med
Ønsket om, at de maatte være betænkte paa at faa saa mange
Sønner, som Kirkestigen havde Trin, og en tilsvarende
Guds-Velsignelse af DøtreJoh. Adolfi's genannt Neocorus, 
Chronik des Landes Ditmarschen, herausg. v. F. C. Dahlmann, I, 116.  
. Det var vist et af de mest sømmelige Vers,
som en svensk Forfatter anfører som det almindelige
Slutningsvers:

 "Sluk Lyset i Kronen!
 Tag Bruden i Favn!"Rudbek: Atlantica I, 254. 

*

En Skik som hele denne Følgen ind i Brudekamret skulde
man antage havde løbet Linen ud, naar den var naaet til saadanne
Yderligheder. Den maatte anses for at være i alle Henseender
moden til at afskaffes, en meningsløs Fortidsrest som den jo var
under de nye Forhold, hvor "Brudehuset" ikke længer som i
Middelalderen var et særskilt, enligt liggende Hus, hvortil Parret
maatte føres under Bedækning, men var afløst af "Brudekamret",
et Værelse som de andre i det fælles, store Hus. Skikken bundede
dog langt dybere end som saa, og holdt sig derfor ogsaa
haardnakket.

Dens inderste Grundbestanddel var det gammelnordiske
Retsbegreb, at et gyldigt Ægteskab først var fuldbyrdet, naar
Brudgom og Brud havde søgt Seng sammen. Den nødvendige Følge
heraf havde været, at Bestigningen af Brudesengen derfor
burde foregaa i mange Vidners Nærværelse. Det var
denne retslige Betydning, der havde medført, at Sengebestigningen 
henlagdes snart -- alt eftersom man betonede enten det
vitterlige eller det virkelige -- til efter Sammengivningen om
Formiddagen, snart til den egentlige Sengetid om Aftenen. Det var 

samme retslige Betydning, der havde medført, at Romerkirken
stadig var paa Jagt efter Part i netop denne Handling, først for at
vie Brudesengen, ligegyldigt om det var Morgen eller Aften,
siden med Ledsagelse af Salmesang til Brudehuset og en Slags
Vielse af selve Parret i Sengen. Det var endelig denne retslige
Betydning, der udgjorde det forløsende Ord i Brudekronens
besynderlige, rastløse Uro Dagen igennem. Brudekronen aftoges,
naar Bruden om Formiddagen havde besteget Brudesengen. Men
den sad atter paa Hovedet ved Middag, for at den kunde aflægges
paa Brudesengen om Eftermiddagen. Og ufejlbarligt sad den paa
Bruden paany, naar hun om Aftenen førtes med Sang til Lejet.
Brudekrone og Brudeseng var de to Modsætninger, der skulde
mødes, de to ældgamle Udtryk for, at Brudekøbet var gaaet
ærligt og lovligt for sig.

Det var da som Vidner, at alle hine Gæster mødte i
Brudekamret. Og ud fra denne deres Betydning lader meget i den
gamle Skik sig forklare, som ellers forekommer anstødeligt. Det
var f. Eks. derfor, at Brudeparret, selv hos Samfundslag, hvor
Bevidstheden om det besynderlige heri var vaagnet, skulde helt
eller dog næsten helt afklædes i alle Gæsters Nærværelse, det
vidnefaste Bevis for, at her var mere end blot Samleje "paa Tro
og Love". Og det var atter Kvitteringen herfor, Beviset for, at
det ogsaa var opfattet paa rette Maade, der tilbageleveredes af
Gæsterne i deres tilsyneladende blot plumpe og uhøviske Tiltale
og Lykønskninger til Parret i Sengen.

Vil man have en Maalestok for Livskraften hos denne
ældgamle, retslige Bestanddel af Skikken, saa lægge man Mærke til,
at den formaaede at holde det hele oven Vande og delvis trænge
de altfor stødende Udskejelser tilbage, selv efter at Kirken havde
maattet opgive dette, og Gejstligheden derfor havde trukket sig
tilbage fra den natlige Gudstjeneste ved Brudesengen. Som
ovenfor berørt, var det ifølge Præsten Peder Syvs Angivelse omkring
1660 gaaet af Brug i Danmark, at der blev sunget Salmer og
holdt Gudstjeneste om Natten i Brudekamret. Ikkedestomindre
holdt den verdslige Side af Sagen sig hos den danske Adel. Og
at den ligeledes holdtes i Hævd hos Kongefamiljen, kan ses af,
hvad der f. Eks. foregik ved Christian den Sjettes Bryllup 1721.
Hele Selskabet, Herrer og Damer, med Musiken i Spidsen fulgte 

Parret til Brudekamret, og efter at de nygifte var komne til Sengs,
gik alle, en for en, hen til Sengen og lykønskede dem
P. L. Brandorff: Beschr. der Vermählung des Kronprintzen, 
1721. Uldallske Saml. no. 511, 8vo. . Skikken
veg først, da Retsbevidstheden lidt efter lidt var bleven vænnet
til at betragte beskrevne Papirer, Embedsmænds Attester,
Udskrift af Kirkebøger o. s. v. som lige saa gyldige og fuldt saa
holdbare Beviser som de dødelige Vidnesbyrd af dem, der en
Gang havde "fulgt Brud og Brudgom til Senge med stor Ære
og Pral"Vnge Karlis oc Drengis Speil, vdsæt paa Danske 
af Rasmus Hansen Reravius (Kbhvn. 1571). Bl. I4. 
. Da saa i det 18de Aarhundrede en ny Tids Ideer om
Følelseslivets Ret og det unge Samlivs Uforkrænkelighed trængte
igennem, slog man hos de højere Stænder pludselig om til det
modsatte. Brudesengen, der hidtil havde været Brylluppets
Hovedklippe, blev nu til den skjulte Rede, som ingen maatte vide,
hvor var. Rejseklædt tog Brudeparret om Aftenen Afsked med
alle de forbløffede "Vidner", for de to alene at drage enten til
det "nye Hjem" eller helst for en Stund ukendte ud i den vide
Verden.

Som bekendt har denne nye Skik, støttet af en frisk Digtekunst, 
hurtigt gennemtrængt de øvre Samfundslag i Norden. Vil
man derimod have et Billede af de gamle Forhold, som de var
for en tre, fire Hundrede Aar tilbage, førend endnu den
ovenomtalte Udartning havde ormstukket den jævne Troskyldighed, saa
se man hen til Forholdene paa Færøerne i det 19de Aarhundrede.
Naar Gudstjenesten i Brudekamret her er endt, gaar de vejrbidte
Gæster en for en hen til Sengen, kysser Brudgom og Brud og
forføjer sig derpaa adstadigt ind i den anden Stue for at danse og
drikke paanyMagazin for Rejseiagttagelser, udg. af 
R. Nyerup, I, 220. .

*

Naar i det 16de Aarhundrede de muntre Vidner endelig forlod
Brudekamret, traadte som sidste lykønskende "Bruderedersken" 
hen til Sengen. Hun, der jo i Reglen havde laant de
mange Smykker, hvoraf Brudekronen var dannet, tog denne i
Forvaring, lagde Sengetæppet til Rette over Parret og
trak Spærlagnerne sammen paa Himmelsengen. Det var
gammel Skik. Derfor hedder det i Folkevisen om Hr. Nilaus,
hvis Fæstemø, stolt Adeluds, Dronningen i hans Fraværelse 

havde faaet gift med en anden, saa at hun nu kun som Bruderederske 
var med ved hans Bryllup:

 Det var stolten Adeluds,
 Hun slog de Spærlagen sammen.
 Hun bar den Sorg, næst Hjertet laa,
 Hun gjorde deraf ej Gammen.

 Det var stolten Adeluds,
 Hun lukked' den Dør saa brat.
 "Hr. Nilaus og Eders unge Brud,
 "Krist give Eder tusind god Nat!"

hvorefter hun dør af Sorg og Brudgommen ligervis, saa at de
kort efter lægges i samme Grav.

 Nu hvile de unge i Jorden tilhobe,
 Som før ej sammen maatte være.
 Og nu de ligge i grønnen Grav,
 Have de naaet al deres Begære
Nyerup og Rahbek: Udvalgte Danske Viser fra Middelalderen 
III, 124. .

I en anden Folkevise om Torkild Trondesøn -- hvis elskede
ligeledes hed stolt Adeluds og ligeledes var bleven tvungen til
Giftermaal og som Bruderederske skulde betjene sin fordums
Fæstemand -- ender det hele mere fornøjeligt. Først faar
Brudgommen Lejlighed til at føre følgende Samtale med
Bruderedersken:

 Hør Du stolten Adeluds,
 Jeg spørger Dig under Ø:
 "Hvad sagde Hr. Sti Jonson,
 "For Du varst ikke Mø?"

 -- "Jeg takker Elline, min Tjenestemø
 "Brud var hun for mig.
 "Hun løste dermed Æren min
 "Og hviden Hals for Dig."

 Det var Torkild Trondesøn,
 Og smiled' han derved .
 "laften skal jeg mig vogte
 "For saadan Kvindesned."

 Det svarede stolten Adeluds,
 Lo listelig under Skind:
 "Hvor ringe i det udydelig Ord
 "Hjerteallerkæreste min?" 

Bruderederskens Færd beskrives derpaa saaledes:

 Det var stolten Adeluds,
 Hun drog Spærlagene sammen,
 Hendes Øjne runde og Hjertet græd,
 Hun gjorde deraf godt Gammen.

 Det var stolten Adeluds,
 Hun drog over dem Silke-Peld:
 "Det veed Gud Fader i Himmerig,
 "At jeg heller laa der selv."

 Det var stolten Adeluds,
 Hun lukte den Dør saa brat,
 Torkild og hans unge Brud
 Sagde hun tusind god Nat.

Visen ender som sagt fornøjeligt, idet de overflødige Halvparter
dør og stolt Adeluds Ønske derpaa bliver opfyldt:

 "Herre Gud Fader i Himmerig,
 "Han vide mig det, jeg tænker!
 "Lad mig være inden Dag og Aar
 "Hverken Mø eller Enke!"
Samme Skrift IV, 207-9. 

Endnu i vore Dage iagttages paa de tidligere svenske Øer ved
Riga-Bugten den gamle, nordiske Skik: "Brudekonen dækker
Parret til i Sengen"C. Russwurm: Eibofolke II 
(Reval 1855). S. 78. .

Idet Bruderedersken forlod de tvende, "lukte hun den Dør
saa brat", hvorved forstodes, at hun lukkede Døren i Laas
og tog Nøglen med sig. Endnu Doktor Otto Sperling skriver
om sit Bryllup: "Da de havde fulgt os ind i Brudekamret og
befalet os Gud, lukkede min Kærestes Moder Døren og tog Nøglen
med sig, idet hun sagde, at vi kun skulde blive liggende, lige til hun
næste Morgen kom og vækkede os"G. K. S. no. 3094, 4to. 
S. 173 (Birket Smith: Dr. Otto Sperlings Selvbiografi S. 46-47). 
. Meningen med denne
gamle Skik var den, at sikre ikke blot Parret mod andre, men
ogsaa Bruden mod, at Brudgommen henad Morgenstunden flygtede 
bort efter først at have vanæret hende. Det var Bruderederskens 
sidste Tjeneste, eller om man saa vil næstsidste. Thi heraf
fulgte, at hun den følgende Morgen skulde møde med Nøglen
paany og atter lukke op for de nygifte, ved hvilken Lejlighed
hun saa indhentede Brudgommens Erklæring om, at han ikke
havde haft noget at beklage sig over, men var villig til at yde 

Bruden i Vederlag den betingede "Morgengave". Først saa
var hendes Hverv omme.

Heraf fremgik tydeligt nok, at Bruden altsaa endnu stod under
Bruderederskens Forsorg og Forvaring. Derfor udtrykte det
ogsaa et stærkt Brud paa Ordenen, naar en anden end hun, om saa
blot Brudgommen selv, lukkede Døren i. Dette er et
malende Træk, hvis Betydning ikke straks falder en Nutids-Læser
ind, men som hyppigt benyttes af Folkeviserne til at udtrykke
høj Grad af Forstyrrelse. Saaledes f. Eks. i Visen om Hr.
Nielus og Hr. Tidemand, hvor denne ypper Kiv i Brudehuset og
beskylder Bruden for at være hans tidligere Slegfred. Bruden
græder, men Brudgommen raaber, at selv om det er sandt, skal
det ikke komme hende til Skade, men vel koste Hr. Tidemand
hans Hals, hvorpaa han selv smækker Døren i:

 Det meldte bolden Hr. Nielus,
 Han blev i Huen saa mod:
 "Du lade Dig mindes, Hr. Tidemand!
 "Det koster dit Hjerteblod."

 "Gaar jeg med din Slegfred i Seng,
 "Det vorde jeg nu at lide.
 "Derfor skal aldrig Jomfru Ingeborg
 "Et eneste ondt Ord bie."

 . . . . . . . . . . . . . . . . . . . . . 

 Det var bolde Hr. Nielus,
 Lukker Brudehusdøren saa brat.
 Alle de Folk til Brylluppet vare,
 Dem alle bad han god Nat
Nyerup og Rahbek: Udvalgte Danske Viser fra Middelalderen 
III, 167. .

Og med omtrent samme Ord gengives Forvirringen ved stolt
Mettelils Bryllup, hvor Dronningen har givet Bruden Gift, saa
at hun daanende bringes til Brudehus. Ogsaa her bryder
Brudgommen af mod Skik og Brug:

 Saa lukked han den Loftsdør saa brat,
 Alt det Folk bad hannem god Nat
Samme Skrift III, 200. .

Skøndt det skulde synes en Selvfølge, at ved Bryllupper, hvor
Brudgommen med Vold eller med List blev fortrængt af en anden, 
kunde Døren ikke blive aflaaset som ellers af Bruderedersken, 
saa glemmer Folkeviserne dog heller ikke her at fremhæve 

dette Træk, der tydeligt nok har for Datiden haft en egen Klang.
Saaledes f. Eks. i Visen om Carl Høfding:

 Carl Høfding han i Brudeseng sprang,
 Han slukte ud Lys med højre Hand.
 . . . . . . . . . . . . . . . . . . . . . 
 Ud gik Dronningen med sine Møer,
 Carl Høfding lukte den Loftes Dør.

Hvorefter Dronningen iler til Brudgommen for at kalde ham til
Hjælp og HævnSamme Skrift IV, 242. . 
Med Lune er det samme benyttet i Visen om
Hr. Lave og Hr. Jon, hvilken sidste tog den førstes Brud:

 Hr. Jon han lukte den Dør saa brat,
 "I sige Hr. Lave fra mig god Nat!"
 -- »Jeg ligger her", sagde Jon
Samme Skrift IV, 168. .

Uvilkaarligt føres Tanken videre til Beskaffenheden af det
Værn, som ydedes de tvende, og det Hold, man havde paa
Brudgommen ved, at Bruderedersken lukkede Døren
af og tog Nøglen med sig. De ydre Forhold, der i sin Tid
havde skabt denne Skik, maa aabenbart have svaret hertil.
Folkeviserne beskriver da ogsaa Døren til Brudehuset som et
forsvarligt Lukke, lige saa fast og solidt som Bjælkevæggene. Da den
forbitrede Brudgom og hans Følge flokkes om Brudehuset, hvor
Carl Høfding har lukket sig inde, forsøger de heller ikke paa at
sprænge Døren, men søger at lokke ham ud:

 De stødte paa Døren med Glavind og Spjud.
 "Stat op Hr. Carl! og gak herud!"

Bruden udstyrer ham med Vaaben, han følger Opfordringen,
bryder pludseligt ud af Døren og fælder sine Angribere. I
Samklang med sin øvrige gemytlige Maade at tage Sagen paa, bliver
derimod Hr. Jon roligt liggende derinde, og lader Brudgommen
forgæves banke, dundre og storme løs paa Døren:

 Hr. Lave han klapped paa Døren med Skind:
 "Staa op Hr. Jon og lad os ind!"
 "Staa ude!" sagde Jon.

 Han stødte paa Døren med Skjold og Spjud.
 "Staa op Hr. Jon! og kom herud!"
 -- "Se om jeg gør det", sagde Jon.


 "Maa min Brud ej med Freden være,
 "Da skal jeg det for Kongen kære!"
 "Ja vel!" sagde Jon.

Omvendt frembød Brudehuset, naar Døren var vel aflaaset
udenfra, ogsaa god Borgen for, at Brudgommen ikke skulde
smutte bort som en Skælm. Hyppigt tales der om "Loftet" og
"Loftsdøren", et Udtryk for, at Brudekamret ikke var i Husets
nedre Stue, men paa første Sal, paa "Højenloftet". Her var det
dels vanskeligere at komme ned fra, og dels kunde Brudens
Slægtninge ogsaa yderligere sikre sig ved at holde Vagt paa
Loftet udenfor, paa "Svalen" eller i Stuen nedenunder. Da den
ovennævnte Hr. Tidemand selv holder Bryllup, og Hr. Nielus, hvis
Brud han havde udskældt, kommer ridende for efter Løfte at
myrde ham i Brudenatten, spørger Hr. Nielus i Mørket
Gaar-dens Folk ud om, hvor Brud og Brudgom sover. Det meddeles
ham, at de sover i Brudehusets "Højenloft", og at Svigerfaderen,
Hr. Adelkind, har lagt sig udenfor paa Vagt.

 "Hil stande Du, liden Tjenestemø,
 "Med silkeflettet Haar!
 "Hvilket Loft sover Hr. Tidemand i,
 "Som her drak Bryllup igaar?"

 "Hr. Tidemand sover i Højenloft,
 "Som hannem fuldt vel sømmer.
 "Hr. Adelkind sover derudenfor,
 "Saa stærke haver han Gemme."

I det 16de Aarhundrede frygtede man vel som Regel næppe
længer for, at nogen skulde overfalde Parret, eller at
Brudgommen selv skulde flygte bort i Nattens Løb. Ikke desto mindre
kunde det være ret hensigtsmæssigt, at Døren var forsvarligt
lukket. Det hørte nemlig en Gang med til Datidens Form for
Munterhed, at de øvrige Gæster ikke kunde lade Parret være i
Fred, men fremdeles sværmede omkring Brudekamret. Snart
rykkedes der i Laasen, snart dundredes der paa Døren, snart
mindede et flerstemmigt Kor Parret i utvetydige Ord om at
efterkomme deres PligtE. Sarcerrii: Buch vom heil. 
Ehestande (Lpzg. 1553). Fol. Bl. 103. -- The Christen state of 
Matrimony 1543 (John Brand: Observations on the popular antiquities 
of Great Britain, II, London 1849). . 
Gamle Gnavbasser kunde kalde sligt
anstødeligt. Den skære Sandhed var dog kun, at "Vidnerne" gjorde
deres Skyldighed og mindede Parret paa forstaaelig Vis om, at
her var virkeligt Ægteskab. Ægteskab! ja, og det var godt det. 

Hørte Glæden og en Taar over Tørsten ikke hjemme her, hvor
da ellers? Ægteskab, gid alle en Gang maatte samles i denne,
den eneste Gud-velbehagelige Stat! Amen! -- Og saa endnu en
Potte paa Døren!

*

11

Hvor frisindet end Datidens Dom monne være om Drukkenskab 
ved Bryllup, eet var man enig om -- i det mindste i Ord -- 
Brudeparret selv maatte ikke være beruset. Niels
Hemmingsen udtrykte dette saaledes: "Kommer man end her lidet
over Knuden, som man siger, og bliver drukken ... da kan det
løbe hen, og Gud det ikke tilregner dem, som glæde sig
besynderligt, at Gud haver Brud og Brudgom sammenføjet. Men
Brudgommen og Bruden bør aldeles at vogte sig for Drukkenskab og
disimellem betænke Guds Gerning og med Hjertet bede, at Gud
vil ikke vige fra dem. Men de, som give sig til Drik paa den Tid,
de ikke retteligen betænke deres Sag og ikke beskikke sig til
Tugtighed, som deres Stat udkræver, men heller som Bolere
fylde sig, at de deres Lyst kunne fuldkomme, ligesom der var ikke
Skilsmisse mellem en Ægteseng og Skøgeseng"Niels 
Hemmingssøn: Om Ecteskab Kbhvn. 1572). 185. .

Af tvende Grunde burde da altsaa Brudeparret være ædru:
for at de kunde samle deres Sind i Bøn til Gud, og for at de
kunde være tugtige. Det maatte derfor anses for en utilladelig
Genvej, der oversprang det halve, naar man bar sig ad som hin
tyske Ridder, hvis første Undervisning i Liineburg i at ligge paa
Tro og Love vi ovenfor har omtalt. I sin Dagbog beskriver han
sin Bryllupsnat (1581 saaledes: "Hendes fyrstelige Naade
Hertuginden og Brudens Moder var Bruderedersker og førte mig
Jomfruen til Senge og gav mig den Lære, at jeg den Nat skulde
leve fredeligt. Det fandt ogsaa Sted fra min Side. Den stærke
Rus, som jeg havde, hjalp ogsaa sit til, at jeg levede fredeligt"
Liebe, Lust und Leben der Deutschen d. XVI Jahrhunderts 
in den Begebenheiten d. Ritters Hans von Schweinichen von ihm 
selbst aufgesetzt, herausgegeben von Büsching, II, 91. .

Straks naar Brudeparret var blevet alene, skulde de da knæle
og bede til Gud om lykkeligt Samliv. Denne Begyndelse
paa den fælles Vandring ind i den ukendte Fremtid var baade i
og for sig naturlig og smuk, og stemte vel med Tidens religiøse 

Præg (Fig. 42). Den iagttoges derfor vistnok af de fleste, og var
sikkert præget af mere Sandhed og Alvor end den forudgaaende
Fællesbøn i Gæsternes Nærværelse, den Gang da Nathuen
anlagdes. Simpelt og rørende beskriver Dr. Otto Sperling dette
første Optrin i hans eget Ægteskab. "Da min Svigermoder havde
lukket Døren i Laas, og min Kæreste og jeg havde afklædt os,
faldt vi ned paa vore Knæ og anraabte Gud om, at han, ligesom
han paa underbar Maade havde ført os sammen, saa og vilde os
fremdeles naadigen anse og af sin Naade give os, hvad der maatte
være os til Nytte paa Legeme og Sjæl" etc.G. K. S. no. 3094, 
4to. S. 173. (S. Birket Smith: Dr. med. Otto Sperlings Selvbiografi, 
S. 46.) .


Fig. 42. Brudeparrets Bøn.
(Tegning af en ubekendt tysk Kunstner i det 16de Aarhundrede.)

I Niels Hemmingsens Bog "Om Ægteskab" er der til Brug ved saadan
Lejlighed anført en Bøn, der ogsaa efter Nutids Smag lyder naturligt,
om end det maaske nu vilde ligge fjærnere straks at bede:
"Benedide os med Livsens Frugt, at vi kunne avle Børn og
dennem optugte"! o.s.v.

Mere søgt og efterlavet forekommer os derimod Niels
Hemmingsens næste Anvisning paa, hvad de begge derefter havde at
gøre. Efter Bønnen skulde Brudgommen nemlig undervise
sin Brud om, hvad Ægteskab er, samt de deraf følgende
Pligter. Pedantisk som Tiden var, er der dog ikke noget til
Hinder for, at denne Niels Hemmingsens Anvisning er falden i god
Jord og ofte bleven benyttet. Det var ud af Tidens Hjerte, naar
Brudgommen i sin Tale sagde: Jeg vil med Guds Hjælp staa

Dig fore som en ærlig Husbonde". Og ligesaa var det tidsmæssigt, 
naar det videre hed: "Her kan nu en frommer Brud svare
til med faa Ord og sige udi denne Mening: Min allerkæreste!
Med Guds Hjælp da vil jeg lade mig finde baade mod Gud
gudfrygtig, mod Eder underdanig med Kærlighed, og mod andre
høvisk og ærlig, saa at I med Guds Hjælp ingen Skyld skulle
faa til mig. Men forser jeg mig af Skrøbelighed eller Vanvittighed,
da beder jeg Eder, min allerkæreste Mandlille! at I ville og
hemmeligen undervise mig, jeg vil mig gerne rette efter Eders
Villie«Niels Hemmingssøn: Om Ecteskab (Kbhvn. 1572). 
S. 188-93. .

Ved Udtryk som disse sidste maales Afstand mellem Tider.
Hin Slægt følte sig vistnok opbygget derved. Vor Tid maler
uvilkaarligt og ubevidst straks Baggrund til slige Ord. Vi kan forstaa
dem som udenadlærte eller tavst udtalte i et forskræmt Blik fra
en lille fjorten Aars Brud, der som tredje Hustru første Gang
var ene med en skrækindjagende Husbond. Men vi tror ikke paa
dem, hvor en mandhaftig Enke havde indfanget en sølle
Ungersvend til tredje eller fjerde Ægtefælle. Vi sporer bag
Ydmygheden og Katteblødheden den skjulte Krabask, hvis Hjemsted
endnu var uafgjort. Thi vel hed det sig: "bedst er at bage Brød i
gamle Ovne". Men samme Tid vidste dog ogsaa godt: "Ingen
Kat er saa venlig, hun haver jo skarpe Klør". Og paa den, der nu
bad "sin allerkæreste Mandlille blot hemmeligen undervise hende,
hvis hun af Skrøbelighed eller Vanvittighed forsaa sig", skulde
det maaske snarlig passe: "Hun prædiker Loven og Recessen,
men siden følger Haandfæstningen"Peder Syv: Danske 
Ordsproge I, 215, II, 65 og 138-40. .

De nygiftes Bøn var et naturligt Udtryk for noget almenmenneskeligt. 
De nygiftes indbyrdes Undervisning bar allerede mere
Præg af blot denne bestemte Tidsalder. Men helt uforstaaelig for en
senere Tid var den Maade, hvorpaa man den Gang mente at burde
indprente den opvoksende Slægt Læren om Brudenattens
Anvendelse. At Niels Hemmingsen skrev et Opbyggelsesskrift
herom til Brug for Ægtefolk, var rimeligt nok. Men en senere
Slægt forstummer af Forbavselse over, at man fandt det
formaalstjenligt at lade Skoledrenge offentligt spille Brudgom og Brud,
for at de kunde lære baade selv og andre, hvorledes man ved slig
Lejlighed havde at bære sig ad.

*


Det er oplysende at se den Form, hvorunder Datiden fandt
det tjenligt, at belære Ungdommen om Brudenattens rette
Anvendelse. Den ydre Ramme derfor afgav naturligvis den
bibelske Beretning om Tobias' Giftermaal med Sara, hvis syv
tidligere Fæstemænd hver Gang var omkomne i Bryllupsnatten.
Og det er troligt nok, at der, som Forspillet til det Paagældende
Skuespil selvangiver, var fuldt om "Paladset" -- den oprejste
Tribune, hvor Skuespillet opførtes -- idet ikke blot de
optrædendes Brødre og Søstre, men alle Omegnens Godtfolk var til Stede,
saa at det kneb med Plads; her var jo Lejlighed til at lære for
Livet. Det fik ogsaa alle straks Indtrykket af, naar Tæppet gik op
og Fortaleren sagde:

 Vi holde end vor Skole-Skik,
 Den vi af vore Forældre fik,
 Her at agere paa vor Palads.
 Maa vi ikkun nyde Rum og Plads!

 Det skulle I hos os formode!
 Ingen Utugt, ej slemme Node!
 Med Ære og Lære,
 I Tugt og Ære,
 Saa agter vi her at agere.

Det lød saa betryggende. Og hvor var ikke alle straks med, da
man fik ikke blot Bruden Sara at se, den arme Stakkel med de
syv forlorne Mænd, hvoraf de tre var usynlige:

 Iblandt de syv staar dér de tre,
 Hos Brudens Side kvaltes de;

men endogsaa den lede Djævel selv, Ægteskabsdjævelen.

 Syv Brudgomme slog den Djævel ihjel.
 Se den i Lænker! I ser ham vel?
 Han er den slemme Ægteskabsdjævel,
 En uren Aand, en gammel Skævel,
 Til Hor, til Mord er han Ophav,
 At kive og trætte han lader ej af.

Men det skulde ende godt, det fik man ogsaa forud at vide. Og
det var saa glædeligt. Det skulde slutte med rigtigt Bryllup,
saadan som man kendte det hjemmefra:

 Da blev der Glæde i Raguels Hus:
 Baade Dans og Leg og ærlig Rus.

Saa begyndte da den egentlige Undervisning. Først fik man at
vide, hvordan man ikke skulde bære sig ad, idet til en
Begyndelse den "hovmodige Brudgom" fremstilledes. Brudebadet
er endt, Gæsterne sidder til Bords og Narren henvender nogle
i høj Grad uhøviske Ord til Brudens Pige, hvorpaa denne siger
til Brudeparret:

 Naar I ville gaa, er Sengen redt
 I bedste Maade, jeg det veed.

Skuepladsen forestiller derpaa Brudekamret, hvor Sara sætter
sig i Sengen og siger:

 Min Hjertekære! vil I mig høre,
 Vores Bøn ville vi først gøre.

  Brudgommen.
 Wan i Fluefandens Navn!
 At Pidder og Padder! Hvad gør det Gavn?
 Lig til Side! Jeg skal Dig kende,
 Udi en Seng ret at vende!

  Bruden.
 Ih! Ih! Ih! Her kommer en Trold!
 Han vil have over os Vold!

  Asmodæus.
 Hou! Hou! Du stolte Krop!
 Hvo Fanden bad Dig stige herop?
 Jeg skal Dig i din Brudeseng lære,
 Med Ild og Svovl, Beg og Tjære.
 Din Sjæl skal følge mig ret nu,
 Først vil jeg bryde din Hals itu.

Derpaa bortføres Brudgommen af Djævelen. Saa fremstilles
den "rige Brudgom". Da han er ene med Sara i Brudekamret,
siger han :

 Est Du Sara end ej i Senge?
 Vi have dvælet altfor længe.

  Sara.
 Jeg kan fornemme, det bliver ej godt,
 Det vil at gaa, som jeg haver spaaet.

 Haver I Rigdom, Guld og Fæ,
 Da falder først ned paa Eders Knæ,
 Og lader os bede Gud om sin Naade,
 Han vil os fri for alskens Vaade.
 I hørte, hvad Sorg os overgik,
 Min sidste Brudgom der jeg fik.
 Kalder paa Gud alt med en Fart!
 Jeg ræddes, den Djævel kommer snart.

  Brudgommen.
 Komme Fanden, naar han vil!
 Jeg vil nu først med Eder spil'.
  (Kaster hende om i Sengen.)

Næppe er dette imidlertid sket, førend Djævlene kommer og
bortfører ogsaa ham.

Endelig viser den "løsagtige Brudgom" sig. Sara er endnu
ikke kommen i Seng, førend han løber til, griber hende om Livet
og siger:

 Nu est Du min, nu haver jeg Dig fat,
 Du skal holde mig Leg udi Nat.

  Sara.
 Jeg raader og tinger ved Vorherre,
 Mig tykkes det bliver ej desværre.
 Ville I have saadan Tanke,
 Jeg ræddes, Djævelen vil Eder banke.

  Brudgommen.
 Hvad siger Du, Kjærlingen min!
 Seks Mænd haver ligget ved Siden din.
 I Djævelens Navn giv gode Ord,
 Heller jeg slar Dig ned til Jord!

  Nu kommer Asmodæus løbendes :
  Asmodæus.
........................................
 Jeg skal lære Dig Jomfruer at slaa,
 En Fandens Aften skal Du faa!
 Alt det, Du haver i Verden bedrevet
 Med Horer og Skøger, haver jeg skrevet.
 Din Seng er redt, din Bolig er rede,
 I Helvede i den gloende Hede.
 Du skal blive mættet af denne Leg,
 De Djævle skulle alle fare paa Dig.

  Brudgommen.
 Lokket saa haver jeg Enke,
 Og lokket saa haver jeg Mø.
 Jeg kunde aldrig tænke
 Jeg skulde i Brudeseng dø.

  Asmodæus
  (synger som Omkvæd dertil):
 Men Fanden tager saa mange!

hvorefter Brudgommen bortføres af Djævelen.

Dette var altsammen Eksempler paa, hvorledes man ikke
burde bære sig ad en Brudenat. Nu følger Belæringen om,
hvorledes man da skal opføre sig ved slig Lejlighed. Denne
Undervisning gives først ligefrem af Overenglen Rafael, der i
menneskelig Skikkelse følger med Tobias og raader ham til at
ægte Sara.

 Sara, Raguels Datter fin,
 Hvad tykkes Dig, Tobia min?

  Tobias.
 Ah nej! Gud mig bevare!
 Vilde Du mig raade til saadan Fare?
 Syv Mænd ere døde hende fra.
 Djævelen han monne dennem ihjel slå'.
 Vilde jeg det vove og komme i Nød,
 Det blev mine Forældres visse Død.

  Rafael.
 Nej ikke saa. Du skal gøre Forskel
 At begynde sit Ægteskab ilde og vel.
 De, som sig giftede af kødelig Lyst,
 Dem haver Djævelen ihjelkryst.
 Men jeg vil sige Dig gode Raad,
 Vil Du ellers lyde mig ad.

  Tobias.
 Jeg længes, til jeg faar Pigen at se.

  Rafael.
 Ret saa! Tobias! Nu maa jeg le.
 Kan din Sind til Pigen falde,
 Først skal Du inderlig Gud paakalde
 Om Lykke og Naade udi din Færd;
 Ellers var det slet intet værdt.
 Det skal Du gøre først i Nætter tre,
 Bruden ikke røre i alle de.
 Af den Fiskes Hjerte gør Røgelse!
 Det fordriver alle Spøgelse,
 Naar Du det brænder ved Brudeseng.
 Djævelen kan det ikke taale læng'.


For at denne Undervisning ret maa frugte og ingen Tilskuer
være i Tvivl om dens rette Anvendelse, fremstilles derefter
Tobias' og Saras Brudenat. Tobias har røget saaledes med den
anbefalede Røgelse i Brudekamret, at af de tvende Djævle, der
vover sig derind, Asmodæus og Misogamus, den ene nyser, den
anden spyer og maa løbe ud.

  Tobias.
 Min Hjertens allerkæreste Brud!
 Lader os nu først bede Gud!
 Staar op af Sengen! Falder paa Knæ!
 Saa skal vi gøre disse Nætter tre.
 Siden maa vi sove tilsammen
 I en lyksalig Ægteskabs Gammen.
  (Pirrer op i Ilden, saa Røgelsen brænder stærkere.)
 0  mægtige Gud! o naadige Gud!
 Abrahams, Isaks og Jakobs Gud!
 Evam bygte Du af Adams Ribben,
 Gav hannem hende til Hustru ren,
 Til Hjælp og Trøst
 I alskens Brøst.
 Nu veedst Du, med hvad Tanker og Sind
 Jeg haver gangen mit Ægteskab ind:
 Ikke ud af slem Begærlighed,
 Men af en ærlig Kærlighed
 Og Attraa til Verden at formere
 Med Børn og Afkom, Dig til Ære.

  Asmodæus
  (grummelig skriger).
 Vev! Vo! Hvad er det for en Røg?
 Det lugter værre end Helvedes Møg!
 Han hannem ikke paa Munden slog,
 Der hannem lærte saadant af Bog.
  (Tobias pirrer mere op i Ilden).

  Sara.
 O naadige Gud, miskunde Dig!
 Jeg haaber paa Dig saa stadelig.
 Lad os leve vor Alder tilsammel
 Udi din Frygt og blive gammel!

  Asmodæus
  (løber nærmere, men brøler forfærdeligt).
 Vev! Vo! Her kan ingen være nær,
 Dette ryger værre end Svovl og Tjær'!


Rafael kommer derpaa og lænker de tvende Djævle. Nu kan
Brylluppet først ret fejres med Glæde. Det unge Par undervises
før Bortrejsen grundigt af Svigermoderen om et Ægtepars
indbyrdes Pligter, og Stykket ender derpaa i Fryd og Gammen med
de nygiftes lykkelige Ankomst til Tobias' fjærne Hjem
Tobiæ Komediæ, udg. af S. Birket Smith. S. 20-21, 28-29, 
36, 51-52, 60-61.  .

*

En ringe Svaghed ved Stykket, som dog næppe stødte nogen
af Tilskuerne, var, at Tidsfarven ikke fuldt var bevaret, men der
stundom var Tale om Kristne o. s. v. Sligt skadede imidlertid
ikke, tværtimod. Hvor var det ikke netop hjemligt og
opbyggeligt at høre Tobias kunne sin Niels Hemmingsen og rent og
simpelt forklare Vorherre Bevæggrundene til sit Giftermaal:

 Jeg haver gangen mit Ægteskab ind
 Ikke ud af slem Begærlighed,
 Men af en ærlig Kærlighed
 Og Attraa til Verden at formere
 Med Børn og Afkom, Dig til Ære.

Og hvilken dyb Menneskekundskab laa der saa endelig ikke
bag ved det hele, i Forbindelse med den ædleste Moral, der
næsten gjorde Opførelsen af slig Komedie til ligesaa gavnlig som
mangen Kirkegang! Thi kun en Daare kunde frygte for, at hine
lange Skoledrenge og Tilskuerne med dem skulde lægge Vægt
paa det urette og tage Skade af alle Eksemplerne paa utugtig
Sengegang, som selvfølgelig udførtes med en Mængde kaade
Fagter og Antydninger vidt ud over, hvad blot Ordene indeholdt.
Nej, nej! Ligesom Djævelen narredes i Stykket, og den af Rafael
anbefalede Fiske-Røgelse viste sig at være probat, saaledes ogsaa
i Virkeligheden. Og her stod man netop ved Stykkets dybeste
Betydning. Thi hos alle hine Davider oppe paa Skuepladsen saa
vel som hos hver voksen Svend og Mø blandt Tilskuerne vaktes
der just baade ved de tvetydige Fagter og æggende Optrin og
senere ved Tobias' rene Anvisning den rette Dobbeltstemning.
Opmuntring blev givet, rigtig Retning indslaaet, og idet alle fyldtes 

af den sande Lyst til lovligt Ægteskab, dreves de lige lukt forbi
den lede Ægteskabsdjævel, som ogsaa her i denne Stund var
tilstede og, om end omsonst, lurede paa dem -- frem imod Maalet
ind i den ene Gud-velbehagelige Ægteskabs Stat.

Lutherdommen var ikke ene om at benytte Fortællingen om
Tobias til Vejledning for Brudepar. Paa en mærkelig Maade
mødtes i Valget af dette Emne fra det gamle Testamente
de stridende Parter, Lutherdom og Katolicismen. Mere
bibelkendt som Lutherdommen var, valgte den, som vi jo har
set, den brede Behandling af hele Tobias' Historie.
Katolicismen derimod havde indskrænket sig til Henvisning til blot
et enkelt Punkt heri.

Katolicismens Syn paa Brylluppet hvilede jo, som ovenfor
paavist, paa den Forudsætning, at her var en Synd begaaet af
menneskelig Skrøbelighed. Den katolske Vielse faldt derfor i en
dobbelt Handling: Sammengivningens Syndsbekendelse udenfor
Kirkedøren, og Brudemessens Naade over Naade ved selve
Alteret, hvor Brudeparret sluttelig af Ærefrygt for den modtagne
Velsignelse lovede at forblive endnu en Stund kyske i
deres indbyrdes Forhold.

Ganske naturligt kaldtes i Middelalderen dette Løfte efter
Tobias for "Tobiasløftet". Og herpaa lagde Romerkirken med
Rette betydelig Vægt. Thi dels stadfæstedes herigennem Kirkens
Opfattelse af den ugifte Stand som den renere, dels drog Kirken
ad denne Omvej uformærkt hele den verdslige Vielse ind under
sit Magtomraade. Hvad hjalp det nemlig, at Ægteskabet var
lovgyldigt fra den Stund, Parret var sammengivet af Brudens Værge
og Ægtesengen bestegen, naar det virkelige, ægteskabelige
Samliv dog først turde indtræde, og mellem alle samvittighedsfulde
ogsaa først indtraadte, saa og saa længe efter den kirkelige
Vielse?

Med dyb Skrift indskreves da "Tobias-Løftet" og
"Tobias-Nætterne" i den almindelige Bevidsthed overalt, hvor
Romerkirken i Middelalderen ret fæstede Rod. Og med sædvanlig
Menneskekundskab vidste Kirken at føje let forstaaelige
Anskuelsesbilleder til i Form af Skikke, der kunde paa engang
dybsindigt udlægges og tillige virke underholdende. Hvor var det
f. Eks. ikke baade bibelsk og morsomt at anbringe en levende 

Hane under Sengen elleroppe i Sengehimlen, for at
den med sin Galen kunde minde Parret om at vaage over sig
selv, og ikke som hin Apostel fornægte sit Løfte! Og hvor var
det ikke en Spas, ret egnet for muntre Bryllupsgæster, naar de,
efter at Parret var bragt til Sengs, fik Lov til at gøre et uventet
Indbrud, rive Bruden kun med "Linhat" paa fra Lejet og bære
hende under Jubel i Triumf til et fjærntliggende Værelse,
altsammen for at hjælpe de to og sikre Tobias.

Det er ret mærkeligt at se den Modtagelse, som begge disse
to kirkelige Anvisninger fik. "Brudehanen" var valgt med
Smag, forsaavidt den jo havde et bibelsk Tilknytningspunkt i
Sankt Peder. Et Spørgsmaal er det dog, om Kirken just af egen
Drift vilde have foretrukket saaledes at minde om Apostelfyrstens
Svaghed, eller om den ikke maaske snarere her har været bundet
i sit Valg. Netop den livlige Tilslutning, som denne Skik vandt,
kunde tyde paa, at Kirken her blot søgte at inddrage under sig
og vie en alt tidligere given Skik. I samme Retning peger baade
de afvigende Fortolkninger af Skikken og de forskelligartede
Former, hvorunder denne optraadte. Man synes at kunne skimte
en ældre Opfattelse bagved, hvor Hanen havde betegnet: den
frugtbare. I hvert Fald blev Skikken af fornøjelige Gæster
udlagt i denne Retning, og i Samklang hermed i enkelte Egne
ikke blot en Hane anbragt i Sengehimlen, men en Hane og et
Par Høns i selve Sengen. I andre Egne gav man Ægteparret en
stegt Hane eller Høne, sikkert i den Tro, at Nydelsen deraf
befordrede Frugtbarheden. Den ovenomtalte sidste Anretning i
Brudekamret, hvortil man drak og dansede om Brudesengen,
kaldtes derfor ikke sjældent "Brudehane eller "Brudehøne",
og i Tyskland var det længe før Reformationen Skik, at der ved
denne Lejlighed skulde trakteres med Konfekt og Marcipan i
Form af Haner og Høns Kämmerrechnungen der Stadt Hamburg 
II (1873), 305. -- C. E. H. Burmeister: Alterthümer d. Wismar. 
Stadtrechtes (Hamb. 1838), p. 18. -- Baltische Studien XXI 2 
p. 150 og 160. -- Abhdl. f. St. u. Kirchengesch. d. Herzogth., 
herausg. v. Michelsen u. Asmussen, I, 91. -- Samml. Mecklenb. 
Landes Gesetze I (Wism. 1834). 73. -- Ordeninge Statuta etc. 
dorch de Hertogen tho Mecklenborch 1516 (s. 1. et a., 4to), C2. -- Urkunden-buch z. Gesch. d. Herz. v. Braunschw. u. Lüneburg, 
her. v. H. Sudendorf. V, Einpl. p. LV og p. 55. -- J. C. H. Dreyer: 
Einleitung z. Kenntn. d. St. Lübeck Verordn. (Lüb. 1769), 561. -- 
Weim. Jahrb. III, 382. -- Weinhold: Die deutchen Frauen im 
Mittelalter (Wien 1851), 269. .

Fandt denne Skik da kun altfor modtagelig en Jordbund, saa
maatte den anden -- at rive Brud og Brudgom fra hinanden om
Natten -- komme i aabenbar Strid med den stik modsatte
verdslige, der netop krævede, at Brudehuset skulde forblive aflaaset
Natten over. Ikke desto mindre synes de at have trivedes
nogenlunde fredeligt Side om Side indenfor den rummelige Ramme:
Bryllups-Løjer. Saa fastvoksede i den nordiske Bevidsthed var 

i hvert Fald Begrebet "Tobias-Nætter" og de tilsvarende
Skikke, at end ikke Reformationens Indførelse formaaede straks
at fortrænge dem.

Ærkebiskop Olaus Magnus havde da fremdeles Ret, naar han
Aar 1555 -- rigtignok fjærnt fra Hjemmet og kun gennem
Ungdomsminder i Forhold til dets Sæder -- belærte Verden om, at
i Sverige iagttoges Tobias-NætterneOlaus Magnus: De 
rebus Septentrionalibus, lib. XIV, cap. 10 (Romæ 1555) p. 482. 
. Noget ganske lignende
hørte vi jo endnu 1581 i den ovenanførte Beretning om den tyske
Ridder Hans von Schweinichens Bryllup, hvor baade
Bruderederskerne opfordrede ham til at holde Tobias-Løftet, og han
selv tilstaar, at han holdt det, om end han, drabelig som
sædvanlig, maa lade Folk vide, at han var drukken.

Under slige Forhold er det let forstaaeligt, at de tilsvarende
Løjer holdt sig. Ved Erik den Fjortendes Bryllup med Karin
Månsdatter 1568 anvendtes der saaledes "Brudehane", om end
Kunsten var stegen, og det ikke længer var en levende Hane,
men "en forgyldt Brudehane" til en Værdi af 216 Mark, "gjort
af Hans Guldsmed til kgl. Majestæts eget Behov"
Den 21 Juli 1568, Rantekammar boker 1568, Hans Jonssons Utgift. 
S. K. A. . Hvorvidt
den tillige har kunnet gale, meddeles ikke. Dette gjordes dog
ogsaa mindre behov, da Kongen og hans elskede alt havde tvende
Børn inden Brylluppet, der begge havde været med i Kirken, ja
med under den Gyldenstykkes "Pell", som fire Adelsmænd for
Alteret holdt over Kongen og hans BrudA. G. Ahlquist: 
Karin Månsdotter (Sthlm. 1874). S. 51. . Ogsaa som Dronning
yndede Karin Anvendelsen af "Brudehaner". Rimeligvis til et
adeligt Bryllup samme Aar i September Maaned lod hun lave,
som det synes endog en større Flok, denne Gang dog blot af
Tøj. Ifølge Regnskabsbogen fik nemlig den 13de September "vor
naadigste Frue til Brudehaner to Alen rødt, to Alen hvidt og to
Alen sort Skjellert"Räkenskaper rörande Guld, Silfver 
och Perlor o. s. v., 1552-73. S. R. A. .

Endnu omkring Aar 1600 hedder det fra Ditmarsken om
Bryllupsnatten: "Brud og Brudgom bliver ofte liggende sammen,
men kan og hænde, at de bliver tagne op igen, paa det at de maa
holde deres Tobias Nat"Joh. Adolfi's, genannt Neocorus, 
Chronik des Landes Ditmarschen, herausg. v. F. C. Dahlmann 
(Kiel 1827) I, 117. .

*

Reformatorerne baade i Tyskland og i  Danmark var
vanskeligt stillede ligeoverfor det hele Spørgsmaal om 

Tobias-Løftet. Det var en katolsk Levning og som saadan
paa Forhaand ilde set, ligesom det jo tydeligt nok var en
Forherligelse af den ugifte Stand og hermed en Indsigelse mod den nye
Lære om det ene saliggørende Ægteskab. Af disse Grunde burde
Løftet afskaffes. Paa den anden Side kunde man jo ikke nægte,
at det havde sin Hjemmel i Bibelen, hvor Tobias' Bog væsentlig
handlede herom. Og ligesaa sikkert var det, at man Slægt efter
Slægt havde vænnet sig til dette Ærbarhedsudtryk, der næppe
vilde kunne fjærnes uden lydelig Modstand af alle ældre.

Luther var her som oftere den, der vovede sig længst frem.
Allerede Aar 1523, medens han endnu boede i Klosteret,
halvandet Aars Tid førend han ægtede Søster Katharina, skrev han
saaledes i sin Udlægning af første Korinthier Brevs syvende
Kapitel:

"Derfor kan det heller ikke være rigtigt, at man nogle Steder
river Brud og Brudgom fra hinanden i tre Nætter og lærer dem
at vise Afholdenhed i tre Nætter efter Tobias' Eksempel. Jeg
lader det blive ved, at sligt maa enhver holde, saafremt han har
Lyst dertil. Thi jeg veed ogsaa vel af Erfaring, hvad for en Ulykke
der følger af, at den onde Aand altid vil være med i Spillet. Hvis
Tobias' Eksempel gælder saa meget, hvorfor gælder da ikke
Patriarken Jakobs Eksempel langt mere, han berørte sin Lea den
første Nat og kendte hende. Frit skulde sligt være, og det er kun
Narre, der i slige Forhold anbringer Løkker og Lovbud. Hustruen
raader ikke over sit eget Legeme, men Manden; og omvendt.
Derved skal man lade det blive, og ikke ville gøre det bedre
endnu"Luthers Werke (Irmischer), LI, 13. .

Hvor naturlig en saadan rask Nedrivning af det bestaaende
kunde falde den, der havde følt sig lukket ude, saa kunde der
dog ogsaa tale en Del for at bevare det gamle, især naar det som
her var almindelig Vedtægt og derfor hellerikke føltes som Tryk.
Hvor stærk denne Understrøm af gammeldags Tro og Ærbarhed
var i Danmark, kan bedst ses af, hvad Modstand den vedblivende
formaaede at yde mod den nye, formentlige Letfærdighed. Skøndt
Lutherdommen forlængst havde sejret, kunde man endnu ned
til omkring Aar 1600 træffe Taler ved Brudevielser, hvor
Præsten gentagne Gange i de stærkeste Udtryk paalagde Parret at
følge Tobias' EksempelSe f. Eks. en Bryllupstale i Kallske 
Saml. 524, 4to (Quinta concio sponsalis), hvor det hedder: per 
tres dies continuos esto ab illa, og senere igen: continens esto 
ab illa tres dies. .


Vanskeligheden ved at bevare det gammeldags under lutherske
Forhold var imidlertid den, at rnan saaledes kom til at kæmpe til
tvende Sider og det under særligt ugunstige Vilkaar. Thi alt imens
man bekæmpede den til enhver Tid herskende kødelige Lyst,
der nu, da Tvivl var rejst paa dette Punkt, optraadte i høj Grad
dristigt, -- slog pludselig den lutherske Lære ind og væltede den
ulykkelige Prædikant, som allerede i Forvejen befandt sig paa
Glatis, fuldstændigt overende. Lutheranernes Forklaring paa
Ægteskabet var jo nemlig den, at dette var den tilladte, kønslige
Tilfredsstillelse, hvoraf Kærlighed mellem de tvende med Guds
Hjælp maatte opstaa. Men forholdt det sig saa, saa var der jo
ikke mindste Grund til at tøve.

Det er denne Hvirvelvind om Personen med tilsvarende
Kolbøtte i Tankegangen, der giver alle teologiske Betragtninger
i det 16de Aarhundrede om Brudenatten et uimodstaaeligt komisk
Præg. Lad os som Eksempel vælge Tidens skarpeste Tænker,
Niels Hemmingsen, hos hvem man ikke har nogen trykket
Følelse af skortende Evner, men i lige Grad kan nyde baade
Tankens Klarhed og den Behændighed, hvormed han veed at
falde uden at støde sig.

I sin Bog om "Ecteskab" anlægger han, som vi ovenfor saa,
sin hele Behandling af dette Emne ud fra den gamle Forudsætning 
om Tobias-Løftet. Ægteparret selv maa ikke være beruset,
paa det at de baade kan bede til Gud og beskikke sig til Tugtighed. 
Hvad der skal forstaas ved dette sidste Udtryk fremgaar af,
at det stilles i Modsætning til: "som Bolere at fylde sig, at de
deres Lyst kunne fuldkomme, ligesom der ikke var Skilsmisse
mellem en Ægteseng og en Skøgeseng". Efter saaledes at have
talt ud af alle gammeldags Hjerter og holdt de unge i Tugt, har
Niels Hemmingsen sikret sig Sejren i Fronten. Ægteparret lærer
nu, hvorledes det skal bede til Gud, Manden hvorledes han skal
formane sin Hustru, og denne hvorledes hun ydmygt skal
erklære sig rede til at rette sig efter sin Mandlille. Emnet er
udtømt; der er Ro over hele Linjen; Ægteparret kan trygt lægge
sig til at sove.

Men pludseligt kommer Angrebet fra en ny Side. Den ovenomtalte 
lutherske Kastevind styrter sig ind fra neden og vælter i
en Haandevending baade Prædikant og Tankegang, saa at alt 

med eet staar paa Hovedet, og Slaget er uigenkaldelig tabt. Hvor
Brudens Tale nemlig er omme, og man kun venter et værdigt
afsluttende: "God Nat i Herrens Navn! og glem ikke eders
Løfte!" opdager Læseren til sin Rædsel, at det ikke er
Ægteparret, men Prædikanten selv, der maa være beruset. -- Niels
Hemmingsen faar selv føre Ordet og afgive Forklaringen:

"Her kunde jeg og af Tobiæ Bog raade Brud og Brudgomme,
at de lod de tre første Nætter gaa hen udi Bøn til Gud, og
derefter bevise hverandre Ægteskabs Velvillighed. Men om
Brudgommen vilde det raade, da befrygter jeg, at han skulde faa det
Svar, som en unger Mand fik af sin Brud: "Min allerkæreste
(sagde han til Bruden) den hellige Mand Tobias giver Guds Børn
dette Raad, at de, som er sammenføjede udi Ægteskab, skal intet
andet tage sig for udi de tre første Nætter end gøre Bøn til Gud".
"Hvad hedder (svarede Bruden) den hellige Mand?"
Brudgommen sagde: "Han hedder Tobias". "Ja (sagde hun) han haver
givet Raad, som han haver Navn. Han maa vel hedde Taabe".
-- Saa mente den gode Brud, at det skulde være taabeligt, om
hun skulde saa længe miste Favntag. Derfor tør jeg intet raade
herudi, at vore Jomfruer skulle ikke kalde mig ogsaa en Taabe"
Niels Hemmingssøn: Om Ecteskab (Kbhvn. 1572). S. 196. .

Naar den første Forbavselse har sat sig, maa man endnu tre
Hundrede Aar efter, at disse Ord er skrevne, beundre den
Blanding af Dristighed og Behændighed, hvormed Forfatteren her
gør Omslaget og vender Mølle med hele den tidligere
Tankegang. Han trætter ikke ved Skridt for Skridt at vige for
opstablede Indvendinger, han skjuler sig end ikke bag Skriftsteder,
men klarer den hele umulige Situation paa ægte Dansk ved en
Vittighed. Og hvor vel anbragt denne er, fremgaar ikke blot af,
at Niels Hemmingsen forsvinder med det samme, idet Kapitlet
hermed ender; men tillige danner denne Slutningsbemærkning
Enden paa al videre Forhandling. Sagens Kærne er bleven
opløst i Latter.

Men jo mere man beundrer Niels Hemmingsens Evne til at
slippe vel fra sligt et Kunststykke, desmere forbavses man ogsaa
over Farten af det Stød, der vipper ham i Vejret. Paa faa
Punkter viser den lutherske Retning sig saa tydeligt i sin Styrke som
her, og det hvad enten man sammenstiller den med Fortiden
eller med Eftertiden. Thi der hørte for en gejstlig Mand Mod til 

saa aabent at bryde med, hvad der havde Aarhundreders Hævd:
baade Tobias-Løftet og Opfattelsen af Bruden som den
tilbageholdende Part, Jomfru Marias Afbillede. Og selv i vore Dage,
hvor disse Bestemmelserikke længer udøver Magt over Sindene,
vilde en Teolog, hvad enten han saa var Sjællands Biskop eller
"Summus theologus", hvis han i et Opbyggelsesskrift vovede at
antyde en saadan Slibrighed, endsige hvis han tillige tilspidsede
den som Vittighed ved at fordreje et bibelsk Navn, være en
Umulighed med det samme.

Niels Hemmingsen blev imidlertid i det 16de Aarhundrede
ikke Undtagelsen, men Forbilledet, hvorefter de øvrige bøjedes.
Som han, gjorde de alle samme Kolbøtte. Vil man have Prøven
herpaa, se man, hvorledes det samme udførtes i det 
allervanskeligste Tilfælde i selve Skolekomedien "Tobiæ
Komedie", der jo netop blev opført for at lære de unge, hvor
ledes de havde at forholde sig ved slig Lejlighed. Helt at bryde
med den bibelske Gang i Stykket gik selvfølgelig ikke an.
Herved vilde Stykket jo ikke blot have tabt sin Betydning som
Indøvelse i Bibelhistorie, men dets hele Tankegang vilde være
sprængt med det samme. I Mangel heraf lod da Forfatteren, der
paa den anden Side heller ikke vilde ofre det lutherske eller lade
Niels Hemmigsens berømte Vittighed gaa tilspilde, aabne en
hemmelig Bagdør, ad hvilken den nye Moral kunde indbringes.
Om Morgenen efter Brylluppet føres følgende, opbyggelige
Samtale mellem tvende af Brudens Piger, der staar udenfor
Brudehuset og venter paa at høre nyt om Brudgommens Skæbne.

  Phyllis.
 Altid vil Du gerne spaa ilde,
 Dette er ikke endda, som Du vilde.
 Jeg kigged sagte til dem ind,
 De legte og lo i samme Sind.
 jeg saa vel, hvad han iaftes gjorde,
 Jeg veed vel, hvad jeg af hannem hørte:
 Iaftes der Sara i Sengen laa,
 At bede bad han hende opstaa.
 l Nætter tre skulde det saa vare,
 Saa længe vilde han hende spare.

  Rhoda.
 Han maa med god Skel hedde Taabe
 Ligesom hans Fader. Læg det til Hobe,

 Saa hedder han Taabe Taabesøn,
 Vor Sara haver en Brudgom skøn!
  (Til Tilskuerne.)
 Have I hørt, hvilken Slidder Sladder
 Dette lille Skarn kan staa og pladder
Tobiæ Komedie, udg. af Birket Smith, S. 69. ?

Ganske som i Niels Hemmingsens Opbyggelsesskrift kommer
altsaa her bagefter pludselig en hel ny Opfattelse, der omstøder
den gamle. Hos Niels Hemmingsen kom den imidlertid for første
Gang og uventet. Her maatte den anses for at være mange af
Tilskuerne forud bekendt, om end det var en efter Tidens Smag
artig Forbedring af Vittigheden, at ophøje den i anden Potens
og kalde ham for Taabe Taabesøn.

Men denne Omstændighed, at Tilskuerne paa Forhaand kendte
den nye Moral, kan ikke have været uden Indflydelse paa Spillet
og dets Virkning. De Davider, der spillede de tre uheldige
Brudgomme, har sikkert, i Tillid til den milde Dom hos Publikum,
næppe lagt Baand paa sig i Udmalingens Dristighed. Og
Tilskuerne -- muntre, ældre Herrer, unge Svende og Jomfruer, der
engang selv skulde sige: "Taabe!" -- har lige saa sikkert ved
opmuntrende Tilraab og Latter givet deres Bifald tilkende.

Efter Nutids Opfattelse synes paa denne Vis Hensigten med
Stykkets Opførelse fuldstændigt forfejlet, dets hele Tankegang
sprængt ved den indlagte Knaldsats. Efter Datids Begreber
derimod langtfra. Rammen var blot udvidet, Skuepladsen bredte sig
ned over Tilskuerne tillige, som i Livet selv, hvor Tilværelsen
omsluttede baade det tænktes og det virkeliges Verden. Stykket
spændte over de største Yderligheder lige fra den kaadeste Spøg
til den uhyggeligste Alvor. Det sammenholdende var hine to
Djævlefigurer, ved hvilke man lo og ræddedes paa samme Tid.
Thi ikke blot paa Skuepladsen for de om rned rædsomme Fagter
og straffede strengt hver Utugtighed, men narredes dog tilsidst
ved Herrens vise Raad. Ogsaa her midt iblandt Tilskuerne var
de lyslevende tilstede. Men ogsaa her omdannedes de ved 
Herrens naadige Hjælp til blot uhyggelige Drivere, der ved deres
Helvedhyl og ubarmhjertige Svøber gennede Troens forvildede
Faar ind ad den snævre Port til Ægteskabs saliggørende Stat.

*


Forekommer end alle disse Udslag af det nye i dets Kamp
mod de katolske Minder vor Tid besynderlige og vovede, saa
overgaas de dog af, hvad der gav sig Udtryk, da den lutherske
Opfattelse endelig sad uanfægtet som Eneherre.

Den lutherske Grundtanke var jo, at Kærligheden eller
den Sindenes Samstemmen, der betinger et lykkeligt Ægteskab,
fremgik af og fremkaldtes ved Ægtefællernes
Opfyldelse af de ægteskabelige Pligter ganske med samme
Naturnødvendighed, som Besvangring fører til Fødsel af nyt Liv,
-- alt naturligvis under Forudsætning af Guds naadige Vilje. Den
første Betingelse for at blive en god Ægtefælle var da altsaa
Tilbøjeligheden til i snævrere Forstand at opfylde sin Pligt.

Denne Opfattelse maatte, naar den var bleven almindelig
Livsanskuelse, nødvendigvis give sig ganske besynderlige Udtryk.
Lad os, for at undgaa Faren for tilfældig, uren Indblanding, vælge
til Eksempel en Udtalelse af en af Tidens ædleste Personligheder, 
Dr. Otto Sperling, der stod lige højt hvad Aandens og
Hjertets Dannelse angik, og hvis Livsforhold havde -- ham selv
i øvrigt til liden Baade, thi han maatte bøde derfor med livsvarigt
Fængsel -- bragt ham i Forbindelse med Datidens mest formaaende 
Mænd og Kvinder. I Fængslets Ensomhed søgte han at faa
Tiden til at gaa ved at optegne sine Erindringer, et mildt og
behersket Opgør med Livet, beregnet paa engang om muligt at naa
til hans Børn som en sidste Hilsen fra deres bortgangne Fader.
Det vil ses, at dette var lutter afklarende Biomstændigheder, der
gør en Udtalelse af denne Mand til en særlig paalidelig
Prøvestok. Vi har allerede tidligere meddelt hans simple og naturlige
Beskrivelse af hans og hans Hustrus Bøn til Gud, da de var
blevne ene i Brudekamret. Derefter fortsætter han som følger:

"Derpaa stege vi i Guds Navn i vor Seng og forholdt os nu 
som Ægtefolk sammen, favnede og kyssede hinanden og tilbragte
fast den hele Nat med kærlig Tale. Blandt andet sagde eders
salig Moder til mig disse Ord, som jeg aldrig kan glemme: Jeg
haver eder saa hjertelig kær, og haver haft eder saa kær i mit
Hjerte fra den Dag an, I begærte mig, at jeg med Ord det ikke
kan udsige. Men nu tør jeg aabenbare eder mit Hjerte, at
dersom I mig ikke havde maattet mægtig vorde, jeg aldrig skulde
have giftet mig. I Synderlighed haver jeg eder hjertelig kær der 

for, at al den Stund, I haver været i min Omgængelse, I haver
eder saa tugtigt forholdet imod mig etc. Thi hun var selv en
tugtig Kvinde, men en venlig Viv i Sengen. Med saadan og anden
Tale af lignende Art underholdt vi os, indtil Søvnen overfaldt os,
og vi med kærligt Kys ønskede hinanden god Nat. Vi sov sødt
til om Morgenen, da vor kære Moder omtrent Kl. 10 kom og
aabnede Døren og opfordrede os til at staa op: det var høje Tid,
thi hun havde beredt endnu en liden Goliats til Middag"
G. K. S. no. 3094, 4to, S. 173. (Smlgn. S. Birket Smith: 
Dr. Otto Sperlings Selvbiografi, S. 46-47.) ...

Grænserne for, hvad der lader sig omtale, var dengang videre
end nu. Men dette forudsat, er der en egen Ynde over denne
Beskrivelse; uden at ty hverken til Bibelsteder eller lærde
Citater for at udtrykke, hvad man ikke selv kan give Ord, tales
her simpelt og almen-menneskeligt Hjertets inderlige Sprog.

Saa meget desmere falder et enkelt Udtryk i Øjnene, paa
hvilket Tidens Opfattelse har sat sit Mærke. Ud fra den lutherske
Tankegang maatte det lyde som virkelig Ros over en Hustru:
"hun varen venlig Viv i Sengen""Sie selber war 
ein zuchtiges Weib, aber ein freundliches Weib im Bette".. 
Men ogsaa kun ud fra
denne Forudsætning bliver sligt et Udtryk forstaaeligt. Under
hvilke som helst andre Omstændigheder kan man trygt paastaa,
at det ikke vilde falde nogen Fader ind, tilmed under Forhold
som de givne, at vælge disse Ord til hos sine Børn at bevare
Mindet om deres afgangne Moder.

Af det 16de Aarhundredes Strid mellem "Tobias-Nætterne"
og den lutherske Opfattelse er nu næsten alle Spor udviskede.
Et af de sidste svage Minder om Tobias-Løftet er muligt den
endnu i enkelte Egne herskende Overtro, at det Barn, der
undfanges Brudenatten, ikke vil faa Lykke med sig. I Norge har
denne Tro atter antaget den mere almindelige Form, hvor
Erindringen om Lørdag Nat som den første Bryllupsnat er ved at
forsvinde: "Hvilken Mand, som elsker hvide Børn, maa ej tage
sin Hustru i Favn Lørdag Aften, thi undfanger hun paa den Tid,
blive de sorteG. K. S. no. 2499, 4to (Bircherods 
Optegnelser). ."

Har Tobias-Løftet, hvor stærkt det end blev indhamret i
Middelalderen, saaledes kun sat hurtigt udviskede Spor, saa ledes
Tanken hen til den fjærneste Oldtid ved Synet af andre Former
for Overtro, der endnu fremdeles haardnakket holder sig. Hertil
hører først og fremmest den hos alle gotogermanske Folk
forekommende -- og maaske endnu videre udbredte -- Tro, at den 

af Ægtefællerne, der først sover ind paa Bryllupsnatten, skal dø
først.

Ogsaa andre Maader at tage Varsel af Brudenatten forekommer
i Norden, saaledes f. Eks. af Parrets Stilling. Herom hedder det
blandt andet: "Dersom Bønderne i Norge finder deres Datter og
Svigersøn sovende den første Morgen efter Brylluppet og de
vender Næserne sammen, saa holdes dette for et godt Tegn.
Vender de Ryggen mod hinanden, saa gaar de bedrøvede bort"
G. K. S. no. 2499, 4to (Bircherods Optegnelser). .

*

12

Naar Brudeparret var bragt til Ro, skulde egentlig efter
gammel Regel ogsaa Gæsterne skilles ad og søge Hvile. Ifølge
Bestemmelserne for Odense Skole f. Eks. maatte ikke Lærerne,
endsige "Daviderne", blive længere ved Brylluppet end til dette
TidspunktRasm. Nyerup: Hist.-stat. Skildring af Tilst. 
i Danm. og Norge III, I, 47-48. .

Sligt var imidlertid lettere sagt end gjort. Bryllupsgæster
var et Folkefærd, der ikke lystrede almindelige Love. Deres
Mængde medførte dog, at hvad de foretog sig, blev et af
Brylluppets mest iøjnefaldende Mærker. Det har derfor sin Interesse
sluttelig kort at betragte, hvad de paa egen Haand tog sig
for, og hvorledes de skiltes ad.

Dansen havde udgjort et Foreningspunkt, der samlede de
fleste. Ikke alle deltog dog heri. Langs Væggens Bænke og andet
Steds sad Gubber og yngre mødige, styrkende sig ved en Kande
Vin eller 01, snart parvis sladrende eller drikkende hinanden
til, maaske endog paa Rim, snart flere i Flok med en David i
Midten, der sang Bryllupsviser af friere Art for en snævrere
Kres, snart endelig enlige Enkeltvæsner, der ude over det Trin,
hvor man fandt sig i at høre paa andre, sang, stampede eller
klappede ganske paa egen Haand. Naar det erindres, at Dansen
samtidigt foregik under Sang, vil det forstaas, at Hovedindtrykket 
af det hele blev noget sammensat. Det er denne flerstemmige
Melodi, som Peder Palladius beskriver saa pynteligt som muligt
saaledes: "Somme give ogsaa tilkende, at de ere gladhjertige og
sidde og sjunge eller kvæde en dejlig Vise, give en Vise for i 

Dansen, drikke hverandre til med et Ærinde af en Vise, som vi
altsammen maa, dersom vi ellers kunne fare vel dermed"
P. Palladius: En Visitatz Bog, ved Sv. Grundtvig, S. 35. .

Men Drikken kunde ogsaa opflamme de krigerske Tilbøjeligheder. 
Kampen mellem gifte og ugifte om Brud og Brudgom
gav selv Anvisning paa Voldsomheder, og forresten behøvedes
der ikke andet end en Fod fremstrakt for at spænde Ben for de
dansende, et daarligt sigtet Bæger, et udfordrende Ord eller en
blot og bar Misforstaaelse for straks at vække Kiv. Da alle
Mænd var bevæbnede, førte saadant i de fleste Tilfælde til Kamp
med Kniv eller Kaarde, til Blodsudgydelse og, naar Uheld
skulde være, til Drab.

Af hele denne Brylluppets Sværdside faar man et overvældende 
Indtryk gennem Tidens egne Beretninger. Ikke fordi sligt
fremhæves, tværtimod, det skjules saa vidt muligt og glattes over,
men træder desuagtet frem. Det var ren Børneleg, naar f. Eks.
Per Guldsmed slog Jakob Krogmager paa Munden
Danske Magazin 3dis Række, II, 192. , en anden
dunkede en Ven i Ansigtet med et "Pas-Glas"
Norske Magasin II, 282.  eller den og den
kom til "Haardrag". Det begyndte først at vække mere
Interesse, naar Knivene kom frem, og der altsaa kunde blive Fare
baade for den tabende og, bagefter i det mindste overfor
Øvrigheden, for den sejrende. Hvor hyppigt det endte med Drab, giver
Lensregnskaberne et Vidnesbyrd om. Iblandt Lensmændenes
Indtægter af "Sagefald" danner nemlig Fredkøb for Drab en
staaende Post; regnes blot en tre til fire af disse om Aaret for
hvert Len, vil Tallet løbe betydeligt op hele Landet over; og den
langt overvejende Del af disse Drab foregik netop ved
selskabelige Sammenkomster, især Bryllupper.

Betegnende er den undskyldende Tone, hvori Saadanne Drab
omtales endogsaa af Øvrigheden. Som Eksempel blandt de mange
kan anføres følgende Udtalelse i Helsingørs Tingbog af 1581:
"Hans Jonsen blev ihjelstungen paa Svalen udenfor
Raadhus-døren i et Bryllups-Værtskab her i Helsingør, og desværre Peder
Hansen, Hr. Hans Andersens Søn, den Tid Præst i Tikøb i
Kronborg Len og nu boende i Asmindtorp i Skaane, kom for
Skade og bedrev det og, straks Skaden var gjort, undkom i sin
Behold"Helsingørs Thingbog, 5 Juni 1581. R. A. 
. Det var kun, naar man havde knap Tid eller meget
Stof, at man glemte de gængse Undskyldningsformer, som i
følgende Dagbogs-Optegnelse fra Bergen 1571: "Per Jonsen vilde

stinge til en anden og ramte Lasses Hustru, som er Oluf
Gunnarsøns Datter paa Slinde, i Ryggen. Der Lasse det saa, stak
hans Per Jonsen i Hovedet med en Daggert, dèr døde han af.
Haver og en Hofmand, hedder Lambert, slaget en Skrædder
ihjel"Norske Magasin I, 405. . 
Overbærenhed var nødvendig, thi sligt kunde hændes
den bedste. Kom ikke f. Eks. Albert Skeels Svigersøn, Mandrup
Due, for Skade i Raadhussalen i Malmø og dræbte Prins
Christians tyske Trompeter?C. Molbech: Chr. VI's 
Breve I, 367, Anm. 2..

En kun lidet taknemmelig Rolle var det at skulle være
Mægler mellem de stridende Parter. Dette faldt i Reglen i den
tilstedeværende gejstliges Lod. Et Held var det for denne, naar
han i Øjeblikket var uanvendelig, som hin Magister Niels, der
selv var beruset, dansede uden Præstekjole, faldt paa Gulvet og
sad og hældte Øl i sin HueHübertz: Aktstykker vedk. 
Aarhus, II, 141, Anm. . Ligeledes var det en Fordel først
at skulle forlige Parterne Dagen efter, naar de atter var ædru.
"Den 16. Juli", hedder det i en fynsk Bispedagbog, "kom
Konrektoren i Odense og meldte mig om en Kiv, der var opstaaet
i Mandags ved Brylluppet mellem ham og Rektor. De blev
forligte". -- "Den 24. Juli kom Skolemester Magister Georgius og
tilstod under Taarer, at Christian Harbo var meget svag af et
Saar, som han havde tilføjet ham med sin Kniv ved Brylluppet.
Magisteren fik Tilgivelse og rejste om Natten bort til sin Familie
paa Falster"Hans Mikkelsens Diarium, 16 og 24 Juli 1634. 
Mscr. Kall. no. 81, Fol. Store Kgl. Bibl. .

Langt værre var det paa Stedet at skulle mægle mellem de
stridende, berusede Parter. Alene med denne Udsigt for Øje var
det en hensigtsmæssig Bestemmelse, der toges paa Landemodet
i Odense 1560, at enhver Præst skulde tage bort fra Bryllup ved
ni Slæt11 Juni 1560. Mscr. Kall. no. 492, 4to, St. Kgl. Bibl. 
. Thi det kunde.være Livet om at gøre, naar man havde
Saadanne Folk for sig som f. Eks. Bønderne i Telemarken, om
hvilke Præsten Peder Claussøn i Begyndelsen af det 17de
Aarhundrede siger: "Det meste Manddrab, som gemenlig udi
Norges Rige skeer, tildrager sig udi Thelemarken, nogle
uforskammede Djævels Kroppe med Hor, Mord, Manddrab, Kætteri,
Løslevnet, Slagsmaal og andre hoshængende Laster og Ulemper
over alle, som her i Landet bo. De havde deres største Lyst i
gammel Tid af at dræbe Bisper og Præster, Fogder og
Befalingsmænd. Til en Kirke i det Len er syv Præster ihjelslagne, og
sommesteds en eller to og sommesteds flere. Jeg har kendt een, 

som dèr var fød, hvis Fader havde ihjelslaget tre Præster, og
naar denne var drukken bad han Gud, at han ikke maatte dø,
førend han og havde slaget saa mange Præster ihjel". Ret
oplysende med Hensyn til, hvad ovenfor bemærkedes om
Lensindtægter af "Sagefald", tilføjer Forfatteren: "Der bor rige Folk
i det Len, og de maatte vel være saa rige, som de begærede,
dersom de med deres svare, umaadelige Drik og Gæstebud og,
som de gerne medfølger: store Brødepenninge for Hug, Slag,
Mord og Manddrab, Hor og andre Synder, det selver ikke
forspildte"Peder Claussøn Friis: Samlede Skrifter, 
udg. af Gustav Storm. S. 300. .

At det ikke gik bedre til andetsteds selv under mere forfinede
Forhold, kan ses af følgende Beskrivelse af "den kurprinselige
Sekretær, Hans Georg Beyers Bryllup" i Dresden 1656. Da
Gæsterne her havde spist og drukket, hedder det kort og godt:
"pryglede de løs paa hinanden indbyrdes"
 2 Ja wenn ich solcte die Wahrheit sagen, 
 Sie thatten sich mit einander schlagen. 
Arch. f. Sächs. Geschichte IX, 195. . Endnu langt ned i
det 18de Aarhundrede holdt de gammeldags Skikke sig
uforandrede hos Landbefolkningen i Danmark. Herom meddeles
f. Eks. fra Jylland: "Det var ikke sjældent, at Slagsmaal fandt
Sted ved Bryllup, Begravelse og i andre Selskaber. Slig Uskik
ansaas hverken for Synd eller Skam. Vore Forældre har fortalt
os, at naar man ved et Bryllup ikke havde brugt Slagsmaal, saa
duede Brylluppet intet. Paa Nørreklit tilsatte en Mand fra
Sønderby Livet i Slagsmaal ved et Bryllup. Mærkeligt var det,
at slige Afskyeligheder næsten aldrig foranledigede Søgsmaal"
Samlinger til jydsk Hist. o. Topografi II, 316. .

Mellem alle disse blodige Kampe gør det formeligt godt at
møde Oaser, hvor Spøgen, grovkornet som altid, dog ikke
udartede til livsfarlig Brug af Vaaben. Som et af de mest
iøjnefaldende Eksempler kan nævnes det store Bryllup, som Frederik
den Anden i Januar 1574 gjorde paa Københavns Slot for sin
øverste Sekretær, Hans Skovgaard, hvem han samtidigt hædrede
ved at optage i Rigsraadet og forlene med Helsingborg. Til
Brylluppet var blandt andre indbudt Professorerne ved Københavns
Universitet, som mødte i deres lange, gejstlige Festdragt. Der
herskede imidlertid en gammel Skinsyge mellem den lærde Stand
og dem, der var ansatte ved Hoffet. Øgenavnene til de lærde var:
"Peder Sardug" og "Hale-Peter"; til Hoffolkene "Lars
Kiltekniv". Og de fleste af de Gæster, der hin Dag samledes paa
Slottet, havde vel som unge Mennesker været med til i 

Københavns Gader og Gyder i det mindste i Skumringen at sende sligt
et mundtligt Kastevaaben efter en Modpart. Nu var begge Parter
imidlertid blevne ældre, og man tør derfor vistnok gaa ud fra,
at det først var efter Bordet, at de gamle Minder opfriskedes.
Faa dette Sted var dog Hofsinderne afgjort i Overtal, thi enhver
var her til at lide paa lige ned til den mindste Stalddreng, medens
Professorerne savnede deres Studenter. Det saa derfor farligt
nok ud, da "Kilteknivenes" unge Mandskab drog deres Vaaben.
Det kom dog ikke til Blodsudgydelse. De nøjedes med den
maadeholdne Hævn at kiltre de lærde op bagpaa, skære
Bagparten af disses Kapper, hvad enten de nu var af "Sardug" eller
Klæde, og saaledes tage Halen af Peter. Hermed var uden
Tvivl de lærdes Deltagelse i Aftenfesten til Ende. Godt var det,
at det var den mørkeste Tid paa Aaret, saa at de kunde slippe
nogenlunde usete hjem til Kannikestræde. Thi mere end
harmeligt vilde det dog have været at blive bagtalt i denne Tilstand,
maaske endog raabt "Lars Kiltekniv" efter af de omstrejfende
Studenter, der en Aften som denne, hvor de manglede Tilsyn,
naturligvis var paa SpilConr. Aslac: Om den reformerede 
Religion (Kbhvn. 1622). 4to. Tidstavlen 1574. -- H. Rørdam: 
Kjøbenhavns Universitets Hist. III, 105. .

*

Naar Mørket var faldet paa, øgedes iøvrigt, i det mindste i
Byerne, Antallet af støjende Bryllupsgæster. Strengt
taget budne var de nysankomne ikke. Paa den anden Side
udgjorde de et nødvendigt Tilbehør, der ikke kunde udelukkes.
Det var Lygtemændene eller "Lygtedrengene", som de gerne
kaldtes, der kom for at lyse deres Herrer hjem.

Den Bande, hvormed Gaardens Befolkning herved forøgedes,
var langtfra en Vinding. Alle havde de Lyst til at knibe noget
godt fra Køkkenet og mødte derfor saa tidligt som muligt for at
se deres Snit. Paa deres Husbonds Vegne mente de at burde
optræde fordringsfuldt, hvorved der faldt en Genglans paa dem
selv. Og med tidligere Erfaringer for Øje, hvor den Ridder, de
skulde følge hjem, ikke altid havde vist sig i vaabenklar Stand,
mødte de som en Art Væbnere, med tændt Lygte ganske vist i
den ene Haand, men med Spyd i den anden, Kaarde ved Siden
og Kniv i Bæltet.


Det er let at fatte, at der kun hørte meget lidt til, for at Tonen
skulde udarte i dette brogede Selskab. Den Samling paanødte
Gæster, som en Herregaard under lignende Forhold rummede i
Form af medfulgte Køresvende, Hestepassere og Smaasvende,
var Englebørn i beskeden og stilfærdig Optræden i Sammenligning 
med dem, der saaledes mødte om en Købstadbolig eller i
en Raadhusgaard. Hist forsvandt de, huserede egentlig kun i
Borgestuen og sov Rusen ud i Roshaven. Her stimede de om
Forstue og Køkkendør, tømte støjende en stjaalen Tønde Øl,
kiggede ind ad de aabne Vinduer, sang, hujede, hug med Spyd
og Kaarde i Gaardens Brosten eller ravede blideligt om --
folkelige Godtkøbsudgaver af deres Herrer inde i Stuen.

Datiden stod værgeløs overfor dette Uvæsen. "Lygtedrengene"
dannede det fuldgyldige Paaskud for hele Byen til at være paa
Færde, saasnart der blot holdtes et lidt større Bryllup.
Undværes kunde de ikke. Men de udgjorde ubetinget Bærmen i
Bryllupstønden. Vil man have et Indtryk af Datidens Vaande,
læse man f. Eks. det magtesløse Veraab, som Københavns
Magistrat Aar 1579 udstedte i den Anledning:

"Beklages ogsaa om [*c: der klages over] den store Ulempe
og Uskikkelighed, de Drenge bruger, som bærer Lygter til deres
Husbonder, hvilke som [somme?] ruster sig ud med Vaaben og
Værge og bruger stor Oprør med Raaben, Skjelden og Slaen,
som er imod Privilegierne. Da skal dermed saa alvorligt holdes,
at hvilken Lygtedreng, som kan findes med at bære nogen Vaaben
med sig, han skal miste samme Vaaben og straks sættes i
Kjelderen og straffes derfor, og hans Husbond bøde 40 Mark til
Kongen og til Byen"Kjøbenhavns Diplomatarium I, 475. 

Et Spørgsmaal af afgørende Betydning var selvfølgelig: naar
skulde Gæsterne bryde op? Dette besvaredes ikke altid
ens af samme Ægtepar. Stundom ønskede Hustruen for Mandens
Skyld snarligt at søge Nødhavn. Dette var dog en Betragtning,
som ikke laa Datiden saa nær, som en senere Tid kunde
formode. Derimod var det ofte Manden, der vilde hjem, medens
Hustruen var kommen i Aande og ønskede en Svingom endnu,
glemmende ganske, at hun burde være sin Mandlille underdanig, 

samt at han maaske bagefter kunde falde paa "hemmeligen at
undervise hendes Vanvittighed".

Hvor hyppigt sligt forekom, kan allerede ses af Tilfældets
Betydning i Digtekunsten.

I Folkevisen om "Helled Haagen" berettes saaledes om,
hvorlunde Dannerdronningen ikke vilde bort fra Dansen, skøndt
Kongen blev vred og red hjem.

 "Jeg er saa nylig i Dansen kommen,
 "Hun haver ikke faaet Ende,
 "Saa vel maa min Herre og Konning
 "Blive blid igen.
 --  Saa herlig danser han Haagen.

Visen overlader senere til hver enkelt at afgøre, om det er
Elskov eller meddelt "hemmelig Undervisning", hvortil der sigtes,
naar det om den følgende Dag hedder:

 Skam faa Helled Haagen,
 For Vise han kvad!
 Dronningen sidder i Højenloft,
Hun er uglad.
 --  Saa herlig danser han HaagenNyerup og Rahbek: 
Udvalgte Danske Viser fra Middelalderen IV, 102-3. .

I Tobiæ Komedie, hvor Brudens Moder ved Afskeden giver sin
Datter og Svigersøn Leveregler med paa Vejen, omtales
naturligvis sligt et Tilfælde, og al Uretten lægges paa Hustruens Side:

 En Kvinde bør ikke at danse eller hove,
 Naar Manden er drukken og lyster at sove.

En Nutids Forfatter vilde lade Moderen henvende disse Ord til
Bruden med Formaning om at holde sig dem efterrettelige; men
betegnende nok rettes de til Manden, der samtidigt opfordres til,
for at undgaa de uheldige Følger af sligt, i Tide at tugte sin
Hustru. I Sammenhæng lyder Formaningen til Manden saaledes:

 En Kvinde bør ikke at danse eller hove,
 Naar Manden er drukken og lyster at sove.
 Der kan snart komme Ild i Blaar.
 Snart er skident uskjøttet Kar.
 Fordi [*c: derfor] skal Du hende tugte og ære!
 Dannekvinde Navn er ærligt at bære
Tobiæ Komedie, udg. af S. Birket Smith, S. 81. .

Dette var dog blot Eksempler fra Digtningens Verden. I selve
Virkeligheden forekom de ogsaa hyppigt nok, men her skete
Moralen ikke altid saa afgjort Fyldest, og Ret og Uret var 

desuden ofte underlig blandede. Lad os som Eksempel blandt mange
vælge Helle Olsens Bryllup i Helsingør 1578, hvor Jakob
Krogemager og Hustru Karine var til Gæst. Søndag Aften blev Jakob
drukken, gik hjem, klædte sig af og gik til Sengs, hvorimod hans
Hustru blev tilbage og dansede. Da Jakob havde ligget noget og
tænkt herover, ærgrede han sig, stod atter op og løb nøgen over
Gaden for at kalde sin Hustru hjem. I Bryllupsgaarden havde
man imidlertid -- vel af Hensyn til den støjende, nysgerrige
Mængde udenfor -- lukket Skodderne for Vinduerne ud til
Gaden. Jakob var dog ikke raadvild. Han kravlede op paa
Skodderne, slog en Rude ind og laa nu og kiggede ind efter, hvem
hans Hustru dansede med, alt imens han i stærkt malende
Udtryk beskyldte disse for at forholde ham hans Hustru.

Da dette ikke hjalp, kravlede han ned igen, slog paa Døren,
"buldrede og lod meget ilde, truede og undsagde sin Hustru".
Her var ikke andet for, Karine maatte hjem. Da hun imidlertid
frygtede for sin Mandlilles Undervisning, bad hun Byfogden følge
sig og tale Manden til Rette. Klaus Byfoged fulgte ridderligt med,
og da de var komne til hendes Hjem, "bad han Jakob være
tilfreds, efterdi hans Hustru var hos ærlige Folk". Ægtemanden
blev dog ved at true hende, og Klaus bad ham endda med det
bedste at "være tilfreds"; men der det intet hjalp, skiftede
Byfogden Tonart og erklærede, "at hvis Jakob ikke vilde lade sig
sige, efterdi ikke anden Brøde var", skulde han faa andet at
tænke paa.

Denne Trusel opflammede Jakob, der nu vendte sig mod selve
Byfogden og sagde, "at han ikke kendte Klaus god for en ..."
Ordet er udeladt, men har næppe betegnet noget værdifuldt.
Under denne Samtale blev Karine imidlertid saa forfærdet, at
hun med eet flygtede bort, ned gennem Byfogdens Gaard for at
drukne sig i Stranden. Dette var det mest spændende Øjeblik,
men Byfogden Klaus var Forholdene voksen: Et Par Mand ned
for at hindre hende i at drukne sig! et Par Mand fat i Jakob, der
bestandig brugte Mund, og afsted med ham til Raadhuskælderen!
Haardt gik det ud over den nidkære Ægtemand. Had sad ugevis
i Kælderen, medens Folk forgæves gik i Forbøn for ham hos
Øvrigheden. Det viste sig til hans Uheld, at ikke blot Byfogden,
men ogsaa Sognepræsten var ham gram og forlangte, at han ikke 

burde slippe saa let, da han baade var ond mod sin Kone og
desuden talte ilde om sin Sogneherre. Faa dette Punkt forvirres
imidlertid den senere Betragters Blik. Som saa ofte ved
Virkeligheds Forhold griber flere Traade forstyrrende ind. Idet man
undres over den haarde Medfart, som denne Mandlille maatte
lide, der jo dog egentlig kun havde staaet paa sin Ret, glæder
man sig ved i forbigaaende at høre om hans Hustru Karines
Godhed, idet hun hemmelig fik listet en Pot varm Vin ned i

Kælderen til ham. Men man fortumles ganske ved at oplyses om,
at Præstens Hustru en skønne Dag hentede den fangne Jakob
ud af Kælderen "og tog ham med sig ind til Sanders" en halv
Dags Tid, hvorefter "han gik i Kælderen igen". Hvor var sligt
muligt? Bysvendene, der havde set igennem Fingre hermed,
sattes under Anklage af Byfogden. Men hvad stak der under?
Var Præstens Hustru maaske Jakob venligt sindet, Byfogden
Karine, eller denne begge Øvrighedspersonerne? Sagens Udfald
forklarer intet: Jakob Krogemager slap først ud efter at have
stillet Borgen for, at han ikke mere vilde slaa sin Hustru og leve
ilde med hende, eller tale ilde om Præsten Hr. Rasmus. "Synder
han mere, da at sættes i Kælderen, og hans Borgen at svare til
hans Gerning"Danske Samlinger, 2den Række, VI, 336-39. .

Der ligger tydeligt nok en Taage over Forholdene, saa at vi
ikke ret kan se det, der har udgjort Sagens Kerne og sikkert
interesseret Samtiden mest. Kun eet Billede staar klart for os,
det, der forekom Datiden ligegyldigt, og som kun tilfældigt er
blevet bevaret: Den nøgne Ægtemand paa Skodderne, der, hørt
af Stimlen baade ude og inde, talte Pligtens Ord til sin ulydige
Halvdel.

*

Udsigten til, at Naboskabet eller hele Byen kunde komme til
Ro, voksede, naar Gæsterne -- paa Gensyn i Morgen --
endelig brød op. Med en Lygtedreng som Sankthansorm foran
hver vaklende Husfader bugtede de sig i Smaahobe ned ad de
stillere Gader.

Der var dog langt frem endnu. Nattevindens friske Pust fik
ikke blot Lygterne til at blusse op, men vakte nyt Liv og Trang 


til Bedrift i de omtaagede Sind, Havde Hustruen før ved Dansen
været den ivrigste, saa traadte nu Husbonden ubetinget i
Forgrunden, naar han højrøstet indlod sig med alle eller truende
svang sin "Degen" i Luften.

Ordenens Haandhævere, Vægtere, Bysvende og hvad de hed,
viste sig sjældent ved en Lejlighed som denne. De saavel som
Stadens Øvrighed var jo i Reglen selv med blandt de
hjemdragende Bryllupsgæster. Herved fik disse natlige Optrin et eget
Liv. Stadigt tilbagevendende, næsten naturnødv.endige som de
var, bidrog de i ikke ringe Grad til at give Datidens
Købstads-Forhold deres ejendommelige Præg.

Der var kun liden Forskel paa, om man havde været med til
Bryllup og befandt sig ude paa Gaden, eller man ikke havde
været med og laa fredeligt inde i sin Seng. Thi naar Toget, ofte
med Bryllupsmusiken i Spidsen, kom hujende og støjende ned
ad Gaden, brydende paa eller instinktmæssigt undgaaende de
Strømhvirvler, der dannedes, hvor en enkelt stod stille og
huggede om sig i Blinde, saa maatte alle op og hen til Vinduet for
at høre, om der var Brand eller "Uførm". Tøvede nogen med
saaledes at vise Optoget tilbørlig Respekt, saa var enhver jo godt
kendt, og man blev staaende udenfor hans Dør og raabte ham
frem eller gik ind til ham. Et ret godt Eksempel afgiver et
Bryllup i København den 13de December 1618. Professor i Hebraisk,
Magister Herman, synes slet ikke at have været med ved dette
Bryllup, men forholdt sig roligt hjemme. Ikke desmindre fik han
først Besøg af Professor Juris Claus Plum. Denne havde været
livlig Deltager og "henad Aften i Bryllupsgaarden været meget
urolig med Glas at slaa sønder, item med Hvislen og Fløjten".
Han var vistnok gaaet lidt før de andre og havde i hvert Fald
paa Vejen moret sig med "at overfalde og slaa nogle af
Borgerskabet og været efter nogle med en dragen Kniv".

Hans fredelige Samtale med en Kollega blev dog kun af kort
Varighed. Sværmen kom snart efter ned ad Gaden:
"Borgemester Michael Wibe, Raadmand Thomas Lorich, Peder
Kniphoff med flere Mænd og Kvinder". Enten de nu ogsaa har faaet
Lyst til at tale med den hebraiske Professor, eller de har opdaget
Professor Plum derinde, vist er det, de standsede udenfor Døren
og gjorde "stor Uførm". Efter Michael Wibes senere, mildere 

Forklaring behandlede de dog Magister Herman blot som deres
Ven. Plum var derimod ikke den rette Mand til at skaffe Ro,
thi da han rejste sig, "æskede Borgemester Wibe ham ud af
Døren at slaas". Raadmand Lorich var ligeledes kommen for
Magisterens Dør i "en ganske god Mening"; men over ham gik
det nu ud, thi Professor Plum kom ud med sit Værge og "jagede
hannem, saa at han maatte slippe sin ene Tøffel i Løbet". Det
var muligt under denne almindelige Flugt, at Borgemester Wibe
søgte at sætte Mod i Magister Eisenberg ved at kalde ham en
"Skjelm". Borgmesteren kunde bagefter ikke give nogen
Oplysning herom, "da det slet var gaaet ham af Hovedet"
H. Rørdam: Kjøbenhavns Universitets Historie III, 314-15. .

Gik der under dette Sammenstød kun en Tøffel i Løbet, saa
saa' det værre ud for den brave Niels Mule, da han "Søndag
Nat Klokken ni" den 6te April 1589 laa og sov i sin Seng i
Odense. Han vaktes ved, at Carl Bryske, der kom fra Bryllup
i Spidsen for en hel Del adelige og uadelige, ruskede i hans Dør
og vilde ind. Niels Mule mente, at det var klogest at blive
liggende stille som en Mus, saa blev de vel kede deraf og fortrak.
Men han tog fejl. Først haglede 54 Glasruder ned. Saa hug og
slog Carl Bryske og hans Ledsagere med deres Spyd og Sværd
i Vindueskarme og Sprosser. Og da de havde hugget alt ned,
hvad de kunde naa, fik de vrikket nogle Brosten løse og begyndte
at bombardere. En Sten ramte Niels Mule, der laa i Sengen, paa
Armen, saa at han blødende maatte flygte. Dette standsede dog
ikke Angrebet. Man havde faaet Smag for denne Idræt, og alt
imens man udslyngede Skældsord mod den forsvundne Hans
Mule, ituslog man hans Bohave med nye Stensalver. En Del af
Selskabet var i den Grad med, at de vilde løbe hen og ringe med
Stormklokken. "Hvilket Gud dog afvendte. Thi de vare vel
beskænkede, saa at der kunde være sket stor Ulykke". Under
almindelige Forhold vilde Sagen vel være gaaet hen uden Paatale,
men det var i Formynderregeringens Tid, og Regeringsraaderne,
der fik nys om Sagen, befalede Lensmanden at tiltale Carl
BryskeFyenske Tegnelser, 21 April 1589. R. A. .

Den Tanke, at faa større Slag i det hele ved at ringe med
Stormklokken, synes at have haft noget tiltrækkende ved sig.
Fra en rigtignok senere Tid meldes saaledes fra Kerteminde om,
hvorledes man i Anledning af et Bryllup i Sognepræstens Hus, 

hvor det som altid endte med Strid, skred ikke blot til at ringe
med Stormklokken, men fra modsat Side rørte Trommen, saa
at hele Borgerskabet og Garnisonen mødte bevæbnede, rede til
at gaa imod hinanden. Heldigvis var det en lille By, hvor
Garnisonen vel næppe var talrig, og endnu heldigere var det, at nogle
ædru fik mæglet Forlig, førend det førte til blodigt Sammenstød
Nic. Seidelin Bøgh: Kjertemindes Beskrivelse II, 158. 

Imod saa storartede Forestillinger var det kun ringe, hvad
der kunde ydes paa Landet, selv paa en Herregaard.
Sammenlignet med dagligdags Forhold var dog ogsaa her alt i
Oprør. Spøgeriet maatte en Nat som denne ganske aflyses, thi
der lød Tummel fra Kælderstue til Riddersal, selv den tristeste
Glug spejlede Kerteglans i Graven. Og det blev ved.
Gaard-hunden var hæs, det gryede alt ad Dag, førend de sidste Gæster
fandt den rette Himmelseng.

Heller ikke Landsbyen lignede ved Bondebryllupper sig selv.
Fik end her ogsaa Støj og Praten, Dans og Slagsmaal tilsidst en
Ende, saa sank det ikke alt hen i det Hverdags: en duknakket
Tagryg, en utydelig Brøndvippe, en hvidlig Kirkegaardsmur som
et Liglagen paa Bleg, hvor Stilheden mulmsløret laa paa Baare.
Nej, alt var forvandlet til en eneste fornøjelig, stor Søsterseng,
hvor det kriblede og krablede med Gæster i Lo, i Lade, i
Udhus, ja helt ude under Buskene i det frie
Om at Bryllupperne paa Landet holdes ved Midsommertid, om Benyttelsen 
af Udhusene hertil, om de daarlige Nattelejer, stundom i det frie under 
Buske, se f. Eks. Olaus Magnus: Historia de gentibus Septentrionalibus, 
lib. XIV, Cap. 10. -- Nærværende Skrift X, 74-77. -- Kirkehistoriske 
Samlinger, 3die Række, V, 817. -- Folkevennen, 8de Aarg. (Kristiania 
1859). S. 268. -- Dito, 7de Aarg. (1858). S. 390 og 414 o. s. v., o. s. v. 
. Og som det
kvækkede fra alle Frøhovederne i Dammen ved Vaartid, tonede her
et talrigt om end dæmpet Kor af Menneskestemmer: Snak og
Snorken, Hvisken, Fnisen. Det holdt ved i den lune, lyse
Midsommernat, indtil Hanen gol, Lærken slog over Bygvangen, og
den blaalige Røg ud af Taghullet paa Bryllupsgaarden, eller
Køgemesteren selv med "Stob" i Haand, indbød til en liflig
MorgenvarmerBrændevin begyndte at fortrænge den gamle 
festlige Morgendrik: varmt Øl (nærværende Skrift V, 132-38. I 
flere Egne har den gammeldags Form for Høflighed endnu holdt sig, 
at Køgemesteren eller Brudesvendene skal bringe Morgen-Anretningen 
omkring til de sovende i Udhusene, i det frie og i Nabogaarde. 
Se f. Eks. for Norges Vedkommende Folkevennen, 7de Aarg. 
(Kristiania 1858). S. 414, og 8de Aarg. (1859), S. 271 og 272. 
.

*

XI Bog

Henvisninger og Anmærkninger.

*

Forkortelser. R. A. = Rigsarkivet i København. -- G. K. S. = Gammel Kongelig Samling, Store Kongelige Bibliotek i København. -- N. K. S. = Ny Kongelig Samling, sammesteds. -- S. R. A. = Svenske Rigsarkiv i Stockholm. -- S. K. A. = Svenske Kammerarkiv i Stockholm. -- N. R. A. = Norske Rigsarkiv i Kristiania.

S. 10. 
1 Denne Skik omtales paa Mors endnu Aar 1807. -- G. Schade: Bidrag til et jysk Idiotikon. N. K. S. 812 d, 4to. -- J. M. Thiele: Danmarks Folkesagn III, S. 76, no. 350. -- I Salling følges Skikken i vore Dage, "Skattegraveren" 1888, II, 66. -- 
2 Johannes Sundblad: Gammaldags bruk. (Göteborg 1881.) S. 76. 

S. 11.
1 Biskop Jakob Madsens Visitatsbog, udg. af Crone, S. 75 og 247 fg. -- 
2 Baltische Studien XXI, 168 -- 
3 Zeitschrift f. Hamburg. Geschichte I, 548. -- 
4 M. G. Grælius: Beskr. öfwer Tuna Läns etc. Fögderi uti Calmar Höfdinge Döme. (Calmer 1774.) S. 212. -- 
5 Johannes Sundblad: Gammaldags bruk. (Göteborg 1881.) S. 78-79. -- 
6 L. S. Gahm Persson: Beskr. öfver Öland. (Ups. 1768.) S. 170. -- Et Udkast til en saadan Tale paa Svensk, ved en Enkemands Bryllup, rimeligvis fra omkring Aar 1600, findes i det Store Kgl. Bibl. "Aflevering fra Geheimearkivet, Svenske Sager,  Ecclesiastica", no. 7. --
7 M. G. Crælius: Beskr. öfwer Tuna Läns etc. Fögderie uti Calmar Höfdinge Döme.
(Calmar 1774.) S. 419. 

S. 12. 
1 G. Gaslander: Beskr. om Swenska Allmogens Seder. (Sthlm. 1774.) S. 13. -- Joh. Sundblad: Gammaldags bruk. (Göteborg 1881.) S. 79-80. -- 
2 For Sveriges Vedkommende de ovenanførte Skrifter. For Lyneborgs Theod. Colshorn: Hochzeitgebräuche aus dem Lüneburgischen. Weim. Jahrbüch. III, 371. -- 
3 Hyltén-Cavallius: Wärend och Wirdarne I, 299. -- 
4 Endnu almindelig Folketro i Skandinavien, England og Tyskland. 

S. 13.
1 Peder Syv: Gamle danske Ordsproge I, 211. -- 
2 Hyltén-Cavallius: Wärend och Wirdarne II, 436. -- 
3 L. F. Rääf: Saml. t. en beskrifning öfr. Ydre härad i Östergöthland I (Linköping 1850), 110-111. -- 
4 Om Talsmandens Ord og Gensvarene se Andr. Jonæ: Thesaurus epistolicus etc. (Sthlm. 1619.) 4to, IV, 45. -- To haandskrevne Udkast til Handlingen fra omkring Aar 1600 findes paa det Store Kongl. Bibliotek i Samlingen: "Aflevering fra Geheimearkivet. Svenske Sager. Ecclesiast. no. 7". Joh. Loccenius: Antiquitates Sveo-Gothicæ S. 288. -- Smlgn. Norske Magasin I, 200. -- Om nyere Genklang af samme Skikke se f. Eks.: A. Vang: En Skolelærers Levnetsløb. (Christiania 1870.) S. 23. -- (L. S. Gahm Persson): Beskr. öfv. Öland. (Upsala 1768.) S. 170. -- H. P. Klinghammer: Minnen från Åren 1829-39. (Helsingborg 1841.) S. 50. -- Nicolovius: Folklifvet i Skytts Härad i Skåne. (Lund 1847). S. 148-49 o. s. v., o. s. v. 

S. 14. 
1 J. H. Schmitz: Sitten u. Gebräuche des Eifler Volkes I-II. (Trier 1856.)
I, 53. -- 
2 K. Weinhold: Altnordisches Leben. (Berlin 1856.) S. 247. -- 
3 Statuta der Stadt Peina 1597. -- Fr. Es. a. Pufendorf: Observat. Juris Universi IV, App., p. 272. 

(Hannover 1770.) 4to. -- 
4 Chr. IV Policeyordn. 27. Septbr, f. Schlesw. u. Holst. (Glückstadt 1636.) Bl. E3. -- 
5 Jyske Tegnelser 19 Juli 1623. R. A. -- 
6 Hübertz: Beskrivelse over Ærø (Kbhvn. 1834, S. 262-64. 

S. 15. 
1 Helsingørs Thingbog, 18 Oktbr. 1570. R. A. -- 
2 England 1543, se John Brand: Popular antiquities of Great Britain, by W. Carew Hazlitt. II. (London 1870.) p. 103. -- Er. Sarcerius: Ein Buch wom heiligen Ehestande. (Lpzg. 1553.) Fol., Bl. 103. -- Gulland. Supplem. til Chr. III's Historie S. 183. -- Norge. Chr. IV's norske Kirkeordning. Paus Saml. III, 485. -- 3 Helsingørs Thingbog 18 Oktober 1570. R. A. -- Biskop J. Madsens Visitatsbog ved Crone. 1591 i Faaborg 10 Mai og 29 Juni 1592, Nyborg 2 Juli 1592. -- 
4 Chr. IV's norske Kirkelov. Paus Samlinger III, 485. -- Om Svendborg 1619 se Helsingørs Ugeblad 1868 Juli-December, S. 91. -- Viborg: Jyske Tegnelser 19 Juli 1623. R. A. Hele Landet: Sjællandske Tegnelser, 1 Maj 1624. R. A. Hertugdømmerne: Chr. IV's Policeyordn. 27 Sept. 1636 fr. Schl. u. Holst. (Glückstadt 1636.) Bl. E3. -- 
5 J. R. Hübertz: Beskr. o. Ærø. (Kbhvn. 1834.) S. 263-64. 

S. 16. 
1 Det Store Kongelige Bibliotek: "Aflevering fra Geheimearkivet, Svenske Sager,
Ecclesiastica no. 7". -- Smlgn. Andr. Jonæ: Thesaurus epistolicus. (Sthlm. 1619.) 4to,
IV, 45. -- 
2 L. F. Rääf: Saml. t. en beskrifning öfwer Ydre härad i Östergöthland I, (Linköping 1856.) S. 111. 

S. 17.
1 Nærværende Skrift IX, 141-233. 

S. 19. 
1 Ordinansen af 1582, Danske Kirkelove, udg. af H. Rørdam, II, 341. -- 
2 Brudetoget til Kirken fandt overalt først Sted paa Brylluppets anden Dag, men det fremhæves udtrykkeligt ved Bergens Stift, at Brudgom og Brud følges til Sengs Aftenen forud. Folkevennen 8de Aargang. (Kristiania 1859.) S. 285. -- H. J. Wille: Beskr. over Sillejords Prestegj. (Kbhvn. 1786.) S. 259. -- Smlgn. ogsaa Seb. Frank: Weltbuch, neue Ausgabe. (Frcft. 1567.) Bl. 130. -- 
3 Loccenius: Antiqu. Sveo-Goth. S. 287. -- 
4 Joh. Spangenberg: Ecteskabs Ordens Speyel oc Regel. (Kbhvn. 1601.) 8vo. S. 38. -- 
5 Tob Hinzius: Epistel vnd Werbungsbüchlein. (Lpz. 1629.) S. 376. -- 
6 Casp. Melissandri: Ecteskabs-Bog, fordansket af Er P. Corvino. (Kbhvn. 1647.) Bl. 36. -- Joh. Mathesius: Hochzeitpredigten. (Nürnb. 1584.) 4to Bl. 131. 

S. 20. 
1 Joh. Mathesius: Hochzeitpredigten. (Nürnb. 1584.) 4to. Bl. 9. -- 
2 Se f. Eks.: Biskop Hans Mikkelsens Diarium, 19. Sept. 1641. (Kall, Mnscr. Saml. no. 81. Fol. --
3 Sjællandske Registre, 11 Juni 1654. R. A. -- 
4 Rasm. Hanssøn Reravius: Frederichs den Andens oc Fru Sophiæ Kronings oc Bröllups Historie. (Kbhffn. 1576.) Bl. Liij og flg. --  
5 Jens Kamp: Danske Folkeminder. (Odense 1877.) S. 82. 

S. 21. 
1 Det hyppigste synes i Danmark at have været, at Bruden kom først til Vielsen. Saaledes f. Eks. ved Frederik den Andens Bryllup 1572. Ved Prins Christians Bryllup 1634 kom dog Prinsen først. "Et god Stund derefter kom Prinsessen". (Jørg. Holst: Regiæ Nuptiæ Chr. V (Kbhvn. 1637.) Bl. 6). Ordene i Nye Danske Magazin II, 275 om Ribe 1561 kunne forstaas, som om Brudgommen dér kom først til Kirken og derefter gik Bruden imøde. -- I Sverige først Brudgommen saa Bruden (Joh. Loccenius: Antiquitat. Sveo-Goth, S. 288) Senere Bønderskikke i Norden: Til Kirken Bruden først, fra Kirken Brudgommen først, saaledes i Jylland og paa Fyn (N. Blicher: Topographie over Vium, Viborg 1795, S. 194. -- C. M.: Et vesterjydsk Bondebryllup. Folkekalender for Danmark 1853, S. 111. -- Leerbech: Beskrivelse over Ringe, Odense 1826. S. 87). Brudgommen først til Kirke i Norge (H. Strøm: Søndmør I, Sorø 1762, S. 555). Brudgom og Brud følges ad: Vossevangen, Blekinge, Öland (Thott. Mnscr. 1719, 4to, St. Kgl. Bibi. -- J. J. Öller: Beskr. öfwer Jemshögs Sochn i Blekinge, Wexiö 1800, S. 223. -- L. S. Gahm Persson: Beskr. öfwer Öland, Upsala 1768, S. 172) o. s. v., o. s. v. -- 
2 Allerede i Slutningen af det 16de Aarh. var den danske Skik ved at tabe sig baade hos Kongehuset og Adelen. Dronning Sophia ledtes ind i Salen af tvende Mænd. Smlgn. ogsaa: Jens Godissons Ligprædiken over Jørgen Rosenkrantz. (Kbhvn. 1596.) Bl. G3. Omkring Aar 1600 befales det dog hyppigt fremdeles i Mellemklasserne, at Bruden skal gaa til Kirke mellem to Kvinder. I Bircherods Dagbog ledes Bruden (Præstedøtre o. s. v.) altid af to Mænd. -- 
3 Jens Gødissøn: Ligprædiken om Jørgen Rosenkrantz. (Kbhvn. 1596.)
Bl. G3. 

S. 22. 
1 Dr. O. Sperlings Historia vitæ. G. K. S. no. 3094, 4to, S. 320. (Beretningen
er paa Tysk, men den direkte Tale paa Dansk.) S. Birket Smiths Overs. S. 126. -- 

2 Leerbech: Beskr. over Ringe. (Odense 1826.) S. 87. -- Sv. Grundtvig: Gamle danske Minder II, 248. -- 
3 Se f. Eks. Brev fra Præsten A. Samsing til J. Bircherod i Odense, dat. 15.
December 1734, indheftet i no. 2499, 4to, G. K. S. -- 
4 Kjøbenhavns Diplomatarium I, 432. --  
5 Randers Vilkaar 1609 § 62. Mscr. Thott no. 1454, 4to. -- 
6 Bryllupsdigt af 18 Novbr. 1705. Mscr. Thott no. 1524, 4to, S. 245. -- 
7 L. Thura: Beskrivelse over Bornholm. (Kbhvn. 1756). S. 92. -- 
8 H. J. Wille: Beskr. over Sillejord Prestegjeld. (Kbhvn. 1786.) S. 237. 

S. 23.
1 C. F. Allen: De tre nordiske Rigers Historie 1497-1536 II, 202. -- 
2 Skrivelse, dat. Spøttrup 1525 p. fest. purificationis Mariæ. R. A. -- 
3 Fr. II til Mogens Gyldenstjerne, dat. Aalholm 17 Aug. 1560. Danske Adelsbreve Fasc. 2, Banner. R. A. -- Smlgn. Vedel Simonsen: Eske Broks Levnet l, 62. -- 
4 Rasmus Hanssøn Reravius: Hr. Frederichs den Andens och Fru Sophiæ Kronings oc Bröllups Historie. (Kbhffn. 1576.) Bl. L6. --
5 Helsingørs Thingbog 27 Januar 1579. R. A. -- 
6 Helsingørs Thingbog 11 Marts 1588. R. A. -- 
7 J. Kinch: Ribe Bys Historie og Beskrivelse II, 650-51. -- Saml. til jydsk Hist. og Topogr. VI, 157. -- 
8 Randers Vedtægt 1609. Thottske Haandskr. Saml. no. 1454, 4to. -- 
9 Kjøbenhavns Diplomatarium II, 718-19, III, 135. -- 
10 Chr. IV's Policeyordn. 27 Septbr.  1636 f. Schlesw. und Holst. (Glückst. 1836.) Bl. E2. -- 
11 Corp. Statut. Slesv. II, 521. -- 
12 Uddrag af Jens Bircherods Dagbøger, udg. af Chr. Molbech, S. 73. 

S. 24. 
1 Suhm: Nye Samlinger til den danske Historie III, 180. -- 
2 Holberg: Barselstuen, Akt. 1, Scene 2. -- 
3 Kirkehistoriske Samlinger VI, 381. -- Efter Frederik III's Død se. f. Eks. Helsingørs Thingbog 17. Februar 1670. R. A. -- 
4 Efter en gammel Chronologi i N. M. Petersens Saml. Afskrift hos N. Jacobsen. 

S. 26. 
1 J. M. Thiele: Danmarks Folkesagn I, 227. II, 82, 218-19. -- E. Tang Christensen: JydsKe Folkeminder III, 96-97. -- Rask: Morskabslæsning 1840, S. 382. -- Suhm: Samlinger til den Danske Historie I, 1, 117. -- 
2 Olaus Magnus: De gentibus septentrionalibus Lib. IV, Cap. 7. I Sverige findes endnu "Blussestager" bevarede ved mange Kirker og kaldes "Brudeblus". En saadan Blussestage fra Östra Eneby i Östergötland, afleveret til Statens Historiske Museum, findes afbildet i Hans Hildebrand: Sveriges Medeltid I, 103. --  
3 Erich Pontoppidan: Kirchen-Historie des Reichs Dännemarck III, 380. -- 
4 Nye Danske Magazin II, 275. -- 
5 J. H. Schlegel: Samlung zur Dänischen Geschichte II, 1, 183. 

S. 27.    
1 Petrus Palladius: En Visitatz-Bog, udg. af Svend Grundtvig, S. 82-89. 

S. 28. 
1 Jens Kamp: Danske Folkeminder. (Odense 1877.) S. 84. -- P. Foersom: Om Samlinger af danske Landskabsord (Kbhvn. 1820.) S. 33. 

S. 29.
1 Moth: "Ordsprog og Talemaader", N. Jacobsens Afskrift. -- 
2 I. Kamp: Danske Folkeminder (Odense 1877). S. 83-84. -- 
3 Nyerup og Rahbek: Udvalgte Danske Viser fra Middelalderen III, 279. 

S. 32. 
1 Bircherods Dagbog, om Byfoged Anthon Ottesens Bryllup; ikke trykt hos Molbech. N. Jacobsens Afskrift. -- 
2 Nyerup og Rahbek: Udvalgte Danske Viser fra Middelalderen III, 164, 

S. 33.
1 Rasmus Hanssøn Reravius: Her Frederichs den Andens och Fru Sophiæ deris
Kronings och Bröllups Historie. (Kbhffn. 1576.) Bl. L. 7-8. 

S. 34. 
1 L. F. Rääf: Saml. t. en beskrifn. o. Ydre härad i Östergötland (Linköping
1856.) S. 111. -- 
2 Se f. Eks. Forholdene i Stralsund 1570. Baltische Studien XXI, 168. -- 
3 Uddrag af Jens Bircherods Dagbøger ved Chr. Molbech. S. 108 og 405. -- 
4 E. Pontoppidan: Den Danske Atlas III, 298. -- P. Rhode: Samlinger til Laalands og Falsters Historie, udg. af Friis, I, 336. 

S. 35.
1 Rasmus Hansen Reravius: Her Frederichs den Andens oc Fru Sophiæ deris Kronings oc Brøllups Historie (Kbhffn. 1576.) Bl. L. 6-7. 

S. 36.
1 Sv. Grundtvig: Danmarks gamle Folkeviser III, 255 (V. 43) og 275 (V. 28 og
29). -- 
2 G. Freytag: Bilder aus der deutschen Vergangenheit I (2te Aufl.) S. 253. 

S. 37.
1 Ne juventus putet hunc concursum populo fieri tanquam spectaculum aliquod
vanum [en fastelaffuens leg eller rey] Kall. Haandskr. Saml. no. 524 "alia concio  sponsalis". Smlgn. Kirkehist. Saml. III, 692, hvor H. Rørdam har gengivet den Del af Haandskriftet, hvor den mindre gode Variant forekommer: "Ein fastelaffuens reyse". -- 
2 Nærværende Skrift X, 55. -- 
3 (G. Gaslander): Beskr. om Swenska Allmogens Seder. (Stkhlm. 1774.) S. 14-15. -- 
4 Chr. IV's Policeyordn. 27 Septbr. 1636 f. Schlesw. u. Holst. (Glückstadt
1636.) B. D. 4. -- 
5 Ordnung der Stadt Nienborg 7. Juni 1569. F. E. a. Pufendorf: 

Observationes juris universi II, append 337. Hannover (1744-70.) 4to. -- 
6 Forordn. af 1634 i Der Stadt Leipzig 1634 und 1640 wiederholte Kleiderordnung. (Lpzg. 1649) 4to. Bl. D. 3. 

S. 38. 
1 Se f. Eks. Thott. Mnscr. no. 1719, 4to (trykt i Uddrag i Folkevennen, Kristiania 1859. 8de Aargang.) Om Man se John Brand: Popular antiquities of Great Britain,
by W. Carew Hazlitt II. (London 1870.) p. 105. -- 
2 E. Sarcerii Buch vom heil. Ehestande. (Lpzg. 1553.) Fol. Bl. 103. -- "The Christen state of Matrimony" 1543, p. 48, anført i John Brand: Popular antiquities of Great Britain, by Carew Hazlitt II. (London 1870.) p. 103. -- 
3 Joh. Schuward: Ehrenfackel d. keuschen ehel. Leben. (Lpzg. 1585.) Fol. p. 64. 

S. 39.
1 John Brand: Popular antiquities of Great Britain, by Carew Hazlitt II. (London 1870.) p. 103. -- 
2 Kirkehistoriske Samlinger IV, 458. -- 
3 Asmus Bremer Chron. Kilense. Thott. Haands. Saml. no. 1005. Fol., Side 635. -- 4 Norske Magasin II, 97. --
5 Sven Bælter: Hist. Anmärkningar om Kyrko-Ceremonierna, 2. Upl. (Stkhlm. 1783.) S. 535. --  
6 Mnscr. Thott. no. 1719, 4to. -- 
7 J. J. Öller; Beskr. öfv. Jemshögs Sochn i Blekinge. (Wexiö 1800.) S. 224. -- 
8 Kjøbenhavns Diplomatarium I, 586. 

S. 40.
1 Kjøbenhavns Diplomatarium I, 585. -- Jydske Tegnelser 19 Juli 1623. R. A. -- 
2 Sjællandske Tegnelser 9. Februar 1580. R. A. -- Kirkehistoriske Samlinger VI, 375 og 397. -- 
3 Norske Magasin II 228. -- 
4 Efter N. Jacobsens Afskrift af Jens Bircherods Dagbog. 16. Juni 1667 (ikke trykt hos Molbech. -- 
5 Forordninger, Recesser o. s. v. 1558-1600, udg. ved V. A. Secher, II, 444. 

S. 41.
1 Se f. Eks. Kirkehistoriske Samlinger III, 661. -- 
2 Kjøbenhavns Diplomatarium I, 586. -- Landemode-Beslutning i Aarhus 1692. N. K. S. no. 1193 b. 4to. -- 
3 O. W. Lemke: Visby Stifts Herdamine. (örebro 1868.) S. 497. -- 
4 Forordninger, Recesser o. s. v. 1558-1600, udg. ved. V. A. Secher, II, 447-48; gentaget i Forordning af 19. Juli 1649. Sjællandske Tegnelser. R. A. -- 
5 Sjællandske Tegnelser 19. Juli 1649. R. A. -- 
6 Policey u. Kleiderordn. d. Hertz. Joh. Georgen z. Sachsen 1612. (Lpzg. 1612.) 4to. S. 58. --
7 Anno 1570. Baltische Studien XXI 169. -- 
8 Der Stadt Anclamb Hochzeit etc. Ordn. 1670, Bl. B2. -- 
9 Peder Syv: Danske Ordsproge II, 324. 

S. 42.
1 Christian den Fjerdes egenhændige Breve 1632-35, udg. af Bricka og Fridericia, S. 174. -- 
2 Kirkehistoriske Samlinger III, 661. -- 
3 Chr. IV's Policeyordn. f. Schleswig u. Holstein. (Glückstadt 1636.) Bl. D4. -- 
4 Der Rahts der Stadt Hildesheimb, revidirte Ordnung 1612, Bl. A4. -- Der Stadt Ancklamb Hochzeit etc. Ordnung 1670, Bl. C4. --  
5 Des Rahts zum Stralsunde Ordnung 1649. S. 18. 

S. 43.
1 Nyerup og Rahbek: Udvalgte Danske Viser fra Middelalderen IV, 255. -- 
2 Diplomat. Norveg. V, 685. -- 
3 Se f. Eks. : Manuale curatorum secundum vsum ecclesiæ Rosckildensis 1513, 8vo, Bl. bij. -- Liber agendarum secundum ritum et consvetudinem ecclesie et diocesis Sleszwicensis. (Paris 1512.) Bl. XXXV. -- Smlgn. Manuale for Linköping Stift, trykt i Söderköping 1525, hvoraf Uddrag findes i Troiel: Skrifter och handlingar til uplysning i swenska kyrko och reformations historien III (Upsala 1791) S. LIV-LXI. 

S. 45. 
1 Qui cum acceperint benedictionem eadem nocte pro reverentia benedictionis in
virginitate permaneant. Liber agendarum Sleszwicens. (Paris 1512.) Blad XXXVIII. 

S. 46.
1 Frands Wormordsen: Haandbog om den evangeliske Messe. (Malmø 1539.) Bl.
R4 og S2. -- 
2 Danske Kirkelove, udg. af Holger Rørdam, 1,74. -- 
3 Luther: Traubüchlein für die einfaltigen Pharherren 1534. Luthers Werke (Irmischer) XXIII. S. 211. -- 
4 Tegnelser over alle Lande Onsdag næst efter Assumptionis Mariæ 1555. R. A. -- Danske Kirkelove, udg. af H. Rørdam, II, 39. -- 
5 Petrus Palladius: En Visitatz Bog, udg. af Sv. Grundtvig, S. 82. -- 
6 Kirkehistoriske Samlinger IV, 471, smlgn. til nærmere Forstaaelse Side 505. 
-- 
7 Forhandlingerne paa Landemodet i Odense 3 Juni 1561, se Mnscr. Kall. 492, 4to. -- N. Jespersen: Graduale. (Kbhvn. 1573.) S. 438. -- 
8 Danske Kirkelove, udg. af Holger Rørdam, II 341. -- "Sammenføjelse for Kirkedøren" i Bergen 1571. Norske Magasin I 429. 

S. 47. 
1 John Brand: Popular antiquities of Great Britain, by W. C. Haszlitt, II.
(London 1870.) S. 82-83. -- 
2 Sv. Bælter: Hist. Anmærkningar om Kyrke-Ceremonierna, 2. Upl. (Stkhlm. 1783.) S. 523. -- 
3 Saaledes f. Eks. ved Jomfru Lindenovs Bryllup i Frue Kirke 1629. Les Voyages de Mr. Deshayes Baron de Courmesvin. (Paris 1664.) p. 71-74. 

S. 50.
1 Danske Kirkelove, udg. af H. Rørdam, I 299. 

S. 51. 
1 P. Rebhun: Om Hus Fred, fordansket af P. Hansen Reravius. (Kbhvn. 1575.)
Bl. B6-7. -- 
2 M. Joh. Mathesius: Hochzeitpredigten vom Ehestand. (Niirnberg 1563.) --
3 Joh. Mathesius: Erklerung vnd Auslegung Syrachs. (Lpzg. 1586.) P. l, Bl. 54.


S. 52.
1 Kiærligheds Baand Aff Den 133 Psalme o. s. v. Vielsestale ved Hr. Jürgen
Oluffsons Guds ordis tienner til Ryslinge och Elvested Sognor och Dorotheæ Nielsdaatters
Sal. Hr. Zovnis Bryllups-Høytid, prentet til Wittenberg 1615, 198 Sider. -- 
2 Fr. Thestrup: Hochzeits Fackeln. (Copenh. & Lpzg. 1699.) Fortale Bl. B6 og S. 103. -- P. P. H. (ie) : Vielsestale ved Christoffer Urne og Sophiæ Lindenovs Bryllup. -- 
3 Fr. Thestrup: Hochzeits Fackeln. (Copenh. og Lpzg. 1699.) Fortale Bl. C5 og S. 36-64. -- 
4 Joh. Heermann: Nuptialia. (Nürnberg 1657.) S. 81. -- 
5 N. K. S. no. 819d, 4to. -- 
6 Bircherods Dagbog 20. Juni 1669 efter N. Jacobsens Afskrift, ikke i Molbechs trykte Uddrag. 

S. 53. 
1 Fruentimmer og Mandfolke Tidende 1769, no. 52. -- 
2 Les Voyages de Mr. Deshayes Baron de Courmesvin. (Paris 1664.) p. 71-74. -- 
3 Suhm: Nye Samlinger til den Danske Historie II, 71. 

S. 54.
1 L. F. Rääf: Saml. till en beskrifn. öfv. Ydre härad i Östergöthland I, (Linköping 1856.) S. 111. -- Jens Kamp: Danske Folkeminder. (Odense 1877.) S. 84. 

S. 55.
1 Les voyages de Mr. Deshayes Baron de Courmesvin. (Paris 1864.) p. 70-78. 

S. 56.
1 J. L. Ussing: Nedre Ægypten. (Kbhvn. 1889.) S. 73-74. -- 
2 Bskrivelsen af den katolske Brudemesse er sammensat mangensteds fra, især dog fra: Manuale Curatorum secundum vsum ecclesiæ Rosckildensis 1513 og Liber agendarum secundum ritum et consvetudinem ecclesie et diocesis Sleszwicensis (Paris 1512). 

S. 57. 
1 John Brand: Popular antiquities of Great Britain by W. Carew Hazlitt II. (London 1870.) p. 84. -- 
2 Karl Weinhold: Altnordisches Leben. (Berlin 1856.) S. 247. 

S. 58. 
1 John Brand: Popular antiquities of Great Britain, by W. Carew Hazlitt, II.
(London 1870.) S. 84-85. -- 
2 P. Palladius: En Visitatz Bog, udg. af Svend Grundtvig, S. 141. -- 
3 Helsingørs Thingbog 13 Juni 1574. R. A. "Naar Skolemesteren med sine Hørere og Disciple siunge en hel Brudemesse paa Discant udi Brudevielse, da skal Brudgom give [Skole] personerne, som sjunge, en gammel Daler til Bøger og Papir, og Skolemesteren eller Hørerne ingen Part at have derudi med dennem i nogen Maade". 

S. 59. 
1 Albrett Raffn: Den Himmelske Herredag. (Kbhffn. 1633.) Bl. LI7 -- 
2 Chr. IV's Søn, Chr. V, bar ved sit Bryllup "paa sit bare Hoved en Perlekrans, besat med store dyrebare Diamanter", J. Holst: Regiæ Nuptiæ Chr. V (Kbhvn. 1637, 4to) Bl. C. -- 
3 Aar 1610 i København: Kjøbenhavns Diplomatarium I, 586. -- "Uldon Flansk": Forordning af 1 Maj 1624, gentaget i Recessen af 1643. -- 
4 Kjøbenhavns Diplomatarium I, 585 (1610). Forordning af 1 Maj 1624. -- Reces af 1643. -- Forordn, af 4 Novbr. 1655. 

S. 60.
1 Nærværende Skrift X, 156-57, 167-68, 174. -- 
2 Les voyages de Mr. Deshayes Baron de Courmesvin. (Paris 1664.) p. 74. -- 
3 Chr. Ostersson Veylle: Glossarium juridicum: "Brude-Stol". -- 
4 Norske Magasin II, 606. -- 
5 Jac. Thom. Bircherods Optegnelser. G. K. S. no. 2499, 4to. -- 
6 Kirkehistoriske Samlinger III, 236-38. 

S. 61. 
1 Der wohlinformirte Bräutigam. (Copenh. 1729.) S. 241. -- "Brude- eller Øvrigheds-Stol" omtales paa Bornholm 1756. L. Thura: Beskr. over Bornholm (Kbhvn. 1756)
S. 115. -- 
2 Thottske Manuscript-Samling no. 1719, 4to, passim. -- 
3 Sam. Ödmann: Hågkomster från Hembygden, 4. Uppl. (Örebro 1861.) S. 93. -- S. L. Gahm Persson: Beskr. öfver Öland. (Upsala 1768.) S. 172. -- M. G. Crælius: Beskr. öfwer Tuna Län uti Calmar Höfdingedöme. (Calmar 1774.) S. 520. -- G. Gaslander: Beskr. om Swenska Allmogens Seder. (Stkhlm. 1774.) S. 14-16. -- P. Osbeck: Beskr. öfwer Laholms Prosteri, 1796. (Hall. Fornminnes Foren. Årsskr. 1868.) S. 24. -- J. J. Öller: Beskr. öfver Jemshögs
Sochn i Blekinge (Wexiö 1800.) S. 225-26. -- Herm. Hofberg: Nerikes gamla minnen. (Örebro 1868.) S. 199. -- 
4 C. Russwurm: Eibofolke II. (Reval 1855.) S. 89. -- 
5 John Brand: Popular antiquities of Great Britain, by W. Carew Hazlitt, II. (London 1870.) 88. --
6 Nyerup og Rahbek: Udvalgte Viser fra Middelalderen V, 26. -- 
7 John Brand: Popular antiquities of Great Britain, by W. Carew Hazlitt, II. (London 1870.) 87. -- 
8 Denne jødiske Skik er bevaret hos de koptiske Kristne i Ægypten. J. L. Ussing: Nedre-Ægypten. (Kbhvn. 1889.) S. 73-74. 

S. 62. 
1 Jørg. Holst: Regiæ Nuptiæ Chr. V. (Kbhvn. 1637.) Bl. C2 -- Car. Ogerii: Ephemerides (Lut. Paris, 1656.) S. 88. -- 
2 Joh. Loccenii: Antiqu. Sveo Goth,. p. 288-89. -- 
3 O. W. Lemke: Visby Stifts Herdaminne. (Örebro 1868.) S. 526. -- 
4 Sven Bælter: Hist. Anmærkningar om Kyrko Ceremonierna, 2. Upl. (Stkhlm. 1783.) S. 524. -- 
5 S. L. Gahm Persson: Beskr. öfwer Öland. (Ups. 1768.) S. 172. 

S. 63.
1 Joh. Sundblad: Gammaldags bruk. (Göteborg  1881.) S.  87. -- Smlgn. f. Eks. 

Herm. Hofberg: Nerikes gamla minnen. (Örebro  1868.) S. 200. -- 
2 Liber agendarum etc. diocesis Sleswicensis. (Paris 1512.) -- Manuale curatorum etc. ecclesiæ Roskildensis 1513. --   
3 Les voyages de Mr. Deshayes Baron de Courmesvin. (Paris 1664.) p. 70-78.   --
4 Sven Bælter: Historiska Anmärkningar om Kyrko-Ceremonierna, 2dra Upl. (Stkhlm. 1783.) S. 524. 

S. 65.
1 Om Overtroen se f. Eks.: J. M. Thiele: Danmarks Folkesagn III, S. 77-78. -- G. K. S. no. 2499. 4to. -- L. F. Rääf: Saml. t. en beskrif. ö. Ydre härad i Östergöthland I, 111-16. -- Joh. Sundblad: Gammaldags bruk. (Göteborg 1881.) S. 87. --   Sv. Grundtvig: Gamle danske Minder II, 248; o. s. v., o. s. v. 

S. 66.
1 John Brand: Popular antiquities of Great Britain, by W. Carew Hazlitt, II.
London 1870.) S. 86-87. 

S. 67. 
1 Holger Rørdam: Danske Kirkelove I. 99. -- 
2 Kirkehistoriske Samlinger IV, 711-12. -- 
3 Kirkehistoriske Samlinger IV, 716. -- H. Rørdam: Danske Kirkelove, I, 144 --
4 H. Rørdam: Danske Kirkelove I, 347. 

S. 68.
1 H. Rørdam: Danske Kirkelove I, 466. -- 
2 Kirkehistoriske Samlinger IV, 484. -- Niels Jespersens Graduale. (Kbhvn. 1573.) -- Helsingørs Thingbog 14. Decbr. 1578. R. A. -- 
3 H. Rørdam: Danske Kirkelove II, 316. -- 
4 Niels Jespersens Graduale. (Kbhvn. 1573.) S. 337 og 439. -- 
5 Helsingørs Thingbog 14 Decbr. 1578. R. A. -- 
6 C. Schade: Bidrag til et jydsk Idiotikon, 1807. N. K. S., 4to, 812 d. om Mors. 

S. 69.
1 Samlinger til jydsk Hist. o. Topografi II, 161. -- 
2 9 Aug. 1746, Corp. Statut. Slesv. II, 445. 

S. 70.
1 Se f. Eks.: G. Gaslander: Beskr. om Swenska Allmogens Seder (Stkhlm. 1774.) S. 15. -- S. L. Gahm Persson: Beskr. öfwer Oland (Ups. 1768.) S. 173. -- 
2 Saml. t. jydsk Hist. o. Topogr. I, 310. -- 
3 Se f. Eks.: L. H. Bing: Beskr. over Lesøe (Kbhvn. 1802.) S. 184. -- Saml. t. jydsk Hist. o. Topogr. V, 103. -- J. Alwin: Beskr. öfwer Wästbo Härad. (Jönköping 1846.) S. 200. -- 
4 Kirkehistoriske Samlinger VI, 363. -- 
5 Saml. t. jydsk Historie og Topogr. I, 311-12. 

S. 71.
1 G. K. S., 4to, no. 2499. -- Jens Kamp: Danske Folkeminder. (Odense  1877.) S. 88. -- Folkevennen (Kristiania 1862.) 11te Aarg., S. 377. -- 
2 Nicol. Helvaderi Formular Bog. (Kbhvn. 1625.) Bl. Fi. -- Chr. Osterssøn Veylle: Glossarium juridicum, "Pusefæ". -- 
3 Regnskab over Taarnby Kirke paa Amager 1577-83. Consistoriums Arkiv no.  132, Fol. -- 
4 Nyt historisk Tidsskrift V, 185. -- N  Jacobsens Afskrift af Regnskabet. N. Jacobsens Samlinger, Bryllup, no. 154. -- 
6 Nicolovius: Folklifwet i Skytts Härad. (Lund 1849.) S. 151. 

S. 72.
1 Kirkehistoriske Samlinger II, 273. -- 
2 Danske Magazin I, 220. -- 
3 Kallske Manuscriptsamling no. 81, Fol. 

S. 73. 
1 H. Rørdam: Danske Kirkelove III, 545. -- 
2 Dette var dog langt fra altid Tilfældet. Se f. Eks. Blicher: Topographie over Vium Præstekald. (Wiborg 1795.) S. 195. -- C. Schade: Bidrag til et jydsk Idiotikon, 1807 (om Mors) N. K. S. 4to, no. 812 d. -- Des Rahts zum Stralsunde Ordnung 1649, p. 19, o. s. v., hvor Brudgommen og hans Følge gaar først fra Kirke, Bruden og hendes Følge bagefter. 

S. 74.
1 Nye Danske Magazin II, 275. (Læs: Och skall the som till Bröllupper biudes ...) -- V. A. Secher: Forordninger, Recesser o. s. v. 1558-1660, II, 445. -- Helsingørs Thingbog 8 Oktober 1576. R. A. -- Flensborg 1600. Corpus statut. Slesv. II, 287. -- Norske Magasin II, 293. -- Chr. IV's Policeyordn. 27 Sept. 1636 f. Schlesv. u. Holstein. (Glückst. 1636.) Bl. D4. -- 
2 I Vossevang ventes et Par Timer, i  Nordhordeland gaaes straks til Bords. Folkevennen. (Kristiania 1859.) 8de Aarg., S. 272 og 281. -- 
3 Samlinger til jydsk Hist. og Topografi IV, 232. --  
4 Nicolovius: Folklifwet i Skytts Härad. (Lund 1849.) S. 152. 

S. 75.
1 G  K. S., 4to, no. 2499. -- L. F. Rääf: Saml. och Anteckn. till en beskrifn. ö. Ydre härad i Östergöthland I. (Linköping 1856.) 111-16. 

S. 76.
1 H. Rørdam: Danske Kirkelove, II, 341. 

S. 77.
1 N. Jespersens Graduale. (Kbhvn. 1573.) S. 441. -- 
2 N. Jacobsens Afskrift af Regnskabet. N. Jacobsens Samlinger, Bryllup, no. 154. -- 
3 H. Rørdam: Danske Kirkelove III, 545. -- 
4 Thottske Manuscript Samling, Folio, no. 1719. -- Folkevennen (Kristiania
1859) 8de Aargang, S. 264-88, særligt 285-86. -- H. J. Wille: Beskr. over Sillejords
Præstegj., Kbhvn. 1786, S. 259. -- 
5 Johannes Sundblad: Gammaldags bruk (Goteborg 1881.) S. 87 og 103. 

S. 78.
1 Bryllupsdagen, paa hvilken Kirke-Vielse foregaar, er, eller var for kort Tid
siden, i Skaane: Søndag (Nicolovius: Folklifwet i Skytts Härad. (Lund 1847.) S. 148); -- paa Øerne: Heden ved Roskilde Fredag, Vestsjælland Onsdag eller Fredag, Lolland Fredag, Østfyn Lørdag, tidligere Fredag, Nordfyn Lørdag (Jens Kamp: Danske Folkeminder, Odense 1877, S. 82-83. -- "Skattegraveren" 1888, I, 201); -- i Nørrejylland: Raabjerg og Sønder-Omme Søndag  (Saml. t. Jydsk Hist. o. Topogr. I, 308, V, 101), i Ringkøbing Amt Torsdag og i det sydøstlige Jylland Lørdag (Saml. til Jydsk Hist. og Topogr. III, 303, IV, 173); -- i Sønderjylland, Egnen uopgiven, Lørdag eller Søndag (Sv. Grundtvig: Gamle danske  Minder, III, 169), i Sundeved og Vesteregnene Fredag (H. F. Feilberg: Dansk Bondeliv S. 295; -- dito: Fra Heden, Haderslev 1863, S. 97). -- 
2 H. J. Wille: Beskr. o. Sillejords Prestegj. (Kbhvn. 1786.) S. 259. -- 
3 Kolderup-Rosenvinge: Grundrids af den danske Retshistorie, 2den Udgave, I,  153, § 87. 

S. 79. 
1 Se f. Eks. J. C. W. Augusti: Denkwürdigkeiten aus der christlichen Archäologie X, 201. -- 
2 Diplomat. Norweg. IV, 132. -- 
3 Chr. IV's Norske Kirkeordinans 1607. Paus Saml. III, 485. -- 
4 Se f. Eks.: Schütze: Holst. Idiotikon I, 163. 

S. 80.
1 A. Jos. Binterim: Denkwürdigkeiten d. christ.-katholisch. Kirche VI, 2, 179-82. -- 
2 John Brand: Popular antiquities of Great Britain with corrections by W. Carew Hazlitt II. (London 1870.) p. 115. 

S. 81.
1 J. H. Schlegel: Samlung z. Dänischen Geschichte II, 4, 128. 

S. 84.
1 Danmarks gamle Folkeviser, udg. af Svend Grundtvig, III, 188-89. -- 
2 Grefve Per Brahes Tänkebog (Sthlm. 1806.) S. 18. -- 
3 Chr. IV's Breve ved Molbech I, 457 Anm. -- 
4 Sjællandske Tegnelser 2 Februar 1631. R. A. -- Reces 1643, cap. VIII, § 1 (Kolderup Rosenvinge: Gamle Danske Love IV, 455). -- Sjællandske Tegnelser 24. Septbr.  1651, § 9. R. A. 

S. 85.
1 Archiv für Staats- u. Kirchengeschichte d. Herzogthumer, von Michelsen u.
Asmussen, I, 83-84. -- 
2 Hamborg 1292. Hamb. Rechtsalterthümer, herausg. v. Lappenberg, I. (Hamb. 1845.) S. 160. -- Kiel 1525. Asm. Bremer: Chron. Kilense. (Thott. Manscr. no. 1005, Folio, S. 574.) -- Flensborg 1600. Gorp. Statut. Slesvic, II. 284. -- Chr. IV's Policeyordn. f. Schlesw. u. Holst. (Glückstadt 1636.) Bl. D3. -- 
3 Forordn. af 30 Juni 1603, Reces 1615, o. s. v. -- 
4 Ryge: Peder Oxes Levnet S. 408. 

S. 86.
1 Se de tilsvarende, ovenanførte Forordninger. -- 
2 Moths utrykte Ordbog, G. K. S. no. 774 d "Brudeseng". -- 
3 R. Hansson Reravius: Her Frederichs den Andens ... oc Fru Sophiæ ... Beggis deris Kronings oc Bröllups Historie. (Kbhffn. 1576.) Bl. Liii. -- P. H. Resen: Kong  Frederichs Den Andens Kröniche S. 264. -- 
4 Nærværende Skrift IX, 165. -- 
5 R. Hanssøn Reravius: ... Her Frederichs den Andens ... och Fru Sophiæ ...
Beggis deris Kronings oc Bröllups Historie. (Kbhffn. 1576.) Bl. Liiii. 

S. 87.
1 M. Heberer von Bretten: Aegyptiaca Servitus. (Heydelb. 1610.) 4to. S. 624. -- 
2 J. L. Wolf: Encomion Daniæ. (Kbhvn. 1654.) S. 202. -- 
3 Car Orgerii Ephemerides (Lutet. Paris. 1656.) S. 88. -- Jørgen Holst: Regiæ Nuptiæ Chr. V. (Kbhvn. 1637.) Bl. C2. -- 
4 N. K. S. no. 1058 c, 4to, S. 121. -- 
5 Forordn, af 1 Maj 1624. §  12. -- Reces af 1643. -- 
6 G. K. S. 4to, no. 3094, S. 173. -- Dr. med. Otto Sperlings Selvbiografi oversat af S. Birket Smith, S. 45-46. -- 
7 N. K. S. no. 1058 c, 4to, S. 121. 

S. 88.
1 J. H. Schlegel: Samlung zur Dänichen Geschichte II, 1, 185-86. -- 
Car. Ogerii Ephemerides (Lut. Paris. 1656.) S. 88. -- I den Thottske Mnskrpt. Saml. no. 598, Fol. findes mange Eksempler paa saadanne Taler. -- Smlgn. Andr. Jonæ: Thesaurus
epistolicus. (Stklm. 1619.) 4to, IV, 37. -- Joh. Mathesius: Hochzeitpredigten. (Nürnberg 1584.) Bl. 10. -- 
2 P. H. Resen: Kong Frederichs Den Andens Krønicke S. 265. -- 
3 Car Ogerii Ephemerides (Lut. Paris. 1656.) S. 88. -- Jørgen Holst: Regiæ Nuptiæ Chr. V. (Kbhvn. 1637.) Bl. C2. 

S. 89.
1 Etliche der Stadt Leipzigk gesetz vber der Bürger Cleydung ... 1506. (Lpz.
1506.) 4to Bl. B2. -- 
2 Ordnung vnd Reformation der Stadt Leipzig 1550 (Lpz. 1550.) 4to Bl. C. -- 
3 Joh. Mathesius: Hochzeitpredigten. (Niirnb. 1584.) 4to Bl. 9. --
4 Des Rahts der Stadt Hildesheimb revidirte Ordnung 1612, Bl. B. -- 
5 A. A. v. Stiernmann: Förordn. ang. Sweriges Comm. etc. II, 390. -- 
6 Der wohl informirte Bräutigam (Copenh. 1729.) S. 241. -- 
7 Baltische Studien XXI, 169. -- 
8 Loccenius: Antiquit. Sveo.-Goth. S. 289. -- 
9 M. G. Crælius: Beskr. öfw. Tuna Läns etc. Fögderie. (Calmar 1774.) S. 421. --
10 S. L. Gahm Persson: Beskr. öfw. Öland (Ups. 1768.) S. 174. -- 
11 O. V. Lemcke: Visby Stifts Herdaminne. (Örebro 1868.) S. 526. 


S. 90. 
1 Ordnung des Rahts der Statt Lübeck, 1612. Bl. E4. -- 
2 Æneæ Sylvii Historia Frederici III, Ed. Boecleri, Kulpisu et Schilteri. (Argentor. 1702.) S. 84. -- (Die Geschichte Kaiser Frederichs III von Æneas Silvius, übersetzt v. Dr. Th. Ilgen, II. (Leipzig 1890.) 95). 

S. 92.
1 Kirkehistoriske Samlinger, 3die Række, V, 815. -- 
2 Ordnung des Rahts der Stadt Bremen 1656, S. 25. -- 
3 Policeyord. f. Flensb. 1600. Corp. Statut. Slesv. II, 287. -- 
4 Jydske Tegnelser 28 Juli 1637. R. A. -- 
5 Grevens og Friherrens Komedie, udg. af Birket Smith, S. 14. -- (Suhm: Nye Samlinger II, 55.) -- 
6 P. Rebhun: Om Huszfred, fordansket ved R. H. Reravius. (Kbhvn. 1575.) Bl. q7 -- 
7 L. Holberg: Den honette Ambition, Act. I, Sc. 3. 

S. 93. 
1 H. F. Hjorthöy: Besk. over Gulbrandsdalen. (Kbhvn. 1785.) I, 138. -- 
2 H. F. Feilberg: Fra Heden. (Haderslev 1863.) S. 96. -- 
3 Nicolovius: Folklifwet i Skytts Härad. (Lund 1847.) S. 153. 

S. 94.
1 Joh. Sundblad: Gammaldags bruk. (Goteborg 1881.) S. 88-89. -- 
2 J. J. Öller: Beskr. öfv. Jemshögs Sochn i Blekinge. (Wexiö 1800.) S. 228. 

S. 95. 
1 Vedel Simonsen: Familie-Efterretninger om de danske Ruder II, 159. -- 
2 Norske Magasin I, 289 og 291. 

S. 96. 
1 Der wohl informirte Bräutigam etc. (Copenhagen 1729.) S. 240. -- 
2 Folkevennen, 8de Aarg. (Kristiania 1859.) S. 264. -- 
3 Norske Magasin I, 289 og 291. -- 
4 Kirkehistoriske Samlinger, 3die Række, V, 815. -- 
5 Des Rahts der Stadt Hildesheimb revidierte Ordnung 1612; Bl. B. -- 
6 Nærværende Skrift X, 109. 

S. 97. 
1 Nicolovius: Folklifwet i Skytts Härad i Skåne. (Lund 1847.) 153. -- 
2 Samlinger t. jydsk Hist. o. Topografi, IV, 174 og 232, VI, 45. -- 
3 V. A. Secher: Forordninger og Recesser 1558-1660 I, 48. -- 
4 Norske Magasin I, 584. -- 
5 Nye Danske Magazin II, 275. -- 
6 V. A. Secher: Forordninger og Recesser 1558-1660 I, 445. 

S. 98.
1 Norske Magasin II, 292. -- 
2 Helsingørs Thingbog 23. Juni 1572. R. A. 

S. 99.
1 V. A. Secher: Forordninger og Recesser 1558-1660 II, 445. -- 
2 Nye Danske Magazin II, 273. -- Kjøbenhavns Diplomatarium I, 586. -- 
3 Danske Magazin V, 76. 

S. 100.
1 Poul Andræ: Via Appia I, 236-42. 

S. 101.
1 Rasmus Hanssøn Rerauius: Her Frederichs den Andens oc Frue Sophiæ Beggis
deris Kronings oc Bröllups Historie. (Kbhffn. 1576.) Bl. Lv. -- 
2 Joh. Fr. Schlegel: Samlung z. Dänischen Geschichte II, 1, 186-88. 

S. 102.
1 Reces af 1615. -- Chr. IV's Policeyordn. 27 Sept. 1636 f. Schlesw. und Holst.
-- Sjællandske Tegnelser af 16 Juni 1642, § 1-4. R. A. -- Reces af 1643. -- Sjællandske Tegnelser af 24 Septbr. 1651. -- Sjællandske Registre 11 Juni 1654. R. A. -- Lignende, dog ikke fuldt saa strænge Bestemmelser i Sverige 1664 og 1668. A. A. v. Stiernmann: Förordn. ang. Sweriges Comm. etc. III, 234 og 723. -- 
2 Cl. Pors: Leffnetz Compasz. (Kbhvn. 1613.) Fortælling no. 70, Bl. Cc6. 

S. 103.
1 Samlinger til jydsk Hist. o. Topogr. V, 104. -- 
2 Kirkehistoriske Samlinger 3dje Række, V, 815. -- 
3 Samlinger til Jydsk Hist. o. Topogr., I, 313, III, 304. -- H. Mich. Seehuus: Beskr. o. Nordfjord Herred i Bergen Stift. (Thottske Mnsr. Saml. 1727, 4to). -- F. N. Wilse: Beskr. o. Spydeberg Prestegj. (Chr. 1779.) S. 429. -- H. J. Wille: Beskrivelse over Sillejords Præstegj. (Kbhvn. 1786.) S. 259. -- H. F. Hiorthöy: Beskr. o. Gulbrandsdalen. (Kbhvn. 1785.) S. 138. -- M. G. Crælius: Beskr. ö. Tuna Läns etc. Fögderie ud Calmar Höfdinge-Döme. (Calmar 1774.) S. 213 og 422. -- H. Hofberg: Nerikes gamla minnen (Örebro 1868.) S. 200. -- Joh. Sundblad: Gammaldags bruk. (Göteborg 1881.) S. 90-91 o. s. v. 

S. 105.
1 Danske Samlinger 2den Række VI, 334. -- Car. Ogerii Ephemerides. (Lut. Paris. 1656.) p. 91. -- Chr. IV's Policeyordn. f. Flensburg 1600. (Corp. Statut. Slesv. II, 290. -- Kjøbenhavns Diplomatarium IV, 649. - H. Rørdam: Kjøbenhavns Universitets Historie I, 86, II, 703-5. -- Historisk Tidsskrift, 3 Række, III, 98 og IV, 135, 4 Række III, 44. -- 
2 I Bryllupsforordning af 1567 for Kiel var dette endog ligefrem paabudt. Asm.
Bremer: Cron. Kilense, Thottske Mnscr. Saml. no. 1005, Fol., S. 635. Bruges endnu i
Öster- og Vestergöthland. L. F. Rääf: Ydre härad i Östergöthland I. (Linköping 1856.) 116. -- Joh. Sundblad: Gammaldags bruk.  (Göteborg 1881.) S. 93. -- 
3 P. Palladius: En Visitatz Bog, udg. af Sv. Grundtvig, S. 115-16. -- 
4 Povel Eliesen: Danske Skrifter, udg. af Secher, I, 148. 

S.  106.
1 Joh. Sundblad: Gammaldags bruk. (Göteborg 1881.) S. 93. -- 
2 Kolderup 

Rosenvinge: Gamle Danske Love IV, 116. -- P. Palladius: En Visitatz Bog, udg. af Sv.
Grundtvig, S. 112. -- Dito: Skt. Peders Skib, Bl. L . -- Chr. Bruun: Viser fra
Reformationstiden, S. 79. -- 
3 P. Palladius: En Visitatz Bog, udg. af Sv. Grundtvig, S. 112. -- H. Justesen Ranchs Danske Skuespil, udg. af Birket Smith, S. 292. 

S. 107.
1 P. Palladius: En Visitatz Bog, udg. af Sv. Grundtvig, S. 114. -- 
2 Nic. Hemmingius: Pastor. (Hafniæ 1562.) 8vo. S. 156. -- 
3 Sjællandske Tegnelser 27 December 1587. R. A. (Trykt i Forordninger og Recesser 1558-1660, udg. ved V. A. Secher, II, 506). 

S. 108.
1 J. J. Öller: Beskr. ofv. Jemshögs Sochn i Blekinge. (Wexiö 1800.) S. 233. --
2 Junge: Den nordsjællandske Landalmue. (1824.) S. 89. -- 
3 Saml. t. jydsk Hist. o. Topografi IV, 234. -- C. C. Lorentzen: Et Bondebryllup i Sundeved. Dansk Maanedsskrift 1859, II, 361. 

S. 109.
1 Sjællandske Tegnelser 8. Februar 1583. R. A. 

S. 110.
1 Samlung z. Dänischen Geschichte II, 1, 187. -- 
2 Danske Magazin, 3dje Række, II, 380. -- 
3 Folkevennen. 8de Aargang. (Kristiania 1859.) S. 265. 

S. 111.
1 Saml. t. jydsk Hist. og Topografi II, 77. -- 
2 Danske Samlinger III, 224-25. -- 
3 R. Mejborg: Jonas Stolts Optegnelser, S. 21. 

S. 112.
1 Kirkehistoriske Samlinger, 3dje Række, V, 815. -- 
2 Nærværende Skrift VII, 39-41 og de der anførte Henvisninger. -- 
3 Danske Magazin, 3dje Række, II, 404. 

S. 113.
1 Hyltén-Cavallius: Wärend och Wirdarne. I. (Sthlm. 1863.) 169. -- 
2 J. R. Hübertz: Aktstykker til Bornholms Historie, S. 223. -- 
3 Petter Dass: Nordlands Trompet, udg. af A. E. Eriksen, S. 61. -- 
4 Wilse: Beskrivelse over Spydeberg Prestegjæld. (Christiania 1779.) S. 431. 

S. 114. 
1 Hyltén-Cavallius: Wärend och Wirdarne. I. (Sthlm. 1863.) 170. -- 
2 Udvalgte Danske Viser fra Middelalderen, udg. af Nyerup og Rahbek, I, 198 og 269; II, 76; III, 86, 115, 118 og 137; IV, 25, 144, 174, 181, 199, 214, 253. -- 
3 Jens Bircherods Dagbog 13 Januar og 29 Juni 1705 (ikke aftrykte hos Molbech). 

S. 115.
1 Om de indbyrdes Afvigelser se f. Eks.: Andr. Jonæ: Thesaurus epistolicus.
(Stkhlm. 1619.) 4to. IV 48. -- Norske Magasin, I, 585. -- Thottske Mnscpt. Saml. no. 1719
folio (delvis trykt i Folkevennen, 8de Aargang, Kristiania 1859). -- (G. Gaslander): Beskr.
om Swenska Allmogens Seder. (Stkhlm. 1774.) S. 16; og flere af de følgende anførte Skrifter. -- 
2 Peder Syv: Danske Ordsproge II (1688) S. 287. 

S. 116.
1 Norske Magasin I, 585. -- 
2 A. A. v. Stiernmann: Förordn. ang. Sweriges Comm. etc. III, 265, 280 og 761. -- 
3 H. J. Wille: Beskr. o. Sillejords Prestegjæld (Kbhvn. 1786.) S. 261-62. -- Samlinger til Jydsk Hist. og Topografi I, 315; II, 305. -- 
4 Chr. III til Erik Rosenkrans, dat. Høringholm Torsdagen næst efter vor Frue Dag visitationis. 1555. Adelsbreve Fasc. 53. R. A. 

S. 117. 
1 Joh. Sundblad: Gammaldags bruk (Göteborg 1881.) S. 91. -- 
2 Peder Syv: Danske Ordsproge. (1688.) I, 206. -- 
3 Joh. Mathesius: Hochzeitpredigten. (Nürnberg 1584.) 4to. Bl. 132. -- 
4 J. Alvin: Beskr. öfwer Wästbo Härad. (Jönköping 1846.) S. 201. -- 
5 (S. L. Gahm Persson): Beskr. ö. Öland. (Upsala 1768.) S. 175. 

S. 118.
1 Joh. Sundblad: Gammaldags bruk. (Göteborg 1881.) S. 94. -- 
2 M. G. Crælius: Beskr. ö. Tuna Läns Fögderie. (Calmar 1774.) S. 422. -- 
3 Saml. t. jydsk Hist. og Topografi I, 315. -- C. C. Lorentzen: Et Bondebryllup i Sundeved, Dansk Maanedsskrift 1859, II, 359. -- 
4 Joh. Sundblad: Gammaldags bruk. (Göteborg 1881.) S. 94-95. 

S. 119.
1 Kirkehistoriske Samlinger, 3. Række, V. 815. -- 
2 Se f. Eks. C. C. Lorentzen: Et Bondebryllup i Sundeved, Dansk Maanedsskrift 1859, II, 359. -- 
3 Revidirte Hochzeit vnd Kindelbiers Ordnung des Rahts zu Rostock 1591, Bl. A4. -- 
4 J. Madsens Visitatsbog, udg. af Crone, S. 371. -- 
5 Hans Mikkelsens Diarium, 10 November 1630, 30 Maj 1632; Mscrpt. Kall. no. 81, Folio. 

S. 120.
1 Rørdam: Kjøbenhavns Universitets Historie IV, 310-13. -- 
2 Forleningsbrevene af 28 Juli 1580 og 8 December 1583. Sjællandske Registre. R. A. -- 
3 Sjællandske Registre 4 Novbr. 16F5, § 12. R. A. -- 
4 Odin Wolff: Journal f. Politik o s. v. 1807, III, 138. 

S. 121.
1 Petter Dass's Nordlands Trompet, udg. af A. E. Erichsen, S. 64. -- 
2 Svenska Småsaker (Sthlm. 1870) I, 277-78. -- Äldre och nyare Skånska Handlingar för År 1755, S. 41-50. -- Danske Magazin IV, 155-60. 3. Række VI, 276. -- H. Rørdam: Kjøbenhavns Universitets Historie IV, 310-13. -- Sjællandske Tegnelser 28 Septbr. og 2 


Oktober 1592, 23 Septbr. 1649. R. A. -- Falck: Staatsbürgerliches Magazin IX, 770; o. s. v., o. s. v. -- 
3 Smlgn. f. Eks. Folkegaven til Folketingsmand C. Berg: to Vaser fyldte med
Guldstykker. -- 
4 Klevenfeldt: Collectanea genealogica Danica. R. A. 

S. 122.
1 Danske Magazin IV, 155-60. -- 
2 Jac. Thom. Bircherods Optegnelser. G. K. S. no. 2499. 4to. -- 
3 L. Thura: Beskr. o. Amager (Kbhvn. 1758). S. 30. -- 
4 J. J. Öller: Beskr. ö. Jemshögs Sochn i Blekinge (Wexiö 1800). S. 231. -- 
5 N. Jacobsens Afskrift af Fru Sophia Brahes Regnskabsbog 1627-39. N. Jacobsens Saml. "Bryllup" no. 196. Store Kongl. Bibliotek. -- 
6 Smstds. 

S. 123.
1 Danske Adelsbreve, Fasc. 6; bagpaa staar skrevet med en anden Haand: Anno Dei 1538. R. A.

S. 124.
1 Norske Magasin I, 585. -- 
2 Nye Danske Magazin II, 275. -- 
3 Chr. IV's Polizeyordnung f. Flensburg 1600. Corp. Statut. Slesvic. II 287. 

S. 125.
1 Johan Adolfs Ordnung von Kleidung etc. 1601 (Schlesw. 1605) Bl. C. og D3. -- 
2 Chr. IV's Policeyordn. 27 Septbr. 1636 f. Schlesw. u. Holst. (Glückstadt 1636). Bl. E. -- 
3 Sjællandske  Tegnelser 1 Maj 1624. R. A. -- Kolderup Rosenvinge: Gamle Danske Love IV, 459. -- Sjællandske Tegnelser 4 Novbr. 1655. R. A. 

S. 126. 
1 J. H. Schlegel: Samlung z. Dänischen Geschichte II, 1,34. -- 
2 Jørg. Holst: Regiæ Nuptiæ Chr. V. (Kbhvn. 1637). Bl. C3. -- 
3 J H. Schlegel: Samlung z. Dänis. Gesch. II, 1,41 (Car. Ogerii Ephemerides (Lut., Paris. 1656) p. 98). -- 
4 Jørg. Holst: Regiæ Nuptiæ Chr. V. (Kbhvn. 1637). 11 Oktbr. 

S. 127.
1 Historisk Tidsskrift (Kristiania) III, 101-102. -- 
2 L. Holberg: Barselstuen, Akt. I, Scene 1. 

S. 128.
1 Jac. Thom. Bircherods Optegnelser. G. K. S. no. 2499, 4to. -- 
2 C. C. Lorentzen: Et Bondebryllup i Sundeved (Dansk Maanedsskrift 1859 II, 59-62). -- Skattegraveren 1889 II, 234. -- 
3 Samlinger til jydsk Hist. o. Topografi I, 315. -- 
4 H. Leerbech: Beskr. o. Ringe (Odense 1826), S. 87. -- Ifølge "Skattegraveren" 1888 II, S. 69 vedvarer Skaalgivning endnu paa Fyn. -- 
5 Saml. t. jydsk Hist. o. Topografi I, 411. -- 
6 Se f. Eks.: Nicolovius: Folklifwet i Skytts härad. 2 Upl. (Lund 1868). S. 144. -- J. Alvin: Beskr. öfw. Wästbo Härad (Jönköping 1846). S. 201. -- Joh. Sundblad: Gammaldags bruk (Göteborg 1881). S. 93-95. -- H. Hofberg: Nerikes gamla minnen (Örebro 1868). S. 201; o. s. v. 

S. 129. 
1 Eilert Sundts Oplysninger om Skikken i Søndmøre, Folkevennen, 7de Aarg.
(Kristiania 1858). S. 390-95. -- 
2 Se f. Eks. M. G. Crælius: Beskr. öfwer Tuna Läns Fögderie (Calmar 1774). S. 213. 

S. 130. 
1 Danske Magazin IV, 316-17. -- 
2 Sv. Grundtvig: Danmarks gamle Folkeviser II, 199 (v. 13). -- Abrahamson, Nyerup og Rahbek: Udvalgte Viser fra Middelalderen, I, 320. -- 
3 Biskop Jens Nilssons Visitatsbøger, udg. ved Yngvar Nielsen. S. 292. -- 
4 Amaranthes: Frauenzimmer Lexikon (Lpzg. 1715). S. 256. "Bräutigams Hembde". -- Der wohl informirte Bräutigam (Copenhagen 1729). S. 672. -- Moths utrykte Ordbog. G. K. S. no. 774 d. "Brudgoms-Skjorte". -- 
5 Se f. Eks. L. Fr. Rääf: Saml. t. e. beskr. ö. Ydre härad i Östergöthland I (Linkøping 1856). S. 113. 

S. 131. 
1 Allerede i Bryllupsforordning af 1485 for Nürnberg var det blevet forbudt
Bruden at give Bryllupsskjorte til andre end Brudgommen. Nürnberger Polizeiordn. aus d.
XIII-XV Jahrh., herausg. v. J. Baader (Stuttg. 1861). S. 76. -- Ettliche der Stat Lipsigk
gesets vber der Burger Cleydung etc. 1506 (Lpz. 1506, 4to). Bl. B. -- 
2 Bisp Hans Mikkelsens Diarium 22 Septbr. 1638. Mnscr. Kall. no. 81, Folio. 

S. 132. 
1 For at faa de mange Par Vanter strikkede i Forvejen uddeles Uld paa Kirkevolden til Strikning hos Slægt og Venner længe før Brylluppet. Svenska Folkets Seder etc. (Sthlm. 1846). S. 133 fra Svegs Sogn i Herjedalen 1777, ved Abr. Hülpers. -- 
2 C. Russwurm: Eibofolke II (Reval 1855). S. 76. -- 
3 Danske Magazin V, 76. -- 
4 Norske Magasin I, 291-92. -- 
5 N. Hemmingsens Postille, overs. af R. H. Reravius (Kbhvn. 1576). Folio. Bl. 69. -- 
6 Rasmus Hansson Reravius: Her Frederichs den Andens oc Fru Sophiæ Beggis
deris Kroning oc Brøllups Historie (Kbhffn. 1576). Bl. N7. -- 
7 "De more factum". Car. Ogerii Ephemerides (Lut. Paris. 1656). S. 93. -- 
8 Jørg. Holst: Regiæ Nuptiæ Chr. V. (Kbhvn. 1637). Bl. C 3. 

S. 133. 
1 T. F. Th. Dyer: English folklore (London 1884) p. 194. -- 
2 Danske Magazin V, 76-77. -- 
3 Flensborg 1600. Corp. Statut. Slesvic. II, 285. -- Sjællandske Tegnelser
30 Juni, 1603. R. A. -- Recessen 1615 og 1643. -- Kolderup Rosenvinge: Gamle Danske 


Love IV, 320, 455 og 458. -- Sjællandske Tegnelser 1 Maj 1624. R. A. -- Chr. IV's Polizey-ordn. 1636 f. Schlesw. u. Holst. Bl. 1 3. -- Sjællandske Tegnelser 24 Septbr. 1651. R. A. -- A. A. v. Stiernmann: Förordn. ang. Sweriges Comm. etc. II, 391, III, 236, 265, 280, 725. -- 
4 Som sædvanligt overførtes den uden videre paa bibelske Forhold; i P. Rebhuns
Skuespil: Ein Hochzeit Spiel auff die Hochzeit zu Kana  (1538): Akt. V., Sc. 6 hedder det:

 Mein schöne Braut! ich bit euch sehr,
 Ihr wolt ein wenig kummen her
 Vom Tisch herfür, wir wollen an Tantz;
 Villeicht verdien' ich auch ein Krantz.

P. Rebhuns Dramen herausg. v. H. Palm (Stuttg. 1859). S. 159. 

S. 134.
1 W. Sander: Hochzeitgebr. aus Hessen. (Zeitschr. f. d. Mythol. u. Sittenkunde, herausg. v. Wolf, II, 79.) -- 
2 A. Vang: En Skolelærers Levnetsløb (Christiania 1870). S. 41. -- 
3 Theod. Colshorn: Hochzeitgebräuche aus d. Lüneburgischen (Weimar-Jahrbücher III, 382) -- 
4 H. F. Feilberg: Fra Heden (Haderslev 1863). S. 96. -- 
5 Kirkehistoriske Samlinger 3. Række V, 815. 

S. 135 
1 Chr. IV's Skrivkalender ved Nyerup. S. 30 og 160. -- 
2 Se f. Eks. "Skattegraveren" 1888 I, 201. -- 
3 H. F. Feilberg: Fra Heden (Haderslev 1863). S. 96. -- 
4 (S. L. Gahm Persson) : Beskr. öfwer Öland (Upsala 1768). S. 175. -- 
5 Joh. Sundblad: Gammaldags bruk (Göteborg 1881). S. 95. 

S. 136.
1 P. Palladius: En Visitatz Bog, udg. af Sv. Grundtvig. S. 79. 

S. 137.
1 H. F. Feilberg: Fra Heden (Haderslev 1863). S 96. -- Samlinger jydsk Hist. og Topografi III, 304, IV, 38. -- Det pudsige Træk, at Spillemændene gerne spillede falsk, naar Skaalen gik, af lutter Iver for at se, hvad der gaves: Nicolovius: Folklifwet i Skytts härad i Skåne (Lund 1847). S. 155. 

S. 139.
1 Samlinger til jydsk Hist. og Topografi I, 313. 

S. 140.
1 J. H. Schlegel: Samlung z. Dänischen Geschichte II, 1, 187. 

S. 141.
1 Mnscr. Kall. no. 492, 4to. -- 
2 Joh. Spangenberg: Ecteskabs Ordens Speyel oc Regel (Kbhvn. 1601). 8vo. Fortale Bl. v. -- 
3 H. Tausens Postille, Vinterparten (Wittenberg 1531). Bl. 103. -- 

S. 142.
1 Samme Skrift Bl. 104 og 106. -- 
2 Luthers Werke (Irmischer) XI, Kirkenpostille. S. 39. -- 
3 H. Tausens Postille, Vinterparten (Wittenberg 1539). Bl. 103. -- 
4 P. Palladius: En Visitatz Bog, udg. af Svend Grundtvig. S. 35 og 129-30. -- 
5 Niels Hemmingsen: Om Ecteskab (Kbhvn 1572). S. 184. 

S. 144.
1 Kjøbenhavns Diplomatarium VI, 158-74. 

S. 145.
1 Danske Samlinger, udg. af Chr. Bruun, O. Nielsen og A. Petersen, III, 224-25. -- 
2 Scriptores rerum Danicarum III, 285-86. 

S. 146.
1 Danske Magazin 3. Række I, 21 og 27. -- 
2 Les Voyages de Mr. Deshayes Baron de Courmesvin (Paris 1664). S. 75. -- 
3 J. H. Schlegel: Saml. z. Dänischen Geschichte II 187, 190. 

S. 147.
1 Dansk Maanedsskrift, udg. af M. Steenstrup, 2. Række, II, 62. -- 
2 Kirkehistoriske Samlinger 3. Række, V, 816. -- 
3 Sammesteds. -- Andr. Jonæ: Thesaurus epistolicus (Sthlm. 1619). 4to IV, 46. -- Tob. Hinzii Epistel- vnd Werbungsbüchlein (Lpzg. 1629). S. 394 fgg. -- Om Skikkens Almindelighed omkring Aar 1600 se f. Eks. Corp. Statut. Slesv. II, 287. -- Chr. IV's  Polizeyordn. 27 Septbr. 1636 f. Schlesw. u. Holst. (Glückstadt 1636). Bl. E. -- Brugelig i det 19de Aarhundrede: C. Schade: Bidrag til et jydsk Idiotikon, 1807 (N. K. S., 812 d, 4to). -- N. Blicher: Topographie over Vium (Wiborg 1795). S. 196. --  H.  Leerbech:  Beskr. over Ringe (Odense 1826). S. 88. -- Sv. Grundtvig: Gl. danske Minder II, 248. -- (N. Lovén): Folklifwet i Skvtts härad, 2dra Uppl. (Lund 1868). S. 142 o. s. v. -- 
4 Danske Samlinger, udg. af Chr. Bruun, O. Nielsen og A. Petersen, V, 325.

S. 148.
1 Abdanckung gegen den Hochzeit-Gästen (Tob. Hinzii Epistel vnd Werbungs-büchlein, Lpzg. 1629, S. 394 fgg.) -- 
2 Forordninger, Recesser o. s. v. 1558-1660, udg. v. V. A. Secher, I, 48. 

S. 149.
1 Forordninger, Recesser o. s. v. 1558-1660, udg. v. V. A. Secher, II, 445. 

S. 150.
1 Fyenske Tegnelser 16 Juli 1589. R. A. -- 
2 A. A. v. Stiernmann: Förordn. ang. Sweriges Comm. etc. III, 265, 280 og 761. 

S. 152. 
1 Jørgen Holst: Regiæ Nuptiæ Chr. V (Kbhvn. 1637). Bl. C1 -- Car. Ogerii Ephemerides (Lut. Paris. 1656). S. 92. 

S. 153.
1 Se f. Eks. foruden Jørg. Holst's og Car. Ogier's ovennævnte Skrifter om Prins Christian og Christian Pentz's Bryllupper tillige B. Whitelockes Dag Bok (Ups. 1777).
S. 635. -- Om Gyldenløves Bryllup: N. K. S. no. 1060 c, 4to, o. fl. -- 
2 Kbhvns Diplomatarium VI, 157. 

S. 154.
1 H. F. Feilberg: Fra Heden (Haderslev 1863). S. 96-97. -- 
2 Suhm: Samlinger t. d. Danske Historie I, 2 14. -- 
3 Nicolovius: Folklifwet i Skytts härad (Lund 1847). S. 161. 

S. 156.
1 Sv. Grundtvig: Danmarks gamle Folkeviser II, 307, 309. -- 
2 Endnu en Forklaring kunde synes mulig, at Visens Ord nemlig kun sigtede til den af Johannes Steenstrup (Vore Folkeviser i Middelalderen, Kbhvn. 1891, S. 24) omtalte Skik, at enhver "Fordanser skal have et Drikkekar, Bæger eller Glas i Haanden". Jeg er saa meget mindre tilbøjelig til at gaa ind paa denne Forklaring, som jeg ikke tror paa, at sligt i Middelalderen har været Skik i Norden. Om Forholdene i Tyskland tør jeg ikke have nogen Mening; men de af J. S. anførte Eksempler fra Norden er -- som ovenfor Side 194 nærmere paavises -- fra en senere Tid, da Polskdansen var trængt ind i Norden, og beviser altsaa intet om middelalderlige Forhold. 

S. 157.
1 A. Huitfelds Krönike, 4to, IX, Bl. V v 3. 

S. 158.
1 Car. Ogerii: Ephemerides (Lut. Paris. 1656). S. 92-93. -- 
2 Holger Rørdam: Historieskrivningen og Historieskriverne i Danmark og Norge siden Reformationen. S. 74-76. 

S. 159. 
1 Johannes Sundblad: Gammaldags bruk (Göteborg 1881). S. 99. -- 
2 Aar 1543 i England. John Brand: Popular antiquities of Great Britain, by Carew Hazlitt, II (London 1870). 105. -- E. Sarcerii Buch vom heil. Ehestande (Lpzg. 1553). Fol. Bl. 103. 

S. 160.
1 Joh. Sundblad: Gammaldags bruk (Göteborg 1881). S. 98. -- 
3 Helsingørs Thingbog 8 Oktober 1576. R. A. -- 
3 Samlinger til jydsk Hist. og Topogr. I, 314, III, 304. -- H. F. Feilberg: Dansk Bondeliv, I, 299. 

S. 161.
1 Sv. Grundtvig: Danmarks gamle Folkeviser II, 298. 

S. 162.
1 Petter Dass's Nordlands-Trompet samt Viser og Vers, udg. af A. E. Eriksen (Kristiania 1873). S. 62. -- 
2 Bessers Schriften (Lpzg. 1711). S. 365. -- 
3 Nicolovius: Folklifwet i Skytts härad i Skåne (Lund 1847). S. 162-64. -- Om Haarets Afklipning paa Bruden i det 16de Aarhundrede i Sverige se Olaus Magnus: De gentibus Septentrionalibus Lib XIV, Cap. 10. 

S. 163.
1 Loccenii Antiquitates Sveo-Goth, p. 291-92. -- 
2 H. P. Klinghammer: Minnen från Åren 1829-39 (Helsingborg 1841). S. 51. 

S. 164.
1 Samlinger til jydsk Hist. og Topografi II, 316. -- 
2 Samlinger til jydsk Hist. og Topografi IV, 39. -- 
3 Petrus Palladius: En Visitatz Bog, udg. af Svend Grundtvig. S. 35. 

S. 167.
1 Danmarks gamle Folkeviser, udg. af Sv. Grundtvig, I, 412-16. 

S. 168. 
1 Samme Skrift II, 290. -- 
2 Samme Skrift II, 295 og 327-29. -- 
3 Nyerup og Rahbek: Udvalgte danske Viser fra Middelalderen III, 290. -- 
4 H. C. Lyngbye: Noget om Færøerne 1817. Magaz. f. Rejseiagttagelser, udg. af R. Nyerup, I, 215. 

S. 169.
1 Danmarks gamle Folkeviser, udg. af Sv. Grundtvig, III, 616-34. 

S. 170.
1 Samme Skrift III, 667-70. 

S. 171.
1 Samme Skrift I, 123-29. 

S. 172.
1 Samme Skrift II, 105-9. 

S. 178.
1 Jeg benytter Lejligheden til at henvise til de nyeste fyldige Behandlinger af
dette Emne, Joh. Steenstrup: Vore Folkeviser fra Middelalderen( Kbhvn. 1891) og Sofus
Larsen: Kritiske Studier over vore Folkeviser. Dania IX (1902) S. 65 samt i Tilskueren
1903, Novbr.-Hefte. Den kyndige Læser vil ogsaa uden Anvisning kunne se, hvor jeg
samstemmer med, og hvor jeg afviger fra disse tvende Forfattere. 

S. 179.
1 H. F. Feilberg: Dansk Bondeliv I, 300. 

S. 180.
1 Danmarks gamle Folkeviser, udg. af Svend Grundtvig, II, 89-91. -- 
2 Samme Skrift I, 372-74. 

S. 181.
1 Nærværende Skrift, X, 136. 

S. 182.
1 H. C. Lyngbye: Noget om Færøerne. Magazin for Rejseiagttagelser, udg. af
R. Nyerup, I, 215. -- Forfatterens egen Iagttagelse. 


S. 183.
1 Danmarks gamle Folkeviser, udg. af Svend Grundtvig, I, 222-30. 

S. 184.
1 Samlinger til jydsk Historie og Topografi III, 305. -- 
2 H. Mich. Seehuus: Beskr. over Nordfjord Herred i Bergens Stift. Thott. Mnscr. no. 1727, 4to. 

S. 185.
1 Danmarks gamle Folkeviser, udg. af Sv. Grundtvig, IV, 453-57. -- 
2 Skattegraveren 1885, I, 111-12. -- 
3 Danmarks gamle Folkeviser, udg. af Sv. Grundtvig, III, 165-69. 

S. 186.
1 Luc. Martini: Alle christelige oc dyderige Jomfruers Æreskrantz, Sorø u. Aar.
(Originalen Kbhvn. 1580). Bl. F 7. 

S. 187. 
1 Danmarks gamle Folkeviser, udg. af Svend Grundtvig, IV, 266. -- 
2 Nyerup og Rahbek: Udvalgte Danske Viser, IV, 99-103. 

S. 188.
1 Danmarks gamle Folkeviser, udg. af Svend Grundtvig, III, 165-66. 

S. 189.
1 Tobiæ Komedie, udg. af S. Birket Smith. S. 74-75. 

S. 192. 
1 Luthers Werke (Irmischer), XI, 40. -- 
2 Aar 1543 i England (John Brand: Popular antiquities of Great Britain, by Carew Hazlitt II (London 1870), 105. -- Aar 1553 i Tyskland: Er. Sarcerii Buch vom heiligen Ehestande (Lpzg. 1553), Fol., Bl. 103. -- 
3 Johann Adolfi's, genannt Neocorus: Chronik des Landes Dithmarschen, herausg. v. F. C. Dahlmann, I, 116, 177. 

S. 193.
1 Luc. Martini: Alle christelige oc dyderige Jomfruers Ærekrantz, Sorø u. Aar
(Originalen Kbhvn. 1580). Bl. F 7. -- 
2 Kjøbenhavns Diplomatarium VI, 157.  

S. 194. 
1 E. Pontoppidan: Den Danske Atlas, V, 878. -- 
2 J. J. Fyhn: Efterretn. o. Købstaden Kolding S. 33. -- Becker: Danske Herregaarde VIII, Broholm. -- 
3 Samlinger til Fyens Historie og Topografi VI, 424. 

S. 195.
1 Theologisk Tidsskrift, udg. af Gaspari, II, 463. -- 
2 Kirkehistoriske Samlinger 3die Række II, 188-89. -- Danske Kirkelove, udg. af Holger Rørdam, III, 264-66. -- Smlgn. modsat Opfattelse hos Joh. Steenstrup: Vore Folkeviser, S. 24, 29 o. fl. St. -- 
3 Suhm: Samlinger til den Danske Historie I, 2, 14. 

S. 196.
1 Matth. Paulsen: Rejsedagbog med Chr.. Gyldenkrone 1694-98. Kall Mscrpt. Saml. no. 137, Fol. 

S. 198.
1 H. F. Feilberg: Dansk Bondeliv I, 299-300. 

S. 201.
1 Shakespeare: Romeo og Julie, I Akt, 5te Scene, Edv. Lembckes Oversættelse. 

S. 202.
1 Nærværende Skrift X, 137. -- Joh. Steenstrup: Vore Folkeviser fra Middelalderen S. 16. -- 
2 "Kyssedans" ved Bryllup. Schultz: Holst. Idiotikon I, 274. -- Falck: Sammlungen der wichtigsten Abhandlungen zur Erläuterung der vaterlandischen Geschichte
I, 49. -- 
3 Hieron. Justesen Ranchs Danske Skuespil, udg. af S. Birket Smith. Fortalen
S. LXXX. 

S. 204. 
1 Liebe, Lust und Leben der Deutschen des sechszehnten Jahrhunderts, in den
Begebenheiten des schlesischen Ritters Hans von Schweinichen von ihm selbst aufgesetzt,
herausgegeben von Busching I (Breslau 1820). S. 76-77. 

S. 205.
1 Forordning af 1 Maj 1624. Sjællandske Tegnelser. R. A. -- 
2 Kolderup Rosenvinge: Gamle Danske Love IV, 458. -- 
3 Baltische Studien XXI, 172. -- 
4 Folkevennen 8de Aarg. (Kristiania 1869). S. 285. -- 
5 H. C. Lyngbye: Noget om Færøerne. Magazin for Rejseiagttagelser, udg. af R. Nyerup, I, 218. -- 
6 Danmarks gamle Folkeviser, udg af Sv. Grundtvig, II, 309 og V, 314, V, 332 og III, 171, IV, 209 og 382. -- Udvalgte danske Viser fra Middelalderen, udg. af Nyerup og Rahbek, III, 82 og IV, 183. 

S. 206.
1 P. Syvs Kæmpeviser (Kbhvn. 1695. S. 720). -- 
2 Historisk Tidsskrift V, 123. -- 
3 Niels Hemmingsson : Om Ecteskab (Kbhvn. 1572). S. 186. -- 
4 J. E. E. Pontoppidans Tobiæ Gifftefærd. (Kbhvn. 1635). Bl. D. 

S. 207. 
1 Jakobs Giftermaal med Lea og Rachel, cimbrisk forestillet af S. T. S. (*c:
Sören Terkelsen) Kbhvn. 1653, Bl. B 3 -- 
2 W. Helts Poetiske Skrifter (Kbhvn. 1732). --
3 R. Ped. Ravn: Bornholms Beskrivelse 1671. (N. K. S. no. 398, Fol.) Side 102. -- 
4 P. L. Brandorff: Beschreibung der Vermahlung des Kronprintzen 1721. Uldallske Saml. no. 511, 8vo.

S. 208. 
1 Udvalgte Danske Viser fra Middelalderen, udg. af Nyerup og Rahbek, IV, 199. -- 2 Samme Skrift IV, 183. 

S. 209. 
1 Samme Skrift IV, 241-42. -- 
2 Udvalgte Danske Viser fra Middelalderen, udg. af Nyerup og Rahbek. IV, 256.  


S. 210.
1 Samme Skrift IV, 167-68. -- 
2 Trog. Arnkiel: Cimbr. Heyden Religion (Hamborg 1691). S. 292. 

S. 211.
1 J. J. Sorterup: Brudevers til Holger Ritz til Palsgaards Bryllup 1688, Anm. a. (Hjelmstjernes Samling no. 3820, 4to.) -- 
2 Danske Samlinger 2den Række, VI, 334. -- 
3 Brandt og Helweg: Den Danske Psalmedigtning 1ste Del, I-XXIII og 5-8. -- 
4 Sweriges gl. Lager, utg. af Collin och Schlyter, VII, 196. -- 
5 E. Pontoppidan: Everriculum (Hafniæ 1736). S. 70. -- Slutningen af Visen, fra "Sct. Stefan han leder de Foler i Vand" o. s. v., har næppe hørt med til, hvad der blev sunget paa Vejen til Brudehuset. Smlgn. Danmarks gamle Folkeviser, udg. af Sv. Grundtvig, II, 518-24. 

S. 212.
1 Gamle danske Minder, udg. af Svend Grundtvig, III, 128 og 231-32. -- Smlgn. Fragmentum Runico-papisticum, ed. Joh. Fred. Peringskiöld (Sthlm. 1721), Fol., p. 20. -- 
2 Hans Thomesens Psalmebog 1769, Bl. 200 (findes ikke i Udgaverne: 1586, 1592, 1638 og 1649; derimod i Udgaverne: 1617, 1628 og 1634. Ligeledes findes den i
Cassubens Psalmebog 1661, 1666, 1675 og 1677). Optrykt i C. J. Brandt og L. Helweg: Den
Danske Psalmedigtning I (1846). S. 54. 

S. 213.
1 C. J. Brandt og L. Helweg: Den Danske Psalmedigtning I, 5-7. -- 
2 Petrus Palladius: En Visitatz Bog, udg. af Svend Grundtvig. S. 79. 

S. 214.
1 Olaus Magnus: Historia de gentibus Septentrionalibus (Romæ 1555) p. 482. -- 
2 Sven Bælter: Hist. Anmarkningar om Kyrko-Ceremonierna, 2. Upl. (Sthlm. 1683) S. 526-27. -- 
3 N. Jespersen: Graduale (Kbhvn. 1573). S. 267 og 442. 

S. 215.
1 H. F. Hiorthøy: Beskr. over Gulbransdalen (Kbhvn. 1785). I, S. 141. --
2 Seb. Franck: Weltbuch, Neue Ausg. (Frankfurt 1567). Bl. 130. -- 
3 Blandt mange kan nævnes Thom. Birch: Ehespiegel (Tübingen 1598). S. 191. -- 
4 Niels Hemmingsson: Om Ecteskab (Kbhvn. 1572). 

S. 216. 
1 Casp. Melissandri Ecteskabs Bog, fordansket af E. P. Corvino (Kbhvn. 1647).
Bl. 131. -- 
2 Joh. Mathesius: Hochzeitspredigten (Nürnberg 1584). 4to. Bl. 153. 

S. 218
1 Magazin for Rejseiagttagelser, udg. af R. Nyerup, I, 218-20. -- 
2 Bessers Schriften (Lpzg. 1711). S. 365. -- 
3 (N. Lovén): Folklifwet i Skytts härad 2. Uppl. (Lund 1868). S. 144. -- 
4 H. P. Klinghammer: Minnen från Åren 1829-39 (Helsingborg 1841). S. 54. -- 
5 H. J. Wille: Beskr. over Sillejords Prestegj. (Kbhvn. 1786). S. 261. --
6 Sammesteds. 

S. 219.
1 Nyerup og Rahbek: Udvalgte Danske Viser fra Middelalderen III, 165. -- 
2 P. de Kock: Gustave, Kapitlet om Brylluppet i La Villette. -- 
3 Joh. Brand:  Observations on the popul. antiquities of Great Britain 2 ed, II (London 1849). 129. -- 
4 Amaranthes: Frauenzimmer Lexikon  (Lpzg.  1715). Side 1919. -- Zedler: Universal Lexikon XL, Col. 1085, "Strumpfband". -- 
5 Bessers Schriften (Lpzg. 1711). S. 365. 

S. 220.
1 Ruths Bog IV, 7-8. -- 
2 Femte Mosebog XXV, 7-10. 

S. 222.
1 John Brand: Observations on the popular antiquities of Great Britain, 2
edition, II (London 1849) p. 169. 

S. 223. 
1 Luthers Tischreden no. 2206, Werke (Irmischer), LXI, 208. -- 
2 Som Eksempel kan anføres: Ernewerte Policey Ordnung der Statt Francfort, 1597, S. 23, hvor det forbydes, at de maa have mere Værd end en Gylden. -- 
3 G. Freytag: Bilder aus der deutschen Vergangenheit, 2 Aufl. 1, 295. -- 
4 Se f. Eks.: Der Stadt Ancklamp Hochzeit etc. Ordnung, 1670, Bl. C. 2. -- Der wohl informirte Bräutigam (Copenhagen 1729). S. 696, o. s. v. 

S. 224. 
1 Claus Pors: Leffnetz Compasz (Kbhvn. 1613). Bl. C. -- Omtalt i Tyskland
allerede af And. Musculus: Wider der Eheteuffel (Frkf. a. d. O., 1556). Bl. k 2. Se ogsaa der wohl informirte Bräutigam (Copenhagen 1729). S. 718. -- 
2 W. Sander: Hechzeitsgebräuche aus Hessen (Wolf: Zeitschr. f. deutsche Mythol. u. Sittenkunde, II, 78). --
3 H. Strøm: Beskr. o. Søndmør, I (Sorø 1762), S. 555, Anm.**). 

S. 225.
1 Thottske Manuscript Samling no. 1719, 4to. -- 
2 J. H. Schmitz: Sitten und Bräuche d. Eifler Volkes I-II (Trier 1856). I 58. -- 
3 H. J. Wille: Beskr. over Sillejords Prsteg. (Kbhvn. 1786). S. 261. -- 
4 E. Pontoppidan: Everriculum, S. 87. -- 
5 T. F. Th. Dyer: English folklore (London 1884) p. 203. 

S. 226 
1 Sven Bælter: Historiska Anmarkningar om Kyrko-Ceremonierna, 2. Upl. (Stockholm 1783). S. 526-27. -- 
2 H. C. Lyngbye: Noget om Færøerne (Magazin f. Rejseiagttagelser, udg. af R Nyerup, I, 218-20). 


S. 227. 
1 Rudbek: Atlantica, I, 254. -- 
2 Sven Bælter: Historiska Anmärkningar om Kyrko-Ceremonierna, 2. Upl. (Sthlm. 1783). S. 526-27.  -- 
3 "Ehr men se int bedde werpet" (Joh. Adolfi's, genannt Neocorus, Chronik des Landes Dithmarschen, herausg. v. F. C. Dahlmann, I 117). -- "De brudt yndt bedde geworpen is", Luxusforordn. f. Lübech 1566 om Borgere af 2den Klasse. Men sammesteds siges om Borgere af 1ste Klasse: Wenn ihme de brudt tho bedde gebracht ist (Abh. f. St. u. Kircheng d. Herz. herausg. v. Michelsen u. Asmussen, I, 101 og 104).  -- 
4 Skrivelse fra W. v. Uthenhover til Chr. III, dat. 1539, Montag nach Palmarum, Angermünde, D. K. H. XIX, R. A. 

S. 228. 
1 Udskrift mangler. Dateret Kolding, Mandag næst for Conversionis Pauli, Anno 1537. Danske Adelsbreve, Fasc. 6, Mogens Bille. R. A.  -- 
2 1629: Kay Ahlefeldt, Steph. Klotz: Leichpred. über Fr. Margar. Rantzow (Lüb. 1648). 4to. -- 1619: C. H. v. Bülow. Matth. Burchard: Leichpred. über Fr. Marg. Bülow, geb. Rantzow (Kiel 1673). 4to. 

S. 230. 
1 Nyerup og Rahbek: Udvalgte Danske Viser fra Middelalderen, III, 83, 165-66, IV, 202. -- 
2 Rudbek: Atlantica, I, 254.  -- 
3 Om Husfred, udsæt paa Dansk af Rasm. Hansen Reravius (Kbhvn. 1575). 

S. 231. 
1 Peter Dass's Nordlands Trompet, udg. af A. E. Eriksen, S. 62.  -- 
2 H. P. Klinghammer: Minnen från Åren 1829-39 (Helsingborg 1841). S. 54. -- 
3 H. J. Wille: Beskr. o. Sillejords Prestegj. (Kbhvn. 1786). S. 262. -- 
4 Regnskab for Otto Christophersøn Ulfelds Værgemaal 1661-63. N. K. S. no. 1394 m. -- 
5 J. Brand: Popular antiquities of Great Britain, with corrections by W. C. Hazlitt, II (London 1870). S. 115. 

S. 232.
1 P. Syvs Kæmpeviser (Kbhvn. 1695). S. 770. -- 
2 Rudbek: Atlantica I,253. -- 
3 Sv. Bælter: Hist. Anmärkningar om Kyrko-Ceremonierna, 2. Upl. (Sthlm. 1783). S. 527. -- 
4 H. F. Hiorthøy: Beskr. over Gulbransdalen (Kbhvn. 1785). I, 141. -- 
5 (N. Lovén): Folklifvet i Skytts härad, 2. Upl. (Lund 1868). S. 144. -- 
6 C. Russwurm. Eibofolke II (Reval 1855). S. 78.  -- 
7 Magazin f. Rejseiagttagelser, udg. af R. Nyerup, I, 218-20. 

S. 234. 
1 Sv. Grundtvig: Danmarks gamle Folkeviser II, 298-99. 

S. 235. 
1 Sv. Bælter: Hist. Anmärkn. om Kyrko-Ceremonierna, 2. Upl. (Sthlm. 1783). S. 527. -- 
2 Niels Hemmingsen: Om Ecteskab (1572). S. 186.  -- 
3 Niels Hemmingsen: Postille, oversat af R. H. Reravius, 1576, Fol. Bl. 61. -- 
4 Joh. Brand: Popular antiquities of Great Britain, with corrections by W. Carew Hazlitt II (London 1870) p. 115.  -- 
5 Se de anførte Bevissteder S. 268. -- 
6 Olaus Magnus: Hist. de gentib. septentr. (Romæ 1555). Fol. p. 483. 

S. 236. 
1 Rudbek: Atlantica I, 254. -- 
2 Joh. Adolfi's genannt Neocorus, Chronik des Landes Ditmarschen, herausg. v. F. C. Dahlmann, I, 116.  -- 
3 Rudbek: Atlantica I, 254. 

S. 238.
1 P. L. Brandorff: Beschr. der Vermählung des Kronprintzen, 1721. Uldallske Saml. no. 511, 8vo. -- 
2 Vnge Karlis oc Drengis Speil, vdsæt paa Danske af Rasmus Hansen Reravius (Kbhvn. 1571). Bl. I4. -- 
3 Magazin for Rejseiagttagelser, udg. af R. Nyerup, I, 220. 

S. 239. 
1 Nyerup og Rahbek: Udvalgte Danske Viser fra Middelalderen III, 124. 

S. 240.
1 Samme Skrift IV, 207-9.  -- 
2 C. Russwurm: Eibofolke II (Reval 1855). S. 78. -- 
3 G. K. S. no. 3094, 4to. S. 173 (Birket Smith: Dr. Otto Sperlings Selvbiografi S. 46-47). 

S. 241. 
1 Nyerup og Rahbek: Udvalgte Danske Viser fra Middelalderen III, 167. -- 
2 Samme Skrift III, 200. 

S. 242. 
1 Samme Skrift IV, 242. -- 
2 Samme Skrift IV, 168.

S. 243. 
1 E. Sarcerrii: Buch vom heil. Ehestande (Lpzg. 1553). Fol. Bl. 103. -- The Christen state of Matrimony 1543 (John Brand: Observations on the popular antiquities of Great Britain, II, London 1849). 

S. 244. 
1 Niels Hemmingssøn: Om Ecteskab Kbhvn. 1572). 185. -- 
2 Liebe, Lust und Leben der Deutschen d. XVI Jahrhunderts in den Begebenheiten d. Ritters Hans von Schweinichen von ihm selbst aufgesetzt, herausgegeben von Büsching, II, 91. 

S. 245. 
1 G. K. S. no. 3094, 4to. S. 173. (S. Birket Smith: Dr. med. Otto Sperlings Selvbiografi, S. 46.) 

S. 246. 
1 Niels Hemmingssøn: Om Ecteskab (Kbhvn. 1572). S. 188-93. -- 
2 Peder Syv: Danske Ordsproge I, 215, II, 65 og 138-40. 

S. 252. 
1 Tobiæ Komediæ, udg. af S. Birket Smith. S. 20-21, 28-29, 36, 51-52, 60-61. 

S. 254. 
1 Kammerrechnungen der Stadt Hamburg II (1873), 305. -- C. E. H. Burmeister: Alterthümer d. Wismar. Stadtrechtes (Hamb. 1838), p. 18. -- Baltische Studien XXI 2 p. 150 og 160. -- Abhdl. f. St. u. Kirchengesch. d. Herzogth., herausg. v. Michelsen u. Asmussen, I, 91. -- Samml. Mecklenb. Landes Gesetze I (Wism. 1834). 73. -- Ordeninge Statuta etc. dorch de Hertogen tho Mecklenborch 1516 (s. 1. et a., 4to), C2. -- Urkunden-buch z. Gesch. d. Herz. v. Braunschw. u. Lüneburg, her. v. H. Sudendorf. V, Einpl. p. LV og p. 55. -- J. C. H. Dreyer: Einleitung z. Kenntn. d. St. Lübeck Verordn. (Lüb. 1769), 561. -- Weim. Jahrb. III, 382. -- Weinhold: Die deutchen Frauen im Mittelalter (Wien 1851), 269. 

S. 255. 
1 Olaus Magnus: De rebus Septentrionalibus, lib. XIV, cap. 10 (Romæ 1555) p. 482. -- 
2 Den 21 Juli 1568, Rantekammar boker 1568, Hans Jonssons Utgift. S. K. A. -- 
3 A. G. Ahlquist: Karin Månsdotter (Sthlm. 1874). S. 51. -- 
4 Räkenskaper rörande Guld, Silfver och Perlor o. s. v., 1552-73. S. R. A. --
5 Joh. Adolfi's, genannt Neocorus, Chronik des Landes Ditmarschen, herausg. v. F. C. Dahlmann (Kiel 1827) I, 117. 

S. 256. 
1 Luthers Werke (Irmischer), LI, 13. -- 
2 Se f. Eks. en Bryllupstale i Kallske Saml. 524, 4to (Quinta concio sponsalis), hvor det hedder: per tres dies continuos esto ab illa, og senere igen: continens esto ab illa tres dies. 

S. 258.
1 Niels Hemmingssøn: Om Ecteskab (Kbhvn. 1572). S. 196. 

S. 260.
1 Tobiæ Komedie, udg. af Birket Smith, S. 69. 

S. 262. 
1 G. K. S. no. 3094, 4to, S. 173. (Smlgn. S. Birket Smith: Dr. Otto Sperlings
Selvbiografi, S. 46-47.) -- 
2 "Sie selber war ein zuchtiges Weib, aber ein freundliches Weib im Bette". -- 
3 G. K. S. no. 2499, 4to (Bircherods Optegnelser). 

S. 263. 
1 G. K. S. no. 2499, 4to (Bircherods Optegnelser). -- 
2 Rasm. Nyerup: Hist.-stat. Skildring af Tilst. i Danm. og Norge III, I, 47-48. 

S. 264. 
1 P. Palladius: En Visitatz Bog, ved Sv. Grundtvig, S. 35. -- 
2 Danske Magazin 3dis Række, II, 192. -- 
3 Norske Magasin II, 282. -- 
4 Helsingørs Thingbog, 5 Juni 1581. R. A. 

S. 265
1 Norske Magasin I,  405.  --  
2 C. Molbech: Chr. VI's Breve I, 367, Anm. 2. --  
3 Hübertz: Aktstykker vedk. Aarhus, II, 141, Anm. -- 
4 Hans Mikkelsens Diarium, 16 og 24 Juli 1634. Mscr. Kall. no. 81, Fol. Store Kgl. Bibl. -- 
5 11 Juni 1560. Mscr. Kall. no. 492, 4to, St. Kgl. Bibl. 

S. 266.
1 Peder Claussøn Friis: Samlede Skrifter, udg. af Gustav Storm. S. 300. -- 
 2 Ja wenn ich solcte die Wahrheit sagen, 
 Sie thatten sich mit einander schlagen. 

Arch. f. Sächs. Geschichte IX, 195. -- 
3 Samlinger til jydsk Hist. o. Topografi II, 316. 

S. 267. 
1 Conr. Aslac: Om den reformerede Religion (Kbhvn. 1622). 4to. Tidstavlen
1574. -- H. Rørdam: Kjøbenhavns Universitets Hist. III, 105. 

S. 268.
1 Kjøbenhavns Diplomatarium I, 475. 

S. 269
1 Nyerup og Rahbek: Udvalgte Danske Viser fra Middelalderen IV, 102-3. --
2 Tobiæ Komedie, udg. af S. Birket Smith, S. 81. 

S. 271.
1 Danske Samlinger, 2den Række, VI, 336-39. 

S. 273. 
1 H. Rørdam: Kjøbenhavns Universitets Historie III, 314-15. -- 
2 Fyenske Tegnelser, 21 April 1589. R. A. 

S. 274. 
1 Nic. Seidelin Bøgh: Kjertemindes Beskrivelse II, 158. -- 
2 Om at Bryllupperne paa Landet holdes ved Midsommertid, om Benyttelsen af Udhusene hertil, om de daarlige Nattelejer, stundom i det frie under Buske, se f. Eks. Olaus Magnus: Historia de gentibus Septentrionalibus, lib. XIV, Cap. 10. -- Nærværende Skrift X, 74-77. -- Kirkehistoriske Samlinger, 3die Række, V, 817. -- Folkevennen, 8de Aarg. (Kristiania 1859). S. 268. -- Dito, 7de Aarg. (1858). S. 390 og 414 o. s. v., o. s. v. -- 
3 Brændevin begyndte at fortrænge den gamle festlige Morgendrik: varmt Øl (nærværende Skrift V, 132-38. I flere Egne har den gammeldags Form for Høflighed endnu holdt sig, at Køgemesteren eller Brudesvendene skal bringe Morgen-Anretningen omkring til de sovende i Udhusene, i det frie og i Nabogaarde. Se f. Eks. for Norges Vedkommende Folkevennen, 7de Aarg. (Kristiania 1858). S. 414, og 8de Aarg. (1859), S. 271 og 272. 


Ogsaa ved Udarbejdelsen af denne Bog har jeg haft saa megen Nytte af N. Jacobsens
haandskrevne Samlinger paa det Store kongelige Bibliothek, at jeg skylder særligt at
fremhæve dette. 

*


Indhold af XI Bog
———
Side
1.Brudgom og Brud „tales ud“9
2.Brudetoget til Kirken17
3.Kirkelig Vielse39
4.Vielse i Hjemmet76
5.Middagsmaaltid91
6.Skaaldrikning109
7.Brudedansen148
8.Sang til Dans164
9.Dans178
10.Sengeledning204
11.Brudenatten244
12.Bryllupsgæsterne263
Henvisninger og Anmærkninger275

========


