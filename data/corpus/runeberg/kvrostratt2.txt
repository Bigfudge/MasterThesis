

SKRIFTER UTGIFNA AF CENTRALSTYRELSEN
I LANDSFÖRENINOEN FÖR KVINNANS
POLITISKA RÖSTRÄTT.
II






Hvilka svenska kvinnor
äga kommunal rösträtt?

De, som äro myndiga, välfrejdade och ej i konkurs
samt dessutom antingen fastighetsägare eller
arrendatorer på landet eller äro taxerade för en årsinkomst
af minst 500 kr. samt ej häfta för oguldna
kommunalutskylder.

Äger gift kvinna kommunal rösträtt?

I allmänhet icke, men hon äger sådan, om hon
får egen debetsedel antingen för fastighet, som hon
på grund af äktenskapsförord har under egen
förvaltning, eller för skola, som hon i eget namn förestår,
eller för affär, som hon drifver efter genomförd
boskillnad, eller för uppskattad inkomst af arbete.

Hvari består den kommunala rösträtten?

Att få deltaga i öfverläggningar och beslut å
kommunal-, municipal- och kyrkostämmor samt allmän
rådstuga och i val af stadsfullmäktige,

beskattningsnämnder och präster samt dessutom i några fall att
kunna innehafva vissa kommunala uppdrag.

Ha alla lika kommunal rösträtt?

Nej, kommunala rösträtten bestämmes af den till
staten utgående allmänna bevillningen, i allmänhet en
hundradel af taxerade årsinkomsten. För hvarje krona
bevillning, som man betalar i skatt, har man i stad
en röst, högst 100 röster, och för hvarje 10 öre i
bevillning får man på landet en fyrfröst, högst 5,000
röster.

Måste man personligen utöfva sin kommunala
rösträtt?

Nej, man kan genom fullmakt öfverlåta sin
rösträtt på annan röstberättigad kvinna eller man.

Hvar utöfvas kommunala rösträtten å landet?

Vid kommunal-, kyrko- och municipalstämmor samt
prästval med röstning efter fyrk.

Hvar utöfvas kommunala rösträtten i stad?

Vid allmän rådstuga, val af stadsfullmäktige
och taxeringsnämnd, å kyrkostämma samt vid prästval
med röstning efter bevillningskrona.

Finnas särskilda bestämmelser för Stockholm?

Ja, vid kyrkostämmor och prästval har man endast
en röst för hvarje helt eller påbörjadt 8-tal af
bevillningskronor och högst 20 röster.


Hvad gäller särskildt för prästval?

Å frågodagen kan kallas 4:e profpredikant och
har hvarje röstande då endast en röst. Vid själfva
valet röstar man med bevillningskrone- och fyrkröster;
på landet får man endast en röst för hvar 5:e
inkomstfyrk.

Obs. Främmande trosbekännare och de, som anmält sig
till utträde ur statskyrkan, äga icke rösträtt å kyrkostämma
och vid prästval.

Gift kvinna äger att vid präst val utan fullmakt rösta för
sin man, om denne är frånvarande.

Hvilka kommunala uppdrag kan en kvinna
innehafva?

Kommunalt röstberättigad kvinna kan väljas till
ledamot af skolråd och barnavårdsnämnd (för
varnartiga barn) samt beskattningmämnd.

Äfven icke röstberättigad kvinna kan utses till
ledamot af fattigvårdsstyrelse, som ej utgöres af
kommunalnämnden, och af fosterbarnsnämnd (för tillsyn
öfver fosterbarns vård).

I Stockholm kan röstberättigad kvinna äfven utses
till ledamot i stadens fattigvårdsnämnd,
folkskoleöfverstyrelse och styrelsen för stadens arbetsförmedling.

Det är en medborgerlig plikt att utöfva sina
kommunala rättigheter.




O. L. Svanbäcks Boktr. Stockholm 1907.




Litteratur.

Förut har utkommit af denna skriftserie:

I. Till regeringen från svenska kvinnor ingifna
skrifvelser i rösträttsfrågan 1905—1906.
Pris 50 öre.

Intressant broschyr om de finska kvinnornas taktik:

Lucina Hagman: Kvinnornas program vid de
stundande valen. 68 sidor. Pris 1 krona.

*

Gustaf A. Aldén: Svenska kvinnans kommunala
rättigheter och skyldigheter. Pris 10 öre.

Gustaf A. Aldén: Medborgarens bok. Del II. Svensk
kommunalkunskap. Pris bunden 1 kr.


Denna skrift kan rekvireras från Björck & Börjesson,
62 Drottningg., Stockholm. Pris pr 1,000 ex. 6 kr.

